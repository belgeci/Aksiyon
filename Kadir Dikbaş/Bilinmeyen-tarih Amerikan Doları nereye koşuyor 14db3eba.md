# Amerikan Doları nereye koşuyor?

*Kadir Dikbaş Bilinmeyen-tarih*

<div>
 <font>
  <img border="0" height="1" src="/web/20041215123449im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041215123449im_/http://www.aksiyon.com.tr/resim/521/30.jpg" vspace="5"/>
  </p>
 </font>
 <font class="content">
  Doların hızla değer kaybetmesi, ABD ve bütün dünya ekonomilerine ikinci bir “Büyük Bunalım” korkusu yaşatıyor. ABD doları, Amerikan ekonomisine ait olumsuz göstergelerin gölgesinde değer kaybetmeye devam ediyor. Avrupa ortak parası Euro’nun, dolar karşısındaki değeri 1,32 sınırını da aştı.
 </font>
 <p>
  <font class="content">
   Yani 1 Euro alabilmek için 1,32 dolardan fazla para ödemek gerekiyor şimdi. Oysa daha iki yıl öncesine kadar dolar Euro’dan daha değerli bir paraydı. Dolar değer yitirdiği için altın fiyatları da son 16 yılın en yüksek seviyesini gördü. Yabancı yatırımcılar ABD piyasasından çekiliyor.
   <br/>
   <br/>
   Dolar sadece Euro değil, bütün para birimleri karşısında değer yitiriyor. Peki, ABD ekonomisine duyulan güvenin giderek zayıflaması sonucu ortaya çıkan bu durum, daha nereye kadar devam edecek? Dolar rezerv para olmaktan çıkıyor mu? Dolardaki kan kaybı dünyayı ve ABD ekonomisini nereye sürükler? Türkiye bu gelişmelerden nasıl etkilenir? Bütün bu sorular bir yana en büyük korku, dünyanın ABD ekonomisiyle birlikte 1929 benzeri bir bunalıma sürüklenmesi.
   <br/>
   <br/>
   “Büyük Bunalım” olarak adlandırılan ve birkaç yıl etkisini sürdüren 1929 krizinde neler olmuştu? Ekim 1929’da, önce menkul kıymetler borsası çöktü. Hisselerin yüzde 40’ının değeri sıfırlandı. Buna rağmen hükümet, ekonominin geleceği hakkında iyimser yorumlarını sürdürüyordu. Ancak kriz derinleşerek devam etti, güven ortamı kayboldu. Pek çok insan bir ömür boyu biriktirdiklerini bir anda kaybetti. 1933’e gelindiğinde, New York Borsası’ndaki hisselerin değeri, 1929’da ulaşılan en yüksek değerin beşte biri bile etmiyordu. İşyerleri, fabrikalar kepenk kapattı, bankalar peş peşe iflas etti. Çiftçilerin gelirleri yarı yarıya azaldı. Her dört Amerikalıdan biri işsiz kaldı.
   <br/>
   <br/>
   Yaşananlar, kazanılmamışı harcamanın kriziydi. Ülkenin üretim kapasitesiyle halkın tüketim gücü arasında büyük uçurum oluşmuştu. Savaş sırasında ve sonrasında üretim tekniklerinde görülen yenilikler, sanayi üretimini halkın satın alma gücünün çok üstüne çıkarmıştı. Geliri hızla artan zengin ve orta kesim ise, borsa oyunlarına ve gayrimenkul alımlarına yöneldi. Spekülatif hareketler yoğunlaşmıştı. Neticede borsada patlayan balon, dalga dalga Avrupa’yı ve ardından bütün dünyayı kasıp kavurdu.
   <br/>
   <br/>
   Dünyanın en büyük ekonomisi
   <br/>
   <br/>
   Bugün ABD, 290 milyonu aşan nüfusu ve 11 trilyon dolarlık Gayri Safi Milli Hasılası ile dünyanın en büyük ekonomisi ve en büyük pazarı. Para birimi dolar, neredeyse dünya para birimi. Dünyanın en büyük doğrudan yabancı sermaye kaynağı, aynı zamanda da alıcısı durumunda. Gelişmiş ve gelişmekte olan ülkelerin yöneldiği önemli bir hedef.
   <br/>
   <br/>
   Bu dev ekonomi, şu anda bir o kadar dev sorunlarla karşı karşıya. Doların gerilemesiyle iyice gün yüzüne çıkan bu sorunların başında, 400 milyar doları aşan cari işlemler açığı, yüzde altıya dayanan işsizlik ve hisse senedi fiyatlarının aşırı şişmesi geliyor. Hisselerden ve emlaktan elde edilen kazançların tasarruftan ziyade tüketim harcamalarına ayrılması da ciddi bir tehdit olarak ABD vatandaşlarının önünde duruyor. Kazandığından ve ürettiğinden fazlasını harcayan Amerikan toplumu, ciddi bir tehlikeyle karşı karşıya. Doların hızlı düşüşü sadece bir sonuç.
   <br/>
   <br/>
   ABD’de 2 Kasım başkanlık seçimlerini tekrar George Bush’un kazanmasının ardından, Amerikan ekonomisiyle ilgili endişeler artmaya, dolar daha hızlı değer kaybetmeye başladı. Seçim tarihinden bu yana dolar Euro karşısında yüzde 4 dolayında değer kaybetti. Sebep ise, cari açığın daha da artacağı korkusunun yanında Başkan Bush’un terörle savaş politikası yüzünden bütçe açıklarının azalmayacağı beklentisi.
   <br/>
   <br/>
   Savaş ve riskli dönemlerin en önemli yatırım aracı olan altının fiyatı da zirveye taşındı. Geçtiğimiz hafta sonunda son 16 yılın en yüksek fiyatı olan ons başına 450 dolara çıktı. Dış ticaret açığı had safhada...
   <br/>
   <br/>
   Dış ticaret açığı en büyük problem
   <br/>
   <br/>
   Ekonomik göstergeler, ABD ekonomisine duyulan güvensizliği haklı çıkaracak nitelikte. Her şeyden önce ciddi boyutlara ulaşan dış ticaret açığı bulunuyor. Geçen yıl yarım trilyon doları aşkın dış ticaret açığı söz konusu. Bu, Türkiye ihracatının neredeyse 10 katına eşit bir değer. Buna bağlı olarak da cari açık yarım trilyon dolar sınırını aşmış. İhracatın ithalatı karşılama oranı ise yüzde 57 seviyesinde.
   <br/>
   <br/>
   ABD’nin ihracatta en büyük pazarı sırasıyla Kanada, Meksika, Japonya, İngiltere ve Almanya. İthalatta ise Kanada, Meksika, Çin, Japonya ve Almanya ilk beşin içinde.
   <br/>
   <br/>
   ABD’nin aylık dış ticaret açığı, haziran ayından bu yana açık 50 milyar doların üzerinde seyrediyor. Dış ticaret, Asya krizinin en sıkıntılı günlerinin yaşandığı 1998’de bile bu kadar açık vermemişti. Aylık açık 15 milyar dolarlar seviyesinde kalmış, yıllık açık da tüm zamanların en yüksek rakamı olmasına rağmen 169 milyar dolar seviyesinde kalmıştı. Cari işlemler açığı da, rekor kırmasına rağmen 233 milyar dolar olmuştu. O zamanki açığın sebebi, küresel kriz nedeniyle Amerikalı üreticilerin yeteri kadar satış yapamamasıydı. Bugün küresel bir kriz yok, dolar kuru rahatsız edecek kadar düşük bir seviyede ama dış açık yine de büyük boyutlara ulaşmış durumda.
   <br/>
   <br/>
   Dış ticaret açığının kaynağı büyüyen iç tüketim
   <br/>
   <br/>
   ABD’nin, kronik hale gelen ama son dönemde daha büyük boyutlara ulaşan dış ticaret açığı esas olarak, büyüyen iç tüketici talebinden kaynaklanıyor. Açık, iktidarı döneminde bütçe açığını kapatmakla övünen Başkan Bill Clinton için de baş ağrısı olmuştu. Ama açık hiçbir zaman bugünkü seviyelere ulaşmadı.
   <br/>
   <br/>
   Diğer bir sorun da bütçe. Bill Clinton’un görevde olduğu 2000 yılında 237 milyar dolar fazla veren ABD bütçesi, 2004 mali yılında (30 Eylül’de sona erdi) 413 milyar dolar açık verdi. Seçimin hemen ardından ABD Senatosu’nun aldığı bir kararla, borçlanma sınırı 800 milyar dolar daha artırıldı ve hükümetin borçlanma limiti 8,18 trilyon dolara yükseldi. Bu, ikinci kez göreve gelen Bush yönetiminin üçüncü borçlanma barajı artırımı oldu. Yaşanan gelişmeler, Amerikan ekonomisinin giderek daha fazla borçlanacağı anlamına geliyor. Senato’da azınlıkta olan Demokratlar, tedbir alınmadığı takdirde borçlarının 10 yıl içinde 15 trilyon dolara yaklaşacağı uyarısında bulunuyor.
   <br/>
   <br/>
   Bütçe açığını körükleyen en önemli unsurlardan biri de savunma harcamaları ve Bush yönetiminin terörle savaş stratejisinin Amerikan ekonomisine getirdiği ek yükler. Bush yönetiminin izlediği çizgi, savaş harcamalarının azalmayacağını, aksine artacağını gösteriyor. ABD, NATO ülkeleri içinde olduğu gibi dünyada da savunmaya en büyük bütçeyi ayıran ülke. Kişi başına düşün savunma harcamasında lider konumunda. Kişi başına savunma harcaması, 11 Eylül saldırılarının ardından, tıpkı Soğuk Savaş döneminde olduğu gibi yeniden bin doların üzerine çıkıp, 1.100 dolara ulaştı. Türkiye’nin ayırdığı rakam bunun yüzde 10’u yani 110 dolar civarında. Avrupa ortalaması ise 400 dolar.
   <br/>
   <br/>
   Yabancılar kaçıyor
   <br/>
   <br/>
   Güven ortamının zedelenmesi, ABD ekonomisini ayakta tutan yabancı sermayenin de kaçmasına sebep oluyor. Yabancı yatırımcı artık Amerika’ya para bağlamaktan çekiniyor. ABD merkez bankası FED, kaçışın önüne geçebilmek için kasım ayı başındaki toplantısıyla, bu yıl içinde dördüncü kez faiz artırımına gitti ve dolar faizini yüzde 2 olan Euro faiziyle eşitledi. Bu hareketin sonunda doları güçlendirmesi bekleniyordu; ancak Amerikan ekonomisine olan güvenin giderek zayıflaması piyasalarda ters hareketlere yol açıyor.
   <br/>
   <br/>
   14 Aralık’ta yapılacak olan bir sonraki FED toplantısında yılın son faiz artırımı da gerçekleştirilebilir. Faiz yükseltmenin, aralarında Türkiye’nin de bulunduğu gelişmekte olan pazarlarda fon hareketlerine yol açabileceğinden bahsedilmekle birlikte şu ana kadar bir hareket gözlenmedi, aksine kaçış devam ediyor. FED ileriye yönelik faiz artırımlarının da öncekilerde olduğu gibi, ölçülü olacağı sinyalini veriyor. Bu tür açıklamalar doların düşüşünü sürdürmekle birlikte 2005 yılından itibaren FED, bu politikadan vazgeçip faizleri biraz daha yukarıya taşıyabilir.
   <br/>
   <br/>
   FED, yıl başında yüzde 1 ile tarihinin en düşük noktasında bulunan dolar gösterge faizini, 30 Haziran, 10 Ağustos ve 21 Eylül’deki toplantılarında aldığı çeyrek puanlık üç faiz artırımı kararıyla yüzde 1,75’e yükseltmişti.
   <br/>
   <br/>
   Ama ne olursa olsun artık piyasalar, bu tür göstergelerle birlikte yapısal sorunlara da odaklanmış vaziyette. Açıklanan bazı olumlu göstergeler bile düşüşü frenleyemiyor. Mesela eylülde dış ticaret açığının hız kesmesi, beklentilerin aksine olumlu çıkan işsizlik verileri dolara olumlu tesir yapmadı.
   <br/>
   <br/>
   Bazı uzmanlara göre, doların değer kaybı Amerika’nın dış ticaret açığını kapatacak seviyede değil. Bu yüzden göstergelerin etkisi sınırlı kalıyor.
   <br/>
   <br/>
   Bütün dünya endişeli
   <br/>
   <br/>
   Peki bu durum nereye kadar devam edecek, bundan sonra neler olacak? Düşük dolar kuru paralarını dolara bağlamış bütün dünya ülkelerini ve yatırımcıları zarara uğratıyor. Özellikle Uzakdoğu ülkeleri zararına satış yapıyor. Petrolünü dolar cinsinden satan Ortadoğu ülkeleri de öyle. Tıpkı Türkiye’de dolar cinsinden ihracat yapanların zarar ettiği gibi. Avrupa ise yüksek Euro sebebiyle pazar kaybediyor. Çünkü Euro’nun fazla değerli olması, Avrupa ihraç mallarının fiyatlarını mukayeseli olarak yükseltip rekabet gücünü zayıflatıyor.
   <br/>
   <br/>
   Avrupa Birliği rahatsızlığını ifade etmekle birlikte harekete geçmekte de çekingen duruyor. Almanya Başbakanı Gerhard Schröder’in Euro’nun aşırı değerlenmesinden endişe duyduğunu belirtmesine rağmen mevcut seviyenin Almanya’nın ihracatı için katlanılabilir olduğunu söylemesi, Avrupa cephesinde yakın zamanda dolara bir müdahale olmayacağı düşüncelerini pekiştiriyor.
   <br/>
   <br/>
   Avrupalı yetkililer, ABD yönetimini doların değerini koruyacak müdahaleleri yapmamakla suçlayıp, ABD’nin düşük dolar kuruyla ihracatta Asya ülkelerine karşı rekabet gücü kazanmaktan dolayı memnun olduğunu savunuyor. Bu iddiaya Amerika’dan “Avrupa kendi ekonomik dinamikleri ile bu sıkıntıya aşmalı.” cevapları geliyor.
   <br/>
   <br/>
   Düşük dolar kuru, Uzakdoğu ile birlikte Japonya’yı da etkisi altına almış bulunuyor. Geçtiğimiz mart sonunda mali yılı sona eren Japonya, bir yıl içinde 35 trilyon yen karşılığında 332 milyar dolar satın alarak dolara müdahalede bulundu. Ama seviye ortada. Dünyada en büyük dolar rezervlerine sahip ülke olarak bilinen Japonya’nın, ekonomisinin daha güçlü olması sebebiyle, bu yıl aynı yolu izlemeyebileceği tahmin ediliyor.
   <br/>
   <br/>
   Çin ise uzun zamandır düşük yuan kuru ile dünya piyasalarına kök söktürdüğü gibi ABD’deki dış ticaret açığının da en büyük sebeplerinden biri olarak görülüyor. ABD bu sebeple uzun zamandır yuan’ın değerini piyasaya bırakması konusunda Çin’e baskı yapıyor. Çin, bu baskılara karşı gelişmiş ülkelerin uyguladığı kotaları öne sürüyor.
   <br/>
   <br/>
   Çin para birimi yuan’ın değerini düşük tutarak daha fazla ihracat yapma stratejisini güdüyor. Ancak ABD’nin ve diğer ülkelerin baskıları sonucu, ekim ayında yuan’ın değerini piyasaya bırakma sözü verdi; ama bu işi ne zaman yapacağı belirsizliğini koruyor. Yuan’ın şu anda olması gerekenden yüzde 40 daha düşük değerde olduğu belirtiliyor.
   <br/>
   <br/>
   Doların pabucu dama mı atılıyor?
   <br/>
   <br/>
   Doların kısa sürede büyük boyutlarda değer yitirmesi ve ABD ekonomisinin içinde bulunduğu durum, doların rezerv para kimliğinin de sorgulanmasına yol açıyor. Bilindiği gibi ABD Doları, İkinci Dünya Savaşı’nın ardından bütün ülkelerin rezerv parası oldu. Bütün ülkeler döviz rezervlerinin büyük bölümünü dolar olarak tutmaya başladı. Ödemeler sisteminin ortak parası haline geldi. Önceleri altın karşılığı basılan ve istenildiğinde altın karşılığı ödenen doların, yıllar sonra bu özelliği kaldırıldı. Ama dolara teveccüh yine de devam etti. Amerikan yönetimin bastığı kağıtları rezerv olarak tutmaya devam etti. Bir bakıma dünya ekonomileri, ABD Hazinesi’nin bastığı kağıtları elinde tutarak, ABD’ye sürekli kredi açtı, çeşitli dalgalanmalar ve operasyonlarla da bir anlamda ABD’ye adı konulmamış vergi ödedi.
   <br/>
   <br/>
   Resmi rakamlara göre, bugün dünya üzerinde tedavülde bulunan ABD parasının miktarı, tek tek tüm diğer ülke paralarının toplamından daha fazla. Tedavülde bulunan 650 milyar Amerikan Doları’nın da yaklaşık üçte ikisi ABD dışında işlem görüyor.
   <br/>
   <br/>
   Bunun yanında dünyadaki tasarrufların yüzde 65’inin dolar cinsinden olduğu tahmin ediliyor. Dünya ticaretinin de yarıdan fazlası dolarla yapılıyor. Dünya öylesine dolarize olmuş ki, neredeyse ekonomik hayattaki hemen her işlem dolar cinsinden.
   <br/>
   <br/>
   Bunlar bir yana, dolar yıllarca aralarında Türkiye’nin de bulunduğu istikrarsız ekonomilerde alternatif değişim aracı oldu ve olmaya devam ediyor.
   <br/>
   <br/>
   İşte dolardan kaçışın daha da büyümesi, hem ABD hem de dünya için büyük sorun demek. Kurulu düzenin bozulması, dengelerin altüst olması demek. Yaşanacak bir krizin topyekûn bir dünya krizi anlamına geleceğinden şüphe yok. Yani dolar sorunu bir ABD sorunu değil, dünya sorunu.
   <br/>
   <br/>
   ABD dolarının bırakabileceği boşluğu Euro’nun doldurup dolduramayacağının cevabı da henüz verilebilmiş değil. Bugün Euro, Avrupa ekonomisinde görülen gelişmeler sebebiyle değil, sırf ABD doları değer yitirdiği için yükseliyor. Dünyadaki siyasi ve askeri etkinliği tartışılır bir birlik olan Avrupa’nın ekonomideki etkinliğinin dünya ölçeğini kaldırıp kaldırmayacağı meçhul. Pek çok uzmana göre Euro bölgesi buna hazır değil.
   <br/>
   <br/>
   Bundan sonra ne olacak?
   <br/>
   <br/>
   Bugün başta Japonya olmak üzere Uzakdoğu, Avrupa ve Ortadoğu doların arkasında görünüyor. Değerinin daha fazla gerilemesini engellemeye çalışıyor. Ancak hangi ekonomi buna ne kadar dayanacak ya da destek verecek belli değil.
   <br/>
   <br/>
   Eğer dolardan kaçış devam eder Euro dolar paritesi 1,40’lara doğru ilerleyecek olursa doların rezerv para olma özelliği daha fazla tartışılacaktır. Geçtiğimiz hafta içinde Rusya Merkez Bankası Birinci Başkan Yardımcısı Aleksey Ulyukayev’in döviz rezervleri içinde Euro’nun payını daha da yükseltmeyi düşünebileceklerini açıklaması dolara yeni bir darbe vurdu. İki yıl öncesine kadar Merkez Bankası rezervlerinin sadece yüzde 10’unu Euro cinsinden tutan Rusya, bu oranı yüzde 30 seviyesine kadar çıkardı. Şimdi de bu oranı daha yukarıya taşıyabileceğini düşünüyor. Rusya, 100 milyar doların üzerinde döviz rezervine sahip. Amerika’dan sonra dolar banknotların en fazla tedavülde olduğu ülkelerin de başında geliyor. Bununla birlikte Rusya, en önemli petrol ihracatçılarından biri. Öyle bir an gelip petrol satıcısı ülkeler petrol ticaretinde Euro’yu tercih edecek olursa, bazı dengeler derinden sarsılabilir.
   <br/>
   <br/>
   Rus Merkez Bankası’nın yaptığını, resmen açıklamasalar da, kendi döviz yükümlülüklerini dengede tutabilmek için diğer bazı ülke bankaları da yapıyor. Türkiye Cumhuriyeti Merkez Bankası dahi döviz tevdiat hesaplarında dolara uyguladığı faiz oranlarını bir süreden beri çok düşük seviyelerde tutuyor. Euro için yüzde 2,5 uygularken, dolar hesabı için yüzde 1,5 faiz veriyor.
   <br/>
   <br/>
   Bundan sonra neler olacağının en net işaretlerini, ABD Merkez Bankası (FED) Başkanı Alan Greenspan verdi. Greenspan geçtiğimiz hafta Almanya’da yaptığı açıklamada, yabancıların şimdiye dek ABD’ye borç vererek cari açığını finanse ettiklerini kaydederek, yabancı yatırımcıların ansızın dolar cinsi yatırımlardan cayması durumunda sorun çıkacağını açıkladı. Greenspan, cari işlemler açığının şu anda tek başına bir sorun teşkil etmediğini; ancak devrederek büyüyen açıkların karmaşık bir problem doğurduğunu vurguladı.
   <br/>
   <br/>
   Greespan’ın kastettiği gibi ani ve yüklü olmasa da, düne kadar New York Borsası’na milyarlarca dolar akıtan yatırımcıların kaçışı bir süredir devam ediyor. New York Times Gazetesi, 24 Kasım tarihli nüshasında, Hazine Bakanlığı verilerine dayanarak ağustos ve eylül aylarında New York Borsası’ndaki net yabancı satışının, 5,9 milyar dolara ulaştığını yazdı. Ekim ve kasım aylarında da yabancı satışlarının sürdüğü tahmin edilirken, veriler henüz açıklanmadığı için boyutları bilinmiyor. Yine gazetenin haberine göre, şubat ayı itibariyle son 12 aylık sürede 58 milyar dolar olan ABD’ye yabancı sermaye girişinin eylül ayında 18,7 milyar dolara gerilediği görülüyor. Bu gelişmeler yabancıların ABD piyasalarından çekildiğini net bir şekilde ortaya koyuyor.
   <br/>
   <br/>
   Türkiye nasıl etkilenecek?
   <br/>
   <br/>
   Bu akım, artık temel göstergelere de pek bakmıyor. Bu biraz da kitle psikolojisi ile alakalı bir durum. Buna, ABD yönetiminin dünya çapında izlediği “güç gösterisi” politikasına duyulan tepkiyi de ilave edenlerin sayısı az değil. Dünya, Bush yönetiminin izlediği ekonomik ve siyasi politikalardan endişe duyduğunu yatırım tercihleriyle de hissettiriyor.
   <br/>
   <br/>
   Türkiye, dış ticaretinin yarıdan fazlasını Avrupa bölgesine yapıyor ve malın bedelini Euro cinsinden tahsil ediyor. Bu durum Türkiye’nin bu vasatta daha rahat olmasını sağlıyor. Ancak ihracatını dolar cinsinden yapanların işi zor.
   <br/>
   <br/>
   Bu yılın ilk dokuz ayına ait verilere göre, ihracatın yüzde 43’ü dolar, gerisi Euro ve diğer paralar cinsinden. İthalatın ise yüzde 55’i dolar üzerinden. Böyle olunca Türkiye doların değer kaybından fazla etkilenmiyor. Aksine kâra geçiyor. Ara malı ithalatının büyük bölümünün dolar cinsinden olması, Türkiye’ye önemli bir maliyet avantajı sağlıyor.
   <br/>
   <br/>
   Bunun yanında borçlarımızın ağırlıklı olarak dolar olması da olumlu bir durum. En büyük ihracat kalemlerimizden olan petrolü ve doğalgazı da yine dolarla ödüyoruz.
   <br/>
   <br/>
   Türkiye’de dolar kurunun gerilemesi iki sebebe dayanıyor. Birincisi parite, diğeri “sıcak para” girişi. Giren paranın bir kısmı borsada bir kısmı da devlet bono ve tahvillerinde. Yabancıların bozdurduğu dolarlar Türkiye’ye döviz bolluğu yaşatıyor. Merkez Bankası rezervleri iyi seviyede. Ama herkes biliyor ki, bir ülkede böyle bir durum “sıcak para” daha kârlı pazarlar buluncaya, istikrar zedeleninceye kadar devam eder.
   <br/>
   <br/>
   Türkiye’nin aleyhine olabilecek durum “sıcak para”. Para piyasaları uzmanı Mehmet Ali Yıldırımtürk, “Spekülatif para şu anda ABD’den çekilip Uzakdoğu’ya ve diğer gelişmekte olan piyasalara gidiyor. Amerikan yönetimine diyor ki, faiz oranlarını artır geri geleyim. O yüzden şu anda yüzde 2 seviyesinde olan gösterge faiz oranının 2005 yılında yüzde 3,5’e kadar yükselmesi söz konusu olabilir. Bu seviyelere gelindiğinde de sıcak para Türkiye’yi terk etmeye başlar.” Bu da, döviz ve faizde tırmanış anlamına gelir.
   <br/>
   <br/>
   Yıldırımtürk, Türk altın piyasasından ilginç bir de bilgi veriyor: “Sade vatandaş, bugünlerde altın satıp dolar alıyor. Altının dolar karşısında prim yaptığını, dolayısıyla satış zamanı olduğunu düşünüyor.” Bu küçük örnek bile, ekonomik bir gelişmenin farklı toplumlarda, farklı kafalarda farklı sonuçlar doğurabildiğini gösteriyor. Ekonomide, özellikle de kurlarda ne zaman ne olacağını kestirmek mümkün değil. Bekleyip hep birlikte göreceğiz. Ama görünen o ki, doların gidişatı, hem ABD’ye hem de dünyaya oldukça stresli günler yaşatacak gibi. Sonucu şimdiden tahmin etmek güç. Ekonomileri etkisi altında tutan siyasi kararlar her an değişebilir. Her an, her şey olabilir.
   <br/>
   <br/>
   EURO–DOLAR PARİTESİNİN KASIM AYINDAKİ SEYRİ
   <br/>
   <br/>
   1 Kasım: 1,2755
   <br/>
   2 Kasım: 1,2707
   <br/>
   5 Kasım: 1,2865
   <br/>
   10 Kasım: 1,2945
   <br/>
   17 Kasım: 1,3016
   <br/>
   19 Kasım: 1,3009
   <br/>
   26 Kasım: 1,3233
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18451&yorum_id=1), [web.archive.org (arşiv bağlantısı)](http://web.archive.org/web/20041215123449/http://www.aksiyon.com.tr:80/detay.php?id=18451&yorum_id=1)
