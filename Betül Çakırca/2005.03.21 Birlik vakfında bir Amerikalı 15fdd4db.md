# Birlik vakfında bir Amerikalı

*Betül Çakırca 2005.03.21*

<div bgcolor="#FFFEF6">
 <font>
  <img border="0" height="1" src="/web/20051225192238im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225192238im_/http://www.aksiyon.com.tr/resim/537/62.jpg" vspace="5"/>
  </p>
 </font>
 <font class="content">
  Amerika’nın siyasi konsolosu Jonathan Henick geçtiğimiz hafta muhafazakar kesimin önemli sivil örgütlerinden biri olan Birlik Vakfı’nındaydı. Amerika’nın imajı, Ortadoğu politikaları ve Türkiye ile ilişkilerin ağırlıklı olarak konuşulduğu toplantı basına kapalı gerçekleşti.
 </font>
 <p>
  <font class="content">
   Türkiye ile ABD arasındaki ilişkiler epeydir inişli çıkışlı bir seyir izliyor. Her iki tarafın üst düzey yetkilileri ikili ilişkilerde bir sorun yaşanmadığını ifade etseler de bazı sıkıntıların olduğu medyaya yansıyan haber ve yorumlardan anlaşılıyor. Bu noktada şüphesiz Türkiye’de görev yapan Amerikalı yetkililerin temasları öne çıkıyor.
   <br>
    <br>
     Bunlardan biri geçtiğimiz hafta İstanbul’da gerçekleşti. Türkiye’deki görev süresi bir hafta içinde dolacak olan Amerikan Siyasi Konsolosu Jonathan Henick, kuruluşundan itibaren muhafazakar kimliği ile bilinen Birlik Vakfı’nda Türk-Amerikan ilişkileri üzerine bir konuşma yaptı. 12 yıldır ABD Dışişleri Bakanlığında çalışan Henick, daha önce Özbekistan ve Portekiz’de görev yapmıştı. Türkiye’de üç yıl görev yapan Henick’in yeni görev yeri Azerbaycan...
     <br/>
     <br/>
     Konuşmasını Türkçe yapmayı tercih eden siyasi konsolos, Hollywood filmlerinde görmeye alışık olduğumuz yenilmez Amerika imajının biraz dışında bir Amerika portresi çizdi. ABD’nin askeri anlamda bir süper güç olduğunun kabul edilebileceğini, ancak onun her istediğini yapamayacağını örnekler vererek anlattı: “ABD parmağının bir hareketiyle Çin’in parasını düşük tutmasını engelleyebilir mi? Hayır, bunu yapamaz. Peki ABD Brezilya’nın bizim aldığımız önlemlere karşılık olarak ülkeye gelen her Amerikalının parmak izini almasına engel olabilir mi? Hayır, bunu da yapamaz.”
     <br/>
     <br/>
     Henick’in verdiği örneklerden en can alıcısı ise Ladin’le ilgiliydi. “Dünyanın en gelişmiş ve güçlü ordusuna sahip ABD, Afganistan’la Pakistan arasındaki sınıra yakın bir yerlerde olan ve bu gezegendeki hemen herkes tarafından tanınabilecek 1.90 boylarındaki sakallı bir adamı bile henüz yakalayamamıştır.” diyerek, ABD’nin her şeyi bilen ve her şeye muktedir bir ülke olmadığını anlatmaya çalıştı. Şüphesiz, bu üslubuyla siyasi konsolos, ülkesini daha farklı bir konuma oturtarak dinleyiciler arasındaki muhalif duruşu bir şekilde törpüledi.
     <br/>
     <br/>
     Jonathan Henick, ABD’nin dünya değerlendirmesinde Türkiye’nin konumu nedir sorusunu televizyon ekranlarında duymaya alışık olduğumuz şekliyle cevaplandırdı. Henick’e göre, Türkiye’nin Soğuk Savaş döneminde önemi ne kadar açık ise şimdi de aynı. Her ne kadar terörizmle mücadele konusunda biraz farklılık olsa da... “Her şeyden önce coğrafi konumu Türkiye’yi terörle mücadelede ön saflara koymaktadır.” diyen Amerikalı diplomat, ABD’nin terörle İslamı eş tutmadığını önemle vurgulamayı ihmal etmedi.
     <br/>
     <br/>
     Özgürlük, demokrasi ve insan hakları gibi söylemlerin görece yeni bir ideoloji olarak tek taraflı işler mahiyette ortaya atıldığı bir ortamda Henick de, “Her ne kadar bazılarına biraz tek taraflı ve kibirli bir tutum gibi görünse de demokratik değerlerin yayılması ABD için tarihi boyunca hep bir öncelik olmuştur.” diyerek görüntünün farkında olduğunu; ancak işin boyutlarının ve arka yüzünün farklı olduğunun anlaşılması gerektiği hatırlattı.
     <br/>
     <br/>
     Demokrasiyi öncelikli meseleleri olarak görmelerinin, demokrasiyi kendilerinin icadı saymalarından değil herkesin kendi hükümetini seçmeye hakkı olduğunu düşünmelerinden kaynaklandığını, ideal olanın her ülkenin demokrasiye giden yolu kendisinin bulması ve bunun dışarıdan dayatılmaması olduğunu ifade etti. “Barışçı yollardan demokratik hak mücadelesi veren gruplara destek vermeyi ABD ahlaki bir sorumluluk olarak görmektedir.” sözleriyle de bugün Ortadoğu’da yaşananların ABD’nin durduğu yerden ne kadar meşrû gözüktüğünü söylemiş oldu.
     <br/>
     <br/>
     Demokrasinin yayılması için verdikleri desteğin çok fedakâr bir ülke olmalarından kaynaklanmadığını söyleyen Jonathan Henick, “Uzun vadede demokratik ülkelerin bizim değerlerimizi paylaşacağına ve küresel barış ve refaha katkıda bulunacaklarına inanıyoruz.” dedi. Ardından da Amerikalılara özgü bir özeleştiri tavrıyla ABD dahil hiçbir ülkenin insan hakları açısından mükemmel bir sicile sahip olmadığını belirterek dinleyicileri şaşırttı.
     <br/>
     <br/>
     ABD’nin anti-demokratik ve otoriter bazı rejimlerle iyi ilişkiler kurabildiğini inkar etmeyerek bu durumu “Demokrasi ve insan hakları gibi konulardaki çıkarlarımızı başka bazı çıkarlarla teraziye koyduğumuzda fedakarlık yapmamız gereken durumlarla sıkça karşılaşabiliyoruz.” diyerek savundu. Güvenlik kaygıları ve Sovyetler Birliği’nin kontrol altında tutulması ihtiyacıyla Soğuk Savaş döneminde bu tür rejimlerle kendilerini zaman zaman “koyun koyuna” bulmuşlardı. Bugün bile bazı ikili ilişkilerde ekonomik çıkarların demokrasi ve insan haklarından önce geldiğini görebilirdik.
     <br/>
     <br/>
     Jonathan Henick, ABD’nin Doğu Avrupa’da ve Latin Amerika’nın büyük bölümünde meydana gelen demokratik değişimi ve reformları desteklediğini, bu sürecin en önemli istisnasının ise Ortadoğu olduğunu vurguladı. Özellikle Afganistan, Yemen ve Sudan gibi çok uzak ülkelerdeki istikrarsızlığın tehdit olabileceğini fark etmesi, ABD’yi bölgeye yönelik yeni bir siyaset izlemeye itmişti: “Ortadoğu’daki otoriter rejimler reform yanlısı sesleri bastırmış ve vatandaşlarına demokratik haklarını vermeyi reddetmişlerdi. ABD de bu ülke insanları tarafından anti-demokratik sürecin bir ortağı olarak görüldü. Tabii ki İsrail-Filistin çatışması gibi başka unsurların da bu olumsuz imaja etkisi oldu.”
     <br/>
     <br/>
     Büyük Ortadoğu Projesi’ne de değinen Henick, bu projenin bir bölgeye demokrasi dayatma planı ya da Irak’tan başlayarak bölge ülkelerine demokrasi yaymayı amaçlayan bir askeri plan olmadığını söyledi; “Burada kastedilen sadece ABD’nin bu bölgede demokrasiye ve insan haklarına destek vermekte geç kaldığının kabul edilmesidir. Bizim önerimiz sadece bölgede sivil toplumun, kadın haklarının, hukuk devletinin ve bağımsız medyanın gelişimi için çaba göstererek yerli aktörlere mali ve moral destek sağlamaktır.”
     <br/>
     <br/>
     Konuşmasının sonlarına doğru Türkiye’nin insan hakları konusunda bir başarı öyküsü olduğuna ve bu başarıyı ABD veya başka bir ülkeye borçlu olmadığına değinerek, “Ülkeniz dini özgürlüklere ve temel insan haklarına saygılı bir laik demokrasinin halkının çoğunluğu Müslüman olan bir ülkede kurulabileceğini gösterdi.” dedi. Bu sözleriyle Türkiye’nin model olabileceği konusunu açan Henick, “Türkiye’nin Müslüman dünyaya model oluşturması konusunda çok şey söylendi. Ben şahsen bu tür iddia sahiplerinin olayı basite indirgediğini düşünüyorum. Türkiye, Müslüman bir ülkede demokrasinin var olabileceğini gösteren bir örnektir. Ama Türkiye aynı zamanda her ülkenin bu amaca ulaşabilmek için kendi yolunu çizebileceğini de göstermiştir. Bu açıdan Türkiye bir örnek ve ilham kaynağı olabilir. ama bir model veya yol haritası değil.” dedi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20369), [web.archive.org (arşiv bağlantısı)](http://web.archive.org/web/20051225192238/http://www.aksiyon.com.tr:80/detay.php?id=20369)
