# Şeyhülislamlıktan Müftülüğe...

*Betül Çakırca 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Osmanlı’nın dirayetli kurumu Meşihat, bugün İstanbul Müftülüğü’ne ev sahipliği yapıyor. Bu kitap, Şeyhülislamlık gerçeğini enine boyuna ele alıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804134832im_/http://www.aksiyon.com.tr/resim/565/ek-22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı öncesi İslam devletlerinden farklı olarak, resmî bir makamı ifade eden Şeyhülislamlığın Osmanlı Devleti'nde tam olarak ne zaman bağımsız bir kurum haline geldiği hususunda tarihçiler arasında fikir birliği yok. Kesin olan kurumun ilk kez Fatih Sultan Mehmet döneminde hazırlanan Kanunname-i Al-i Osman'da "Ve şeyhülislam ulemanın reisidir" denmek suretiyle resmiyet kazandığı. Merkeziyetçiliğin doruğa çıktığı bu dönemden itibaren Şeyhülislamlık makamıyla beraber, temsil ettiği ulema sınıfı da kurumlaşmış bir sınıf haline gelir.
   <br>
    <br>
     En önemli görevi fetva vermek olan şeyhülislam, verdiği fetvalarla padişahın aldığı kararlara dinî meşruiyet sağlar. Fetva vermenin dışında hükümdar vakıflarının idarelerini ve medrese öğrencilerinin derslerini denetlemek gibi bir görevi de vardı, ki bu görev Şeyhülislamlık makamı ile medrese geleneği arasında yapısal bir köprü oluşturur. Bu görevlerinin yanı sıra sahip olduğu yetkilerle de devletin önde gelen makamlarından biri olarak hareket etme imkanı kazandı. Kadı ve müderrisleri atama, terfi veya görev süreleri üzerindeki karar yetkileri de bu makama aitti. Özellikle kuvvetli şeyhülislamların görev süreleri boyunca devlet teşkilatı içinde etkisi artan söz konusu makam, yapılan ıslahatların şeriate uygun olduğuna dair fetva verecek şeyhülislamlar tarafından temsil edilir oldu. Buna paralel olarak II. Mahmut döneminde Yeniçeri Ocağı'nın kaldırılmasından sonra Ağakapısı'nın Şeyhülislamlık makamına tahsis edilmesiyle kurum "devlet dairesi haline dönüşmeye başlar ve bu örgütsel düzenlemeyle ulemanın gücü azaltılır."
     <br/>
     <br/>
     Esra Yakut, "Şeyhülislamlık: Yenileşme Döneminde Devlet ve Din" isimli kitabında Osmanlı klasik döneminden bugüne uzanan Türk devlet geleneği içinde devlet din arasındaki ilişki gibi çok girift bir konuyu, tarihî süreci çok iyi takip ederek okuyucuya sunuyor. Yazarın özellikle ele aldığı 1789-1922 yılları arası, Osmanlı'da pek çok kurum için çeşitli dönüşümlerin yaşandığı bir dönemdir. Kurumun kendi içerisinde ortaya çıkan değişiklikler ve problemler, yeni şartlar altında örgütlenişi ve tanımlanışı, idarî, adlî alanlar ile eğitim ve askerlik konularında etki ve fonksiyonları gibi mevzuların tahlilini iyi bir şekilde yapan Yakut, tarihi boyunca devlet içinde ayrıcalıklı bir yere sahip olan Şeyhülislamlık kurumunun kan kaybetmeye başlayışını ve Tanzimat'la beraber gittikçe artan eleştirilerin odağı oluşunu, İttihat ve Terakki yönetimiyle beraber yetkilerinin elinden alınarak sadece dinî mevzulardan sorumlu bir makam haline getirilişini zengin arşiv malzemesi, ilişkili kişilerin biyografileri ve basın yoluyla eleştirilerini dile getiren düşünürlerin olaya bakışlarını sistemli bir şekilde vererek ilmî bir çalışma ortaya koyuyor. Tüm bunların ışığında Cumhuriyet devrinin Diyanet İşleri Başkanlığı'nın birdenbire ortaya çıkmadığını, çok farklı gibi görünen bu iki kurumun birbirinin devamı olduğunu ve Cumhuriyet devri uygulamalarının henüz Osmanlı Devleti sona ermeden tartışılmaya başlandığını gerçekçi ve bilimsel bir yaklaşımla gösteriyor.
     <br/>
     <br/>
     Osmanlı kurumlarının en önemlilerinden biri olan Şeyhülislamlık her ne kadar zaman içerisinde önemini yitirmiş olsa da  Osmanlı devletine ve siyasetine etkisi de düşünüldüğünde hakkında yapılan çalışmaların ne kadar az olduğunu fark etmek şaşırtıcı.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22622), [web.archive.org (arşiv bağlantısı)](http://web.archive.org/web/20070804134832/http://www.aksiyon.com.tr:80/detay.php?id=22622)
