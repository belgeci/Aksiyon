# Sistematik işkence olduğu çok açık

*Mustafa Akyol 2004.05.17*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060317112040im_/http://www.aksiyon.com.tr/resim/493/14.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Amerikan askerlerinin Iraklı esirlere yönelik işkence ve taciz görüntüleri gündemdeki yerini korumayı sürdürüyor.
 </font>
 <p>
  <font class="content">
   Senato Komisyonu"nda Kongre üyelerinin sorularını cevaplayan Savunma Bakanı Donald Rumsfeld, geçen hafta bir sürpriz yaptı ve Irak"a giderek tartışmaların odak noktası olan Ebu Garib Hapishanesi"ni ziyaret etti. Uçakta gazetecilere, "Irak"ta Cenevre Sözleşmeleri"ne uyuluyor. Yeni işkence görüntülerini, sözleşmeye aykırı olduğu için yayımlamadık" diyerek ne kadar "pişkin" olduğunu gözler önüne serdi. Zira, Rumsfeld"e göre, Irak"ta fiziksel ve psikolojik manipülasyonu içeren sorgu süreçlerine izin verilebilir.
   <br>
    <br>
     Bu ifadeleri ile Rumsfeld"in, "haşince korkutma, sorguda askeri köpeklerin hazır bulunması, esirlerin en fazla 72 saat uykusuz bırakılması, beslenme değişiklikleri, 30 günden uzun süren tecrit, esirlerin en fazla 45 dakika boyunca aşağılayıcı pozlara sokulması, esirlerin başına günlerce çuval geçirilmesi" gibi sorgu tekniklerini kullanan Pentagon"a sahip çıktığı gözlerden kaçmıyor. Dikkatlerden kaçmayan bir başka konu ise Irak"taki işkence skandalından sonra harekete geçen insan hakları örgütlerinin yayınladığı son raporlar. Söz konusu raporlar, Bush yönetiminin Afganistan ve Guantanamo"da da benzer "sistematik" uygulamalarda bulunduğunu ortaya koyuyor.
     <br/>
     <br/>
     Maryland Üniversitesi öğretim üyesi Prof. Dr. Benjamin Barber, Irak"ta yaşanan işkence olaylarının "terörizmle mücadele için her şey meşrudur" anlayışının bir sonucu olduğunu söylüyor. ABD"nin önde gelen siyaset teorisyenlerinden biri olan Barber, eski Başkan Bill Clinton"a ve Demokrat Parti"nin Kasım 2004 seçimlerindeki başkan adayı John Kerry"e yakınlığı ile tanınıyor. 1995 yılında yayınlanan ve 20 ayrı dile çevrilen "Jihad vs. McWorld" adlı kitabıyla uluslararası ün kazanan Benjamin Barber, Irak"ta yaşananları Aksiyon"a değerlendirdi.
     <br/>
     <br/>
     -Irak"taki işkence olaylarının Amerikan dış politikası, özellikle de Ortadoğu siyaseti açısından nasıl bir etki doğuracağını düşünüyorsunuz?
     <br/>
     <br/>
     Hapishane skandalı Amerika"nın güvenilirliğine yönelik büyük bir darbe olacak. Aynı zamanda ABD içinde de Irak işgaline verilen desteği azaltacaktır.
     <br/>
     <br/>
     -Sizce bu işkenceler bazı dejenere bireyler tarafından yürütülen istisnai olaylar mı, yoksa tutukluları sorgulamadan önce "yumuşatmak" için yürütülen sistemli bir aşağılama politikası mı? Eğer ikincisi doğruysa, bunun sorumlusu kim?
     <br/>
     <br/>
     Son derece kapsamlı bir biçimde yürütülen ve detaylı şekilde fotoğraflandırılan bu olayların, sorgulama sürecini yöneten askerî üstler tarafından, askerî dildeki ifadeyle "sorgulamayı kolaylaştırmak" için emredildiğine dair hiçbir kuşkum yok. Bazı gardiyanlar kendi bireysel "süsleme"lerini de yapmış olabilir; ama ortada sistemli bir işkence var. Bu sistemli işkencenin, terörizme karşı yürütülen savaşta bilgi toplamak için yürütülen oldukça umutsuz bir çabanın ürünü olduğu anlaşılıyor.
     <br/>
     <br/>
     -2003 yılında yayınlanan ve Irak Savaşı"na karşı çıkan "Korku İmparatorluğu" (Fear"s Empire) adlı kitabınızda, Alan Dershowitz gibi bazı neo-con ideologların terörizme karşı savaşta işkenceye yer verilmesini savunduklarına dikkat çekmiştiniz. Irak"ta yaşananlarla bu ideolojik çerçeve arasında bir bağlantı görüyor musunuz?
     <br/>
     <br/>
     Ebu Garib hapishanesindeki sorunlar, son tahlilde, Bush yönetiminin terörizme karşı savaşta her şeyin meşrû olduğu yönündeki inancından kaynaklanıyor. Yönetimin benimsediği önleyici savaş doktrini, uluslararası hukuku ve Birleşmiş Milletler Şartı"nın ancak savunma amaçlı savaşa izin veren 51. maddesini reddediyor. Irak işgali, ABD"nin kendi güvenliği için gerekli gördüğü herhangi bir konuda uluslararası kanunlara uyma zorunluluğu taşımadığı varsayımına dayanmıştı. Ebu Garib Hapishanesi"nde yerel düzeyde yaşanan değer parçalanmasının asıl nedeni, teröre karşı savaşa egemen olan korku atmosferi. Eğer Başkan Bush, konu terör olunca "her şeyin meşrû olduğu" düşüncesiyle hareket ediyorsa, neden Ebu Garib"deki gardiyanlar da terörizm hakkında istihbarat toplama adı altında tutuklulara kötü muamele yapmasın?
     <br/>
     <br/>
     -Gelecek seçimleri John Kerry kazanırsa, ABD"nin Ortadoğu politikasında nasıl bir değişim yaşanır?
     <br/>
     <br/>
     Seçimleri Demokrat Parti kazanırsa, uluslararası hukuka daha saygılı bir yönetim kurulacaktır. Demokratların Irak"ı terk edeceklerini sanmıyorum, ama mutlaka Irak"a gerçek egemenliğini kazandırmak ve Irak"ın geleceğinde Müslüman cemaatleri ve uluslarararası topluluğu daha etkin kılmak için çaba göstereceklerdir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11476), [web.archive.org (arşiv bağlantısı)](http://web.archive.org/web/20060317112040/http://www.aksiyon.com.tr:80/detay.php?id=11476)
