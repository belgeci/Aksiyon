# Kılıçbay, evrim ve inanç

*Mustafa Akyol 2005.10.03*

<div bgcolor="#FFFEF6">
 <font>
  <img border="0" height="1" src="/web/20060106094419im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106094419im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Türkiye’nin birikimli yazarlarından biri olan Mehmet Ali Kılıçbay ile Aksiyon dergisi arasında bir zamandır “evrim” polemiği sürüyor. Sayın Kılıçbay’ın hem bu polemik çerçevesinde hem de genel olarak evrim konusunda yazdıklarını ilgiyle izliyorum.
 </font>
 <p>
  <font class="content">
   Yazdıkları hep ilginç şeyler, ama aralarında en ilginç olanı, 11 Eylül tarihli Sabah’ta yer alan “İnsan nasıl insan oldu?” başlıklı yazısındaki şu iki cümle: “Bu alandaki asıl gelişmeler 20. yüzyılın başında olmuş ve Leakey ailesinin hepsi de bilimadamı olan çeşitli bireylerinin uzun soluklu araştırmaları, insanın bilinen en eski atasının (onların verdikleri adla Lucy), Doğu Afrika’da Olduvai mağarasında bulunan dişi bir insansıya ait kemikler olduğunu ortaya koymuştur. Lucy, yaklaşık 2 milyon yaşındadır.”
   <br>
    <br>
     Bu kısa pasaj neden mi bu kadar enteresan?
     <br/>
     <br/>
     Çünkü tek bir doğru dahi bilgi içermiyor!..
     <br/>
     <br/>
     Gerçekte “Lucy” adı verilen Australopithecus afarensis fosili, Kılıçbay’ın yazdığı gibi “20. yüzyılın başında” değil, 1974 yılında bulunmuştur. Bulanlar, Kılıçbay’ın yazdığı gibi “Leakey ailesi bireyleri” değil, Donald Johanson, Yves Coppens ve Tim White’tır. Fosilin bulunduğu yer, Kılıçbay’ın yazdığı gibi “Olduvai mağarası” değil, Afar çöküntüsüdür. (Zaten Olduvai de bir mağara değil, 30 mil uzunluğundaki derin bir vadidir.) Fosilin yaşı, Kılıçbay’ın yazdığı gibi 2 değil, 3,18 milyon yıldır.(1)
     <br/>
     <br/>
     Kısacası Kılıçbay, iki küçük cümleye beş büyük bilgi hatası sığdırmış durumda...
     <br/>
     <br/>
     Bu, elbette ‘insanlık hali’ ve hafızanın azizliği olarak yorumlanıp hoşgörülmeli. Pek çok yazarın başına gelebilecek bu yanılgıya, Sayın Kılıçbay’ı yermek için işaret etmiyorum. İşaret etmek istediğim, Türkiye’nin bazı seküler entelektüellerinin Darwinizm’e olan sarsılmaz inançlarının, aslında kulaktan dolma, yalan-yanlış ve çoğu da çoktan köhneleşmiş bilgilere dayanıyor olması.
     <br/>
     <br/>
     * * *
     <br/>
     <br/>
     Bu sorun, Kılıçbay’ın yazılarında sadece teknik bilgi hatalarıyla değil, onlardan çok daha önemli olan yargı hatalarıyla kendini ele veriyor.
     <br/>
     <br/>
     Örneğin 20 Eylül tarihli Yeni Aktüel’deki “Hayır Yok, Bay Karakutu” başlıklı yazısındaki şu iki cümleye bakalım: “Bilim artık hayatın nasıl başladığını bilmektedir. Suda oluşan makromoleküllerden itibaren oluşan tek hücreler, birleşme (kolonileşme) yoluyla daha kompleks canlıları meydana getirmiştir.”
     <br/>
     <br/>
     Bu iki cümle üzerine iki dev kitap yazılabilir. Ama o kadar yerimiz yok ve şu kadarını söyleyelim: Bilim bugün “hayatın nasıl başladığını” hiç ama hiç bilmiyor. Çünkü bu soruya cevap getirmek için son 100 yıldır kullanılan evrimci paradigma, giderek büyüyen bir çıkmaza saplanmış durumda. San Diego Scripps Enstitüsü’nden ünlü jeokimyacı (ve evrimci) Jeffrey Bada geçtiğimiz yıllarda bunu şöyle ifade etmişti: “Bugün, 20. yüzyılı geride bırakırken, hâlâ, bu yüzyıla girerken sahip olduğumuz en büyük çözülmemiş sorunla karşı karşıyayız: Yaşam yeryüzünde nasıl başladı?”(2)
     <br/>
     <br/>
     Sorun, yaşamın çok kompleks bir organizasyona sahip olması ve bunu üretecek hiçbir kimyasal ve fiziksel etkinin bilinmemesi.
     <br/>
     <br/>
     Öyle ki daha ilk aşama, yani Kılıçbay’ın sözünü ettiği makromoleküllerin -protein, RNA ve DNA gibi hücrenin en temel parçalarının- kökeni, bir türlü açıklanamıyor. Çünkü bunlar Kılıçbay’ın sandığının aksine ne suda ne de başka bir ortamda oluşuyor. Bu konuda yapılan deneylerin çoğu -örneğin ünlü Miller Deneyi- bunların minik yapıtaşları olan amino asit veya nükleik asitlerin oluşmasıyla ilgili. Bu küçük birimleri birer lego parçası olarak kabul edersek, açıklanamayan soru, bunların nasıl olup da tam doğru şekilde birleşip birer makina veya bilgi bankası niteliğindeki makromolekülleri oluşturduğu.
     <br/>
     <br/>
     Tüm bu makromoleküllerin nasıl olup da ilk hücreyi oluşturacak şekilde organize oldukları ise, daha da büyük bir problem. Bu konu üzerinde onyıllarca çalışan ünlü İngiliz bilim adamı Fred Hoyle, ilk hücrenin doğal etkenlerle oluşmasının ancak “bir hurda yığınına isabet eden kasırganın savurduğu parçalarla tesadüfen bir Boeing 747 uçağının oluşması” kadar olası olduğunu söylemişti.
     <br/>
     <br/>
     Kılıçbay’ın iddiasının ikinci kısmını oluşturan “tek hücreler, birleşme (kolonileşme) yoluyla daha kompleks canlıları meydana getirmiştir” ifadesi de, hiçbir bilimsel dayanağı olmayan bir başka senaryoyu ifade ediyor. Tek hücrelerin birleşip çok hücreli canlılar meydana getirdiğini gösteren tek bir deney ve gözlem yok. Dahası, bilinen en küçük çok hücreli canlılarda en az 1000 kadar hücre var. “Ara kademe” oluşturabilecek iki, üç, beş, onbeş hücreli canlı yok yeryüzünde. Zaten bu gibi nedenlerle Türkiye’nin en kıdemli Darwinistlerinden Prof. Ali Demirsoy, çok hücrelilerin kökenini “evrimde açıklanması en zor olan kademelerden biri” olarak tanımlamak zorunda kalıyor.(3)
     <br/>
     <br/>
     Kısacası Sayın Kılıçbay’ın kendinden gayet emin bir üslupla anlattığı evrim senaryosu, bilimsel kanıtlardan yoksun bir inançtan başka bir şey değil...
     <br/>
     <br/>
     * * *
     <br/>
     <br/>
     Evet, “inanç” dedim... Kılıçbay yazısında bu kelimeyi hep karşı tarafın bakış açısını tanımlamak için kullanmış. Oysa kendi savunduğu teori de inanca dayalıdır.
     <br/>
     <br/>
     Bu inancın adı ise ‘materyalizm’dir. Sadece maddenin varlığını kabul eden bu felsefe, doğanın herhangi bir madde-ötesi etkiye kesinlikle kapalı olduğunu varsayar. Bu varsayım bir kez kabul edildikten sonra da, geriye “evrendeki düzenin ve canlılığın kökenini, doğanın hangi mekanizmaları ile açıklayacağız” sorusu kalır. “Doğanın gerçekten de böyle mekanizmaları var mıdır?” diye hiçbir zaman sorulmaz, çünkü bunların var olması gerektiği en baştan bir dogma olarak kabul edilmiştir.
     <br/>
     <br/>
     Bir başka deyişle, ‘bir hurda yığınına isabet eden kasırganın savurduğu parçalarla tesadüfen bir Boeing 747 uçağının oluşabileceği’nde ısrar edilir; çünkü bilinçli bir varlığın o Boeing’i inşa etmiş olabileceği fikri, ilk baştan yasaklanmıştır.
     <br/>
     <br/>
     Ve tüm bunlar ‘bilimsellik’ adı altında yapılır. Oysa bilimin materyalist dogmayı kabul etmek gibi bir zorunluluğu yok.
     <br/>
     <br/>
     Bu dogmadan sıyrılan ve kanıtlara objektif bakan bilim adamları ise, yaşamın kökeninin ‘rastlantısal evrim’ değil, ‘bilinçli tasarım’ olduğu sonucuna varıyor. Darwinizm’e meydan okuyan ‘Akıllı Tasarım’ (Intelligent Design) teorisi, işte bu nedenle son 10 yıldır hızla yükselip güçleniyor.
     <br/>
     <br/>
     * * *
     <br/>
     <br/>
     Bu noktaya kadar Sayın Kılıçbay’ı hep eleştirdim. Ama kendisine katıldığım bazı noktalar da yok değil. Örneğin Aksiyon dergisine yaptığı “evrim konusunda ‘yansız’ sayı çıkarma” çağrısını destekliyorum. Dilerse bu ‘yansız sayı’ya birlikte katkıda bulunabilir, evrim ve yaratılış hakkında düzeyli bir platformda bilimsel bir tartışma gerçekleştirip, bunun sonuçlarını Aksiyon’a sunabiliriz.
     <br/>
     <br/>
     Böyle bir tartışmanın çok enteresan olacağına eminim. Makromoleküllerin kökeninden fosillerin yorumuna dek masaya yatırmak gereken o kadar çok efsane var ki...
     <br/>
     <br/>
     1) Johanson D., M. Edey,  Lucy, New York, 1981
     <br/>
     <br/>
     2) “Life’s Crucible”, Earth, Şubat 1998, s. 40
     <br/>
     <br/>
     3) Demirsoy, Kalıtım ve Evrim, Ankara, 1984, s.79
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Abdullah Şahin, 12-Ekim-2005
> Çöpe atma vakti geldi: 
> 19. yüzyıldan beri insanlığın beynini yiyip bitiren pozitivizm ve materyalizmin son nefesini verdiği bu devirde Aksiyon’a ve kıymetli yazar Mustafa Akyol’a teşekkür ederim. İnsanlığa ve bilime büyük hizmet vermektesiniz. Evrim vb. safsataları çöpe atma vakti geldi de geçiyor.

### Hamza Şen, 07-Ekim-2005
> Evrimcilere bir soru: 
> Mustafa Akyol’un fikirlerine katılıyorum. Evrim bir inanç meselesi olmuştur. Evrime inananların başında gelen Prof. Dr. Ali Demirsoy’a bir soru sormak istiyorum. Canlılarda mükemmel bir şekilde işleyen üreme sistemlerini evrimle nasıl açıklayabiliriz? Yani üreme canlılık faaliyeti için gerekli değilken nasıl oluyor da tüm canlılarda akıllara durgunluk verecek derecede gelişmiştir?

### Mustafa Tiryaki, 05-Ekim-2005
> Cevap verilmesi gerekiyordu: 
> Kılıçbay'ın o yazısını okumuştum. İnancım sağlamdır. Ama insan karşılaştığı bilimsel nitelikli bir fikrin cevabını da merak ediyor. Üzülüyorum; bilimce gelişmediğimizden hep yabancıların isimleriyle tarifler yapıyoruz. Böyle olunca da bilim yaratılış inancını çözmek için değil yok etmek için uğraş veriyor gibi gözüküyor. Okuyuculara cevap verilmesi gerekiyordu. Sağ olun, var olun.

Kaynak: [www.aksiyon.com.tr](http://www.aksiyon.com.tr:80/detay.php?id=22594&yorum_id=1), [web.archive.org (arşiv bağlantısı)](http://web.archive.org/web/20060106094419/http://www.aksiyon.com.tr:80/detay.php?id=22594&yorum_id=1)
