# İktidar oldu, başbakan olamadı

*Mustafa Akyol 2004.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hindistan"da seçimleri kazanan Sonia Gandhi başbakanlık görevini üstlenmedi. Kocasını ve kayınvalidesini suikastte kaybeden Gandhi, Hindu miliyetçiliğine teslim oldu.
  </font>
 </div>
 <div id="newsText">
  <font class="detail-text">
   "Başbakanlık hırsım yok. İçimden gelen sesi dinliyorum. O ses de başbakan olmamamı söylüyor." Bu ifadeler, Hindistan"da 20 Nisan"da başlayan ve yaklaşık iki hafta önce tamamlanan genel seçimlerden sonra iktidara gelen Ulusal Kongre Partisi Genel Başkanı Sonia Gandhi"ye ait. Altı yıldır Hindistan"ı yöneten Birleşik Hindistan Partisi"ni (Bharatiya Janata Party-BJP) sandıkta mağlup eden Sonia Gandhi"nin seçim başarısı hemen herkesi şaşırttı. Ancak, asıl şaşırtıcı olanı köklü Gandhi ailesinin İtalyan asıllı gelini Sonia"nın "içindeki sesi" dinleyerek başbakanlık görevini Dr. Manmohan Singh"e devretmesiydi.
   <br/>
   <br/>
   543 sandalyeli mecliste 214 milletvekili ile iktidara uzanan bir partinin genel başkanı olarak başbakanlık koltuğuna oturmak Sonia Gandhi"nin hakkıydı. Ama, bu "hak" gerçekleşmedi. Kuşkusuz bu kararı almasında, sandıktan sadece 187 sandalye çıkarabilen BJP"nin temsil ettiği Hindu milliyetçiliğinin geçmişte sebep olduğu üzücü olayların etkisi büyük. Nitekim, Hindistan"ın önde gelen siyaset bilimcilerinden Jyoti Basu"nun şu sözleri, hem Sonia Gandhi"nin halet-i ruhiyesini hem de aldığı kararın arka planını gözler önüne seriyor: "Sonia"nın çocukları, Rahul ve Priyanka, "Babamızı kaybettik, annemizi de kaybetmek istemiyoruz" diyor."
   <br/>
   <br/>
   Gandhi ailesinin bilinçaltı
   <br/>
   <br/>
   Sonia Gandhi"nin çocuklarında, ailenin geçmişte yaşadığı acı dolu günlerin bıraktığı derin izler var kuşkusuz. 21 yaşında gelin gittiği Hindistan"da vatandaşlık hakkını 1983 yılında elde eden 57 yaşındaki Sonia Gandhi, 1968 yılında Rajiv Gandhi ile evlendi. Rajiv Gandhi, 1991 yılında bir suikaste kurban gitti. Tıpkı, annesi İndira Gandhi gibi. Hindistan"ın efsanevi lideri Jawaharlal Nehru"nun 1964"te ölümü sonrası iktidar koltuğuna oturan kızı İndira Gandhi ülkeyi uzun yıllar yönetti. 1984 yılında silahlı saldırıya uğrayan İndira Gandhi"nin yerine oğlu Rajiv Gandhi geçti. 16 yıl başbakanlık görevini yapan Rajiv Gandhi"nin sonu da annesininkinden çok farklı olmadı.
   <br/>
   <br/>
   Ülkeyi 52 yıl yöneten Ulusal Kongre Partisi, seçim kampanyası sırasında BJP"nin fanatik ideolojisini eleştiren, ülkeye barış ve huzur vaat eden bir kampanya yürüttü. BJP ise seçim çalışmaları sırasında Sonia Gandhi"nin yarı İtalyan olduğuna dikkat çekerek onun Hindistan"a başbakan olmasını "ulusal bir aşağılama" şeklinde nitelendirdi. Hatta bazı militan BJP taraftarları Sonia Gandhi"yi ölümle tehdit etti. Eşini ve kayınvalidesini suikastler sonucu kaybeden Sonia Gandhi"nin, benzer bir akıbete uğramaktan endişe ettiği için iktidar koltuğunu kolayca bıraktığı söyleniyor.
   <br/>
   <br/>
   Din değiştirmeye karşı yasa
   <br/>
   <br/>
   Seçmenin, özellikle kırsal kesimde yaşayan insanların Sonia Gandhi"nin partisini tercih etmesinde rol oynayan önemli bir faktör, Hindistan"ı 1998 yılından beri yöneten BJP iktidarının son olarak iki eyalette "din değiştirmeye karşı yasa" çıkarması. Söz konusu yasada, "insanları kandırarak din değiştirmelerini sağlayanlara" hapis cezası öngörülüyor. Bir dini anlatan ve savunan herkes "kandırma" kapsamına sokulabileceğinden bu yasa ile fikir özgürlüğü kısıtlanıyor. Seçim kampanyası sırasında BJP"nin "din değiştirmeye karşı yasa"yı ulusal düzeyde uygulayacağını ilan etmesi de kendisine sandıkta oy kaybettirdi.
   <br/>
   <br/>
   Nitekim seçim sonuçları gerek Müslümanlar, gerekse Hıristiyanlar tarafından memnuniyetle karşılandı. Merkezi İngiltere"de olan Hindistan Müslümanları Konseyi"nin Başkanı Munaf Zeena"ya göre seçim sonuçları, Hindistan"daki tüm farklı toplulukların barış içinde yaşamasının önünü açtı. "BJP"nin yenilgisi faşizmin, nefret siyasetinin ve ilkesiz parti politikalarının yenilgisidir" diyen Munaf Zeena, bunun insanları birbirine düşman ederek siyaset yapmaya çalışan tüm bencil ve güç tutkunu politikacılara bir ders olmasını umduğunu söylüyor. Tüm Hindistan Hıristiyan Konseyi Başkanı Dr. Joseph D"Souza"nın seçim değerlendirmesi de Munaf Zeena"dan çok farklı değil. Dr. D"Souza, "Şaşırtıcı bir tepkiyle fakirler, ezilenler, hor görülenler, Dalitler birleşerek BJP"nin önderliğini yaptığı koalisyonu alaşağı etti. Artık daha hoşgörülü bir Hindistan olacak. Bu, dualarımızın bir kabulü" şeklinde konuşuyor.
   <br/>
   <br/>
   Nüfusu 1 milyarı bulan Hindistan"da halkın yüzde 81"i Hindu inancına bağlı. Ancak bunların önemli bir bölümü, BJP"nin temsil ettiği faşizan "Hindutva" ideolojisine karşı çıkıyor. Nüfusun yüzde 12"sini oluşturan Müslümanlar, yüzde 2,3"ünü oluşturan Hıristiyanlar ve yüzde 2"lik bir orana sahip Sihler de kendilerini hedef alan Hindutva ideolojisinden son derece rahatsız. Seçim sonuçlarının bütün ılımlı Hindularda ve azınlıklarda sevinçle karşılanması çok da şaşırtıcı değil.
   <br/>
   <br/>
   Hindu milliyetçiliğini körükleyen ideoloji: Hindutva
   <br/>
   <br/>
   BJP"nin Hindu milliyetçiliğine dayalı siyasi çizgisini kavramak için Hindutva ideolojisini bilmek gerekiyor. Hinduizmi faşist bir milliyetçi ideoloji haline getiren "Hindutva" hareketi, Hindistan topraklarında sadece Hindu kültürünü egemen kılmayı ve diğer inançları baskı altına almayı öngören fanatik bir ideoloji.
   <br/>
   <br/>
   Bu ideoloji, 1920"lerde faşizmin tüm dünyada yükseldiği yıllarda gelişti. Keshav Baliram Hedgewar adlı militan bir Hindu tarafından 1925 yılında kurulan RSS adlı Hindutva örgütü, Almanya ve İtalya"da benzerleri görülen faşist organizasyonlarla çok büyük benzerlikler gösteriyordu. Üstelik bu ilişki sadece benzerlikle sınırlı kalmamıştı. RSS kurucularından olan BS Moonje, bizzat İtalya"ya gidip Mussolini yönetiminden tavsiyeler almıştı. İtalyan araştırmacı yazar Marzia Casolari"nin, Hindutva"nın 1930"lardaki Dış Bağlantıları - Arşiv Kanıtları (Hindutva"s Foreign Tie-up in the 1930s-Archival Evidence) adlı araştırmasında RSS kurmayları ile Mussolini yönetimi arasındaki yakın ilişki ayrıntılı olarak belgelendiriliyor.
   <br/>
   <br/>
   Faşizm II. Dünya Savaşı"nda yenildi, ama Hindistan"daki versiyonu yaşamaya devam etti. 1947"de Pakistan"ın kurulmasının ardından yaşanan şiddet olaylarında, Hindutva militanları başrolü oynadı. Ülkeyi bağımsızlığına kavuşturan efsanevi lider Mahatma Gandhi"yi öldüren suikastçi de Hindutva ideologlarından biri olan Nathuram Godse idi. Gandhi"nin "suçu", Hindular ve Müslümanlar arasında barış ve hoşgörüyü savunmasıydı. Pakistan"ın ayrılmasından sonra Hindutva taraftarları Sangh Parivar (Sangh Ailesi) adlı örgüt etrafında organize edildi. Günümüzde hâlâ aktifler. Human Rights Watch gibi uluslararası kuruluşlar, Sangh Parivar ve bağlantılı örgütlerin işlediği veya desteklediği insan hakları suçlarına sürekli dikkat çekiyor. Delhi Üniversitesi"ndeki siyaset profesörü M. Mohanty, "Demokrasiye ciddi bir tehdit savuran Hindu fundamentalist örgütleri arasında gittikçe artan hoşgörüsüzlük, Hindistan"daki faşist güçlerin artışının bir işaretidir. Geçmişte Avrupa faşizminin yaptıklarını bugün Hindular yapıyor" diyor. Sangh Parivar"ın siyasi kanadını bugün Birleşik Hindistan Partisi (Bharatiya Janata Dal-BJP) temsil ediyor. BJP iktidarı sırasında ülkenin çeşitli bölgelerinde, özellikle Gujarat gibi tutucu eyaletlerde Müslümanlar veya Hıristiyanlar gibi azınlıklara çeşitli saldırılar düzenlenmesi ve taciz olaylarının meydana gelmesi tesadüf olmasa gerek.
   <br/>
   <br/>
   Son dönemde teknoloji alanındaki yükselişi veya pop müzik listelerinin zirvesine tırmanan şarkıları ile dünya gündemine gelen Hindistan, şimdi yeni bir dönemecin başında bulunuyor. Başbakanlık koltuğunda ilk kez Sih inancına bağlı biri, Dr. Manmohan Singh var. Bakalım, Hindistan bu tarihi süreci nasıl tamamlayacak.
   <br/>
   <br/>
   BABÜR CAMİİ"Nİ HİNDULAR YAKTI
   <br/>
   <br/>
   Hindu milliyetçiliğine dayalı siyaset güden BJP"nin kabarık sabıka dosyasında, 430 yıllık tarihi Babür Camii"nin 1992 yılında yıkılması da var. Babür Camii"nin, Hinduların antik "Rama Tapınağı"nın yerinde yükseldiği ve yıkılması gerektiği fikri, eskiden beri fanatik Hindu milliyetçileri tarafından savunuluyordu. BJP 1990 yılında bu fikri daha da körükledi. 1992 yılında camiye yönelik saldırılar artmaya başladı. Nitekim, Aralık 1992"de BJP liderlerinin ateşlediği 50 bin kadar Hindu militan, camiye saldırarak bu kutsal mekanı yerle bir etti. Olayın ardından patlak veren çatışmalarda 2 binden fazla Müslüman katledildi. Çatışmaları yatıştırmak için Hint hükümeti yıkılan caminin yerine yenisinin inşa edileceği vaadinde bulundu. Fakat aradan 10 yılı aşkın bir süre geçmesine rağmen bu vaadini yerine getirme yönünde herhangi bir adım atmadığı gibi Hinduların caminin yerine bir Hindu tapınağı inşa etme planlarının önüne geçmek için de ciddi gayret göstermedi. Hint hükümetinin bu tutumundan cesaret alan Hindular, 2003 yılında Babür Camii"nin arsası üzerine bir Hindu tapınağı inşa etmek için harekete geçti. Müslümanlar da buna fırsat vermek istemeyince yine çatışmalar çıktı ve 700 kişi hayatını kaybetti.
   <br/>
   <br/>
   <br/>
   HİNDİSTAN"IN KÖLELERİ: DALİTLER
   <br/>
   <br/>
   BJP ve diğer fanatik Hindu örgütleri, Hinduizm"in adaletsiz "kast sistemi"ni de ayakta tutmaya çalışıyor. 2000 yıldır uygulanan kast sistemi, ülkedeki insanları 4 ayrı kasta, yani sınıfa ayırıyor. En üstte yer alan ve beyaz tenli Brahminlerin oluşturduğu kast ülkenin yöneticilerini çıkarıyor. Daha alt kastlarda bürokratlar, tüccarlar veya el emeği ile çalışan insanlar var. Ancak bir de bu kastların hiç birine dahil olmayan, sistemin tümüyle dışında ve altında kabul edilen bir sınıf var ki bunlar "Dalitler" olarak anılıyor. "Dalit" kelimesi, Hint dilinde "dokunulmaz" anlamına geliyor. Bunun sebebi Dalitlere, tuvaletlerin (elle) temizlenmesi, ölülerin gömülmesi, hayvanların bakımı gibi, kastlardaki Hinduların iğrendiği işlerin yaptırılması. Normal bir Hintli için Dalitlere herhangi bir şekilde dokunmak bile büyük bir "kirlilik" nedeni olarak kabul ediliyordu. Bu nedenle, kast sisteminin üst sınıflarına ait tapınaklara, okullara veya halka açık alanlara girmeleri yasaktı. Üst sınıfların içtikleri bir kuyudan su içmeye kalkmaları büyük bir suçtu. Hindistan"ın çoğu bölgesinde "dokunulmazlar", kast sisteminin üst sınıflarıyla karşılaşmalarını engelleyici alanlara kapatıldı, çoğu yerde gündüz sokakta dolaşmaları bile yasaklanmıştı. "Dokunulmazlar"ın değil fiziksel temasta bulunmaları, gölgelerinin üst sınıflar üzerine düşmesi bile "kirlenme" sayıldı ve yasaklandı. Bu kölelik sistemi Hindistan"ın bağımsızlığından sonra kaldırıldı, ancak bugün ülkenin bazı kırsal bölgelerinde hâlâ fiilen uygulanıyor. BJP gibi koyu milliyetçi Hindu örgütleri de, "Dalitler"e karşı ayrımcılığı yaşatmaya ve kurumsallaştırmaya çalışıyor. Kanada"nın Toronto kentindeki Ambedkar Adalet ve Barış Merkezi"nde çalışan Sam Lafranco, Hindistan"da 250 milyon Dalit yaşadığını ve bu insanlara karşı sistemli bir ayrımcılığın yürütüldüğünü savunuyor. Örnek olarak da geçen yıl Hindu Üniversitesi"nde matematik dalında birinci olan bir öğrenciye, Dalit kökenli olduğu için hak ettiği madalyanın üniversite yönetimi tarafından verilmemiş olması gösteriliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9504-iktidar-oldu-basbakan-olamadi.html), [web.archive.org (arşiv bağlantısı)](http://web.archive.org/web/20120625202707/http://www.aksiyon.com.tr:80/aksiyon/haber-9504-iktidar-oldu-basbakan-olamadi.html)
