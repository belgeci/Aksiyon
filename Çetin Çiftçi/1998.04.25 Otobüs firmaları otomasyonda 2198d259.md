# Otobüs firmaları otomasyonda

*Çetin Çiftçi 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgisayarın günlük hayatta giderek artan yeri ile birlikte birçok eski alışkanlık tarihe karışıyor.
  </font>
 </div>
 <div id="newsText">
  <font class="detail-text">
   Otobüs İşletmeciliğinde de kullanılmaya başlanılan bilgisayarlı otomasyon sistemi sayesinde artık, bilet alma işlemleri de kolaylaşıp hatasız bir hal alıyor. EhaCom Otomosyon Sistemleri Limited Şirketi tarafından geliştirilen bu sistem otobüs firmalarının şubeleri arasında bilgisayar bağlantısı ile telefon trafiği yaşanmadan işlemlerin bilgisayardan aynı anda yapılabilmesine imkan tanıyor.
   <br/>
   <br/>
   Merkeze kurulan bir ana bilgisayarla satış noktaları, bürolar, depo ve istenilen diğer yerlerde kurulacak bilgisayarlar mesafeye bağlı kalınmadan PTT hatları vasıtasıyla birbirine bağlanarak, bir otobüs firmasının bilet işlemleri, kargo, yönetim organizasyon, araç ve personel takibi gibi işlemler yapılabiliyor.
   <br/>
   <br/>
   İstatistik bilgi çıkarmak artık daha kolay
   <br/>
   <br/>
   Firma sahibi Bülent İlhan, sistemin kolaylıklarından şöyle bahsediyor: "Bu sistem sayesinde çift bilet satışı ortadan kalkıyor. İleri tarih bilet ücretleri günlük olarak kasaya aktarılıyor. Aynı anda birden fazla otobüs çıkarmada kolaylık sağlıyor. Doluluk oranına bakılarak ek sefer düzenleme imkanı sağlıyor. Aylık ve yıllık olarak alınan raporlar ve grafikler en çok talep edilen güzergah ve sezonun tesbitini sağlıyor. Tüm satış noktaları ve kullanıcılar denetleniyor. Kırtasiye masrafları minimum seviyeye iniyor. Telefonla yapılan satışlardaki sorunlar ortadan kalkıyor."
   <br/>
   <br/>
   Avantajların bunlarla da sınırlı kalmadığını vurgulayan İlhan, birkaç tuşa basmak suretiyle biletin yazıcıdan alınmasının sağlanabildiğini, otobüslerin bir defa bilgisayara tanıtılması ile sonraki faturalama işlemlerinde bilgilerin otomatik olarak kullanılabildiğini kaydederek, otobüs otomasyon sisteminin 3 ay gibi kısa bir süre içerisinde kendini amorti ettiğini belirtiyor.
   <br/>
   <br/>
   Bilgiye ulaşmada kolaylık
   <br/>
   <br/>
   İstenildiği anda personel bilgilerine ulaşabilme, değiştirme ve güncelleştirme işlemlerinin de bu sistem sayesinde daha rahat bir hal aldığını ifade eden İlhan, "Günümüzde bilgisayar hernekadar günlük hayata girmişse de daha birçok sektörde bilgisayar öcü gibi görülüyor. Ülkemizde bu durumun ortadan kaldırılması gerekmektedir. Bu sisteme geçen otobüs firmaları ise olayın kolaylığının ve kendilerine getirdiği rahatlıkların farkına varıyor. Bizim amacımız da dünyada birçok alanda kolaylık getiren bilgisayarı otobüs firmalarının da hizmetine sunarak, onları bu büyük nimetten yararlandırmak. Otobüs firmaları bilgisayardan uzak kaldıkları müddetçe hizmeten de uzak kalacaklar. Bu sisteme geçen otobüs firmaları müşterilerine karşı büyük bir imaj değişikliğine de kavuşuyorlar" diyor.
   <br/>
   <br/>
   Maliyet düşük,  kazanç fazla
   <br/>
   <br/>
   Bu sisteme geçen firmaların en çok üç ay içerisinde sisteme yatırdıkları parayı amorti ettiklerine de değinen İlhan, "Sistemin kuruluş maliyeti de sanıldığı kadar yüksek değil. Bu sisteme yatırım yapan firmalar teknolojinin nimetlerinden yararlanırken, en fazla üç ay içerisinde yatırdıkları parayı amorti ediyorlar. Otobüs firmaları işlevleri bakımından önceki sistemleri ile dibi delik bir çuval gibi çalışırlarken, çuvala konulan paranın bir kısmı farkedilmeden alttan akıyordu. Bizim kurduğumuz bu sistem sayesinde bu çuvaldaki delik yamanmış oldu. Örneklendirmek gerekirse, firmanın çalışan bir katibi ileriye dönük olarak sattığı biletlerin parasını, biletin tarihi gelinceye kadar elinde bulunduruyordu, bu da firmanın rant gelirini düşürmekteydi. Bu sistemde ise katiplere günlük kasa açılıyor ve mesai sonunda bu para ana kasaya sıcak para olarak akıyor. Firma merkezinden katibin kaç bilet sattığı, rezerve ettiği, iptal ettiği, elindeki para anında takip edilebiliyor" diyor.
   <br/>
   <br/>
   Ayrıca Ulaştırma Bakanlığına verilen raporların da bilgisayardan anında alınabildiğini de sözlerine ekleyen İlhan, bu sistem sayesinde Ulaştırma Bakanlığının firmalardan talep ettiği bir kişiye bir bilet ve biletin üzerine isim girilmesi olayına da cevap verebildiğini vurguluyor.
   <br/>
   <br/>
   Sistemi kullanan şirketler de bu işten oldukça memnun. Malatya Aksoğanoğlu Zafer Turizm sisteme geçmesiyle birlikte işlemlerde çok kolaylıklar sağlamış. Kayseri İpek Turizm, Hatay Has Turizm firması da bu sistemi tercih eden firmalar arasında.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3686), [web.archive.org (arşiv bağlantısı)](http://web.archive.org/web/20140901192611/http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3686)
