# Copluların, cop “tirininom”suz radyosu

*Çetin Çiftçi Bilinmeyen-tarih*

<div>
 <font>
  <img border="0" height="1" src="/web/20050302181518im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181518im_/http://www.aksiyon.com.tr/resim/301/62.jpg" vspace="5"/>
  </p>
 </font>
 <font class="content">
  Hikayeyi bilirsiniz. Polis Radyosu’nda hergün 12.00—1400 saatleri arasında yayınlanan dinleyici istekleri programının birinde bir dinleyici Grup Yorum’dan ‘dağlara gel’ parçasını ister ve parçayı tüm emniyet mensuplarına armağan eder.
 </font>
 <br/>
 <p>
  <font class="content">
   . “Olur böyle vakalar, Türk polisi yakalar” sözü mûcibince bir polis hemen telefona sarılır ve radyoyu arayarak, Belkıs Akkale’nin, ‘Dağlar seni delik delik ederim’ parçasını ister. Parçayı da, ‘dağlara gel’ parçasını isteyen şahsa armağan eder.
   <br>
    <br>
     Polisi nasıl bilirsiniz?..
     <br>
      <br>
       Polisi nasıl bilirsiniz? Daha doğrusu polisin, kafanızdaki imajı nedir? İnsanları tartaklayan sokaktaki polis imajının hiç iyi olmadığı bir gerçek. Radyoya giderken mümkün olduğunca kurum hakkında zihnimizi ‘nötrleştirmeye’ çalışıyoruz. Radyo binasına girdiğimizde, kamuoyundaki sert, eli coplu ve insanları tartaklayan polis imajının tersine bir görüntü ile karşılaşıyoruz. Ankara Emniyet Müdür Yardımcısı Kemal Özyetiş ve radyoda görevli komiser Mevlüt Tüylü, sıcak bir şekilde bizleri karşılıyorlar. Önce binayı geziyoruz. Çalışanların odaları ayrı ayrı. Teknolojinin tüm imkanları kullanılıyor, cihazlar son model. Özel radyolarda genelde çok fazla stüdyo bulunmaz. Herşey bir ya da iki stüdyoya sıkıştırılır; yayın, müzik arşivi, konuk ağırlama gibi. Özel radyoların müzik arşivinin kısıtlı olmasına karşın, Polis Radyosu’nun oldukça zengin bir müzik arşivi var. On civarında stüdyoya sahip olan radyonun arşivinde 6 bin taş plak ve yüzlerce 45’lik plak bulunuyor. Sanatçıların yakınları, bazen de bizzat kendileri gelip bu plakları istiyorlarmış. Bazı sanatçıların imzalı kaset setleri bulunuyor.
       <br/>
       <br/>
       Demokrat radyo...
       <br/>
       <br/>
       “Bir sürü radyo var, neden Polis Radyosu?” diye sorabilirsiniz; haklısınız, ben de olsam sorardım bu soruyu. Nedenine gelince; birincisi, Emniyet’e ait bir radyo olduğu halde oldukça demokratik ve ilkeli bir yayın anlayışı var. İkincisi; dünyada kamu yayıncılığı yapan tek polis radyosu, yani kendi alanında ilk ve tek. Diğer ülkelerdeki polis radyoları sadece kendi birimlerine yönelik yayın yapıyorlar. Üçüncüsü, FM bandından yayına başlayan ilk radyo. Bu anlamda özel radyolara öncülük yaptı.
       <br/>
       <br/>
       Türkiye’de radyo yayıncılığı 1927 yılında başladı. 1936 yılına kadar PTT tarafından işletilen radyo bu tarihten itibaren devlet kontrolüne geçti. 1990 yılında özel radyoların yayın hayatına girmesine kadar sadece iki radyo vardı: TRT ve 1952 yılında kurulan Polis Radyosu. Bugün yerel ve ulusal yüzlerce radyo bulunuyor. Dinleyiciler için pek çok seçeneğin bulunduğu bir ortamda rekabet de kaçınılmaz oluyor. Ancak Polis Radyosu bu rekabetin kısmen dışında. Çünkü reklam almıyor. Ticari kaygısı olmadığı için de, ‘ilke ve kalite’ye öncelik veriyor. Ama bu, daha çok dinlenme, daha çok kişiye ulaşma kaygısı gütmediği manasına gelmiyor; onlar da ‘temel ilkeler’ çerçevesinde daha geniş kesimlere ulaşmak için yoğun çaba harcıyorlar.
       <br/>
       <br/>
       Komiser Mevlüt Tüylü radyonun kuruluş amacını şöyle açıklıyor: “Türkiye polis radyosu polis—halk ilişkisini geliştirmek, trafik konusunda aydınlatıcı ve uyarıcı bilgiler vermek, kaçakçılık ve uyuşturucu kullanımının önlenmesi ve zararları konusunda dinleyicileri aydınlatmak, kayıp kişi ve eşya anonsları yapmak ve bunların bulunmasına yardımcı olmak amacıyla 1952 yılında kısa dalgadan yayın hayatına başladı”. Bugün yurtdışından pek çok ülkede kısa dalgadan dinlenebiliyor radyo. Kısa dalgadan ihtiyaçlara cevap veremeyince 1973 yılında FM bandından Ankara Polis Radyosu yayına başladı. Özellikle TRT’den farklı bir yayın politikası izlediği için yoğun bir taleple karşılaştıklarını söylüyor Mevlüt Tüylü. Talebi karşılayabilmek için 1986 yılında İstanbul, 1992 yılında Erzurum ve Diyarbakır, 1999 yılında Ardahan Polis Radyosu kuruldu. Radyonun merkezi Ankara ve tüm polis radyoları buradan aldıkları yayınları dinleyicilere aktarıyorlar.
       <br/>
       <br/>
       No ‘coptirininom’
       <br/>
       <br/>
       Özel radyo ve televizyonların yayına başlamasıyla birlikte Türkiye’de müzik alanında müthiş bir yozlaşma yaşanıyor. Medyanın da pompalamasıyla pop müzikte ‘patlama’ oldu ve eline mikrofonu alan ‘sanatçı’ oldu. İş öyle bir hal aldı ki insanlar, ‘Bu da kim, piyangodan yeni mi çıktı?’ şeklinde alay etmeye başladılar. Sanat müziği ve halk müziği hep gözardı edildi. Polis Radyosu bu alandaki boşluğu dolduran radyoların başında geliyor. Her gün mutad olarak Türk Halk Müziği ve sanat müziği parçaları yayınlanıyor. İstek programlarında dinleyicilerin istekleri dışında arabesk müziğe yer verilmiyor. Komiser Mevlüt Tüylü, “Zaman zaman özel programlar hazırlıyoruz. Müzeyyen Senar, Barış Manço, Zeki Müren ve benzeri sanatçılarla ilgili bazen bir bazen iki saatlik tanıtım programları hazırlıyoruz. Tasavvuf Müziği, Klasik Müzik programlarımız var. Yani geniş bir yelpazeye hitap ediyoruz, sınırlı bir dinleyici kitlemiz yok. Misafir konuklar geliyor, kendi arşivlerini getiriyorlar. Halk müziği çalıyoruz belli saatlerde. Diğer radyolarda maalesef çalınmıyor, RTÜK Kanunu gereği olarak çalıyorlar ama dinleyicinin pek olmadığı gece saatlerinde çalıyorlar” diyor. Polis Radyosunun yayın anlayışı da diğer radyolardan farklılık gösteriyor. Radyonun yayın akışı önceden hazırlanıyor ve müzik denetim komisyonuna sunuluyor. Polis Koleji müzik öğretmenleri, polis bandosundan ve radyodan görevliler toplanıyorlar ve gelen müzik arşivlerini içerik ve kalite yönünden inceliyorlar. Programın bir örneği RTÜK’e gönderiliyor, bu yüzden RTÜK ile hiç sorun yaşamamışlar. Müzik yelpazesi geniş ancak belli şahıslara ve parçalara sansür uygulanıyor. Örneğin Ahmet Kaya’nın parçalarını çalmıyorlar. Yani anlayacağınız, “copluların” radyosunda, ‘copterarininom, copterati—ninom’ parçasını dinleme imkanınız yok. Radyonun önemli bir amacı da polis teşkilatının ‘diğer yüzünü’ göstermek. Mevlüt Tüylü, sokaktaki polis imajının teşkilatın gerçek yüzü olmadığını savunuyor ve medya tarafından yansıtılan ve kamuoyunun algıladığı bu imajdan rahatsızlık duyduklarını belirtiyor.
       <br/>
       <br/>
       ‘Beni köyümün yağmurlarında yıkasınlar”...
       <br/>
       <br/>
       Yayın sırasında ilginç olaylar yaşanmıyor değil. İşte bunlardan biri. Yıl 1997. KKTC Cumhurbaşkanı Rauf Denktaş tedavi için Ankara İbni Sina Hastanesi’nde yatıyor. İstek programında her zaman olduğu gibi vatandaşlar telefon, faks ve e—mail ile istekte bulunuyorlar. İsteklerin ardı arkası kesilmiyor, görevli elemanlar harıl harıl çalışıyorlar. Ve bir faks. Dinleyici, Denktaş’a geçmiş olsun dileklerini iletiyor ve sıradaki parçayı da kendisine armağan ediyor. Diğer fakslar gibi bu da DJ’ye iletiliyor. Parça tam yayınlanacağı sırada durumun farkına varılıyor ve kaş göz işaretleriyle DJ uyarılarak, faksın okunması engelleniyor. Sıradaki parça ise Ömer Danış’ın, “Beni köyümün yağmurlarında yıkasınlar.”  Radyonun dinleyici kitlesi daha çok öğrenci ve devlet dairelerinde çalışan memurlardan oluşuyor. Komiser Mevlüt Tüylü, yapılan anketlere göre Ankara’da ilk üç radyo arasında yer aldıklarını söylüyor. Özellikle özel radyoların yayına başlaması ile birlikte dinleyici kitlesinde önemli oranda azalma olduğunu, bunun özentiden kaynaklandığını belirtiyor: “Bu özenti dönemi bittikten sonra eski dinleyicilerimize yeniden kavuşmuş durumdayız. Türkiye’nin her yerinden fakslar geliyor. Zaman zaman bize küçük küçük eşyalar da gönderiyorlar. Akdeniz bölgesinde yaşayan insanlarımız sevgilerini dile getirmek için portakal, limon, Karadeniz bölgesinden fındık gönderiyorlar. Gelip bizimle yüz yüze görüşüyorlar. Bu da bizi sevindiriyor ve amacımıza ulaştığımızı gösteriyor.”
       <br/>
       <br/>
       Radyonun personel ihtiyacının tamamı Emniyet Genel Müdürlüğü tarafından sağlanıyor. Bir başkomiser, bir komiser, 22 polis memuru ve 5 sivil olmak üzere toplam 29 personel çalışıyor radyoda. 7 spiker, 7 ses teknisyeni, 10 programcı bulunuyor. Vatandaşlarla ilişkiyi sağlamak üzere halkla ilişkiler bürosunda ise üç kişi çalışıyor.
       <br/>
       <br/>
       Yaptığı başarılı yayından dolayı özel ve resmi kurumlardan pekçok ödül aldı radyo. 1997 yılında verilen Cengiz Polatkan başarı ödülü bunlardan biri. Polis denince tüyleri diken diken olan ve ilk olarak işkence aletlerini hatırlayanlardansanız, buyrun, Polis Radyosu’nda sizleri bekliyorlar. Hiç endişelenmeyin, kahveleriniz ve çaylarınız kesinlikle ‘cop’ içermez.
       <br/>
       <br/>
       cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13968), [web.archive.org (arşiv bağlantısı)](http://web.archive.org/web/20050302181518/http://www.aksiyon.com.tr:80/detay.php?id=13968)
