# Doğu’nun en ‘özgün’ derneği

*Çetin Çiftçi 2002.12.16*

<div bgcolor="#FFFEF6">
 <font>
  <img border="0" height="1" src="/web/20060103162323im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20060103162323im_/http://aksiyon.com.tr/resim/419/36.jpg" vspace="5"/>
  </p>
 </font>
 <font class="content">
  Doğu’nun özel eğitim kurumlarını bünyesinde toplayan  ÖZGÜNDER, bölgede bir nefes, bir umut olmuş. Dernek Başkanı Bayram Murat’ın yeni hükümete mesajı var: “Hükümet programındaki iki satırı gerçekleştirseler, Doğu ve Güneydoğu’nun eğitim sorunu çözülür.”
 </font>
 <p>
  <font class="content">
   Hayatın bütün kompartımanları için geçerli olan çile, yokluk ve zorluk eğitim—öğretimde de geçerlidir, Doğu ve Güneydoğu’da. Ya okul bulamaz ‘ora’nın küçükleri, ya öğretmen; bunları bulduklarında çözümün yolu daha yarılanmamıştır bile. Binalar yıkık döküktür, sınıflar aşırı kalabalıktır, okul öylesine uzaktır ki, kilometrelerce yürür küçücük ayaklar. Daha nice sorun, dağ gibi durur hâlâ.
   <br>
    <br>
     Bölgede 80’li yıllarla birlikte özel okullar kurulmaya başlandı; insanlar en azından alternatif ve kalite ile tanışma olanağı elde etti.
     <br/>
     <br/>
     Doğu ve Güneydoğu’daki özel okulların en başarılı aynı çatı altında toplandığı bir kuruluş var: ÖZGÜNDER. Dernek, Doğu ve Güneydoğu’daki 80 küsur özel okulun 40 tanesini bünyesinde barındırıyor. Bölgede özel öğretimin sorunlarını, umutlarını, halkın gösterdiği ilgiyi ÖZGÜNDER Başkanı Bayram Murat’a sorduk:
     <br/>
     <br/>
     – Özel öğretim kurumları ile ilgili birçok dernek varken neden yeni bir dernek kurma ihtiyacı duydunuz?
     <br/>
     <br/>
     2001 yılına kadar Türkiye’de özel öğretim kurumları ile ilgili 10 civarında dernek vardı. 2002 yılında ise bu rakam yaklaşık 20’ye ulaştı. Daha önce kurulan dernekler, toplam bin 300 özel öğretim kurumundan yüzde 40’ını temsil ediyordu. Yüzde 60’ının temsil edilmediğini gören duyarlı özel öğretim kurumu temsilcileri dernekleşmeye başladılar. Yaklaşık 40 üyemizle,  Doğu ve Güneydoğu’da, daha verimli temsil edileceğimizi düşünerek ÖZGÜNDER adı altında toplandık. ÖZGÜNDER Malatya’da kurulmuş bir dernektir. 40 üyesi vardır. Doğu ve Güneydoğu Özel Öğretim Kurumları Derneği’nin kısaltılmış şeklidir. Doğu ve Güneydoğu’da toplam 81 civarında özel okul vardır. Bunlardan 40 tanesi bizim derneğimize üyedir.
     <br/>
     <br/>
     – Derneği kurduktan sonra arzu ettiğiniz hizmeti verebildiniz mi?
     <br/>
     <br/>
     Maalesef ülkemizde hiçbir dernek “tabela derneği” olmaktan çok öteye gidemedi. Yıllardır ismini duyduğumuz dernekler bile, sadece seslerini  duyurmak için şov mahiyetinde programlar yaptılar. Aslında bugüne kadar her türlü derneğin kurulmasına müsaade eden yetkililer, derneklerin sadece bu kadar hizmet etmesini arzu ediyorlardı. Nitekim dernekler de ancak onu yapabildiler. Son zamanlarda Avrupa Birliği uyum yasaları çerçevesinde sivil toplum örgütlerinin daha fazla önem kazandığını görmemiz bize büyük bir heyecan verdi. Sivil toplum örgütlerinin önümüzdeki yıllarda çok daha güzel hizmetler vereceğine inanıyoruz. Yaklaşık bir yıl önce kurulan derneğimize şu  ana kadar herhangi bir konuda çağrıda bulunulmamış, fikri alınmamış, bilgi sorulmamıştır. Dolayısıyla mevcut devlet—sivil toplum örgütü ilişkileri derneklerin ne kadar başarılı olabileceklerinin de bir göstergesi.
     <br/>
     <br/>
     – Sizce Milli Eğitim Bakanlığının özel öğretim kurumlarına yeterince destek verdiğine veriyor mu?
     <br/>
     <br/>
     Bakanlığımız özel öğretim kurumlarını istiyor mu, istemiyor mu? Ben, bu konuda net bir tavır görmüyorum. Acaba tavşana tut, tazıya kaç mı diyor, yoksa bizim de özel okullarımız olsun diye mi bu işi yapıyor, net anlamış değilim. Son 5 yılda özel öğretim kurumları hiçbir gelişme gösterememişlerdir. Adeta yaşam mücadelesi vermektedirler. Milli Eğitim Bakanlığının da törenlerde sembolik konuşmalarının dışında elle tutulur, kurumları geliştirici hiçbir projesi yoktur veya henüz Doğu ve Güneydoğu’ya bu projelerin varlığı ulaşmamıştır.
     <br/>
     <br/>
     – Doğu ve Güneydoğu’da özel öğretim kurumlarının durumu nedir?
     <br/>
     <br/>
     Özel okulların sayısı Türkiye’de yüzde 1.3 seviyesindedir. Bu rakam Doğu ve Güneydoğu Anadolu bölgesinde yüzde 0.5 civarındadır. Ciddi eğitim sıkıntısı olan bu bölgede özel okullar; kültürel ve sportif faaliyetler, teknoloji transferleri gibi yeniliklerle eğitim dünyasına heyecan katmaktalar. Türkiye’nin yumuşak karnı sayılan bu bölgeye eğitim konusunda çok daha hassas ve çok daha titiz projeler geliştirerek özel bir önem verilmesi gerekir.
     <br/>
     <br/>
     – Özel okulların devletten beklentileri nelerdir?
     <br/>
     <br/>
     Özel okulların ekonomik, akademik ve buna ilaveten psikolojik problemleri var. Nasıl ki diğer özel sektör kurumları devletten hiçbir şey beklemeyip, önlerinin açılmasını bekliyor, bizde aynı şekilde yasal düzenlemelerle özel öğretim kurumlarının önünün devlet tarafından açılmasını istiyoruz. Hiçbir sanayici için özel öğretim kurumu cazip bir yatırım değil; çünkü kârlı değil. Mevcut özel okul sahipleri ise sadece bu konudaki duyarlılıkları ve özel sevgilerinden dolayı desteklerini devam ettirmekteler. Çünkü devletin herhangi bir tavuk çiftliğine bakışı ile özel okula bakışı arasında hiçbir farklılık yok. Mesela Malatya Organize Sanayi Sitesi’nde yatırım yapacak olan tavuk yemi fabrikasına devlet arsasını ücretsiz vermekte ve müteşebbis yatırımı yaparken, teşviklerden de istifade etmektedir. Halbuki aynı Malatya’da KDV’nin yüzde 8 olması gibi bir farklılığın dışında özel okulculuğun hiçbir teşviki yoktur. Devletin ülkemizde, özellikle de bu bölgelerde insan yetiştirmenin hiç değilse tavuk yetiştirmek kadar kutsal bir vazife olduğuna inanması lâzım. Aslında büyük paralar harcayarak okul yaptıran, öğretmen temin eden ve bu bölgelerde öğretmeni tutmak için uykuları kaçan devlet, üzerindeki bu yükü, ciddi bir denetimle özel öğretim müteşebbislerine devredebilir. Ama korkmadan, büyük bir hamle ile bu işi başarması lâzım. İki yıl önceki banka görev zararları, ülkemizde ekonominin kilitlenmesine sebep oldu ve büyük bir kriz yaşadık. Öyle tahmin ediyorum ki semeresi 10 yıl sonra görülen eğitim faaliyetlerinin görev zararları milletimiz için çok ciddi sıkıntılara sebep olacak. Gündem kayması sonucu bir türlü dikkatleri çekemeyen eğitim ihmallerimizin yeni bakanımız tarafından acilen teşhis edilmesini ve  bir an önce tedaviye başlanmasını ümit ediyorum.
     <br/>
     <br/>
     – Milli Eğitim Bakanlığı derneklerden yeterince istifade ediyor mu?
     <br/>
     <br/>
     Kesinlikle hayır! İstifade etmeyi bırakın, varlığımızdan bile haberi yok. Varlığımızdan haberi olsa bile bizim onlara aktaracağımız yeterli bilgimizin olduğunu zannetmiyorlar. Bizim adımıza düşünüyorlar, en uygununu buluyorlar, karar veriyorlar ve biz de uyguluyoruz. Halbuki icraatlarında ve aldıkları kararlarda özel öğretim kurumları ile ilgili faaliyet gösteren derneklere de danışsalar, muhtemel hatalardan korunmuş olacaklar. En büyük sıkıntılarımızdan birisi de devlet okulları için aldıkları kararları özel okullara da uyguladıklarında özel okulların bazen bütün programları alt üst olmakta. Mesela son alınan bir kararla fen lisesi mezunlarının üniversite sınavında çok avantajlı durumlara geçmesi, fen lisesi olmayan özel okul sahiplerini ciddi manada düşündürmekte. Belki gelecek yıl fen lisesini kazanacak hiçbir öğrenci özel okulları tercih etmeyecek. Bu da özel okul sahiplerini ciddi endişeye sevk eden bir karar. Belki devlet okullarında fen liselerinden kaçışın önüne geçilmiş olunacak ama diğer taraftan öğrenci bulamayan özel liseler başarı sıkıntısı çekecek, kapanma tehlikesi ile karşı karşıya kalabilecekler.
     <br/>
     <br/>
     – Yeni hükümetin programından ümitli misiniz?
     <br/>
     <br/>
     Yeni hükümetin programında eğitim bir paragrafla ele alınmış. Yaklaşık iki satır da özel öğretim ile ilgili. Sadece bu iki satırı gerçekleştirebilseler, özel okullar bugünkü durumlarından en az yüzde 40 daha iyi olurlar. Öğrenci sayıları da en az yüzde 40 artmış olur. Onlardan birisi fakir çocukların da özel okullardan istifade edebilmesi için devlet yardımı ile bu çocuklara sahip çıkılması, ikincisi ise boş kontenjanları bulunan özel okullardan devletin hizmet satın alması. Belki bunlara mali düzenlemeler de eklenirse özel öğretim kurumları geleceğe çok daha ümit ve heyecanla bakabilir. Her ne kadar sayın bakanımız kimse benden mucize beklemesin diyorsa da hükümet programında yer alan tasarıların gerçekleşmesini beklemek mucize sayılmaz. Yeni bakanın yaptıkları da yapacaklarına teminat kabul edilebilir. Gençliği, enerjisi, Milli Eğitim emekçilerine heyecan vermektedir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2217), [web.archive.org (arşiv bağlantısı)](http://web.archive.org/web/20060103162323/http://aksiyon.com.tr:80/detay.php?id=2217)
