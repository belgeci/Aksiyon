# Direkten dönen yargı darbesi

*Fatih Uğur - Erdal Şen 2008.08.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti’yi ‘kapatamama’ kararı Türkiye’yi rahatlattı. Siyasi, ekonomik ve sosyal kaos beklentileri boşa çıktı. Ancak gerekçeli kararın açıklanmasının ardından yaşanacak tartışmalar, siyasetin alanını daraltacağa benziyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080825120930im_/http://www.aksiyon.com.tr/resim/713/41.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080825120930/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080825120930/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080825120930oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080825120930oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   14 Mart’ta açılan ve yaklaşık 4,5 ay Türkiye’yi diken üstünde tutan AK Parti’ye yönelik kapatma davası sonuçlandı. Anayasa Mahkemesi’nin üç günlük sıkı çalışmasının ardından, beklenen karar Başkan Haşim Kılıç’ın ağzından “AK Parti kapatılmamıştır.” cümlesiyle duyuruldu. Meclis kulislerinden başlamak üzere her yeri saran karanlık senaryolar bitmiş oldu.
   <br>
    <br>
     ‘Kapatılmamıştır’ cümlesi ve 6’ya 5 oyla alınan karardan çok, laikliğe aykırı eylemlerin odağı olduğu gerekçesiyle verilen ceza ve bu yönde kullanılan oylara dikkat çekenler de vardı: “Türkiye kazandı, AK Parti ağır yaralı.” Milliyetçi Hareket Partisi koridorlarındaki psikolojiyi ise şu cümleler yansıtıyordu: “Korku tünelinin ucundan döndük.” Ana muhalefet CHP’nin tepkisi ise beklendiği gibiydi: Deniz Baykal, “Mahkeme krizi çözmemiş, tespit etmiştir.” düşüncesinde.
     <br>
      <br/>
      Kararla beraber, erken seçim, siyasi, sosyal ve ekonomik kaos ve belki de ülke bütünlüğünü zedeleyecek birçok kötü senaryo yerini temkinli bir iyimserliğe bıraktı. Türkiye’yi yönetilemez hâle getirebilecek ‘yargı darbesi’ az hasarla atlatıldı. Anayasa Mahkemesi’ndeki 11 el, kendilerinin de bu ülkede yaşadıklarını, muhtemel krizlerin bedelini ödemek istemediklerini gösteren bir karar verdi. Mahkemenin çalışma temposunu ayarlayan, başından beri ‘gerginlik ve kaostan çıkarmaktan uzak’ açıklamalarıyla öne çıkıp inisiyatif alan Haşim Kılıç, sürecin en önemli aktörlerinden biriydi. Süreci akıllıca ve kendi ifadesiyle ‘millete bedel ödetmemeye’ endeksli yöneten Başbakan  Erdoğan da diğer önemli aktördü. Karar günü havada uçuşan spekülasyonlara karşı da son dakikaya kadar kontrolü elden bırakmadı. Öğleden sonra 15.00 sularında Mahkeme’nin oturumlarını tamamladığı ve kararı verdiği Çankaya’daki Başbakanlık resmî konutunda duyulmuştu. Olumlu kararın havasının yanlış yansıtılmaması için parti genel sekreterliğinden milletvekillerinin cep telefonlarına ‘konuşmayın’ uyarısı geçildi. Ekranları başına kilitlenen sadece AK Partililer değil, tüm Türkiye idi. Kapatılmama kararı, herkese ‘oh’ dedirtti. Balgat’tan müşteri alan bir taksicinin “Cebimde para var, ağız tadıyla çorba içemiyordum, artık içerim.” sözleri, ülkeyi gerilime götüren sürecin sokaktaki vatandaş için bile ne kadar derinleştiğinin göstergesiydi. Kararın olumlu çıkacağını ilk gören/görmek isteyenler borsadaki yatırımcı kuruluşlar olmuştu. Partinin kapatılmayacağı umudunu ilk onlar satın almıştı. Peki, Türkiye bugünlere nasıl geldi? Türk demokrasisi, gerekçesi henüz yazılmamış “kapatmaya ret” kararından nasıl etkilenecek? AK Parti bundan sonra nasıl bir siyasi çizgi ve yol haritası izleyecek? Muhalefet de karardan ders çıkaracak mı?
      <br/>
      <br/>
      İLK KEZ BİR İKTİDAR PARTİSİNE KAPATMA DAVASI
      <br/>
      <br/>
      Soruların cevabını almak için 14 Mart’tan itibaren yaşananlardan başlamakta fayda var. Eski Cumhurbaşkanı Ahmet Necdet Sezer tarafından 367 krizi ve 27 Nisan e-muhtırasından hemen sonra giderayak atanan Yargıtay Başsavcısı Abdurrahman Yalçınkaya ‘sürpriz’ bir çıkışla AK Parti hakkında kapatma davası açtı. İktidar partisini ‘laikliğe aykırı eylemlerin odağı olmakla’ suçlayan Başsavcı, Cumhurbaşkanı Gül ve Başbakan Erdoğan ile birlikte 71 kişi hakkında siyaset yasağı istiyordu. Türk siyasi tarihine 3 Kasım 2002 seçimleriyle adını yazdıran AK Parti, 22 Temmuz seçimlerinde yüzde 46,7’lik oy oranı ile ikinci kez iktidara gelmesine rağmen kapanma riskiyle yüz yüzeydi. Temsil kabiliyeti en yüksek parlamento olmakla övünen TBMM, daha önce DTP hakkında açılan davayla birlikte, iki partiyi kaybedebilirdi. Bu Doğu ve Güneydoğu Anadolu’daki bazı iller için demokratik temsilin sıfıra inmesi anlamı taşıyordu.
      <br/>
      <br/>
      Raportör Doç. Dr. Osman Can, iddianameyle ilgili ön inceleme raporunu 28 Mart’ta tamamladı. İddianamenin kabul edilip edilmeyeceği tartışılmaya başlandı.  Dava görüşülmeden en kritik açıklamayı, belki de ağzından kaçırarak, Başsavcı Yalçınkaya yaptı: “AK Parti türban uyarısına kulak verseydi bu dava açılmayacaktı.” Bire bir aynı cümlelerle olmasa da açıklama bir gazeteciye, Nuray Başaran’a yapılmıştı. Mahkemede ilk ayrılık iki gün sonra yapılan toplantının tartışmalarında yaşandı; çünkü 4 üye Cumhurbaşkanı Gül’ün yargılanamayacağını savunmuştu. Ne var ki 31 Mart’ta Mahkeme iddianameyi oy birliğiyle kabul etti. Türkiye 15 gün içinde delilleri Google’dan indirilmiş haberler, gazete kupürleri olan bir kapatma davasıyla karşı karşıyaydı.
      <br/>
      <br/>
      SÜRECİ ERDOĞAN HIZLANDIRDI
      <br/>
      <br/>
      Dava açıldığı günden itibaren gözler Erdoğan’ın nasıl bir adım atacağına çevrilmişti. Erdoğan bu süreci bizzat kendisi yürüttü, yönetti. İlk günlerde sert mesajlar verse de sürecin büyük bölümünde sükûneti tercih etti, rahat bir görüntü çizdi. Hâkimiyeti elden bırakmayan, paniğe geçit vermeyen bir tutum takındı. Herkes onun gözünün içine bakarken ‘iyimser’ olmaya özen gösterdi. Pozitif havayı yok etmek isteyenlere karşı bir psikolojik savaş yürüttü. Hükûmeti ‘topal ördek’ hâline getirmemeyi başardı. İktidar partisi olduğu için aynı yerde patinaj yapmanın yol açacağı riskleri hesap etti. Davadan sonra hem partiyi hem de çekirdek kadrosunu hızla toparladı. “Hükûmet iş başında, icraatlarımıza devam ediyoruz” vurgusu yaptı. Gerek yurtiçi, gerek yurtdışı gezilerinde hız kesmedi. Meclis’i tatile bile sokmadı. Hatta İstihdam Paketi, Sosyal Güvenlik Reformu, TRT Kanunu gibi yılların tartışmalı yasalarını, ortamın bulutlu olmasına aldırmadan çıkartmasını bildi. Böylece ekonominin sekteye uğramasına da geçit vermedi. Davadan sonra yaptığı ilk parti grup toplantısındaki sözleriyle ‘millete bedel ödetmemek için’ süreci hızlandırmayı seçti.  Herkesin erken seçim kararı bile alınabileceğini konuştuğu günlerde Erdoğan’ın dikkat kesildiği nokta dünyanın içine girdiği küresel ekonomik krizdi. Türk ekonomisi bu krizden en az hasarla çıkmalıydı. Bu yüzden sürecin içeride bir ekonomik krize dönüşmemesi için Erdoğan’ın diğer hamlesi davanın bir an önce tamamlanmasına yönelikti. Belirsizlik sürecinin faturasının giderek ağırlaşacağını gördü. Çünkü açılan dava muhalefet partisine değil, iktidar partisine yönelikti. Yatırımcı işleri dondurmuştu; hem de dava neticelenene kadar. “Bir an önce bu iş bitmeli” kararına vardı. Kendilerine tanınan süreden daha evvel 98 sayfalık ön savunmasını teslim etti. Ek süre istemedi. Demokrasilerde ‘yargının siyasi muhalefet yapamayacağı’ vurgusunu öne çıkaran savunmada partinin ‘gizli ajandası ve laikliğe karşı eylemi’ olmadığına, davanın devlet ve cumhuriyete olan sadakati tartışmalı hâle getirdiğine dikkat çekiliyordu.
      <br/>
      <br/>
      MAHKEME ‘YASAMA YETKİSİ’NE MÜDAHALE ETTİ
      <br/>
      <br/>
      Bir ay sonra (30 Mayıs) esas hakkında mütalaasını veren Başsavcı Yalçınkaya’nın, “Suç işlenmese de parti kapatılabilir, çok partili döneme geçilmesiyle birlikte siyasete sızmalar (Demokrat Parti ve Millî Görüş) yaşandı.” gibi ‘siyasi ve ideolojik’ içerikli tespitleriyle kamuoyu bir kez daha şaşırdı. Partinin kapatılmasında ısrar eden Başsavcı, bunu da çoğulcu demokrasinin kendini koruma refleksi olarak tarif etmişti: “Devletin kuruluş felsefesi ve anayasal kuralları, siyasi partilerin dönemsel sayısal çoğunluğuna göre değerlendirilemez, tartışılamaz ve değiştirilemez.” Aynı günlerde ekranlardan inmeyen Sabih Kanadoğlu da “Anayasal kurallar sayısal çoğunluğa göre değişmez.” diyordu. Yani ‘millet iradesi’ bir yana, sayısal çoğunluğu olmadığı hâlde siyaset dışı kurumlarla dirsek teması yaparak iktidar peşinde koşan vesayetçi anlayış diğer yanaydı.
      <br/>
      <br/>
      5 Haziran’da toplanan Anayasa Mahkemesi’nin gündemi Meclis’ten AK Parti, MHP, DTP, BBP’nin desteğinde 411 oyla geçen Anayasa’nın 10. ve 42. maddelerindeki değişikliğin iptali talebiydi. Mahkeme CHP’nin iptal talebini görüşmeye başladı. Üniversitelerde eğitim özgürlüğü önündeki yasakları kaldıran Anayasa değişikliği o gün iptal edildi. Üstelik 9’a 2 oyla, yani oy çokluğuyla karar alınmış, yürürlük durdurulmuştu. Anayasa’da Mahkeme’nin değişiklikleri ‘şekil’ yönünden inceleyebileceği yazıyordu. Ancak ‘esas’ yönünden inceleme yaparak Anayasa Mahkemesi, ilk kez TBMM’nin yasa ve anayasa yapma hakkını bir nevi elinden aldı, Anayasa’ya aykırı tarihî bir karar verdi. Bu iptal, kimilerine göre kapatma davasının delillerinden birini ortadan kaldırmıştı. Ancak netice farklı olacaktı.
      <br/>
      <br/>
      SİYASET DIŞI MUHALEFET KRİZİ DERİNLEŞTİRDİ
      <br/>
      <br/>
      Yasama ve yürütme’nin, yargı ile arasında süren sürtüşme ‘yetki ve kuvvetler ayrılığı’ krizini gittikçe derinleştirdi. Bu krizin derinleşmesinde CHP lideri Baykal ve ana muhalefet partisinin mücadeleyi ‘siyaset alanı dışına’ çıkarma gayretleri önemli yer tuttu. Onlarca yasa ve anayasa değişikliğini mahkeme kapılarına taşıyan CHP, yargıyı fiilen yasama erkinin ortağı hâline getirdi. Anayasa Mahkemesi kendini yıpratan bu duruma itirazını Başkan Haşim Kılıç’ın, ‘aranızda uzlaşın, bizi siyasi çekişmelerin tarafı hâline getirmeyin’ şeklinde okunabilecek uzlaşma çağrısıyla deklare etti.
      <br/>
      <br/>
      CHP, kendince ‘laiklik’ ve ‘rejim krizi’ merkezli ürettiği muhalefet stratejisini başarıya ulaştırmıştı. İktidar partisi kapanma eşiğinde, üniversiteye özgürlükler getirecek Anayasa değişikliği yasağa dönüştürülmek üzereydi. Bu da başarıydı onların siyasetine göre. Mayısın başlarında ve ortalarında Ankara’da yaşanan buluşma trafikleri de ‘siyaset radarına’ ve ülke gündemine yakalanmıştı. Örneğin 13 Mayıs günü AK Parti’den ihraç edilen Turhan Çömez’in CHP lideri Baykal ve Anayasa Mahkemesi Başkanvekili Osman Paksüt ile buluşması; Taraf’ın aynı gün manşetten duyurduğu Paksüt ile Kara Kuvvetleri Komutanı Orgeneral İlker Başbuğ’un kapatma davası açılmadan on gün önce (4 Mart) komutanlıkta gerçekleştirdikleri 75 dakikalık gizli görüşme de kayıtlara geçti.
      <br/>
      <br/>
      BAŞBUĞ GÖRÜŞMESİ VE 28 TEMMUZ TARİHİ
      <br/>
      <br/>
      Gazetelere yansımasa da haziranda başka trafikler de yaşandı. Ankara kulislerinde konuşulan bilgilere göre Başbakan Erdoğan, eski Genelkurmay Başkanı Orgeneral Hilmi Özkök’le ve farklı bir gün başka bir kuvvet komutanı ile görüşmüştü. Kuşkusuz haziranın en heyecanlı ve sürpriz buluşması Erdoğan’ın Başbuğ’u resmî konutunda iki saate yakın kabul etmesiydi.
      <br/>
      <br/>
      Altı yıl önce tüzüklerinde yer alan federasyon talepleri nedeniyle Hak ve Özgürlükler Partisi (HAK-PAR) aleyhine açılan kapatma davası sonuçlanarak gerekçesi 1 Temmuz günü yayımlandı. Mahkeme üyelerinden 6’sı kapatma, 5’i kapatmama yönünde oy kullanmıştı. Partiye tüzük ve programda yer alan ifadeler nedeniyle yaptırım uygulanamayacağı gerekçeye yazıldı. AK Parti çevrelerinde Mahkeme’nin bu kararı bir ilk ışık olarak algılandı. Ancak bu; tedirginliği, kapatma beklentisi ve senaryolarını ortadan kaldırmadı. Bu karardan iki gün sonra (3 Temmuz) Mahkeme üyelerinin karşısında Hükûmet Sözcüsü Cemil Çiçek ve AK Parti Grup Başkanvekili Bekir Bozdağ 6,5 saatlik sözlü savunma yaptı. 177 sayfalık 36 ekli savunmanın özü, “Partinin laikliğe aykırı hiçbir eylemi olmadığı, Anayasa dışı hiçbir yönteme başvurmadığı, kuruldukları günden beri laikliğe değil millete hizmetin odağı hâline geldikleri” tespitlerine dayanıyordu. Artık son dönemeç dönülmüş, söylenecek en son sözler söylenmiş; iş Mahkeme kararına kalmıştı. Beklenen konuşma ve tarih yine Haşim Kılıç’tan geldi. 16 Temmuz’da Raportör Osman Can’ın davayla ilgili raporunu hazırladığını duyuran Kılıç,  kader günü olarak 28 Temmuz’u işaret etti.
      <br/>
      <br/>
      PATLAYAN BOMBALAR VE KIRILAN PSİKOLOJİ
      <br/>
      <br/>
      27 Temmuz akşamı Güngören’de gerçekleştirilen terörist saldırıyla Türkiye bu kader gününe ‘terör haberleriyle’ uyanmıştı. Salı günü grup toplantısı yapan Başbakan Erdoğan, buradan hem içeriye hem dışarıya çok net mesajlar veriyordu: “Türkiye’nin gelecek ideallerini gerçekleştirmek için çıktığımız yoldan dönmeyeceğiz. Işığın izini sürerek aydınlığa ulaşacağız. Açık veya örtülü hiçbir hesap tutmayacaktır. Kimse Türkiye’yi korku ve vehimler ülkesi yapamayacaktır.”
      <br/>
      <br/>
      Son dönemeç dönülene kadar hem partide hem TBMM’de tedirginlik hiç bitmedi. Trenden inen yoktu, Mahkeme’nin kararı ne olursa olsun, hazırlıklı bir parti görüntüsü vardı. Daha birkaç ay önce Erdoğan’ı eleştiren kimi isimler bile “Karar ne olursa olsun, bölünme yok.” diyorlardı. Karar perşembe-cumadan önce çıkarsa dava ‘olumlu’ neticelenir havası da hâkimdi. Mahkeme’nin 28 Temmuz’u gün olarak belirlemesi, günde 10 saatin üstünde mesai ile çalışması da buna yoruluyordu. Bir gün sonra akşamüzeri haber bültenlerine düşen haber ile umutlar daha da pekişti. Herkes ekranlara kilitlendi. Karar açıklandığında Genel Merkez’de yükselen çığlıklar parti çalışanlarına aitti. Parti yöneticilerinin durgunluğu da aynı coşkuda olmasa da sevince dönüştü. Tedbiri elden bırakmayanlar, partinin kapatılmadığı haberinden sonra duydukları Hazine yardımı kesilmesi cezasına takılıp kalmıştı. 7 oy bulunmadığı için kapatma kararı çıkmadığını söyleyen Kılıç’ın ciddi ihtar çıktı uyarısı, bıçak sırtı psikolojisini veriyordu.
      <br/>
      <br/>
      Üstelik bu ceza 10’a karşı bir oyla alınmış, parti kapatılmasa da laikliğe aykırı eylemlerin odağı ilan edilmişti. Kaosla kıyaslandığında katlanılacak bir sonuçtu; buruk da olsa sevinçler sürdü. Başbakan Erdoğan’ı genel merkezde bakanlar ve milletvekilleriyle yüzlerce partili bekliyordu.
      <br/>
      <br/>
      DEMOKRASİYİ GÜÇLENDİRME STRATEJİSİ
      <br/>
      <br/>
      Erdoğan’ın ilk sözleri davanın açıldığı ilk gün söylediğiyle aynıydı: “Mahkeme safahatı kendi mecrasında yürürken, biz AK Parti olarak bu süreci anayasal düzenimizi, kuvvetler ayrılığına dayanan parlamenter demokrasimizi ve en önemlisi toplumsal barışımızı güçlendirmek için bir fırsata dönüştürmeyi hedef olarak tayin ettik.”
      <br/>
      <br/>
      Erdoğan beklenen mesajları da verdi: “Her türlü ayrımcılığa karşı, milletimizi, siyasi tercihi bizden yana olsun olmasın bir ve bütün olarak kucaklamayı sürdüreceğimizden kimse kuşku duymasın. Hiçbir zaman laikliğe karşı eylemlerin odağı olmayan AK Parti, cumhuriyetimizin temel niteliklerine sahip çıkmaya devam edecektir.”
      <br/>
      <br/>
      Haşim Kılıç’ın Mahkeme adına konuşurken ilettiği ‘Siyasi Partiler Yasası’nın değiştirilerek kapatma davaları ile ilgili gerekli değişikliğin yapılması; çözümlerin siyaset alanında ‘uzlaşma’ ile bulunması gerektiği’ mesajları da yerini buldu. Ulusa Sesleniş programında ‘her gün yeni bir başlangıçtır’ sözleriyle Erdoğan’ın vurgusu da Türk demokrasisinin bu yeni dönemine işaret ediyordu.
      <br/>
      <br/>
      Peki, kapatmama kararı Türkiye’nin önünü açarken partinin ve liderinin elini kolunu bağlayacak mıydı? Siyaset çevrelerinde, bu yeni dönemle ilgili iki farklı yorum ön plana çıkıyor. Birincisi, kapatma davaları artık tarihe karışacak; ikincisi ise ‘laiklik karşıtı odak hâline getirilen’ iktidar partisinin başının üstünde “Demokles’in kılıcı” sürekli sallanacak. Mahkeme, gerekçeli kararı eylülde yazacak. Anayasa Mahkemesi’nden bir ismin ifadesiyle; “Bu aşamadan sonra bu yorgunluk altında gerekçe yazılmaz.”
      <br/>
      <br/>
      Karar verilirken Mahkeme’de en hararetli tartışmalar ‘laikliğe karşı eylemlerin odağı olma’ konularında yaşandı. Raportörün raporu doğrultusunda masaya yatırdığı bu konuda; laikliğe karşı eylem ile laik düzeni ortadan kaldıracak eylem arasındaki farklılıklar ‘kapatmama kararı’ isteyen 5 üyenin yaptığı ana tartışmayı şekillendirdi.
      <br/>
      <br/>
      Bu, gerekçeli kararın yazımı sırasında; siyasetin alanını tarif, laiklik ve anayasa değişiklikleri konusunda da uyarı mahiyetli yeni hukuki içtihatların ortaya çıkabileceğinin göstergesi. Yani asıl kıyamet gerekçeli kararın yazılmasından sonra kopacak.
      <br/>
      <br/>
      Prof. Dr. İhsan Dağı kararı değerlendirirken, ‘Kapatılmadı değil, kapatılamadı. Yoksa kapatmaya kararlı güçlü bir eğilim vardı. AK Parti boynunda laikliğe karşı eylemlerin odağı yaftasıyla esir düşmüş kürek mahkûmu.” diyor. Kararın birinci ayağının ‘kapatmaya ret’ kararı olmakla birlikte, ikinci ayağının laiklik meselesi olacağı, bunun da gerekçe yazılırken siyasetin alanını da yeniden tanımlayacak şekilde ortaya konacağı endişesi var Dağı’da: “Karar iktidar partisini anti-laik cepheye koyuyor, karşı siyasi ve ideolojik bloku pekiştiriyor. Bu AK Parti üzerine laiklik vesayeti kurma teşebbüsüdür. Uzlaşın diyorlar, anti-laik ilan edilen iktidar partisiyle kim uzlaşır?” Kararın olumlu yönüne dikkat çeken Dağı’ya göre, parti kapatılmayarak Erdoğan’ın kendisiyle birlikte kabine ve partideki ekibi ‘aktör’ olmaya devam edecek. Ancak laiklik krizini derinleştirmeye talip ana aktör CHP ve Baykal da önümüzdeki haftalardan itibaren bunu derinleştirmenin strateji ve taktiğiyle yoluna devam edecek.
      <br/>
      <br/>
      Üstelik AK Parti’nin önünde; siyaseti yeniden tanzim, demokratikleşme, siyasi partiler yasası, yeni anayasa, yargının tarafsızlığı, Kıbrıs, AB süreci, Kürt sorunu gibi birçok alanda reform bekleyen bir Türkiye fotoğrafı var.
      <br/>
      <br/>
      ÜÇ SANDIK AYNI ANDA KONUR MU?
      <br/>
      <br/>
      Erdoğan, erken seçim, siyasi partiler yasası, yargı reformu, sivil anayasa gibi konularda ne zaman adım atacak? Kabine ve parti yönetiminde revizyonlar gündeme gelecek mi? Sorunun cevabı aslında, Erdoğan’ın en derin krizlerde bile ani karar vermediğinde yatıyor. ‘Bin düşünür, bir adım atarım’ sözü Erdoğan’a ait. Ancak Mart 2009’da gerçekleştirilmesi beklenen yerel seçimlerin siyasetin geleceği açısından bir test merkezi ve odak noktası olduğu kesin. Bu manada ilk revizyon yerel seçimlerde yaşanacak.
      <br/>
      <br/>
      REFORMLAR YENİ DÖNEME KALIR
      <br/>
      <br/>
      Partili üst düzey yöneticilere göre gerekçeli karar çıkmadan ‘reform temelli’ bu konular partide konuşulmaz. Eylülün son günleri itibariyle siyaset yeni tartışmalarla yoluna devam eder. Bu geçiş ve uzlaşma sürecinde AK Partililere “konuşmayın, konuşacaksanız da dikkatli konuşun” uyarısı bu yüzden yapılıyor. Kimse sudan sebeplerle bile olsa tekrar açılabilecek bir davaya delil vermek ve yeni bir kapatma davası kazası yaşamak/yaşatmak istemiyor.
      <br/>
      <br/>
      Kararın ardından geçen haftadan itibaren adli tatil, TBMM tatili başladı. Yazın en sıcak günlerinde zirveye çıkan siyasetin tansiyonu şimdilik düştü. Ancak iki aylık süreden sonra siyaset kaldığı yerden, belki de çok daha hararetli ve yeni tartışmalarla yola devam edecek. Türkiye’nin yeni siyasi projeksiyonları da bu süreden sonra daha net görülecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30863), [web.archive.org (arşiv bağlantısı)](http://web.archive.org/web/20080825120930/http://www.aksiyon.com.tr:80/detay.php?id=30863)
