# BM kampları PKK denetiminde

*Mehmet Baransu - Soner Güneş 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye onları Körfez Savaşı sırasında Saddam'ın saldırılarından kaçarak Türkiye'ye sığındıklarında tanıdı.
  </font>
 </div>
 <div id="newsText">
  <font class="detail-text">
   60 bine yakın kişi Körfez Savaşı öncesi Kuzey Irak'tan Türkiye'ye sığınmıştı. Kimileri Mardin'e, kimileri Diyarbakır'a, kimileri Muş'a, kimileri de Şırnak'a geçici olarak yerleştirildi. Kuzey Irak'ta parlamentonun kurulmasıyla birlikte bazıları geldikleri yere geri döndü. Kampta bulunan Hıristiyanlara Batılı devletler tarafından sığınma hakkı verildiği halde, onlar kendi devletleri tarafından sahipsiz bırakıldı. Avrupa'ya gitmek umuduyla uzun süre Silopi ilçesi Hac Konaklama Tesisleri Mülteci Kampında barındılar.
   <br/>
   <br/>
   İran, Irak, Suriye sınırlarındaki her savaş onlar için göç anlamına geliyordu. Bu yüzden de Kuzey Irak'taki her savaşla birlikte Türkiye'ye göç hazırlığına başlıyorlardı. Bazıları yıllar önce akrabaların yanına göç etmiş Kürt kökenli Türk vatandaşlarıydı. Körfez Savaşıyla birlikte tekrar Türkiye'ye gelmişlerdi.
   <br/>
   <br/>
   Bazıları güvenlik güçleriyle PKK'lı teröristler arasındaki çatışmalar sırasında iki ateş arasında kaldıklarından dolayı can ve mal güvenliklerini kaybetmişlerdi. Maddi durumu iyi olanlar büyük şehirlere göç ederken, maddi durumu kötü olanlar Kuzey Irak'a, Zap vadisine gidiyorlardı.
   <br/>
   <br/>
   Kimilerinin ise köyleri güvenlik gerekçesiyle boşaltılmış ve göç etmek zorunda kalmışlardı. Devletten kendilerine yardım etmelerini istediklerinde ise "göç edenlerin hepsine yardım edemeyiz" karşılığını alıyorlardı. Devletin eliyle PKK denetimindeki topraklara göç ettirilmek zorunda kaldılar.
   <br/>
   <br/>
   Onlar, savaş sebebiyle Kuzey Irak'tan Türkiye'ye, Türkiye'den Kuzey Irak'a durmadan göç etmek zorunda olan Kürt kökenli Türk vatandaşları yani mülteciler ve peşmergelerdi.
   <br/>
   <br/>
   Sınırdışı kararıyla işler değişti
   <br/>
   <br/>
   Tarihler 5 Ekim 1994'ü gösterdiğinde Kuzey Irak'tan Türkiye'ye gelen peşmerge ve mülteciler için sonun başlangıcı sayılabilecek gelişmeler yaşanmaya başlandı. Kampta bulunanlar, BM'nin kararı gereği, 10 gün içerisinde sınırdışı edileceklerdi. Bu işlemin çabuk olması için BM tarafından yapılan yardım askıya alındı. BM tarafından kendilerine bir ayda sadece bir kilo pirinç ve bir kilo şeker veriliyordu. Bu yardımlarla hayatlarını sürdürmeleri imkansızdı. Türk yetkililer, sınırdışı kararını açık olmasa da üstü kapalı bir şekilde destekledi. Türkiye'ye göre peşmergelerin ve mültecilerin büyük bir çoğunluğunun PKK ile irtibatı vardı ve stratejik öneme sahip olan bu yerlerden derhal uzaklaştırılmaları gerekiyordu. Mülteciler ve peşmergeler için yapılan yardımların ekonomiye etkisi ise bu insanların Kuzey Irak'a neden gönderilmeleri gerektiğini, Türkiye açısından ortaya koyan diğer bir nedendi.
   <br/>
   <br/>
   Kamptakiler bu durumu protesto etmek için BM bürosu önünde açlık grevi yapmaya başladılar. BM yetkilileri tüm bu olanlara karşı çareyi kampı terktemekte buldular. 1300 kişi açlık grevine başlamıştı. Açlık grevinde 23 kişi hastalanmış, 49 kişi ise komaya girmişti. Onlar Türkiye Cumhuriyeti'nin kanatları altına sığınarak Türkiye'de yaşamak istiyorlardı. Bu umutla "Türkiye bize kucak açtı, BM ihanet etti" pankartları hazırlamaya başlamış, yüzlerce dilekçe ve mektubu Ankara'ya iletmişler ve gelecek kararı bekliyorlardı.
   <br/>
   <br/>
   Kaçınılmaz son
   <br/>
   <br/>
   Ankara tüm bu olanlara karşı kayıtsız kalınca yıllar önce yaptıkları gibi mülteciler tekrar Kuzey Irak'a gitmek zorunda kaldılar. Bu insanların yanısıra PKK'ya karşı sürdürülen operasyon gereği iki taraf arasında kalan Güneydoğulu binlerce Kürt kökenli vatandaşımız da Kürt Federe Yönetimi kontrolündeki Kuzey Irak topraklarına sığınmaya başladı. Türk Silahlı Kuvvetleri ile, PKK arasında süren çatışmalar nedeniyle can ve mal güvenliği olmayan çoğunluğu çocuk ve kadın 3 bin 600 Kürk kökenli Türk vatandaşı, Güneydoğu'dan kaçarak, Kuzey Irak'ın Zaho, Haftanin, Sınaht ve Seraniş bölgelerine sığınmaya başladı. Göçün boyutu gün geçtikçe artıyordu. 6 ay gibi kısa bir zaman diliminde Kuzey Irak'ta sayıları 7 bini aşmıştı. Sınıra yakın olması dolayısıyla Cizre ve Silopi'den bir farkı olmadığına inandıkları Zaho'ya yerleştiler.
   <br/>
   <br/>
   Zaho'nun Cizre ve Silopi'den bir farkı olmadığını düşünüyorlardı ama yanıldıklarını kısa zaman sonra öğreneceklerdi. Burada oturmaları da çok uzun sürmedi. Bir yıl sonra TSK'nın Kuzey Irak'a yapmış olduğu sınır operasyonu öncesi, BM yetkililerince kapma alınacakları söylendi. Birleşmiş Milletler Mülteciler Yüksek Komiserliği, göç eden bu insanlara ültimaton vererek, TürkIrak sınırındaki tehlikeli bölgelerden çekilmeleri gerektiğini, aksi takdirde BM'den bundan böyle yardım alamayacaklarını bildiriyordu. Mülteciler için güvenlik bölgeleri belirlenmişti. Bu isteyen istemeyen herkes için yeni bir göçün de habercisiydi. Kısa bir süre sonra bu insanlar Birleşmiş Milletler Mülteciler Yüksek Komiserliğinin (UNHCR) kontrolündeki AtruşA kampına yerleştirildiler.
   <br/>
   <br/>
   Bir kaçışın öyküsü
   <br/>
   <br/>
   AtruşA Kampı'na yerleştirilen bu insanların nelerle karşılaştıkları, yaşantılarının nasıl olduğu hakkında kimse, yıllardır tam bir bilgi sahibi değildi. Bazıları yıllar sonra tekrar göç ettikleri yerlere gelmeye başladı. Bundan bir kaç hafta önce de 94 yılında BM'nin emriyle Atruş Kampı'na yerleştirilen Kürk kökenli Türk vatandaşlarımızdan küçük bir bölümü Şırnak'ın Uludere ilçesine bağlı ve sınıra 500 metre uzaklıktaki İnceler köyüne göç etti. PKK denetimindeki Askeri Nizamiye kampından kaçmaya karar verdikleri günlerde, PKK'nın kaçacaklarından haberdar olması, onlar için zor günlerin yeni bir başlangıcıydı.
   <br/>
   <br/>
   Ölüm tehditleri almaya başlayan ve PKK'nın kendilerini öldürmek için yaptıkları plandan son anda haberdar olan mülteciler, planladıkları günden iki gün önce kamptan kaçmışlar. Yakınlarından da her tür ihtimale karşı silah almayı ihmal etmemişler. Daha önce irtibata geçtikleri ve haber verdikleri KDP'nin kontrolünde 30 km uzaklıktaki KDP'ye ait Melegoran köyüne yerleşmişler. Burada bir kaç ay kalan mülteciler daha sonra Habur sınır kapısından Türkiye'ye geçmişler. Türkiye'ye geldiklerinde Kızılay tarafından kendilerine verilen çadırlara yerleşen mülteciler, devletin daha önce gelenlere yardım ettiği gibi ev konusunda kendilerine de yardım etmesini bekliyor. İnceler köyünde görüştüğümüz bu insanların K. Irak'a göç ettikten sonra yaşadıkları, kamplarda gördükleri işkenceler, kamplar, BM ve PKK ile ilgili anlattıkları olaylar oldukça ilginç olmasının yanısıra devletin yağmurdan kaçarken doluya tutulduğunu gözler önüne seriyor.
   <br/>
   <br/>
   Operasyon öncesi PKK'lılar kampa yerleşiyor
   <br/>
   <br/>
   Sıddık Özgün, Uludere'de ikamet ederken yapılan birtakım yanlışlar sonucu Kuzey Irak'a gitmiş. Zaho bölgesine yerleşen Özgün, TSK'nın K. Irak'a yaptığı sınır operasyonu sonucu BM tarafından istemeyerek Atruş Kampı'na yerleştirilenlerden.
   <br/>
   <br/>
   BM yetkililerinin, Türk Silahlı Kuvvetleri ve KDP'nin Zaho'da, PKK'ya yönelik operasyon yapacaklarını, bu yüzden kampa alınmaları gerektiğini kendilerine söylemesine rağmen kampta ilginç olaylarla karşılaşmış. Kampa gittiklerinde PKK'yı ve PKK'lıları tanımaya başlayan ve onları gören Özgün, karşılaştığı manzara karşısında şaşırdığını belirtiyor: "BM yetkilileri bizlere PKK'ya karşı operasyon olacağından dolayı can güvenliğimiz için kampa gitmemiz gerektiğini söylerken, bizler kampta PKK'lılarla tanıştık. Zaho bölgesindeki ve kamplardaki bir çok PKK'lı, mülteci kamplarına yerleşmişti. Onların operasyon olmadan bir kaç hafta önce kamplara geldiğini öğrendik."
   <br/>
   <br/>
   Özgün, PKK'nın sınırdışı operasyonları öncesinde bu tür taktikleri devamlı yaptığını belirtiyor:  "BM yetkilileri bu durumdan haberdardı ve bunları da kamptaki halka ifade etmekten çekinmiyordu."
   <br/>
   <br/>
   BM kontrolündeki kamplar, PKK denetiminde
   <br/>
   <br/>
   Mülteciler, kampa yerleştikten sonra kampın yapısını ve işleyişini yavaş yavaş öğrenmeye başlamışlar. Kampı, PKK'yı ve BM'yi yakından tanıma fırsatı bulduklarında kampın esas sorumlularının BM yetkilileri olmadığını anlamakta gecikmemişler.
   <br/>
   <br/>
   Ahmet Özgün da  Zaho'ya göç edip, daha sonra Atruş Kampı'na yerleşenlerden. Kampa yerleştikten kısa bir zaman sonra BM'nin kampın sözde sorumlusu olduğunu, kampın asıl sorumlularının PKK'lılar olduğunu anlamakta gecikmediklerini söylüyor. K. Irak'ta, BM kontrolündeki tüm kampların sorumlularının da PKK'lılar olduğunu belirten Özgün, BM yetkililerinin bunu itiraf ettiklerini ve AtruşA Kampı'nın bu yüzden boşaltıldığını ve mültecilerin çeşitli kamplara dağıtıldığını da sözlerine ekliyor.
   <br/>
   <br/>
   AtruşA Kampı'nın kapatılmasından sonra kampta bulunanların bazıları yakın civardaki köylere yerleşmiş. Özgün ve ailesi de AtruşA Kampı'nın kapatılmasından sonra Ninova Kampı'na gidenlerden. Ninova Kampı'nın da PKK denetiminde olduğunu, gittikleri ilk gün, çağrıldıkları toplantıda anlamışlar. "Kampa gitiğimiz ilk gün PKK sorumluları bizi toplantıya çağırdı. Kamp sorumlularının kendileri olduğunu ve kampla ilgili sorunları olanların kendilerine müracaat etmeleri gerektiğini söylediler" diyen Özgün, kamp içindeki tüm organizasyonları PKK militanlarının gerçekleştirdiklerini iddia ediyor.
   <br/>
   <br/>
   Kampı Türk ordusu basacak!
   <br/>
   <br/>
   Yılda bir kaç kez göç etmeye alışmış olan mültecilerin, BM kontrolündeki Ninova Kampı'ndan çıkarılmaları da oldukça ilginç. Ahmet Özgün 10 Mart 1996 tarihinde gece geç saatlere doğru kamptan sorumlu olan PKK'lıların kendilerini yataklarından kaldırdıklarını ve kampın ortasında topladıklarını, kampı terketmeleri için birkaç saat verdiklerini belirtiyor: "PKK'nın kamp sorumluları gece geç saatlerde bizleri topladılar ve kampı KDP ile TSK'nın basacağını, öldüreceklerini söylediler. Gece geç saatlerde kampı boşalttık. PKK'nın denetimindeki Askeri Nizamiye'ye, bizleri zorla götürdüler."
   <br/>
   <br/>
   Özgün, kampın boşaltılmasından sonra PKK'nın kampı ateşe verdiğini ve MedTV vasıtasıyla da, kampın KDP ve T.C askerlerince ateşe verildiğinin tüm dünyaya duyurulduğunu da sözlerine ekliyor.
   <br/>
   <br/>
   Yardımların yarısı PKK'ya gidiyor
   <br/>
   <br/>
   BM denetimindeki kamplarda mülteciler, PKK'nın değişik propagandalarına ve işkencelerine tabi tutulmuşlar. PKK'nın düzenlemiş olduğu bir çok organizasyonun içerisinde de bulunmuşlar; kimileri gönüllü olarak, kimileri de istemeyerek.
   <br/>
   <br/>
   İnceler köyünde görüştüğümüz mülteciler de zorla, PKK'nın organizasyonu içinde bulunmuşlar. Bazıları kızlarını, bazıları erkek çocuklarını, bazıları ise kendilerine verilen yardımların % 50'sini, PKK'nın dağda yaşayan militanlarına vermek zorunda kalmış. Gittikleri her kampta; Behil'de, Şenoruş'ta, Belsin'de, Atruş'ta, Ninova'da, Askeri Nizamiye'de, Zaho'da, BM kontrolündeki diğer kamplarda, PKK ve onun propagandasıyla karşı karşıya kalmışlar. Her gittikleri yerde, sözde kamp sorumluları yerine, kampın esas sorumluları olan PKK ile karşılaşmışlar.
   <br/>
   <br/>
   Mültecilerden Hasan Özgün kendilerine verilen yardımların bir bölümünü PKK'ya zorla verenlerden. Hasan Özgün, PKK'nın yiyecek ve erzak konusunda da kampta ilginç sistem geliştirdiğini belirtiyor.
   <br/>
   <br/>
   PKK'nın ilginç oyunu
   <br/>
   <br/>
   "Kuzey Irakta'ki BM kontrolündeki kampların sorumluları PKK olduğu için, BM yetkilileri, kampta kaç kişinin ne tür ihtiyacı olduğunu, kamp sorumlusu olan PKK militanlarından öğreniyorlar. Kampta 4 bin kişi varsa sayı oldukça fazla gösteriliyor ve gelen fazla erzak, PKK'nın dağ sorumlularına gidiyor" diyen Hasan Özgün, Atruş ve Ninova kamplarında gözleriyle bu olaya şahit olmuş. BM yetkililerinin bu konudan haberdar olduklarını da sözlerine ekliyor.
   <br/>
   <br/>
   Kız ve erkek çocuklar günlerce dağda zorla nöbet tutuyorlar
   <br/>
   <br/>
   Mülteciler, kampın içindeki PKK işleyişi konusunda da ilginç iddialar dile getiriyorlar. Kampın içindeki PKK sorumlularının iki ayda bir değiştiğini belirten mülteciler, halka kötü davranan yöneticinin hemen görevinden alındığını söylüyorlar. Militanların görevden alınmalarının sebebi ise; PKK'nın halkı kendi saflarına katmak istemesinden dolayı kötü bir imaj oluşturmamak. Mülteciler, erkek ve kız çocuklarının zorla nöbete götürüldüğünü, kızların günlerce Ermeni, Suriyeli ve İranlı militanlarla zorla nöbet tutturulduğunu da söylüyorlar. Kendilerine yapılan işkenceler hakkında ise sessiz kalmayı yeğliyorlar.
   <br/>
   <br/>
   Kendilerine ne tür işkenceler yapıldığı konusundaki sorularımız, görüştüğümüz mültecilerce cevapsız bırakılıyor. Göç ettikleri çadırları fotoğraflarken yanımıza yaklaşan ve 1996 yılında mülteci kamplarından Türkiye'ye göç eden bir mültecinin "Abi onlar gördükleri işkenceleri anlatmaktan utanıyorlar" demesi ve gördükleri işkenceler konusunda anlattıkları ise, terör örgütünün işkencede sınır tanımamazlığını gözler önüne seriyor.
   <br/>
   <br/>
   "Aklınıza gelecek her kötülüğü bizlere yaptılar"
   <br/>
   <br/>
   "Kampta, örgütün isteklerini yapmayan ve örgüte karşı gelen ailelerin ilk önce çocukları dağa çıkarılıyor. Dağda, akla gelecek her tür işkence yapılıyor. Çocuklara silahlı eğitim veriliyor" diyen mülteci, buna rağmen kampta suçlu görülen insanların da işkencelere tabi tutulduğunu, dağa çıkartılıp günlerce sığınaklarda aç ve susuz bırakıldıklarını, kendisinin de 15 gün Zap'ta sığınakta gözetim altında tutulduğunu ve günlerce ölüm tehdidi ve ailesinden bir bölümünün öldürüldüğü haberlerini aldığını söylüyor.
   <br/>
   <br/>
   PKK'nın psikolojik olarak işkencesine tabi tutulan mülteci, PKK'ya destek vereceğini söylemesinden sonra serbest bırakılmış. Kızlara ve kadınlara herhangi bir kötülük yapılıyor mu? sorumuza ise, tıpkı diğer mülteciler gibi mahcup bir edayla başını eğerek, gözleriyle cevap veriyor. Biraz duraksadıktan sonra da "Aklınıza gelebilecek her kötülüğü bizlere yaptılar" diye ekliyor.
   <br/>
   <br/>
   Kamplarda merkeze bağlı, mahalle ve okul sorumluları
   <br/>
   <br/>
   BM sorumluluğu altında PKK denetimindeki bu kampların, işleyişi ve yapısı da oldukça değişik. Her kampta 150 civarında PKK sorumlusu var. Kamplar; merkeze bağlı olarak, mahalle ve okul olmak üzere iki şekilde yönetiliyor. Mahalle ve okul yönetimi merkeze bağlı olarak çalışıyor. Merkez yönetimi, kendilerine bağlı olan mahalle ve okul yönetimlerine kampta yapılması gerekenler hakkında bilgi veriyor ve yapılanları denetliyor. Mahalle yönetimlerinin çok değişik görevleri var. Mahalle yönetimleri, BM kontrolündeki bu kamplardan dağa çıkmak üzere eleman seçiyor. Kimi zaman zorla, kimi zaman da gönüllü olarak mülteciler dağa çıkıyor. Gönüllü olarak dağa çıkanların sayısı ise oldukça fazla. Bunun sebebini mülteciler, göç edenlerin devlete olan küskünlüklerine ve PKK'nın çok değişik vaatlerde bulunmasına bağlıyorlar. Halkın içinden seçilen bu insanların kısa bir zaman sonra PKK yönetimine katılmaları isteniyor. PKK yönetimine katılan insanlara maddi birtakım imkanlar sunuluyor. Sunulan imkanlardan kasıt ise; mahalle sorumlusu olanların erzaklarına el konulmaması ve örgütün kamp içindeki otoritesinden yararlanılması. PKK, mülteciler içinden seçtiği bu insanları, mahalle sorumlularına bağlı olarak çalıştırıyor ve onları halk üzerinde propaganda aracı olarak kullanıyor. Kamptaki mahalle sorumlularına bağlı olarak çalışan bu insanlar, bir nevi resmi militan.
   <br/>
   <br/>
   İnceler köyünde görüştüğümüz mülteciler, kamptaki bazı ailelerin inanarak bu görevi aldıklarını vurguluyorlar. Tabii, istemeyerek PKK safına katılanların da olduğunun altını da çiziyorlar. Katılım zorunluluğunu da; "BM yetkilileri kamp sorumlularının PKK'lı olduğunu bilmelerine rağmen çözüm üretmiyorlar, biz de mecburen onlarla beraber olmak zorunda kalıyoruz" diyerek açıklıyorlar.
   <br/>
   <br/>
   Mahalle sorumlularına bağlı, çocukları hedef alan grup
   <br/>
   <br/>
   PKK'nın BM denetimindeki kamplarda mahalle sorumlularına bağlı olarak küçük yaştaki çocukları hedef alan ve onların her tür eğitimiyle ilgilenen grupları da var. Bu grup tarafından çocuklara, her tür siyasi ve psikolojik eğitim veriliyor. Bunun yanısıra silahlı eğitim de kamplarda veriliyor. Mülteciler, kampların sözde mülteci kampı olduğunu, gerçekte askeri kamp olarak kullanıldığını ve akrabalarından bazılarının da zorla silahlı eğitim aldıklarını söylüyorlar. BM kontrolündeki bu kamplarda mahalle sorumlularına bağlı olarak çalışan bu grup, küçük çocukları dağa çıkarıp nöbet tutturmanın yanı sıra ellerine silah vererek çatışma içerisine de sokuyor.
   <br/>
   <br/>
   Kaplardaki okul yönetimi ve öğretmenlerinin tümü PKK'lı
   <br/>
   <br/>
   Kamplarda merkeze bağlı olarak çalışan okul yönetiminde de ilginç olaylar gerçekleşiyor. Okul sorumluları ve öğretmenlerin % 90'ına varan büyük bir çoğunluğu PKK'lı. Bazı kamplarda ise okul sorumlularının ve öğretmenlerin tamamı PKK'lı. Atruş, Ninova ve Senaruş kampları buna örnek olarak gösterilebilir.
   <br/>
   <br/>
   Okulda, ilk olarak gerilla eğitimi ve dersleri veriliyor. Bu konuda hazırlanmış olan Kürtçe ve Türkçe bir çok kitabı kampta bulmak mümkün. Apo'nun tüzük ve temelleri hakkında da dersler veriliyor. Bu konuda da hazırlanmış kitaplar kampta mevcut ve bu kitaplar ders olarak okutuluyor. Çocuklardan yaşlılara kadar kamptaki herkese bu eğitim veriliyor. Eğitimde, özellikle; PKK'nın Türkiye'den göç ettiği, Kuzey Irak'a yerleştiği, Kuzey Irak'ın da Kürdistan olduğu, Türkiye'de bulunmakla Kuzey Irak'ta bulunmanın hiç bir farkının olmadığı, Güney Kürdistan olarak nitelendirilen Türkiye'de yakında ihtilal olacağı ve vatanlarına tekrar dönecekleri, Türkleri de oradan söküp atacakları vurgulanıyor.
   <br/>
   <br/>
   Görüştüğümüz 19 yaşındaki Ekrem Kaçan de PKK'nın bu tür eğitimlerinden geçen birisi. Okul ve mahalle toplantılarına katılan Ekrem Kaçan'a da dağa çıkması yönünde baskı yapılmış. Ailesinin çok geniş ve kampta da etkin olmasından dolayı dağa çıkması konusunda üzerinde fazla ısrar edilmemiş.
   <br/>
   <br/>
   Akşam 68 saatleri arası günlük mahalle toplantıları
   <br/>
   <br/>
   Kamplarda etkin bir güce sahip olan PKK'lıların yaptıkları faaliyetler bunlarla da sınırlı değil. PKK'lı militanlar, kamplarda günlük olarak toplantılar da düzenliyorlar. Adına günlük mahalle toplantıları denen bu toplantılar akşam saatlerinde, genellikle 68 saatleri arasında yapılıyor. Bu toplantılarda da PKK'nın temel tüzükleri, her yaştan insana veriliyor. Ayrıca PKK'nın son durumu, şehit ettiği asker sayısı, öldürdüğü vatandaş sayısı ve yapacakları faaliyetler anlatılıyor. Mülteciler, kamplarda bulunan yaklaşık 12 bin kişinin her gün bu eğitimden geçtiğini, BM kontrolündeki her kampta PKK'nın 150 sorumlusunun bulunduğunu da söylüyorlar. Plıng, Sinan, Partizan, Hanzer, Cuma, Mervan, Ararat, Polat, Azime ve Jiyan adlı üst düzey PKK sorumlularının Atruş ve Ninova kampında görev aldıklarını, Mervan adlı PKK sorumlusunun ise kampta doktor olarak bulunduğunu belirtiyorlar.
   <br/>
   <br/>
   Devlet; yağmurdan kaçarken doluya tutuldu
   <br/>
   <br/>
   Türkiye'den Zaho'ya, Zaho'dan Atruş'a, Atruştan Ninovaya, Ninova'dan PKK denetimindeki Askeri Nizamiye'ye, oradan da Türkiye'ye gelen mültecilerin anlattıkları ve yaşadıkları aslında bir dönemin yanlış faturalarının nelere mal olacağını gözler önüne sermesi bakımından oldukça ilginç. 1993 yılında, kendi devletinin yapmış olduğu birtakım yanlış uygulamalar ve ekonomik birtakım gerekçeler sonucu göçe zorlanan bu insanların bile bile terör örgütünün kamplarına gönderilmeleri, aslında devletin yağmurdan kaçarken doluya tutulduğunu gösteriyor. Bölgede görüştüğümüz bir yüzbaşının mültecilerin kimilerinin zorla kimilerinin de isteyerek PKK'ya destek olmaları karşısında çözüm olarak ortaya attığı " 28 yaşından küçükleri derhal Türkiye'ye getirip, terörün önemli kaynağını yok edeceksin" önerisi ise oldukça ilginç. Yıllar önce teröre destek verdikleri gerekçesiyle, çözüm olarak Kuzey Irak'a gönderilen bu insanların, şimdi tekrar Türkiye'ye getirilmek istenmesi ve bu amaçla yapılan birtakım çalışmalar, gelinen nihai hedefi göstermesi bakımından da oldukça ilginç.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3997-bm-kamplari-pkk-denetiminde.html), [web.archive.org (arşiv bağlantısı)](http://web.archive.org/web/20120615124525/http://www.aksiyon.com.tr:80/aksiyon/haber-3997-bm-kamplari-pkk-denetiminde.html)
