# Gerçek tehdıt: PKK

*Mehmet Baransu - Soner Güneş 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   31 Kasım 1997 tarihinde gerçekleştirilen MGK toplantısında, Türkiye açısından oldukça önemli gelişmeler oldu.
  </font>
 </div>
 <div id="newsText">
  <font class="detail-text">
   Türkiye'nin bütün iç ve dış ilişkilerini belirleyen Milli Güvenlik Siyaset Belgesine göre; Türkiye'nin tehdit sıralaması, birinci öncelikli tehdit PKK'nın etkisiz hale getirilmesi sonucu değişmişti.
   <br/>
   <br/>
   Milli Güvenlik Siyaset Belgesiyle yapılan konsept değişimi sonucu askeri ve sivil kanat, yapmış oldukları açıklamalarda terörün kontrol edilebilir noktaya ulaştığını ve bitme aşamasında olduğunu vurguluyorlardı. Bundan sonra kamusal alana kaymamak şartıyla mahalli ve kültürel özerkliklerin geliştirilmesine yönelik düzenlemelerin yapılması gerektiği de bu bağlamda açıklanan konular arasındaydı. Yapılan tüm açıklamalarda "münferit olaylar"dan bahsediliyor ve PKK'nın bitme noktasına geldiğinin üzerinde özellikle duruluyordu.
   <br/>
   <br/>
   Açıklanan yeni konseptte dikkat çeken ilginç bir konu daha vardı. O da, yıllardır terörün karşısında bir set olarak duran ülkücülerin, Türk milliyetçiliğini ırkçılığa dönüştürmek istedikleri ve ülkücümilliyetçi çizginin de artık irtica gibi tehdit olarak algılandığının açıklanmasıydı. Ülkücümilliyetçi çizgiyle ilgili yapılan bu değişiklikle terörün bitme noktasına geldiği farklı bir ifadeyle anlatılmak isteniyordu. Yapılan açıklamalar ve oluşturulan yeni konsept ile teröre karşı milliyetçiülkücü gruba artık ihtiyaç duyulmadığı gösteriliyordu.
   <br/>
   <br/>
   İrticanın öncelikli tehdit olarak algılandığı yeni konseptin açıklanmasından sonra, Türk siyasi hayatında oldukça ilginç gelişmeler yaşanmaya başlandı. Türk Silahlı Kuvvetlerinin Basın ve Halkla İlişkiler konusundaki tutumu yeni açıklanan konseptle birlikte oldukça değişik ivme kazandı. Genelkurmay Başkanlığı tarafından bazı gazeteciler davet edilerek Güneydoğu gezisine çıkıldı. Geziye katılan gazetecilerin büyük çoğunluğunun gezi sonucunda vardıkları kanaat de yaşanan gelişmeleri ve içerisine girilen yeni süreci özetlemesi bakımından resmi açıklamalarla paralellik arz ediyordu. Geziye katılan gazeteciler, köşelerinde, günlerce terörün bitme noktasına geldiğini, askerin gelebilecek son noktaya geldiğini ve bundan sonra kültürel, sosyal ve ekonomik birtakım yatırımların yapılması gerektiğini yazdılar.
   <br/>
   <br/>
   PKK bitme sürecinde
   <br/>
   <br/>
   Yaşanan bu süreçte İçişleri Bakanlığı, sivil toplum kuruluşları, basın ve askeri kanat, PKK'nın çöküş sürecinde küçük gruplar halinde münferit eylemler yaparak varlığını sürdürmeye çalıştığını, terörün 1984 yılındaki konumuna geldiğini belirtiyorlardı. PKK'nın çöküş sürecinde olduğunun en önemli delili ise örgütün bir numaralı adamı Şemdin Sakık'ın sınırdışı operasyonuyla Türkiye'ye getirilmesiydi. Milli Güvenlik Siyaset Belgesi'yle başlayan ve Şemdin Sakık'ın yakalanmasıyla ivme kazanan süreçte PKK'nın dağılma noktasına geldiği ve bu alanda yeni bir yola girildiği vurgulanmaya başlandı.
   <br/>
   <br/>
   <br/>
   <br/>
   Terörün bitme noktasına geldiği yoğun olarak ifade edilmesine rağmen son günlerde, PKK terör örgütü de oldukça değişik açılımlar yapmaya başladı. PKK, bitti söylentilerinin yoğunlaştığı günlerde Karadeniz'e çıkmayı başarmış ve bölgede korku ve tedirginlik sebebi olmaya başlamıştı. Son bir ay içerisinde yaptığı eylemler de münferit açıklamalarla geçiştirilecek türden değil.
   <br/>
   <br/>
   15 günde 60'a yakın olay
   <br/>
   <br/>
   Tarihler 15 Temmuz 1998'i gösterdiğinde, Yüksekova ilçesi Kamışlı köyüne gelen bir grup PKK'lı, Jandarma Taburu ve Radyolink İstasyonu yakınındaki mevzilere saldırdı. Teröristlerin roketatar ve uzun namlulu silah kullandığı çatışmada iki asteğmen, bir uzman çavuş, yedi er ve yedi korucu şehit oldu. Bu olay sonrası yapılan münferit olay açıklaması daha unutulmamışken bu sefer de PKK militanları Hakkari'de bir tavuk çiftliğini basıp binlerce tavuğu öldürdü. Bu olayın üzerinden de çok geçmeden Ağrı Dağı'nda bir yaylayı basan teröristler, 3 bin 500 kadar koyun ve ineği otomatik silahlarla tarayıp, 8 çobanı da kaçırdı. Giresun'un Şebinkarahisar ilçesinde de aynı günlerde gece yarısı yol keserek bir minibüsü gasp eden teröristler, bir polis panzeri ve polis otosuyla yolcu minibüsüne de ateş açtılar. 14 Temmuz 1998 tarihinde ise Sivas'ın Divriği ilçesinde köy basan teröristler, biri kadın dört kişiyi katlederek köydeki evleri ateşe verdiler. Bingöl'ün Genç ilçesine bağlı Şehit, Tarlabaşı ve Çetedere köylerinde ise PKK, köylülere zorla hintkeneviri ektirdi. Aynı günlerde İstanbul, Sivas, Akdeniz ve Ege'de eylem hazırlığında olan 7 kişi zaman ayarlı bombalarıyla yakalandılar. Diyarbakır, Lice, Bingöl, Tunceli, Batman, Maraş ve Mardin kırsalında teröristler askerle sıcak çatışmaya girdiler. İstanbulErzurum seferini yapan Esadaş firmasına ait bir otobüs de Sivas yakınlarında teröristlerce durdurulmuş ve otobüste bulunan iki polisin teröristlere karşılık vermesi sonucu iki kişi hayatını yitirmişti. Bu arada BingölElazığ karayolunda, bir grup terörist, Malatya'dan Bingöl'e parke taşı getiren, Bingöl Belediyesi'ne ait üç kamyonu ateşe verdiler. Bundan bir kaç hafta önce de Ağrı ve Mardin yakınlarındaki yaylalara saldıran terör örgütü 700'e yakın büyük baş hayvanı kurşuna dizdi. PKK 6 Ağustos 1998 tarihinde Bahçesaray Belediye Başkanı Naci Orhan'ı kaçırarak 6 gün sonra serbest bıraktı; aynı gün Van'ın Erciş ilçesine bağlı Kocapınar beldesi Belediye Başkanı İdris Meydan teröristlerce öldürüldü. Bu olaydan 1 gün önce de Uzungöl'e gece yarısı baskın yapan teröristler Akyüz Oteli'ni ateşe verip, otel sahibi Mustafa Akyüz'ü de öldürdüler.
   <br/>
   <br/>
   3 yıl aradan sonra Tabura baskın
   <br/>
   <br/>
   15 gün gibi kısa bir zaman içerisinde yaşanan tüm bu olaylar, terörün son çırpınışları olarak nitelendirilirken, PKK'nın 4 Ağustos'ta Şırnak'ın Beytüşşebap ilçesine bağlı İnceler Taburu'na yaptığı saldırıda 13 asker şehit edildi. 20'ye yakın asker yaralanırken 13 asker de baskın sonucu kaçırıldı. PKK'nın yapmış olduğu bu saldırının diğer saldırılardan oldukça değişik bir yönü vardı. PKK, son üç yıldır yapmış olduğu baskınlarda karakolları hedef almasına rağmen, üç yıl sonra ilk kez alay düzeyindeki tabura yönelik bir baskın düzenledi. PKK'nın bitti söylentileri arasında tabura yapmış olduğu bu operasyon düşündürücü idi.
   <br/>
   <br/>
   PKK'nın son bir ayda yapmış olduğu eylemler, 9092 yıllarını hatırlatırken, yaşanan olaylar ne kadar münferit olarak değerlendirilebilir? Yaşanan tüm bu son gelişmeler ne anlama geliyor? PKK askeri ve siyasi çevrelerce belirtildiği gibi gerçekten bitti mi? Bitti söylentileri arasında PKK'nın alay düzeyindeki tabura saldırmasının amacı ne? Siyasilerin; PKK, 1984'teki konumuna geri döndü açıklamalarını bölgedeki güvenlik güçleri nasıl yorumluyor? 1984'e dönmeden kasıt ne? Şemdin Sakık'la başlayan süreç gerçekten çözülmenin ve dağılmanın bir göstergesi mi? PKK son bir buçuk yıldır (sınırdışı operasyonunda düşürülen helikopter hariç) ses getirecek eylem neden yapmadı? Son bir ayda yoğunlaşan PKK saldırılarının Türkiye'nin içinden geçtiği süreçle bir ilgisi var mı? PKK'nın son bir buçuk yıldır eylem yapmaması geçmiş yıllarda olduğu gibi bir toparlanma sürecine girdiğinin göstergesi mi? Örgüt yapmış olduğu atraksiyonlarla güç mü tazeliyor? PKK'nın hayvan katledip yol kesmesi, bombalı eylemlere girmesi, tabur basıp asker kaçırmasının altında yatan sır ne? Bölgedeki insanlar son gelişmeleri nasıl değerlendiriyor?
   <br/>
   <br/>
   1984 mücadelesi
   <br/>
   <br/>
   Tarihler 15 Ağustos 1984'ü gösterdiğinde terör örgütü PKK, Eruh ve Şemdinli'de yapmış olduğu saldırıyla ilk kanlı eylemini gerçekleştirdi. Yapmış olduğu bu ilk eylemden sonra da eylemlerin kapsamını ve işleyişini değiştirerek, bu dönemden sonra yaptığı eylemlerde ilginç yöntemler kullanmaya başladı. Terör örgütü bu yıllarda yaptığı eylemlerle, yol kesiyor, hayvan katlediyor, savunmasız insanları öldürüyor ve askeri karakolları basıyordu. Yapılan bu ilk eylemlerle örgüt ses getirmeyi amaçlıyor ve halk üzerinde bir tedirginlik havası oluşturmaya çalışıyordu. PKK, yapmış olduğu bu eylemlerle kısa zamanda ses getirerek dünya devletlerinin dikkatini çekmiş ve halkta da tedirginliğe sebep olacak eylemlerini birbiri ardına gerçekleştirmeye başlamıştı.
   <br/>
   <br/>
   Dönemin başbakanı Turgut Özal, tüm bu olayları "Dağdaki üç beş çapulcu" sözüyle nitelendirerek, yapılan eylemlerin abartılmaması gerektiğini ifade ediyordu. PKK, üç beş çapulcu nitelemesi arasında dış devletlerin de yardımıyla yapmış olduğu ses getiren eylemleriyle bölgede gücünü hissettirmeye başlamıştı.
   <br/>
   <br/>
   19841989 arası gerilla taktiği
   <br/>
   <br/>
   19841989 yılları arasında PKK'nın yapmış olduğu eylemlerde uyguladığı taktik bugün yaşanan gelişmeleri özetlemesi bakımından oldukça ilginçti. Örgüt bu zaman zarfında yapmış olduğu eylemlerde, asker ve özel harekatçılarla girmiş olduğu sıcak çatışmalarda tam bir gerilla mantığıyla hareket ediyor, 5'er 10'ar kişilik gruplar halinde baskınlar yapıyordu. Bölgenin coğrafi konumu dikkate alındığında bu eylemlere karşı güvenlik güçlerinin bir savunma stratejisi geliştirmesi oldukça zor ve hatta imkansızdı. PKK; bu sızma operasyonlarla, sivil ve askeri kanatta küçümsenemeyecek kayıplar ve tahribatlar verdirmişti. Bölgenin coğrafi konumu ve küçük grup halinde gerilla usulü savaş stratejisinden yararlanan PKK, yaptığı baskınlarda az bir kayıp vererek kurtuluyordu.
   <br/>
   <br/>
   PKK yayılıyor
   <br/>
   <br/>
   PKK, 19841989 arasında yapmış olduğu eylemlerle halkta bir korku oluşturmuş ve bu psikolojiyle halkın büyük bir kısmını kendi yanına çekmeye çalışmıştı. Korkuyla PKK'ya destek olanların yanısıra, gönüllü olarak PKK'ya destek verenlerin sayısı da azımsanmayacak miktardaydı. PKK, bu dönemde Güneydoğu'daki bir çok il ve ilçede kontrolü eline geçirmeye başlamıştı. 19891993 yılları arasında bölgede oldukça etkili bir konuma gelen PKK'nın, Cizre sokaklarına asmış olduğu bayrak, 45 gün sonra güvenlik güçlerince indiriliyor, Şırnak'ta ise çarşı meydanına topladığı tüm halka örgütün propagandasını yapıyor ve valinin şehri terketmesine sebep oluyordu. Kulp ilçesi PKK'nın askerlik şubesi haline gelmişti. Teröristler çarşıda silahlarıyla rahat bir şekilde dolaşıyor ve aynı zamanda da bir astsubayı caddenin ortasında şehit edebiliyordu. Hakkari'de bir subayla savcıyı teröristler öldürüyor, ellerini kollarını sallayarak geçip gidiyorlardı. Kulp'a 15 km. uzaklıktaki Kaletepe'de Şemdin Sakık'a ait eğitim kampında teröristlerin eğitim gördükleri devlet yetkililerince bilinmesine rağmen teröristler eğitimlerine devam edebiliyorlardı. Lice günlerce terörsitler tarafından içeriden ve dışarıdan taranıyor, örgüt Hakkari, Siirt ve Şırnak'ta halkı milis güçlere ayırarak defterlere kaydediyordu. Uludere, Besta, Sinath, Ballıkaya, Cudi, Kato, Karlıova dağlarında kamp yapan teröristler eğitim kamplarını Türkiye sınırları içerisine kadar sokuyor, kurduğu kamp bölgelerinde uyuşturucu imal ediyor ve trafiğini sağlıyordu.
   <br/>
   <br/>
   Ordu tipi örgütlenme
   <br/>
   <br/>
   19891993 yılları arasında bölgede PKK'nın etkisi oldukça fazla hissediliyordu. Bölge halkı tarafından PKK'nın, yakında Güneydoğu'da özerk bir devlet kuracağı dile getiriliyordu. PKK, yapmış olduğu eylemler ve bölgedeki etkin gücünün halk üzerinde verdiği korkuyla bu dönemde ilginç propagandalar da yapmaya başlamıştı. Örgüt, propagandalarında ordularından, uçaklarından, roketatarlarından, toplarından, tanklarından bahsediyor ve kendilerinin artık bir ordu düzeyine geldiğine militanlarını ve halkı inandırmaya çalışıyordu. Bu amaçla 1989 yılından sonra kendi bünyesinde birtakım değişiklikler yaparak, gerilla düzeninden ordu düzenine geçti ve taburlar, kıtalar, birlikler oluşturmaya başladı. Yapılan yeni örgütlenmeyle örgüt mensupları 5'er 10'ar kişilik gruplar yerine 150200 kişilik gruplara ayrıldı. PKK, 1989 yılından sonra yapmış olduğu baskınlarda Güneydoğu'da elde etmiş olduğu gücün de etkisiyle oluşturduğu yeni örgütlenme gereği saldırılarını 150200 kişilik gruplar halinde yapıyordu.
   <br/>
   <br/>
   Yeni örgütlenmenin ağır faturası
   <br/>
   <br/>
   PKK, düzenli bir ordu gibi örgütlenmenin faturasını bu tarihlerde oldukça ağır ödemeye başladı. 200 kişilik guruplar halinde yapılan baskınlar sonucu, terör örgütü büyük kayıplar vermeye başladı. Uzun menzilli silahlar ve roketatarlarla taranan teröristler oldukça ağır kayıplar verdiler. Bu tarihten itibaren terörle mücadelede etkili olmak için her çareye başvurulması, hatta faili meçhul cinayetlerin birbiri ardına işlenmesi, operasyonların Genelkurmay Başkanlığı'nın emri olmadan komutanın emri ile yapılabilmesine imkan tanınması ve bu alanda çıkartılan yasalar da örgütün ağır kayıplar vermesini sağladı. 1993'ten sonra örgüt, girmiş olduğu bazı çatışmalarda 200'ün üzerinde kayıp vermeye başladı. Çatışmalar sırasında birliklerinin, taburlarının büyük kısmını kaybeden terör örgütü, gerçek bir ordu ile karşılaşınca, ordu düzeyine geldiklerini söyleyip bu amaçla 200 kişilik gruplar halinde hareket etmenin faturasını oldukça ağır ödemeye başladı.
   <br/>
   <br/>
   Tarih 14 Mayıs 1997'yi gösterdiğinde ordumuz, PKK terör örgütüne karşı Kuzey Irak'a 50 bin asker ve bir çok korucu ile dev bir operasyon düzenledi. Çekiç Harekatı adı verilen bu operasyonda PKK'nın bölgedeki kalesi olarak bilinen kamplar bir bir ele geçirilerek imha edildi. PKK'nın çok güvendiği, 1982 yılından beri askeri ve siyasi karargah olarak kullandığı ve kesinlikle girilemez dediği Zap Kampı da ele geçirilen kamplar arasındaydı. Çekiç Operasyonundan sonra yapılan diğer sınırdışı operasyonlarıyla da terör örgütünün diğer kampları bir bir imha edilmeye başlandı.
   <br/>
   <br/>
   Sınırdışı operasyonları sürerken Türkiye'nin içinden geçtiği 28 Şubat süreciyle birlikte, askeri kaynaklarca yapılan açıklamalarda terörün artık bitme aşamasına geldiği ve tehdit önceliğinde birinci sırayı irticanın aldığı vurgulanmaya başlandı. Bu süreç içerisinde terör örgütünün geniş çaplı eylem yapamaması ve sınırdışına yapılan operasyonlarda askeri kaynaklara dayandırılarak binlerce teröristin öldürüldüğünün bildirilmesi terörün bitme noktasına geldiğinin en büyük delili olarak gösteriliyordu.
   <br/>
   <br/>
   Askeri ve sivil kesimce terörün bittiği yönünde yapılan açıklamalara rağmen PKK'nın 15 güne 60'a yakın olay sığdırması, onlarca güvenlik görevlisi ve vatandaşı şehit etmesi, yol kesip hayvan katletmesi, PKK'nın bitme aşamasında olduğundan dolayı son çırpınışları açıklamalarıyla çelişirken, kafalarda da oldukça değişik soru işaretleri bırakıyor. PKK, gerçekten bitme noktasına mı gelmişti? Yapılan son saldırılar, saldırıların boyutu ve içeriği PKK'nın toparlanma sürecinde olduğunun göstergesi miydi?
   <br/>
   <br/>
   İçerisinden geçtiğimiz bu süreçte Türkiye'yi oldukça yakından ilgilendiren bu sorulara cevap aramak için Diyarbakır, Mardin, Hakkari, Şırnak, Bingöl, Cizre, Besta, Uludere, Beytüşşebap bölgelerine yaptığımız gezide görüştüğümüz askeri ve sivil kesimlerin açıklamaları; son günlerde sıkça tekrar edilen terör örgütü 1984 yılındaki konumuna gelmiştir açıklamalarından askeri yetkililerce neyin kastedildiği, Kelmehmet dağlarında yakalanan teröristin son 1 yıldır örgütün neden eylem yapmadığı hakkındaki sözleri, hayvan katledilmesinin ve yol kesilmesinin ardında yatan sebepler, halkın terör örgütüne karşı bakış açısı ve askeri yetkililerin açıklamaları son yıllarda yaşanan tartışmaları özetlemesi bakımından ilgi çekecek nitelikte.
   <br/>
   <br/>
   PKK'nın yeni yöntemi
   <br/>
   <br/>
   15 Temmuz 1998 tarihinde Yüksekova ilçesi Kamışlı köyünde bir grup PKK'lı, Jandarma Taburu ve Radyolink İstasyonu yakınındaki mevzilere saldırmış, iki asteğmen, bir uzman çavuş, yedi er ve yedi korucu şehit olmuştu. 17 güvenlik görevlisinin şehit edildiği haberlerini televizyonlardan izlerken bölgede görüştüğümüz bir askeri yetkilinin PKK'nın son durumuyla ilgili anlattıkları oldukça ilginç olmasının yanısıra PKK'nın yeni dönemde değişik bir örgütlenme içine girdiğini ortaya koyuyor.
   <br/>
   <br/>
   84'e geri dönüş
   <br/>
   <br/>
   "PKK, 1989 yılından sonra yaptığı eylemlerde 200300 kişilik guruplar halinde saldırı yapıyordu. Halkın bir bölümünden almış olduğu destek ve güvenlik güçlerine karşı vermiş olduğu zayiatlarla Güneydoğunun bölüneceği gibi bir vehme kapıldı ve bu amaçla ordu tipinde bir örgütlenmeye gitti. Daha önceden teröristler 10'ar kişilik gruplar halinde baskınlar yapıyor ve bölgenin coğrafi yapısından da faydalanarak çok az zayiatla eylemlerini tamamlıyordu. Bu dönemde 200300 kişilik gruplarla yapmış olduğu saldırılarda oldukça ağır zayiatlar vermeye başladı" diyen yetkili, PKK'nın son yıllarda ağır zayiat alması ve bölgesel hakimiyetin son bir kaç yıldır tamamen askerin elinde olmasından dolayı örgüt yapısında birtakım değişiklikler yapıldığını ve örgütün 1984 yılındaki şekline döndüğünü belirtiyor. PKK'nın yapmış olduğu bu yeni örgütlenme yapısıyla daha akılcı politika takip ettiğini belirten yetkili, eylemlerin artabileceği sinyalini de veriyor.
   <br/>
   <br/>
   Ölü saatlerde baskın
   <br/>
   <br/>
   "PKK terör örgütü 1984 yılından sonra küçük gruplar halinde baskınlar yapıyor ve bölgenin coğrafi özelliğinden yararlanarak kaçıyordu. Tam bir gerilla taktiğiyle mücadele ediyordu. Yol kesiyor, savunmasız insanları katlediyor ve ot, hayvan demeden her her şeyi yakıp yok ediyordu. Teröristler son aylarda tekrar küçük gruplar halinde bölgede hareket etmeye başladı. 8'er kişilik, 10'ar kişilik guruplar halinde baskın yapıp kaçıyorlar. Bölge sarp kayalıklardan ve ormanlık alanlardan oluştuğu için de 10'ar kişilik gruplarla mücadele etmek oldukça zor" diyen yüzbaşı terör örgütünün bundan sonra küçük gruplar halinde sızma operasyonlar yapabileceğini ve bölgede tekrar etkili duruma gelmek için halkta panik yapacak eylemlere girişebileceğini de sözlerine ekliyor: " Örgüt bu aşamada tıpkı 1984'ten sonra olduğu gibi yol kesip, hayvan katledip, araç yakıp riski az fakat halk üzerinde sansasyonel etki yapabilecek eylemlere girişecektir. Bu amaçla askeriyede ölü saat olarak tabir edilen gece yarısı 2 ve 5 saatleri arasında küçük gruplar halinde sızma eylemler yapıp bölgede tekrar etkili olmaya çalışacaktır. Yapacağı bir kaç sansasyonel eylem halkta tedirginliğe sebep olabilir."
   <br/>
   <br/>
   Askeri yetkili bölge hakimiyetini sağlamalarına rağmen küçük gruplarla mücadele etmenin zor olmasından dolayı örgütün eski örgütlenme biçimine dönmesiyle kayıpların fazla olabileceğine de dikkat çekiyor. Kamışlı'daki Jandarma taburuna yapılan ve 17 güvenlik görevlisinin şehit edildiği eylemde, PKK'nın 8 kişilik gerilla tipi örgütlenmeyle, küçük grup halinde, ölü saatte yaptığı baskın da yukarıda verdiğimiz değerlendirmeyi doğruluyor ve ileriki günlerde yaşanacak gelişmeler hakkında ipuçları veriyor.
   <br/>
   <br/>
   84'e dönmeden kasıt; taktik değişikliği
   <br/>
   <br/>
   Terörün 1984'e dönmesinden kast edilen şeyin, örgütün tekrar gerilla tipi küçük gruplar halinde hareket edip az zayiatla sansasyonel eylemler gerçekleştirmesi olduğunun, askerlerimizin bölge kontrolünü sağlamalarına rağmen küçük gruplarla mücadele etmenin bölgenin coğrafi şartları dikkate alındığında oldukça zor olduğunun altı özellikle çiziliyor. Askeri yetkilinin yapmış olduğu bu açıklamaların üzerinden çok geçmeden bölgenin değişik yerlerinde yaşanan olaylar, bu değerlendirmelerin oldukça dikkate alınması gerektiğini ortaya koyarken, Ankara'yla bölgenin görüş alanlarının farklı olduğunu da ortaya koyuyor.
   <br/>
   <br/>
   BingölDiyarbakır civarında görüştüğümüz askeri yetkililer de hemen hemen aynı konulara parmak basarken bölgede harekat alanı daralan bölücü örgütün, yapacağı eylemlerle yayılma politikasına yöneleceğini ve oluşturacağı panik ve korkunun etkisiyle de halkı tekrar kendi yanına çekmeğe çalışacağını belirtiyorlar. "Terör örgütü bölgede tekrar etkili olabilmek için geçmiş yıllarda yaptığı eylemlerin benzerini tekrarlayabilir. Çatışmalar sırasında sağ olarak ele geçirdiğimiz teröristlerin anlattıkları da terör örgütünün bölgede tekrar çıkış yapmak için birtakım eylem hazırlığında olduğunu gösteriyor. Bu amaçla son bir yıldır Suriye'de daha önce sınırdışı operasyonlarıyla kullanılmaz duruma gelen kamplarda eğitim kamplarının oluşturulduğu, eğitimin 14 ay sürdüğü, bu insanların Ağrı Van bölgelerinden Türkiye'ye zaman zaman girdikleri ve bölgede eylem hazırlığının alt yapısını hazırladıkları bilgisini alıyoruz" diyen yetkililer, küçük gruplar halinde hareket eden teröristlerin yapacakları eylemlere dikkat edilmesi gerektiğini söylüyorlar.
   <br/>
   <br/>
   Bir başka yetkili ise, son aylarda yaşanan olayları iyi değerlendirmek gerektiğini ve PKK'ya dikkat etmek, bittibitiyor sözlerine kapılarak rehavete düşmemek gerektiğini ifade ediyor: "Terör örgütü bölgede tekrar etkili olmak için her tür eylem yapabilir. Geçmiş yıllarda terör örgütü gözünü kırpmadan, çoluk çocuk demeden herkesi katlediyordu. PKK'nın yaptığı ilk eylemler hep savunmasız insanları hedef almış, teröristler birer ölüm makinasına dönüşmüş ve halkı korkutarak örgütle beraber hareket etmesini sağlamıştı."
   <br/>
   <br/>
   "Hayvan telefi mi, yoksa?.."
   <br/>
   <br/>
   28 Temmuz 1998 tarihli Zaman gazetesinde Taha Kıvanç'ın Kulis köşesinde "Hayvan telefi mi, yoksa?" başlıklı yazısında Ağrı Dağı'ndaki bir yaylayı basan teröristlerin 3 bin 500 kadar hayvanı telef etmeleri karşısında yazdıkları terörün geldiği noktayı özetlemesi bakımından oldukça ilginç. Kıvanç, Kuzey İrlanda'da geçen bir gerilim romanında karşılaştığı sahnelerden hareketle yazısında "Gerilim romanında, terör örgütüne yeni kazanılmış 'Çaylaklar' için özel bir eğitim programı uygulanıyordu. Meğer eyleme ilk çıkan herkesi kan tutarmış, eli bir türlü tetiğe gitmez, hedefi vurmakta tereddüt geçirirmiş; ilk eyleminde mütereddit kalmış birini başka eylemlere sevk etmekte zorlanırmış örgütler.. Çare? Bulunan çare, çaylakları kimsenin rahatsız edemiyeceği bir yerde, karşılık görmeyecekleri canlı bir hedef telefatında kullanarak kana alıştırmaktı ve o romanda.. yüzlerce koyun, acemi eylemciler elinde silahla tarandıktan sonra bıçakla teker teker öldürülüyordu. ...Oysa hayvan telefi tahmin ettiğimiz türden bir kana alıştırma eylemiyse, o tavuk ve koyunları hacamat eden kişi sayısının da epey yüksek olması gerekir" diyen Kıvanç, yazısını "Bitmiş tükenmiş" PKK o kadar genci nasıl toplayabilir ki? diyerek sürdürüyor.
   <br/>
   <br/>
   "Arkasındaki halk desteğini kaybeden PKK, içerideki ve dışarıdaki yandaşlarını da kaybetmemek amacı ile riski az sansasyonel eylemlere yönelmiştir" diyen Diyarbakır'da görüştüğümüz yetkililer, yapılan eylemlerin OHAL kapsamında zorlukla gerçekleştiğini, bölgede hareket alanı daralan bölücü örgütün, yayılma politikasına yöneldiğini belirtiyorlar: "Son günlerde, bölgede boşaltılan köyler ile mevsimlik işçi olarak batı illeri ile Karadeniz bölgesine giden Güneydoğulu vatandaşların arasına milis denilen insanlar katılıyor. Milislerin ikisinin birleşmesinden hücre oluşuyor. Bu hücreler kuruldukları yerlerde, metropollerde veya Karadeniz bölgesinde ortam ve lojistik destek arayışına gidiyorlar. PKK'nın Diyarbakır sorumlusu Sait Çürükkaya ile temasa geçen milisler, iki militanı otobüsle istenilen bölgeye gönderiyorlar." Yetkililer milislerle militanların birleşmesiyle hücrelerin cephelere dönüştüğünü ve eylemleri artık bu çerçevede yaptıklarını da sözlerine ekliyor.
   <br/>
   <br/>
   "Suriye'de bir buçuk yıldır eğitim alıyorduk"
   <br/>
   <br/>
   Hakkari, Şırnak sınırlarında bulunan Kelmehmet dağlarında güvenlik güçleriyle girmiş olduğu mücadele sonucu yakalanan Azat kod adlı teröristin örgütün son bir yıldır neden eylem yapmadığı ve yeni örgütlenmeyle ilgili olarak anlattıkları, Türkiye'nin gerekli önlemleri almadığı takdirde yine terör sıkıntısıyla karşı karşıya kalacağını gözler önüne seriyor. "Örgüt 1993 yılından sonra oldukça büyük kayıplar verdi. Şehir sorumlularının, komutanların bir çoğu öldü. Örgüt bu kayıplarla birlikte oldukça sıkıntıya düştü. Son bir yıldır da toparlanma sürecine girdi" diyen Azad kod adlı terörist, yaklaşık bir buçuk yıldır Suriye'de 2 bin kişilik bir kampta her tür silahlı eğitimi aldıklarını, kampta Suriye kökenli militanların sayısının da oldukça fazla olduğunu belirtiyor. "Zap ve çevresindeki kamplarda bir buçuk yıldır her tür eğitimi aldık. Örgüt son bir yıldır toparlanma sürecine girdi. İran'dan, Yunanistan'dan, Almanya'dan ve özellikle Suriye ve BM kamplarındaki peşmerge ve mültecilerden örgüte yeni katılımlar oldu" diyen Suriye kökenli terörist de bundan iki yıl önce örgütün dağ kadrosuna katıldığını ve son bir yıldır da kampta örgüte katılan yeni militanlarla eğitim aldığını söylüyor. Kendisine, örgütlenmeyle ilgili olarak sorulan soruya ise "Örgüt gerilla tipi örgütlenmeyle, milis kuvvetlere ayrıldı. Küçük milis kuvvetler halinde hareket edilmesi kararlaştırıldı. Yaptığımız eğitimlerde de 10'ar 15'er kişilik gruplar halinde eğitim yapıyorduk. Her milisin birer hücre komutanı var. Son bir yıldır da bizlere bu şekilde eğitim yaptırdılar" sözleriyle cevap veriyor. Teröristin bu sözlerinden, terör örgütünün eskiden olduğu gibi eylemlerine belirli bir süre ara vererek toparlanma sürecine girmiş olduğu anlaşılıyor. Bu oyunu 1993 yılında PKK'nın "silah bırakıyoruz" sahnesinde de seyretmiştik.
   <br/>
   <br/>
   "Halk güçlü olanın yanında"
   <br/>
   <br/>
   Güneydoğu'da güvenlik güçleri ve devlet yetkililerinin son olaylarla birlikte konuştukları bir konu da halkın tekrar PKK'ya destek verip vermeyeceği sorusu. Bölgedeki askeri ve sivil kesim bu soruya halk kendini artık bir maceranın içine atmaz şeklinde karşılık vererek cevaplıyorlar. Yetkililer halkın devletle kucaklaştığını ve bölgede halkdevlet ilişkisinin oldukça iyi olmasından dolayı terörün bundan sonra halktan destek alamayacağını vurguluyorlar. Halkın esas sorununun ise artık terör olmadığını, iş ve aş olduğunu da söylüyorlar. Gerekli önlemlerin alınmaması durumunda terörün doğurabileceği korkuyla halkın istemeyerek teröre destek olabileceklerinin altını da çiziyorlar.
   <br/>
   <br/>
   Bölgede görüştüğümüz halkın bu konudaki fikirleri de devlet yetkilileriyle hemen hemen aynı paralelde. Bir askeri yetkilinin 'Halk güçlü olanın yanında' sözleri de sanırız yeni gelişmeleri özetlemesi bakımından oldukça ilginç. Cizre, Şırnak ve Hakkari'de görüştüğümüz halkın terörün son durumuyla ilgili görüşleri ise bölgede bundan sonra yaşanacak gelişmelerde oldukça dikkat edilmesi gerektiğini ortaya koyuyor. Halkın özellikle üzerinde durduğu konu ise; askerin top ve silah kullanmadan iki yıl gibi kısa bir zaman zarfında nasıl olup da halkı yanına çektiği sorusuna cevap verilmesi. Cizre'de görüştüğümüz bir pastahaneci halkın devletin yanında yer almasını "Devlet halka son yıllarda çok iyi davranmaya başladı. Silah kullanmadan halkı kendi yanına çekmesini başardı. Devlet güçlü olunca da halk güçlü olanın yanında yer almaya başladı" diye açıklıyor. Devletin gerekli ekonomik tedbirleri almadığı takdirde halkın güçlü duruma gelebilecek örgüte destek olabileceğini de sözlerine ekliyor. Bölgede görüştüğümüz güvenlik güçlerinin de bu konuda oldukça tedirgin oldukları ve kafalarında birtakım soru işaretlerinin olduğunu anlamak da zor değil.
   <br/>
   <br/>
   Güvenlik güçlerinin, yakalanan teröristin, halkın anlattıkları ve son günlerde Türkiye'de yaşanan olaylar terörün tekrar bir çıkış içerisine girdiğini ve bu konuda da oldukça akılcı politikalar takip ettiğini oraya koyuyor. Askerlerimizin bölgesel hakimiyeti ele geçirmesine rağmen, terörün ilk yıllarında yaşandığı gibi küçük gruplarla yapılacak mücadelede büyük kayıplar verebilir. Bu amaçla terörle mücadelede yapılacak yeni yöntem gerilla eğitimi yapan insanlara karşı küçük gruplar halinde alansal birtakım örgütlenmelere gidip teröre karşı koymak.
   <br/>
   <br/>
   Bu konuda yıllarca terörle aynı paralelde mücadele eden ve küstürülen Özel Harekatçılara tekrar iş düşeceği kaçınılmaz gibi görünüyor. Terörün son bir yılda yapmış olduğu çıkışı geçmişte dönemin başbakanı Turgut Özal'ın "dağdaki üç beş çapulcu" nitelemesine benzer bir şekilde 'Bu olaylar münferit olaylar. Terörün son çırpınışları' olarak yorumlamak, umarız Türkiye'yi hiç de arzu etmediğimiz bir maceranın içine sürüklemez. 28 Şubat'la birlikte Türkiye'nin içerisine girdiği süreçte irticayla terörün aynı önceliğe konulması ve terörün bittiği yönündeki söylentilerin de yaşanan son günlerdeki olaylarla pek bağdaşmadığı ortaya çıkıyor. Akıllara ise bu süreçte dile getirilen söylemin amacı takılıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4046-26-gercek-tehdit-pkk.html), [web.archive.org (arşiv bağlantısı)](http://web.archive.org/web/20120629052451/http://www.aksiyon.com.tr:80/aksiyon/haber-4046-26-gercek-tehdit-pkk.html)
