# Goya’nın hayaletleri İstanbul’da

*Tuba Deniz 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüzde sanatçıların en çok etrafında dolandığı konulardan biri ‘karanlık’. Kapitalizmin ‘şenlendirdiği’ hayatımızda, insanı eşeleyerek kötünün sebebini arıyor sanatçılar. Goya ise karanlığın içinden fırçasını sallayan bir ressamdı, savaşın koyuluğundan haykıran bir sanatçı.
  </font>
 </div>
 <div id="newsText">
  <font class="detail-text">
   <p>
    “Goya, Zamanının Tanığı, Gravürler ve Resimler” sergisi, İspanya ve tüm Avrupa’nın çalkantılı bir dönemine tanıklık eden Goya’nın gravür serileriyle, aralarında dönemin kralı IV. Carlos ve Kraliçe María Luisa’nın portrelerinin de yer aldığı çeşitli yağlıboyalarını buluşturuyor. Kapriçyolar, Savaşın Felaketleri, Boğa Güreşi, Atasözleri ya da Zırvalar bu sergide görülebilecekler arasında. Sergide yer alan eserler, saray ressamlığı ve portreciliğinin yanı sıra, tanığı olduğu çağın tüyler ürperten görüntülerini, savaşın acımasızlığını ve dönemin toplumsal olaylarına eleştirel bir bakış açısıyla yaklaşan Goya’nın sıra dışı imgelemine de ışık tutuyor. Gerçekçi ve yer yer ürkütücü üslubuyla çağdaşlarından ayrılan Goya, 20. yüzyıl modernizmini de etkilemiş sanatçılardan biri. Suna ve İnan Kıraç Vakfı Pera Müzesi’nde 20 Nisan - 29 Temmuz 2012 tarihleri arasında görülebilecek serginin küratörü Marisa Oropesa.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32281-goyanin--hayaletleri-istanbulda.html), [web.archive.org (arşiv bağlantısı)](http://web.archive.org/web/20120710080754/http://www.aksiyon.com.tr:80/aksiyon/haber-32281-goyanin--hayaletleri-istanbulda.html)
