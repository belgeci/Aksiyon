# AJANDA SEMPOZYUM - Itrî ve dönemine bir bakış

*Tuba Deniz 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ölümünün 300. yılında UNESCO’nun 2012’yi “Itrî Yılı” ilan etmesi Itrî’yi yeniden hatırlamamıza vesile oldu. Sempozyumlar, söyleşiler, yayınlar ile unuttuğumuz ya da bilmediğimiz birçok yönleri ile ünlü bestekâr yeniden aramızda.
  </font>
 </div>
 <div id="newsText">
  <font class="detail-text">
   <p>
    İstanbul Kültür Sanat Vakfı (İKSV) da Itrî üzerine uluslararası bir sempozyum düzenleyecek. “Itrî ve Dönemine Disiplinlerarası Bakışlar” başlıklı sempozyum, 3 Aralık Pazartesi günü İstanbul Üniversitesi Rektörlük Binası’nda bulunan Doktora Salonu’nda gerçekleştirilecek. Gönül Paçacı’nın küratörlüğünde yürütülen proje, disiplinlerarası ve dönemsel bir çalışma. Proje kapsamında, sempozyumda sunulacak tebliğlerden oluşacak Türkçe ve İngilizce bir yayın da hazırlanacak. Müzik, felsefe ve edebiyat gibi alanlarla ilgili konuşmaların yer alacağı sempozyumun ilk bölümünde, Türkiye’nin Osmanlı tarihi alanındaki en önemli uzmanlarından Prof. Dr. Mehmet Genç, Osmanlı’da 17. yüzyılın sosyal ve siyasal yapısı üzerine değerlendirmeler yapacak. Otuz yılı aşkın bir süredir klasik Türk müziğiyle ilgili araştırmalar yapan Türkolog Prof. Dr. Walter Feldman ise Ali Ufkî, Evliya Çelebi ve Kantemir gibi önemli isimlerin de yaşadığı bu dönemdeki müzik formlarının özellikleri ve değişimi üzerine yoğunlaşacak. Dr. Mehmet Kalpaklı’nın dönemin edebiyatı ile ilgili değerlendirmelerinin ardından, müzikolog Ersu Pekin, Itrî ve dönemini tezkîreler ışığında anlatacak. Prof. Dr. Mahmut Erol Kılıç’ın dönemin Şark-İslam kültürünü ele alacağı konuşması ise yaklaşık 40 yıldır Fransa’da yaşayan ve Türk müziğini Batı’ya tanıtan, müzikolojik çalışmaları da bulunan ünlü sanatçı ve neyzen Kudsi Erguner’in Itrî ve döneminden günümüze Osmanlı musikisinde yorum farklılıklarını incelemesiyle devam edecek. Sempozyumda ayrıca, Itrî’nin Klâsik Türk Musikisi repertuarının en yetkin eseri olarak kabul edilen “Neva Kâr”ına ait ses kayıtlarının izleyicilerle paylaşılacağı özel bir bölüm de yer alacak. Sempozyum programı, İstanbul Üniversitesi’nin tarihî Rektörlük Binası’nın Orta Avlu’sunda gerçekleştirilecek bir konserle sona erecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33554-ajanda-sempozyum---itr%C3%AE--ve-donemine-bir-bakis.html), [web.archive.org (arşiv bağlantısı)](http://web.archive.org/web/20121102145656/http://www.aksiyon.com.tr:80/aksiyon/haber-33554-ajanda-sempozyum---itr%C3%AE--ve-donemine-bir-bakis.html)
