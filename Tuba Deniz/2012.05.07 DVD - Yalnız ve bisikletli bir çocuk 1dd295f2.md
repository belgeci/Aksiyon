# DVD - Yalnız ve bisikletli bir çocuk

*Tuba Deniz 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Babasının bir yetimhaneye terk ettiği 12 yaşlarındaki Cyril’in hayatta tek bir amacı vardır, o da ne pahasına olursa olsun babasını bulmaktır.
  </font>
 </div>
 <div id="newsText">
  <font class="detail-text">
   <p>
    Bu arayışında tevafuken, kuaför salonu işleten Samantha ile tanışır ve ondan koruyucu annesi olmasını ister. Babasına olan öfkesini Samantha ile geçirdiği hafta sonlarında, kadının ona duyduğu sevgiyle dizginlemeye çalışır. Cyril’in başı banliyöde karşısına çıkan çetelerle belaya girecektir. Belçikalı yapımcı, yönetmen ve senarist Dardenne kardeşlerin, insanın üzerine yıkılan bu filmi de oldukça güçlü. Cannes’da En İyi Senaryo ödülünü kazandıkları Lorna’nın Sessizliği (2008) filminden sonra imza attıkları son çalışma olan Bisikletli Çocuk, 2011 Cannes Film Festivali’nde Nuri Bilge Ceylan’ın Bir Zamanlar Anadolu’da filmiyle Büyük Ödülü paylaşmıştı. Dardenne kardeşler, babasının yüzünü çevirdiği Cyril’in üzerinden, aile mefhumunun aşındırıldığı toplumlarda, kendine farklı bağlılıklar, aidiyetler arayan yalnızların hikâyesini anlatıyor.
   </p>
   <p>
   </p>
   <p>
    Bisikletli Çocuk/ The Kid With A Bike
   </p>
   <p>
    Yönetmen: Jean-Pierre Dardenne, Luc Dardenne
   </p>
   <p>
    Oyuncular: Cécile de France, Thomas Doret, Jérémie Renier...
   </p>
   <p>
    Tür: Drama
   </p>
   <p>
    Süre: 87 dakika
   </p>
   <p>
    Tiglon
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32525-12-dvd---yalniz-ve-bisikletli-bir-cocuk.html), [web.archive.org (arşiv bağlantısı)](http://web.archive.org/web/20120510145349/http://www.aksiyon.com.tr:80/aksiyon/haber-32525-12-dvd---yalniz-ve-bisikletli-bir-cocuk.html)
