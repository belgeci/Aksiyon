# AJANDA TİYATRO - Açıkhavada müzikal nostaljisi

*Tuba Deniz 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Müzikal Geceler”, tiyatro severleri açıkhava keyfinde, 16-17 Eylül tarihlerinde, artık klasikler mertebesinde andığımız Lüküs Hayat ve Şark Dişçisi ile buluşturacak.
  </font>
 </div>
 <div id="newsText">
  <font class="detail-text">
   <p>
    Ekrem Reşit Rey’in yazdığı, Cemal Reşit Rey’in müziklerini yaptığı, Haldun Dormen’in yönettiği Lüküs Hayat ile Hagop Baronyan’ın yazdığı, Engin Alkan’ın yönettiği Şark Dişçisi adlı müzikal oyunlar, Cemil Topuzlu Açıkhava Sahnesi’nde seyirci karşısına çıkacak. Lüküs Hayat, Türk toplumunun Batı ile yüzleşmesi ve bu çerçevede yaşanan gülünçlükleri sahneye taşırken, bu durumun değişmezlerini 27 yıldır sahnede diri tutuyor. Ekrem Reşit Rey’in yazdığı, Haldun Dormen’in yönettiği oyunda küçük hırsızlıklarla geçinen Rıza ile Fıstık bir zengin evine girince kendilerini bir kıyafet balosunun ortasında bulurlar. Aslında bu ikilinin içine düştüğü yeni ortam, Batılılaşma özentisinin ortasına düşmüş halktan insanların durumudur. Şark Dişçisi adlı müzikalde ise tarihin belirsiz bir zamanından çıkıp gelen gezici bir tiyatro kumpanyası, 19. yüzyıl Osmanlı mizah yazınının en önemli kalemlerinden olan Hagop Baronyan’ın eğlenceli komedisini; müzikli, danslı, şenlikli bir gösteriyle bugünün seyircisiyle buluşturuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33432), [web.archive.org (arşiv bağlantısı)](http://web.archive.org/web/20120831015549/http://www.aksiyon.com.tr:80/aksiyon/newsDetail_getNewsById.action?newsId=33432)
