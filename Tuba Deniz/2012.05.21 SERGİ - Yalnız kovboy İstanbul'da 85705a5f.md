# SERGİ - Yalnız kovboy İstanbul’da

*Tuba Deniz 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ağzının ucunda düştü düşecek sigarası, her daim peşinden gelen ‘arsız’ köpeği Rintintin, başına sürekli işler açan Dalton kardeşler ve yaşadığı maceralarla zihnimize işleyen, kahramanlık hikâyelerinin ardından kasabaya sırtını dönerek belirsizliğe ilerleyen yalnız kovboy Red Kit İstanbul’da.
  </font>
 </div>
 <div id="newsText">
  <font class="detail-text">
   <p>
    Yapı Kredi Kültür Merkezi’nin 10 Mayıs – 17 Haziran tarihleri arasında çizgi roman severlerin ve çocukların beğenisine sunacağı sergiyi gezmek çok eğlenceli. Yapı Kredi Kültür Merkezi’nin Galatasaray’daki binasında bulunan sergi salonu küçük bir Red Kit kasabasına dönüştürülmüş. Vahşi Batı stili bir bar kapısından girilen sergi salonunu gezerken evler, posta arabaları ve ünlü çizgi roman karakterleri Red Kit, Düldül, Daltonlar, Rintintin, Billy the Kid ve diğerleri  ile karşılaşıyorsunuz. Ayrıca orijinal çizimler, karakterlerin oluşum süreçleri, çizgi roman endüstrisinin gelişimi, Red Kit evreninin perde arkası, Red Kit’e özgü dünya görüşü ve korsan çizimli albüm kapaklarından İzzet Günay-Sadri Alışık’lı sinema afişlerine dek Red Kit’in Türkiye macerası bu sergide görülebilecek. Çizgi roman araştırmacısı Didier Pasomonik’in küratörlüğünde hazırlanan “Red Kit İstanbul’da” sergisi, İstanbul Uluslararası Çizgi Roman Festivali İstanbulles kapsamında gerçekleştiriliyor. Atölyeler ve söyleşilerle desteklenecek sergi, Türkiye’de bir çizgi roman kahramanı üstüne yapılan ender örneklerden biri.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32638-sergi---yalniz-kovboy-istanbulda.html), [web.archive.org (arşiv bağlantısı)](http://web.archive.org/web/20120614093146/http://www.aksiyon.com.tr:80/aksiyon/haber-32638-sergi---yalniz-kovboy-istanbulda.html)
