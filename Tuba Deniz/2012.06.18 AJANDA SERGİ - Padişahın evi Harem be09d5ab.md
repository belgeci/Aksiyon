# AJANDA SERGİ - Padişahın evi: Harem

*Tuba Deniz 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Televizyon sektörünün tarihî dizilere yoğunlaşmasıyla birlikte saray hayatı ve cariyelere dönük tecessüsümüz biraz daha artmış oldu. Eleştiriler, tartışmalar, gazetelere yansıyan haberler ve makalelerle birlikte şekilden şekile girdi tarihî bilgilerimiz.
  </font>
 </div>
 <div id="newsText">
  <font class="detail-text">
   <p>
    Böyle bir dönemde projelendirilen ve tarihe belgelerle ışık tutan ‘Padişahın Evi: Harem-i Hümayun’ sergisi de dileriz en az diziler kadar alaka görür. Topkapı Sarayı Hasahırlar’da Kültür Bakanı Ertuğrul Günay’ın katılımıyla paylaşılan sergi, haremin bilinmedik yönlerine ışık tutuyor. Bir silsile içinde paylaşılan sergide Hürrem Sultan’ın Kanuni Sultan Süleyman’a yazdığı mektubu, Genç Osman’ın meşhur ‘Süslü Kız’ ya da ‘Sisli Kız’ isimli atının mezar taşı gibi 250’ye yakın eser sergileniyor. Topkapı Sarayı Müze Müdürlüğü tarafından hazırlanan sergide, müze koleksiyonunda yer alan hareme ait eserler bulunuyor. Dört ana bölümden oluşan sergide harem mimarisi, minyatürler, gravürler, harem ağaları ve cariyelerin kıyafetleri, sultan anneleri ve eşlerinin günlük kullanım eşyaları yer alıyor. Sergide televizyon ekranına yansıyandan çok farklı bir harem yaşantısı göze çarpıyor. Cariyelerin giydiği kıyafetlerin dekolte yerine estetik tarzda süslemeli olması ya da harem yaşantısının bir cinsel yaşam yeri olmaktan ziyade bir eğitim kurumu, bir kışla vurgusu olması gibi. Osmanlı Sarayı’nda en çok merak edilen bölüm olan harem, sergide padişahın evi olarak sunuluyor. Harem yaşantısıyla ilgili açılan kapsamlı sergi, 15 Ekim tarihine kadar görülebilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4660B556E31DEB71D27898E82AC37347?newsId=32876), [web.archive.org (arşiv bağlantısı)](http://web.archive.org/web/20121115161653/http://www.aksiyon.com.tr:80/aksiyon/newsDetail_getNewsById.action;jsessionid=4660B556E31DEB71D27898E82AC37347?newsId=32876)
