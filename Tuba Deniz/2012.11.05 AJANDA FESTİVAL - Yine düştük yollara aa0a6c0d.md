# AJANDA FESTİVAL - Yine düştük yollara

*Tuba Deniz 2012.11.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gezici Film Festivali her sene memleketin farklı duraklarına uğrayan, konakladığı şehrin sinemayla ilişkisinde handiyse yeni bir dönem açan bir etkinlik.
  </font>
 </div>
 <div id="newsText">
  <font class="detail-text">
   <p>
    Festivallerin uğramadığı, kıyıda kalan şehirler ise öncelikli tercihi. Ankara Sinema Derneği tarafından T.C. Kültür ve Turizm Bakanlığı’nın katkılarıyla düzenlenecek Gezici Festival önümüzdeki günlerde 18. yolculuğuna çıkacak. Festival 30 Kasım-6 Aralık 2012 tarihleri arasında her yıl olduğu gibi Ankara’dan başlayacak yolculuğa ve 7-10 Aralık tarihleri arasında geçen yıl coşkulu bir şekilde festivale ev sahipliği yapan Sinop’u mesken tutacak. Festivalde Cannes, Berlin, Locarno, Rotterdam gibi önemli uluslararası festivallerde ödül alan filmler farklı bölümde izleyicilerle buluşacak. Ülkemizde bu yıl çekilen uzun metrajlı filmlerden derlenen Türkiye Sineması 2012 bölümünde ise yönetmen ve oyuncular festivalde yapılacak galaların ardından izleyicilerle bir araya gelecek. Bu yılın özel sürpriz bölümleri: Tuncel Kurtiz’in En Sevdiği Filmler, Savaşla Büyümek, Üretim Hatası ve Larry Jordan Toplu Gösterimi. Festival kapsamında artık gelenekselleşen Kısa İyidir ve Çocuk Filmleri: Hollanda bölümleriyle beraber, sürpriz toplu gösterimler ve küçük izleyiciler için bir de çalışma atölyesi düzenlenecek. Gösterimler Ankara’da Kızılay Büyülü Fener Sineması ve Alman Kültür Merkezi’nde, Sinop’ta ise şehrin tek sineması olan Deniz Sineması’nda gerçekleşecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-34016-ajanda-festival---yine-dustuk-yollara.html), [web.archive.org (arşiv bağlantısı)](http://web.archive.org/web/20121226151117/http://aksiyon.com.tr:80/aksiyon/haber-34016-ajanda-festival---yine-dustuk-yollara.html)
