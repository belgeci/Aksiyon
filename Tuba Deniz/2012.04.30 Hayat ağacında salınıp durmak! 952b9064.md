# Hayat ağacında salınıp durmak!

*Tuba Deniz 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teksas’ta 1950’lerde yaşayan üç çocuklu bir ailenin 19 yaşındaki oğullarının öldüğünü öğreniriz önce. Dindar annenin iç sesi ile kararır perde: “Neden oğlumu benden aldın?” Bu sorunun ardından en başa, evrenin yaratılışına big bang patlamasından dinozorlar devrine ve bugüne uzanan bir makrokosmos-mikrokosmos temsili perdeye yansır.
  </font>
 </div>
 <div id="newsText">
  <font class="detail-text">
   <p>
    Yönetmen evreni de bir beden gibi resmeder. Dua, yakarış, isyan hâlleri, tabiattaki devinim, ihtişamlı görüntülerle ilişkilendirilir. Kosmosa dair belgesel görüntülerin nihayetinde evin büyük oğlu Jack dünyaya gelir. Bir yandan da Jack’in orta yaşlı hâline şahitlik ederiz. ‘Modern tabiat’, devasa gökdelenlerin içinde dolanıp duran Jack’in geçmişe dair anımsamalarıdır tüm izlediğimiz, bir nevi hafızasında kayboluş. Jack’in büyüyüşüne dair sahneler, çocukluğuna şekil veren anlar yansır perdeye; annesiyle geçirdikleri vakitler, çatıdan damlayan yağmur damlaları, babasıyla sofradaki hâlleri... Filmin odağında ise baba oğul ilişkisi vardır. Otoritesi, koyduğu kurallar ve ifadeleriyle Tanrısal bir pozisyon biçilir babaya.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32473-hayat-agacinda-salinip-durmak.html), [web.archive.org (arşiv bağlantısı)](http://web.archive.org/web/20120703041559/http://www.aksiyon.com.tr:80/aksiyon/haber-32473-hayat-agacinda-salinip-durmak.html)
