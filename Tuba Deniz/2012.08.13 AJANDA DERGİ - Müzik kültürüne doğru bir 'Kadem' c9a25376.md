# AJANDA DERGİ - Müzik kültürüne doğru bir ‘Kadem’

*Tuba Deniz 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kültür hayatımızın canlılığı, genel geçer işlerin yerini ihtisaslaşmaya bırakmasıyla ölçülebilir. Fazla tereddüt etmeden söyleyebiliriz ki muhteva arayışındaki meraklıların seçenekleri artıyor. Musiki ve edebiyat dergisi Kadem, tezimizi ispat edecek çalışmalardan biri.
  </font>
 </div>
 <div id="newsText">
  <font class="detail-text">
   <p>
    Geride kalan 8 sayıda çizgisini ve kalitesini ispat eden Kadem için kütüphanede yer açmanın vaktidir. Zira kültür bir muhit işidir ve Kadem bu muhite erişmek; onların ilim, irfan ve tecrübelerinden istifade etmek isteyenler için eşsiz bir mecra vazifesi görüyor. Yaz sayısında yer alan birkaç başlığı aktaralım söylediklerimizin ispatı için: Itrî, Ken’an Rıfai’nin musikisi, Ömer Tuğrul İnançer röportajı, Hekim Bestekârlar…
    <p>
     Hikmet nazariyle bakıldığında her şey gibi müzik de seslerin ötesinde sırlar fısıldıyor kulaklara. Bir edep mektebi gibi hizmet veriyor. Ancak kimi zaman bu sırrın tercümesi gerekiyor. Ve ehil bir tercüman. Gönlüne, irfanına güvendiğiniz biri çıkacak, size notalarla beraber edep meşk ettirecek… Kabul, işimiz pek de kolay değil. Ama adımlanacak yollar tükenmiş de denemez elbette. Adım demek Kadem. Bir yola girmek, orada mesafe katetmek için gereken ilk teşebbüs. Araştırma Kültür Düşünce Eğitim ve Mûsikî Derneği’nin yayını olan Dergi’nin ilk sayısında Yayın Kurulu Üyesi Savaş Barkçin “Bir Edeb Yolu Olarak Musiki” yazısıyla yapıyor girişi. Alanında önemli işlere imza atmış müzik erbabının ve edebiyatçıların imza attığı dosyalarla devam ediyor yolculuk.
     <p>
      Her sayının sonunda müziği “okumakla” yetinmeyip icra etmeye talip olanlar için “Nota Arşivi” ve Neyzen Salih Bilgin’in hazırladığı “Ney Dersleri” yer alıyor. İlgililerin seyahati derginin sayfaları arasında sürdüreceklerini bilerek, bu kadarla kifayet edelim. İyi okumalar! (Ayşe Adlı)
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Ünal Şenel, 17 August 2012, 05:43
> Demek ki ârif olan anlıyormuş. Vesselâm...

Kaynak: [www.aksiyon.com.tr](http://www.aksiyon.com.tr:80/aksiyon/haber-33331-ajanda-dergi---muzik-kulturune-dogru-bir-kadem.html), [web.archive.org (arşiv bağlantısı)](http://web.archive.org/web/20140625092729/http://www.aksiyon.com.tr:80/aksiyon/haber-33331-ajanda-dergi---muzik-kulturune-dogru-bir-kadem.html)
