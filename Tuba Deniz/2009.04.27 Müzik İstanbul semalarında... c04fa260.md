# Müzik İstanbul semalarında...

*Tuba Deniz 2009.04.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Müzik Festivali bu yıl 37. kez izleyici ile buluşacak. 5–30 Haziran tarihleri arasında gerçekleşecek etkinliğe 500’ü aşkın yerli ve yabancı sanatçı katılacak.
  </font>
 </div>
 <div id="newsText">
  <font class="detail-text">
   Festival, 5 Haziran Cuma akşamı Aya İrini Müzesi’nde şef Sascha Goetzel yönetimindeki Borusan İstanbul Filarmoni Orkestrası’nın konseriyle başlayacak. Bu yıl Onur Ödülü Ayhan Baran’a, Yaşam Boyu Başarı Ödülü ise Daniel Barenboim’e verilecek. Müziği bir barış çubuğu gibi hayata dokunduran Barenboim’in 30 Haziran’da La Scala Filarmoni Orkestrası’yla vereceği konser festivalin önemli etkinliklerinden. Sahne performansları ve aldıkları sayısız ödülle klasik müzik dünyasının rüya üçlüsü olarak adlandırılan Anne-Sophie Mutter, Sir André Previn ve Lynn Harrell’in birlikte vereceği konser de programda dikkat çekiyor. Festivalde Rolando Villazón ilk defa İstanbullularla buluşacak. Ünlü soprano Anne Hallenberg vereceği konserde İngiliz müziğinin babası Purcell ve barok müziğin ustası Handel’in eserlerini yorumlayacak. Dünya çapında tanınmış virtüöz Suna Kan, Türkiye’nin dünya opera sahnelerine kazandırdığı seslerden Yelda Kodallı, klasiği cazla buluşturarak festivale farklı bir tat katacak olan Jacques Loussier Trio da bu yılın programında öne çıkan isimler arasında. Festivalde konserlerin yanı sıra;  geçtiğimiz yıl başlayan ve müzikseverlerden büyük ilgi gören “Konsere Doğru” söyleşileri de devam edecek.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C239C4F2834886B245992533A0B54F03?newsId=21207), [web.archive.org (arşiv bağlantısı)](http://web.archive.org/web/20120423100359/http://www.aksiyon.com.tr:80/aksiyon/newsDetail_getNewsById.action;jsessionid=C239C4F2834886B245992533A0B54F03?newsId=21207)
