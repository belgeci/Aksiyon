# Kuklalar cana gelecek!

*Tuba Deniz 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuklalar, kimi zaman bir oyuncak, süs eşyası ya da sanat eseri olarak çıkıyor karşımıza. Her hâlükârda hayatımızı renklendiriyor, bize cansız bedenlerinin ardından canlı mesajlar veriyorlar.
  </font>
 </div>
 <div id="newsText">
  <font class="detail-text">
   Onların farklı ülkelerdeki serencamını ve geçmişten günümüze geçirdikleri süreçleri anlayabilmek adına önemli bir etkinlik 12. Uluslararası İstanbul Kukla Festivali, bu yıl İstanbul 2010 Avrupa Kültür Başkenti Ajansı desteğiyle 5 – 17 Mayıs tarihleri arasında seyirciyle buluşacak. Bugüne dek, başta Türkiye’den ustalar olmak üzere Japonya’dan Arjantin’e, Norveç’ten İran’a geniş bir yelpazeden 150 grubun kukla ve gölge tiyatrosu yorumlarını izleyiciyle buluşturan festival, bu yıl da yine pek çok ilke imza atacak.
   <br/>
   <br/>
   Festivale bu sene 12 ülkeden her biri dünya çapında tanınmış 20 grup, 17 farklı mekânda toplam 75 gösteri sunacak. Bunlar arasında Akdeniz Kuklası Sempozyumu, Mısır Kuklası Sergisi, Belgesel Gösterimleri, Karagöz Atölye Çalışmaları, Philippe Genty Topluluğu Atölye Çalışmaları, Söyleşiler de var.
   <br/>
   <br/>
   Bu yıl programda en çok dünyaca ünlü Fransız Philippe Genty Topluluğu dikkat çekiyor. Açılış gösterisini yapacak dünyanın en önemli ipli kuklacısı Jordi Bertran Topluluğu’nun gösterisini de kaçırmamak gerek. Kuklaların dünyasına daha yakından bakmak isteyenler için bir öneri, 5-6 Mayıs’ta İstanbul Modern’de gerçekleşecek Akdeniz Kuklası Sempozyumu.
   <br/>
   <br/>
   Festival bu yıl, Geleneksel Türk Tiyatrosu’na önemli katkılar sağlayan 2008 yılında kaybettiğimiz Prof. Dr. Metin And’a ithaf edildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21155-kuklalar-cana-gelecek.html), [web.archive.org (arşiv bağlantısı)](http://web.archive.org/web/20120807040143/http://www.aksiyon.com.tr:80/aksiyon/haber-21155-kuklalar-cana-gelecek.html)
