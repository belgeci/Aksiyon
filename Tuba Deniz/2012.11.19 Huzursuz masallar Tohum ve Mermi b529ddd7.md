# Huzursuz masallar: Tohum ve Mermi

*Tuba Deniz 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Erinç Seymen’in Tohum ve Mermi isimli sergisi bir distopya sunuyor ziyaretçilerine. Serginin adresi Akaretler’deki Rampa İstanbul’a girdiğinizde gerek kullanılan müzik, gerek mekânın kendisi sizi bu huzursuz edici, tekinsiz seyahate sürüklüyor. Bir masal dünyasının üzerine kâbus çökmüş gibi bu evrende.
  </font>
 </div>
 <div id="newsText">
  <font class="detail-text">
   <p>
    Özellikle serginin birinci kısmında yer alan sekiz bağımsız eserde… Sürpriz Tanık I ve Sürpriz Tanık II’de masal kahramanlarımızın gözleri yok, dişlilerin tahakkümü altındaki bir tabiatı temaşa ediyoruz fakat ağaçlar, mantarlar da pek masum görünmüyor resimlerde. En az dişlileri üreten insan tabiatı kadar, doğanın kendisi de bu ‘huzursuz’ varoluşun müsebbibi! Tamamen göze dönmüş kafasıyla, rütbeli bir komutan bedeninde huzurlarınıza çıkan ‘Babişko’nun, yani denetleyici, merkezî otoritenin dünyası burası. Serginin ikinci kısmında yer alan desen, video, yerleştirme gibi farklı eserleri bünyesinde barındıran Sangoi ise toplumun mecbur bırakıldığı mutasyonun bir resmi. Musluktan çıkan elma, karpuzun içinden bakan göz, muzun içindeki balık, gözlerinden namlular uzanan geyik… Her şeyin birbirine dönüştüğü, her nesnenin bir diğerine kendi varlığını dayattığı bu dünya hem garip hem tanıdık. Sergi 22 Aralık’a kadar görülebilir.
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34129-12-huzursuz-masallar-tohum--ve--mermi.html), [web.archive.org (arşiv bağlantısı)](http://web.archive.org/web/20121202085349/http://www.aksiyon.com.tr/aksiyon/haber-34129-12-huzursuz-masallar-tohum--ve--mermi.html)
