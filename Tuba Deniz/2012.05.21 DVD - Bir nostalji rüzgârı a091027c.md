# DVD - Bir nostalji rüzgârı

*Tuba Deniz 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransız yönetmen Michel Hazanavicius’un Amerika’da çektiği, bu sene Oscar ödüllerini toplayan ‘Artist’ (The Artist), günümüz sinema izleyicisini 1927’ye götürür.
  </font>
 </div>
 <div id="newsText">
  <font class="detail-text">
   <p>
    Sessiz sinemadan sesli sinemaya geçiş dönemine eğilen film, Hazanavicius’un ifadesiyle bugünden o döneme siyah-beyaz şefkatli bir bakış atmakta. İlk önce ince bıyıkları, abartılı ve bir o kadar da sempatik mimikleriyle perdede Valentin belirir; yanında rol arkadaşı, akıllı köpeği Uggie. Salonda kopan alkış, sessiz sinemanın en şaşaalı döneminin parlattığı yıldızadır. Hollywood’a artist olmak için gelen Peppy Miller ile bir kaza sonucu aynı kadrajın içinde buluştuğu an iki karakterin de kaderini belirleyecektir. George Valentin nasıl sessiz sinemanın direnişini yansıtıyorsa Miller da sesli sinemanın önlenemez yükselişinin bir temsili filmde. Bu fotoğrafın ardından kendini Hollywood stüdyolarında bulan Miller’ın ünü her geçen gün artar. Sessiz filmlerin gözden düşmesine paralel ise Valentin’in çöküşüne tanıklık ederiz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32639-dvd---bir-nostalji-ruzg%C3%A2ri.html), [web.archive.org (arşiv bağlantısı)](http://web.archive.org/web/20120614093329/http://www.aksiyon.com.tr:80/aksiyon/haber-32639-dvd---bir-nostalji-ruzg%C3%A2ri.html)
