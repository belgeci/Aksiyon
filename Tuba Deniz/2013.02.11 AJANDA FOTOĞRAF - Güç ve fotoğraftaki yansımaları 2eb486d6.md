# AJANDA FOTOĞRAF - Güç ve fotoğraftaki yansımaları

*Tuba Deniz 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Güç nedir?’ sorusuna yıllar yılı kafası takılan, ruhu daralan filozoflar, sosyologlar, bilim adamları değil de fotoğrafçılar bu defa muhatabımız. Fotoğraf ödülleri arasında en prestijli örneklerden biri Prix Pictet, dördüncü yılında geniş ve paradoksal bir kavram olan ‘Güç’ teması etrafında topladı profesyonel fotoğrafçıları.
  </font>
 </div>
 <div id="newsText">
  <font class="detail-text">
   <p>
    İstanbul Modern Fotoğraf Galerisi’nde, bu yarışmada elenen ve ödüllendirilen eserler ‘Prix Pictet: Güç’ başlığı altında 28 Nisan’a kadar görülebilecek. Robert Adams’ın Geri Dönüş serisinde talan edilmiş, tıraşlanmış bir orman çıkıyor karşımıza. Daniel Beltra’nın eserlerindeki estetik şölene yakından baktığınızda ise pek de iç açıcı bir manzara ile karşı karşıya olmadığımız anlaşılıyor: Meksika Körfezi’ndeki BP’nin Deepwater Horizon petrol akıntısının sudaki desenleri gördüğümüz. Luc Delahey bu yılki ödülün sahibi. Daha çok sıradan insan fotoğraflarıyla ilgilenen Magnum üyesi fotoğrafçı Evden Eve serisi ile taltif edildi. Bildiğimiz, sevdiğimiz fotoğrafçılardan Rena Effendi’nin eserlerinde ise Çernobil felaketinden yirmi altı yıl sonra nükleer kazanın izleri ve tüm bu karanlık atmosfere direnen yaşama arzusunun izleri var. Jacqueline Hassink’in iş dünyasında lider olan Arap kadınların yaşama alanlarını görüntülediği seri ise en dikkat çeken örneklerden. Ofislerinin toplantı masasında ve evlerindeki yemek masasında çekilen fotoğraflar kişileri görmesek bile onların hayatına dair çok şey söylüyor. Fotoğrafın gücü de belki en çok gösterdiklerinden değil de dışarıda bıraktıklarından kaynaklanıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34829-ajanda-fotograf---guc-ve-fotograftaki-yansimalari.html), [web.archive.org (arşiv bağlantısı)](http://web.archive.org/web/20130603052257/http://www.aksiyon.com.tr:80/aksiyon/haber-34829-ajanda-fotograf---guc-ve-fotograftaki-yansimalari.html)
