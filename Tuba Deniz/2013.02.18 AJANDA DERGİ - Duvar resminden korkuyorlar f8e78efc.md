# AJANDA DERGİ - Duvar resminden korkuyorlar

*Tuba Deniz 2013.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Haziran 1976’da dönemin yerel belediyesinin davetiyle 13. Antalya Uluslararası Film ve Sanat Festivali gerçekleştirilir. Festivale katılan sanatçılar şehrin farklı bölgelerinde duvar resimleri çizer, heykeller yapar.
  </font>
 </div>
 <div id="newsText">
  <font class="detail-text">
   <p>
    Fakat sıcak bir Antalya sabahına uyandıklarında resimlerin üzerinin boyandığını, bazı heykellerin darmadağın edildiğini görürler. SALT Beyoğlu’nda açılan  “Duvar resminden korkuyorlar” sergisi 12 Eylül öncesi kültür üretim sürecinin, sanatçı portrelerinin bir kesitine odaklanıyor. Sergi, Antalya Uluslararası Film ve Sanat Festivali’ndeki olaylar ile başlıyor ve farklı meslek gruplarının yanı sıra çeşitli edebiyatçı, eleştirmen, tiyatrocu ve sinemacılardan oluşan bir grubun 11 Eylül 1980 akşamı, Kuşadası Kültür ve Sanat Şenliği kapsamında Açık Hava Sineması’nda çektirdiği bir fotoğrafla hitama eriyor. Bir dönemin sanatçı ve sanat algısına dair önemli bir belge niteliğinde serginin bütünü. Duvar resimleri, siyaset ve kitlesellik üzerine yapılan projelerin izini sürerken sanatçı hakları, sanatın toplum, ekonomi, emek ve siyasetle birebir ilişkisi ve sansür uygulamalarına dair de fikir edinmek mümkün bu sergide. Bir araştırma ve arşiv projesi olan “Duvar resminden korkuyorlar”, 21 Nisan’a kadar görülebilecek. Sergi, fotoğraflar, basılı kaynaklar ve döneme ilişkin söyleşileri de içeriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34899-ajanda-dergi---duvar--resminden-korkuyorlar.html), [web.archive.org (arşiv bağlantısı)](http://web.archive.org/web/20130222080636/http://www.aksiyon.com.tr:80/aksiyon/haber-34899-ajanda-dergi---duvar--resminden-korkuyorlar.html)
