# Sağlıklı bir gelecek için, geçmişle hesaplaşmak

*Tuba Deniz 2011.11.28*

<font class="agenda2NewsSpot">
 İkinci filmiyle sinema camiasındaki yerini pekiştiren Özcan Alper ‘Gelecek Uzun Sürer’de soğuk gerçekliği alıp, şiirsel bir aşkın merkezine yerleştirmiş. Film aslında 90’ların hikâyesi...
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  İlk filmi Sonbahar (2008) ile güçlü bir çıkış yapan Özcan Alper’in ikinci filmi Gelecek Uzun Sürer, sinema takipçileri tarafından uzun süredir bekleniyordu. 2. Malatya Film Festivali’nde en iyi film, yönetmen ve müzik dallarında Kristal Kayısı, 18. Adana Altın Koza Film Festivali’nde ‘Yılmaz Güney Jüri Özel Ödülü, ‘SİYAD (Sinema Yazarları Derneği) En İyi Film’, ‘En İyi Müzik’, ‘En İyi Erkek Oyuncu’ ve ‘En İyi Görüntü Yönetmeni’ ödüllerini toplayan film, yönetmenin sinema camiasındaki pozisyonunu pekiştirdi. Filmin isim kaynağı Luis Althusser’in otobiyografik kitabı. Karısını boğarak öldüren düşünür, söz konusu kitapta geçmişiyle hesaplaşmış, bir nevi ağıt yakmıştı. Filmde ise ‘JİTEM ve devletin de içinde olduğu karanlık güçler’ tarafından evlerinden alınan, çorak arazilerde katledilenlerin yaşadıklarına odaklanılıyor. Tüm bu soğuk gerçeklik, şiirsel bir aşk hikâyesinin merkezine yerleştiriliyor. Etnomüzikolog Sumru’nun ağıt toplamak için Diyarbakır’dan Hakkâri’ye geçtiği her mekân, dinlediği tanıklıklar belleğin bir tecessümü, filmin kendisi ise hafızanın yeniden inşası için bir adım. Zira Alper’e göre geleceği inşa edebilmenin yolu geçmişle yüzleşmekten geçiyor.
 </p>
 <p>
 </p>
 <p class="MsoNormal">
  -Sonbahar (2008) gibi Gelecek Uzun Sürer de 90’lara işaret eden bir film. 90’lara bu kadar vurgu yapmanızın sebebi nedir?
 </p>
 <p>
 </p>
 <p class="MsoNormal">
  Çok keskin olarak şu diyemem ama 90’larda üniversitede okumamın, Türkiye ve dünyadaki değişimi görmemin, sancılarını yaşamış olmamın etkisi vardır. Ben 80 darbesinden daha kritik görüyorum 90’lı yılları. 80’lerde net bir fotoğraf vardı, askerî yönetim, uyguladıkları, neyin ne olduğu ortadaydı. 90’larda ise bu çok daha örtüktü. Medya da hayatımıza bu dönemde iyice girdi, iletişim teknolojilerindeki değişim, hız meselesi… Medyanın dördüncü kuvvet olarak, bağımsız değil de tekelci yapılanması, sırtını iktidara dayaması... Sovyetlerin dağılması dengeleri altüst etti. AB meselesi, küreselleşme, ABD’nin yeniden Ortadoğu’ya müdahale etmesi, bugüne uzanan Arap Baharı… Saydıklarımdan bile o yılların ne kadar karmaşık ve ne kadar çok şeye gebe olduğu görülüyor. Film günümüzde geçse de 90’ların Türkiye’sinde Kürt meselesi özelinde yaşananlara kapı aralama çabası var.
 </p>
 <p>
 </p>
 <p class="MsoNormal">
  -Filminiz için bellek inşa etme, gelecek ile geçmiş arasında bir irtibat kurma çabası da var diyebilir miyiz?
 </p>
 <p>
 </p>
 <p class="MsoNormal">
  Bir bütün olarak ele alındığında, politik ve felsefi açıdan en çok üzerinde çalıştığım şey aslında bir bellek oluşturma idi. Filmin isminden de anlaşılacağı gibi, sağlıklı bir geleceğin de ancak geçmişle hesaplaşılırsa ve bir bellek oluşturulursa, unutarak değil de tam tersine yüzleşerek kurulacağını düşünüyorum. Filmin biçimini de bu felsefi bakış açısı üzerine kurmaya çalıştım. Sesler, dengbejler, ağıtlar, kameranın o an tanık olduğu gerçek görüntüler... Bütün o karmaşanın gerisinde, tüm bunları dağıtıp insanların yüzlerinin seyirci ile karşı karşıya gelmesiydi aslında yapmak istediğim, ya da sadece kendi yargılarıyla baş başa kalmaları.
 </p>
 <p>
 </p>
 <p class="MsoNormal">
  -Ağıtlar, geçmiş ile gelecek arasında bağ kurmanız açısından metaforik bir anlama sahip. Bir nevi ölülerle barış ilan etmenin temsili.
 </p>
 <p>
 </p>
 <p class="MsoNormal">
  Bu toprakların dilini, kültürünü, sinemanın dışındaki kültürel faktörlere bakmayı önemsiyorum. Edebiyat, resim olabilir, sözlü kültür de… Ağıtlar, hem ölümü kabullenmek hem de ölümle baş etmek için var. Farklı zaman ve durumlarda, yaşanan haksızlıklara bir karşı koyma durumu da olmuş. Yaşar Kemal’in Ağıtlar kitabında ilginç bir şey vardı. Birkaç Anadolu ağıdından örnek veriyordu. İmgesel, yalın, şiirsel ama aynı zamanda inanılmaz gerçekçi olduklarından bahsediyordu. Filmin dilini kurarken bunu hep düşündüm, bütün yaşananlar, şiirselliğe rağmen yalın gerçeklik, çıplak bir kamera koymak istedim. Sinemamda ve genel olarak şiddetin gösterilmesini sevmiyorum. Şiddetin insanlar üzerindeki yansımasını göstermek daha çok ilgimi çekiyor.
 </p>
 <p>
 </p>
 <p class="MsoNormal">
  -Ağıtlar biraz da sözlü tarih gibi, bu sebeple belleğin inşasına hizmet ediyor.
 </p>
 <p>
 </p>
 <p class="MsoNormal">
  Ağıtlar da, dengbejler de Kürtler için bir hafıza aslında. Dengbejler, yaşanılanları anlatarak tarih yazarlar esasında. Bunu yaparken hafızayı canlı tutmak ve kuşaktan kuşağa aktarmak amacını güderler. Filmde de biraz öyle bir tarafı var. Hatta çok dışarı çıkıldığında, filmin üzerinden bir on yıl geçtikten sonra belleğin bir parçası olacağını düşünüyorum açıkçası.
 </p>
 <p>
 </p>
 <p class="MsoNormal">
  -Mekânı da somutlaşmış hafızanın bir parçası gibi göstermişsiniz, tıpkı sesi, tanıkların acılarını gösterdiğiniz gibi. Mesela Diyarbakır’daki Ermeni kilisesinin yıkık dökük hâli.
 </p>
 <p>
 </p>
 <p class="MsoNormal">
  Şehrin kendisinin de bir belleği var. Şehri merkeze alınca, Diyarbakır’ın belleğini düşününce oradaki yıkık kilise, o şehrin mimarisinin de belirleyici bir tarafı oluyor. Ermeni kilisesindeki, şehirde bir başına kalmış Atronik amcanın hikâyesi yaşanmış bir şey. Bu bende hüzün yaratıyor. Tıpkı oradaki yıkık dökük kilise gibi… O hikâye belleğin, şehrin bir parçası olarak dâhil oldu senaryoya. Bir ağıt derleyicisinden bahsediyorsak, doğal olarak Atronik amca da onunla belleğindeki en acı hikâyeyi, 1915 tehcirinde söylenen bir ağıdı paylaşacak. Filmde her şeyi belleğin bir parçası gibi gördüm; o mekân, sesler, kadınların anlattıkları, yaktıkları ağıt, fotoğraflar, gazete kupürleri, itirafçının konuşmaları, öldürülen milletvekilleri, 9 yaşındaki bir çocuğun ceset tarlasına dönmüş bir alanda babasını araması… Binlerce faili meçhul, bütün bunların arasında çocuk olmak, genç olmak, bununla büyümek, bütün bunların ağırlığını taşımak ve o şehirde sinemacı olmaya, hepimizin yaptığı gibi nefes almaya çalışmak… Hayatın acımasızlığını sanatla hafifletmek, yumuşatmaya çalışmak… Sanatla bir şeyleri yeniden anlamlandırmaya çalışmak ve belki devam edebilmek hayata. Film çekmek çok büyük hayal gücü gerekmiyor aslında.
 </p>
 <p>
 </p>
 <p class="MsoNormal">
  -Girişteki at sahnesi çok etkileyiciydi, pek çok anlam barındırıyor, filmin özeti gibi.
 </p>
 <p>
 </p>
 <p class="MsoNormal">
  Bu coğrafyada bu kadar çok şiddet gördüğümüz için çok kanıksadık, yine de bunun önüne geçmek için filmler yapıyoruz tabii. İnsanın insana yaptığını bir yere kadar kabulleniyoruz da özellikle hayvanlara yapılanları duyunca savaşın ne kadar kirlendiğini bir kere daha fark ediyoruz. Diyarbakır’da görüştüklerimizin hepsi aynı şeyi söylüyordu, sarı bir toz atılıyordu ve hayvanlar cayır cayır yanmaya başlıyordu. Bunu düşününce bile insanlığın bittiği nokta diyorum. Bütün bunları bir at üzerinde anlatmak istedim.
 </p>
 <p>
 </p>
 <p class="MsoNormal">
  -Sonbahar’da görüntü yönetimi çok güçlüydü, burada da öyle. Işık kullanımından mekân tercihlerine kadar. Nasıl çalışıyorsunuz?
 </p>
 <p>
 </p>
 <p class="MsoNormal">
  Benim vazgeçilmezim, “Bu içerikten yola çıkarak nasıl bir biçim belirleyeceğim, dil olarak bunun katmanları ne olacak?” sorusu. Burada en önemlisi bellek meselesiydi. Hem politik yönden hem de felsefe yönünden meseleyi nereye oturttuğuma, neye yoğunlaşacağıma karar veriyorum. Senaryonun ilk hâlini yazarken, mekânları gezmeye başlıyorum. Sumru gibi sabahın dördünde çıkıp bilmediğim sokaklara giriyorum. Otelde sıkılınca bir arkadaş edinip onun evinde kalıyorum, gençlerle konuşuyorum. Görüntü yönetmenliğinde senaryo ve mekânlar netleştikçe sahne sahne anlattığım hikâyenin rengini, ışığını bulmaya çalışıyorum. Aylar önce görüntü yönetmeni ile mekânlara gidip hangi saatte, hangi sahneyi nasıl çekeceğimi, ne yapmak istediğimi kararlaştırıyoruz. Resimden de beslenerek yapıyorum tüm bunları.
 </p>
 <p>
 </p>
 <p class="MsoNormal">
  -Kürt meselesini ele alan filmlerde sesin merkezî bir yeri var. Gelecek Uzun Sürer’de de ‘ses’in ya da ‘sessizliğin’ etrafında şekilleniyor tüm film.
 </p>
 <p>
 </p>
 <p class="MsoNormal">
  Bunun şunla alakalı olduğunu düşünüyorum. Benim gibi ana dili farklı olanlar, ilkokula gidip Türkçe öğrenmeye başlıyor. Eğer sözlü kültür hayatınızda sürüyorsa, annenizle başka dilde konuşuyorsanız, kendi dilinizde kitap okuyamıyor da yalnızca anlatıları, masalları dinliyorsanız; sadece ses değil, sessizlik de farklı anlamlar barındırıyor hayatınızda. Mehmet Uzun’da da sesten ziyade sessizlik vurgusu vardır.
 </p>
 <p>
 </p>
 <p class="MsoNormal">
  -Sizin karakterlerinizin sessizliğinde de dışarıdaki acıyı emen bir taraf var.
 </p>
 <p>
 </p>
 <p class="MsoNormal">
  Suskunluğun kendisinin de bir tür konuşmak olduğunu düşünüyorum. Köy evindeki suskunluk mesela, ben onların konuştuğunu düşünüyorum, birbirine bakıyorlar ama konuşuyorlar bana kalırsa. Bu film diğerine göre konuşkan bir film, belki de çekebileceğim en konuşkan film. Belki mesele büyük olduğu için anlaşılma çabası da konuşturdu beni bu filmde.
 </p>
 <p>
 </p>
</font>

## Yorumlar

### UlviAlacakaptan, 2011-11-30
> Yönetmen burada büyük büyük konuşacağına “film” çekseydi. Nutuk çekiyor görüntülü. 55 yıldır film izlerim, 42 yıldır oyunculuk mesleğindeyim böyle bir facia görmedim.

Kaynak: [www.aksiyon.com.tr](http://www.aksiyon.com.tr:80/aksiyon/haber-31133-saglikli-bir-gelecek-icin-gecmisle-hesaplasmak.html), [web.archive.org (arşiv bağlantısı)](http://web.archive.org/web/20111203233754/http://www.aksiyon.com.tr:80/aksiyon/haber-31133-saglikli-bir-gelecek-icin-gecmisle-hesaplasmak.html)
