# AJANDA FESTİVAL - Şehir, korku ve edebiyat

*Tuba Deniz 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Tanpınar Edebiyat Festivali (İTEF), geçen sene ‘Şehir ve Yemek’ temasıyla edebiyat meraklılarının ruhunu beslemişti. Bu yıl ise ‘Şehir ve Korku’ başlığı altında meraklılarıyla buluşacak.
  </font>
 </div>
 <div id="newsText">
  <font class="detail-text">
   <p>
    1-4 Ekim’de İstanbul’da gerçekleşecek festival bu kez kendi sınırlarını zorladı ve 4-7 Ekim’de Ankara, İzmir ve Hatay’da edebiyata dair birçok meseleyi okurlarla buluşturacak. 20 farklı ülkeden 68 yazar, okuma ve tartışma etkinlikleri, öğrencilerle buluşmalar, atölye çalışmaları, imza etkinlikleri ve edebiyat partileri ile Türk ve dünya edebiyatının kayda değer örneklerini İTEF kapsamında sunacak. ‘Şehir ve Korku’ temalı programda, söyleşilerde korku; edebî bir tür, bir kip, bir roman kahramanı, bir motivasyon olarak en geniş anlamıyla ele alınacak. Etkinliklerde ‘korku’ kavramının edebiyattaki karşılığının yanı sıra bireysel korkulara ve ifadesini günümüzün toplumsal ve siyasal karışıklıklarında bulan ortak korkulara da değinilecek. Programlar, savaştan sansüre, şehirleşmeden soylulaştırmaya, yazarın beyaz kâğıt korkusundan hepimizin içinde yaşayan canavara, edebî korkuları, korku edebiyatlarını, beden korkularını, şehir korkularını ve toplumsal korkuları, kurguyla hakikatin arasına sıkışmış o duyguyu irdeleyecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33491-ajanda-festival---sehir-korku-ve-edebiyat.html), [web.archive.org (arşiv bağlantısı)](http://web.archive.org/web/20121114031654/http://www.aksiyon.com.tr:80/aksiyon/haber-33491-ajanda-festival---sehir-korku-ve-edebiyat.html)
