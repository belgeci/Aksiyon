# Ömrümüz bu role hazırlanmakla geçti

*Tuba Deniz 2012.11.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Maraş’ta 78’de yaşananların bugünkü hayatlar üzerindeki bir izdüşümü de denilebilir Babamın Sesi’ne. Ölenlerin ya da gidenlerin değil, geride kalanların ve bulanık hafızaların hikâyesi.
  </font>
 </div>
 <div id="newsText">
  <font class="detail-text">
   <p>
    Babamın Sesi, Maraş katliamından kurtulan Kürt-Alevi bir aileden geriye kalan anne Basê ile oğlu Mehmet’in geçmişe ait ses kayıtlarının izinde bir hafıza tazelemesi, unutmama hikâyesi. Baba yıllar önce çalışmaya gittiği yurtdışında hayatını kaybetmiş, dağa çıkan oğlu Hasan’dan gelen telefonlara Basê seçtiği Kürtçe kelimelerle derdini döküyor.
   </p>
   <p>
    <img alt="" height="427" src="http://web.archive.org/web/20140926123633im_/http://medya.aksiyon.com.tr/aksiyon/2012/11/12/tuba-babamin-sesi-3.jpg">
     Senaryo, Zeynel Doğan’ın gerçek hikâyesinden ilham alınarak yazılmış ve filmde herkes kendini oynuyor. Aynı ekibin bol ödüllü ilk filmi İki Dil Bir Bavul’da ana dilinde eğitim meselesine vurgu vardı, benzer filmlerden özellikle estetik kaygılarıyla öne çıkan Babamın Sesi de Altın Koza Film Festivali’nde En İyi Film ödülüne layık görüldüğü için tartışmalara sebep olmuştu. Filmin yönetmenleri Zeynel Doğan ve Orhan Eskiköy ile Babamın Sesi üzerine bir sohbet yaptık, Kürt meselesini ele alan filmlerin hali pürmelaline de değinmeden edemedik.
     <p>
      <strong>
       -İki Dil Bir Bavul belgeseldi ama kurmacaya yakındı bu film ise kurmaca ama belgesele yakın. Sadece sizin sinemanızda değil, başta Kürt meselesini ele alan filmler olmak üzere siyasi filmlerin genelinde bu tarz bir dil tercih ediliyor. Biraz da içerik mi bu biçimi dayatıyor?
      </strong>
      <p>
       Orhan Eskiköy: İki Dil Bir Bavul tamamen belgeseldi, fakat filmin estetik değerini yükseltmek için çekimleri karakter yaratan bir tarzda yaptık. İnandırıcı ve ikna edici olmasına özen gösterdik. Babamın Sesi’nde de, Basê teyzenin hayatını o şekilde sürdürdüğünü ve bu sorunlar değişmedikçe onun hayatının da değişmeyeceğini, Hasan’ın asla dönmeyeceğini hissettirmekti amacımız. Gerçeğin bilgisinin insanın vicdanına dokunan bir tarafı var, o güçten beslenmek istiyoruz. Şimdi evet bu bir kurmaca filmdir ama malzemesi ve oyuncularıyla belgeselin kullandığı her şeyi de kullanıyor.
       <p>
        <strong>
         -Senaryoda sizin gerçek hayatınızdan yola çıkıldı. Hikâyenizde neler üzerinde değişiklikler yapıldı?
        </strong>
        <p>
         Zeynel Doğan: Tamamı üzerinde aslında, bir aşamadan sonra hepsi kurmacaydı. Bizim ailenin ve başka ailelerin yaşadığı hikâyeler birleştirildi. Sonuç olarak biz kamera dedik ve oynamaya başladık, daha önce yaşananları yeniden canlandırmaya çalıştık. His olarak böyle bir dünyadan geliyorduk. Belki de ömrümüz bu role hazırlanmakla geçti. Rahat olan tarafı buydu. Biz aslında gerçekle ilgili sorunlar yaşayan insanlarız. Gerçek kirletiliyor ve biz sinemayla buna karşı bir duruş içerisindeyiz.
         <p>
          Bugüne kadar birileri dışarıdan gelip birileri hakkında filmler yaptı. Bizim dışımızda dönen bir dünyaydı sinema ama bugünden itibaren bizimle ilgili olanı biz anlatıyoruz. Dışarıdan ne kadar anlaşılır, hissedilir bilemiyoruz ama sonuç itibarıyla kendi yaşadıklarını dile getirdiğinde daha güçlü oluyor. Filmden sonra gelip, benim annem de aynı senin annen gibi diyebiliyor insanlar ya da bizim evde de kasetler var, nasıl film yapabilirim diye soruyorlar. Bu bizim için önemli, hayatın içinde yeri olan, yaşayan filmler yapmak istiyoruz.
          <p>
           <strong>
            -Siz bir röportajda filmin belgelemek açısından da önemine değiniyorsunuz. Belki bu da filmin dilini etkiliyor.
           </strong>
           <p>
            <strong>
             Z.D.:
            </strong>
            Benim bununla ilgili özel bir çabam da var. Annem de hep toplardı. Unutmamamız için bize  yaşadıklarını tekrar tekrar anlatırdı. Çok çabuk unutuyoruz ve kayıtlarda yokuz bir kere, bu kaygıyla büyümüşüz. Ben köye gittiğim zaman elime kamerayı alırım, neredeyse bütün yaşlılarla ilgili elimde kayıtlar vardır. Dört yıldır böyle çekimler yapıyorum, her yıl birileri ölüyor. Onlarla beraber birçok bilgi de gidecekti kayıtları yapmasaydım. Hızlı değişen bir dönemdeyiz, bu kayıtların çok önemli olduğunu düşünüyorum. Belgeleme, belgesel yapma, bunlar olmazsa filmlerimiz zayıf kalır bence. Kürtler açısından yapılan her film kayıt niteliği taşıyor. Filmde Maraş ile ilgili bilgiler, Basê’nin yaşadıkları var mesela. Bizim oraların Kürtçesi film sayesinde ilk defa kayıtlara geçti. Çünkü o hattaki Kürtçe biraz daha farklıdır. Filmlerimiz bir yerde de belge niteliği taşıyor.
           </p>
           <p>
            <img alt="" src="http://web.archive.org/web/20140926123633im_/http://medya.aksiyon.com.tr/aksiyon/2012/11/12/tuba-babamin-sesi-1.jpg"/>
           </p>
           <p>
            <strong>
             -Kürt meselesini ele alan diğer filmlerle birçok açıdan benzeşiyor fakat bir yandan da estetik kaygıları açısından öne çıkıyor Babamın Sesi.
            </strong>
            <p>
             <strong>
              O.E.:
             </strong>
             Böyle bir kaygımız var tabii. Onun için belgeleme fikrine çok katılmıyorum. Belgenin soğuk, somut bir tarafı var. Ben belgesel sinemada da belgelemeye inanmıyorum. Çünkü belge dediğin somutlaşan, her yerde aynı hâle gelen, tek düze bir şey. Derinliklerini düşündüğümüzde, kişiye, duruma, yere göre değişen bir şeydir sanatsal ifade. İki Dil Bir Bavul için de aynı şey geçerliydi. Zülküf biriciktir, tektir, onu belgeleyemezsiniz; ancak onun yaşadıklarını belgelersiniz. Ana dilinde eğitime ihtiyaç vardır, belgedir ama Zülküf ya da Hasan için söylenen biriciktir. Onun tarafına geçip oradan bakabilmek, bunların hepsi sanatsal ifade içinde dururlar.
             <p>
              <strong>
               Z.D.:
              </strong>
              Ama bir kayıt aynı zamanda. Bu, filmin sinemasal yönünü reddetmez ve zayıflatmaz. Bir sinema filmi, o bölgede yaşayanlar için aynı zamanda belgedir. Bizim oralarda öyle işliyor. Kitap yok mesela Maraş katliamıyla ilgili, belge olmayınca film o boşluğu da dolduruyor. O yüzden hem sinema filmi yapıyorsun hem de belgelemiş oluyorsun.
              <p>
               <strong>
                -Bu meseleleri ele alan yönetmenler için hem bir avantaj hem de handikap aslında o birikmiş sıkıntılar. Çünkü belgeleme kaygısı o kadar fazla ki, bu dile de sirayet ediyor. Ama Babamın Sesi büyük oranda bunları aşmış görünüyor, yıllarca dile gelmemiş birçok sözün daha önceki filmlerle söylenmesi, yükün büyük oranda hafiflemiş olması da bunda etkili galiba.
               </strong>
               <p>
                <strong>
                 O.E.:
                </strong>
                Bunun böyle algılanması tabii hoşa giden. Dün gösterimden sonra izleyicilerle konuştuğumuzda da benzer duygular hissettim. Bayağı filmdeki detaylar üzerine konuştular, öyle sorular sordular. Mesela İki Dil Bir Bavul’da daha çok durum ve o ilişki üzerinden konuşurken, ideolojik bir tartışmaya giderken, bu filmden sonra o insanların hayatına dair, iple, ağaçla, bavulun kıvrımlarıyla ilgili konuşabildik.
                <p>
                 <strong>
                  Z.D.:
                 </strong>
                 Keşke Kürtlerin bu yaşadıkları ile ilgili bir başyapıt olsaydı da şimdiki yönetmenler daha rahat filmler çekebilseydi. Çekebilseydik. Film üretirken bir şeyleri değiştirme, dönüştürme kaygısı o kadar fazla ki, bu ağırlaştırıyor insanı. Bu kaygının içerisinde kayboluyorsun. Bizim filmimizde Orhan’ın dışarıdan bir göz olması önemliydi. Birtakım detayların bu filmin içerisinde yeri olmadığını ben ancak bu aşamada görebiliyorum. Film üzerinden hesap sormak, yaşananları sorgulamaya kilitlenmemiz ister istemez sinemadan uzaklaştıran şeylere dönüşüyor.
                 <p>
                  <strong>
                   -Basê’nin Hasan’dan geldiğine inandığı, cevapsız telefonlara söylediği Kürtçe kelimeleri tercih etme sebebiniz neydi?
                  </strong>
                  <p>
                   <strong>
                    O.E.:
                   </strong>
                   Basê’nin Hasan’ın telefonlarına cevap vermesi ama bunu yaparken de bir serzenişe dönüştürmesi gerekiyordu. Tesadüfen, yörenin dilini iyi bilen arkadaşım Mazlum bana bir liste gönderdi. O kelimeler arasından seçtim ve kullandım. Başta bir oyun gibi başlayıp, Hasan gelmedikçe daha da ‘sertleşen’ kelimeler oyunu yapmaya başlıyor.
                   <p>
                    <strong>
                     Z.D.:
                    </strong>
                    Bir de annelerin bilebileceği, gençlerin bilemeyeceği kelimelerdir onlar. Unutuluyor çünkü kelimeler.
                    <p>
                     Benzer meseleleri ele alan filmlerde ortak bir özellik de babanın yokluğu. Babamın Sesi’nde de benzer bir durum var.
                     <p>
                      <strong>
                       O.E.:
                      </strong>
                      Babalık bizim ülkemizde devletle çok paralel giden bir kurum. Devleti kim yönetiyorsa evlerin içinde konuşulanlarda da onun söylemi hâkimdir. Bayağı politik yaşıyoruz evlerimizde. Filmdeki baba da çok ağır şeyler yaşamış olsa da ailesini korumak için saklanın, kendinizi belli etmeyin türünden genel söylemi besleyen sözler söylüyor. Devlet de benzeri bir şeyi yapıyor aslında, mutlu olmak istiyorsan şöyle yapacaksın diye... Bir de baba olmadığında evin içinde neler yaşanır? Mesela Basê’nin o kadar güçlü bir kadın olması, erkeğin hegemonyasından kurtulmasıyla da ilişkili. Hikâye yazarken niyet ettiğim şeylerden biri de görünen karakterler kadar görünmeyen karakterler üzerinden de bir duygu yaratabilmekti. Seyircinin hayal gücü nasıl çalışır, nasıl bir baba ya da Hasan hayal eder görmek istedim.
                      <p>
                       <strong>
                        Z.D.:
                       </strong>
                       Baba da Hasan da etken, onlar hep konuşulanlar. Geride kalan Basê ise unutulacaktı. Katliam denince akla gelen ölülerin sayısından ibarettir. Ya geride kalanlar? Biz belki dağa çıkan Hasan’ı ya da yurtdışına çalışmaya giden Mustafa’yı daha belirgin yapsaydık Basê’nin, Mehmet’in dünyasını bu kadar iyi anlayamayabilirdik. Evet, baba da Hasan da etkilidir ama Basê’nin yaşadıkları burada çok önemli.
                       <p>
                        <strong>
                         -Basê bütün hafızayı da temsil ediyor, geçmişle tüm irtibat onun üzerinden kuruluyor.
                        </strong>
                        <p>
                         <strong>
                          Z.D.:
                         </strong>
                         Yaşanmışlıklardan en çok etkilenen ve kaçamayan, yüzleşmek zorunda kalan o. Bu kadar yükü taşımak zorunda kalan. Baba, çocuklar kaçabiliyor ama Basê yerinde kalıyor.
                         <p>
                          <strong>
                           -Çekimlerde annenizin müdahalesi oldu mu hiç?
                          </strong>
                          <p>
                           <strong>
                            Z.D:
                           </strong>
                           Filmi o yaptı zaten. (gülüyor)
                           <p>
                            <strong>
                             O.E.:
                            </strong>
                            Filme çok katkısı var. Ben onu öyle söyleyemem, böyle söylerim. Bahçeyi öyle yapmayın, böyle yapın türünden…
                            <p>
                             <strong>
                              Z.D.:
                             </strong>
                             Orhan sürekli uyarıyordu oyunculuğumla ilgili ama bir gün annem dedi sen rahat değilsin. Ben o anda bittim zaten.
                             <p>
                              <strong>
                               -Annenizin ifadesi de film açısından büyük bir avantaj.
                              </strong>
                              <p>
                               <strong>
                                Z.D.:
                               </strong>
                               Geç keşfedildi işte. (gülüyor)
                               <p>
                                <strong>
                                 -Siz ve anneniz açısından sadece bir sinema filmi değildir herhâlde Babamın Sesi.
                                </strong>
                                <p>
                                 <strong>
                                  Z.D.:
                                 </strong>
                                 Benim açımdan bir yönüyle çok rahatlatan bir yanı oldu. Babamla ilgili beni çok bunaltan bir yüküm vardı, bireysel olarak hesaplaşmaysa bunu bu filmle yapmış oldum. Bundan sonrası daha kolay olacak gibi geliyor bana. Annem filmin bu kadar zor olacağını bilse bence girmezdi bu işe. Fakat bir yönüyle de annem anlatmayı, konuşmayı seven birisidir. Bu film bir süreci kaydetti onun açısından. Babamın bir fotoğrafının orada görünüyor olması ya da Mustafa Doğan’ın anısına deniliyor olması onun ve ailemiz açısından çok güzel.
                                 <p>
                                  <strong>
                                   -Peki ya sonraki projeler?
                                  </strong>
                                  <p>
                                   <strong>
                                    O.E.:
                                   </strong>
                                   Perişan Film olarak tabii ki birlikte yapacağız işleri ama bundan sonra ben tek başıma filmimi çekmek istiyorum. Bir kere politik sorumluluklardan tamamen arınmak istiyorum, benim açımdan gerçekten yıpratıcı bir süreçti. Muhalefetin Kürt’ü, Türk’ü olmaz, ezilen varsa eziliyordur, bana göre mesele tamamen sınıfsaldır. Fakat önce Kürt meselesinin çözülmesi lazım ki birçok sorunu halledebilelim. Kürt sorununu çözdük ama ondan sonra ne olacak sorusu benim açımdan daha büyük bir mesele. Eninde sonunda çözülecek Kürt meselesi. Sadece bununla ilgili film yapmak insanın bütün duygu dünyasını değiştiriyor, özellikle Kürt sinemacı olarak çağrılmak... Kimse sana politik sinemacı ya da muhalif sinemacı demiyor. O yüzden yeni film daha sinema üzerine düşünen tabii ki yine Türkiye meselelerinden kopmayan ama bunu alt metninde işleyen bir film olacak.
                                   <p>
                                    <strong>
                                     Z.D.:
                                    </strong>
                                    Bu memlekette son 33 yılı yaşamış bir genç olarak ister istemez etkileniyorsun. 33 yılı özetleyelim birkaç cümleyle. Maraş’ta katliam oldu, bir yıl sonra ben dünyaya geldim, 80’de darbe oldu, 84’te silahlı mücadele başladı. Faili meçhuller, cezaevleri, arkadaşlarım dağa gitti, hayatını kaybeden, cezaevlerine girenler oldu. Hâlâ dağda olanlar var. Şu an açlık grevinde olanlar var. Bunların içinde yaşadığım müddetçe, bu sorunlar devam ettikçe sinema dili olarak belirlediğimiz bu hat üzerinde devam etmeye çalışacağım. Bir sonraki işlerim de evet bu konularla alakalı olacak.
                                    <p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ahmet   talay, 13 November 2012, 23:10
> Henüz izleyemedim ama Zeynel Dogan’ın da dediği gibi, eski yaraları geçmişte bırakıp ileriye bakmak gerekiyor. Orhan Hoca'nın itinalı  ve dikkatli  çekimlerinin bu filme katkısı büyüktür. Özgür Doğan’ı Perişan Film yapım olarak süper fikirlerinden dolayı tebrik ediyorum. Beni de aralarına aldıkları ...

Kaynak: [www.aksiyon.com.tr](http://aksiyon.com.tr/aksiyon/haber-34070-omrumuz-bu-role-hazirlanmakla-gecti.html), [web.archive.org (arşiv bağlantısı)](http://web.archive.org/web/20140926123633/http://aksiyon.com.tr/aksiyon/haber-34070-omrumuz-bu-role-hazirlanmakla-gecti.html)
