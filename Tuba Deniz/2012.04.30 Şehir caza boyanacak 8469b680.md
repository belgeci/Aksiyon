# Şehir caza boyanacak

*Tuba Deniz 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Kültür Sanat Vakfı tarafından 19 yıldır düzenlenen İstanbul Caz Festivali, bu yıl 3–19 Temmuz tarihleri arasında gerçekleştirilecek. Programda yaklaşık 50 konser, 300’ü aşkın yerli ve yabancı sanatçıyla temmuz ayında şehrin rengi yine caza boyanacak.
  </font>
 </div>
 <div id="newsText">
  <font class="detail-text">
   <p>
    Davetliler arasında ise cazseverleri ziyadesiyle heyecanlandıracak isimler var. Yaşayan en önemli caz piyanistlerinden Amerikalı besteci ve müzisyen Keith Jarrett’ın ismi dahi festivali taşımak için yeterli. Yıldız ekibiyle 18 Temmuz Çarşamba akşamı İstanbul Caz Festivali’ne katılacak sanatçı. Muhteşem doğaçlamaları ile caz standartları ve klasik müzik eserlerine getirdiği benzersiz yorumuyla tanınan Keith Jarrett, 1996 yılında 3. İstanbul Caz Festivali’nde verdiği konserden sonra ilk kez yine festival için İstanbul’da sahneye çıkacak. Keith Jarrett, 1996’da birlikte çaldığı efsane ekip Jack DeJohnette ve Gary Peacock ile birlikte saat 20.00’de Haliç Kongre Merkezi’nde dinlenebilecek. Festival birbirinden kıymetli müzisyenlerin yanı sıra, bu yıl üçüncü kez gerçekleştirilecek Tünel Şenliği’nde de müzikseverlere “festival içinde festival” sunmayı hedefliyor. Farklı mekânlarda ve açık hava sahnelerinde düzenlenecek birçok konser, etkinlik ve atölye çalışmasıyla müziğin coşkusunu kentin kültür-sanat hayatının nabzının attığı Tünel-Galata-Şişhane hattına yayan Tünel Şenliği, bu yıl da festivalin ilk hafta sonunda önde gelen sanatçı ve topluluklara ev sahipliği yapacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32471-sehir-caza-boyanacak.html), [web.archive.org (arşiv bağlantısı)](http://web.archive.org/web/20120703042005/http://www.aksiyon.com.tr:80/aksiyon/haber-32471-sehir-caza-boyanacak.html)
