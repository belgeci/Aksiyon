# Görsel günlükler

*Tuba Deniz 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’deki güncel fotoğrafa odaklanan İstanbul Modern’deki “Yakın Menzil” isimli sergide 18 sanatçının  bir nevi görsel günlüklerine yer verilmiş.
  </font>
 </div>
 <div id="newsText">
  <font class="detail-text">
   <p>
    Sanatçıların, fotoğraf çekmek için uzakları keşfetmek yerine kendi yaşantılarına ve temas ettikleri durumlara odaklandığı bir sergi bu. Belgesel fotoğrafın tarafsız olma iddiasından ve kurgulanmış sahnelerden uzak, bireysel anlatının izini süren çalışmalarda, sanatçının yaşamı, yakın çevresi, anıları fotoğraf seçkileriyle şekil buluyor. Basılı fotoğrafla sınırlı kalmaksızın, video ve enstalasyon gibi farklı sunumlar barındıran sergide, tekil çalışmalar bir yerleştirmeye dönüşerek, kendi bütünlüğü içerisinde yeni anlamlar kazanıyor. Serginin belki eleştirilebilecek belki de dikkat çekilebilecek noktalarından biri her ne kadar farklı kişilere, konulara odaklansa da seçkisinde benzer ruh hallerini buluşturması. Kim bilir belki genç sanatçıların eğilimlerinin benzerliği belki de seçkiyi hazırlayanların tercihleri belirleyici, ortaya çıkan sonuçta. 27 Ekim’e kadar görülebilecek sergide eserleri yer alan sanatçılar ise şöyle: Özgür Atlagan, Fatma Belkıs, Dilan Bozyel, Yusuf Darıyerli, Cemil Batur Gökçeer, Ege Kanar, Korhan Karaoysal, Metehan Özcan, Civan Özkanoğlu, Emir Özşahin, Muhitin Eren Sulamacı, Özlem Şimşek, Sinan Tuncay, Gözde Türkkan, Devin Yalkın, Begüm Yamanlar, Sarp Kerem Yavuz, Cemre Yeşil.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=7AFA882F78A77151255918AB24C94791?newsId=36045), [web.archive.org (arşiv bağlantısı)](http://web.archive.org/web/20130907053528/http://aksiyon.com.tr/aksiyon/newsDetail_getNewsById.action;jsessionid=7AFA882F78A77151255918AB24C94791?newsId=36045)
