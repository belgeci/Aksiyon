# Festivalde ‘maceraya hazır ol’

*Tuba Deniz 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Film festivalleri açısından memleketimiz belirli bir doygunluğa ulaştı. İstanbul’da ise düzenlenen spesifik başlıklı festivaller, programlara ne derece rağbet edildiğinin alamet-i farikası.
  </font>
 </div>
 <div id="newsText">
  <font class="detail-text">
   <p>
    Dağ Kültürü Derneği ile Mineral Event tarafından düzenlenen ve bu yıl “Maceraya Hazır Ol” temasıyla yola çıkan 7. Dağ Filmleri Festivali, 7 - 11 Mart 2012 tarihlerinde; doğa, keşif, macera ve belgesel sinema tutkunlarıyla buluşuyor. Festivalde ödüllü filmlerin yanı sıra izleyiciyi daha çok macera ve adrenalin açısından tatmin edecek filmler ücretsiz gösterilecek. Türkiye’nin dağ, keşif ve macera konulu ilk ve tek film festivali Dağ Filmleri Festivali, 7 Mart’ta, İstanbul Beyoğlu’nda izleyicileriyle buluşacak. 11 Mart’a kadar sürecek festivale bu yıl Fransız Kültür Merkezi, Galatasaray Aynalı Geçit ve Pusula Sanat Galerisi ev sahipliği yapacak. Dünya festivallerinde gösterilen 500’den fazla film arasından belirlenen 2012 seçkisi 20’si yerli 35’i yabancı olmak üzere toplam 55 filmden oluşuyor. Filmler; “Ülkemizden”, “Dünyadan”, “Keşif Ruhu”, “Doğa-Çevre-İnsan”, “Su Dünyası”, “Bisiklet”, “Kayak” ve “Doğa Filmleri Yarışması Finalistleri” olmak üzere 8 tema altında toplanıyor. Seçkide; rafting, dalış, dağcılık, kaya tırmanışı, base jump, kayak, dağ bisikleti gibi doğa sporlarının haricinde çevre ve doğa belgeselleri ile gezi, keşif ve insan hikâyeleri de yer alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32002-festivalde-maceraya-hazir-ol.html), [web.archive.org (arşiv bağlantısı)](http://web.archive.org/web/20120311153329/http://www.aksiyon.com.tr:80/aksiyon/haber-32002-festivalde-maceraya-hazir-ol.html)
