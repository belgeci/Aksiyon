# AJANDA SERGİ - Kumbaracı’da geleneksel sanat

*Tuba Deniz 2012.07.23*

<div class="pNewsDetailMainContent" itemprop="articleBody">
 <p>
  Tophane’de sanatın yeni bir adresi var artık: Kumbaracı 4 Sanat Galerisi. Bekir Mete, Edip Sağlık ile Erhan Geyik tarafından kurulan sanat galerisini özel kılan geleneksel sanatlara yönelik bir mekân olması.
 </p>
 <p>
  Son on yıl içerisinde tabiri caizse geleneksel sanatlar küllerinden yeniden doğdu. Ebru, hat, tezhip gibi sanat dallarının talipleri arttıkça kurslar, sergiler de memleketin ve şehrin dört bir tarafında çoğaldı. İstanbul’da yüzlerce sanat galerisi bulunmasına rağmen, geleneksel sanatlara özel bir yer yoktu. Bu boşluğu dolduracak, sanatçıların bir araya gelmesine imkân tanıyacak Kumbaracı 4 Sanat Galerisi’nin ilk sergisi ‘Noktanın Ustaları’. Sergide, Fuad Başar, Abbas Bağdadi ve Gürkan Pehlivan gibi sanatçıların eserlerinin yanı sıra Tuzla Belediyesi’nin düzenlediği ‘Noktanın Ustaları’ isimli karma sergi ve yarışmada birinci seçilen eserler var. Galerinin sahipleri ileride geleneksel sanatlara dair sergilerin yanı sıra gençlere hat, minyatür, çini ve ebru alanında da kurslar verileceğini belirtiyor.
 </p>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33163-12-ajanda-sergi---kumbaracida-geleneksel-sanat.html), [web.archive.org (arşiv bağlantısı)](http://web.archive.org/web/20150220052736/http://www.aksiyon.com.tr/aksiyon/haber-33163-12-ajanda-sergi---kumbaracida-geleneksel-sanat.html)
