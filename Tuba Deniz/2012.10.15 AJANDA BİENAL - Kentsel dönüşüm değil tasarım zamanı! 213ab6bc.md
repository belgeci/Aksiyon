# AJANDA BİENAL - Kentsel dönüşüm değil, tasarım zamanı!

*Tuba Deniz 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tiyatro Festivali, Müzik Festivali, Film Festivali, Bienal ve yeni bir girişim, İstanbul Kültür Sanat Vakfı (İKSV) 40. yılında şimdi de Tasarım Bienali ile karşımızda! Emre Arolat ve Joseph Grima’nın küratörlüğünü yaptığı bienalin bu yılki teması “Kusurluluk” (Imperfection).
  </font>
 </div>
 <div id="newsText">
  <font class="detail-text">
   <p>
    İstanbul’un hem enerjisinden hem de kaotik yapısından mülhem bu tema, şehrin ‘kentsel dönüşüm’ başlığı altında yeniden tasarlandığı şu günlerde kulağa pek anlamlı geliyor. Zira bienalin iki ana sergisinden Galata Özel Rum İlköğretim Okulu’nun 2.300 metrekarelik alanındaki Joseph Grima’nın uluslararası bir küratör ekibiyle birlikte küratörlüğünü üstlendiği “Adhokrasi”nin de, İstanbul Modern’deki, küratörlüğünü Emre Arolat’ın üstlendiği “Musibet”in de içeriğinde öne çıkan mesele kentsel dönüşüm. Musibet, 165 tasarımcı ve mimar tarafından hazırlanmış, İstanbul ve dışındaki coğrafyalarda süregiden büyük dönüşümlerin birbirinden farklı yüzlerini göz önüne seren 30’un üzerinde projeyi bir araya getiriyor. Galata Özel Rum İlköğretim Okulu’nun  etkileyici bünyesindeki diğer sergi Adhokrasi ise bir sergi platformundan ziyade laboratuar olarak tasarlanmış. Üretimin merkezinin fabrikadan zanaatkârın atölyesine dönüş yolculuğunun haritasını çizen “Adhokrasi”, başlığıyla sanayi çağına özgü bürokratik organizasyon modelinin hâkimiyetinden, tabandan gelen yenilikçi bir yaklaşıma geçişe atıfta bulunuyor. Kentsel tasarım, mimarlık, endüstri ürünleri tasarımı, grafik tasarımı, moda tasarımı, yeni medya tasarımı gibi başlıca alanlar ve ilgili tüm ürün ve projeleri kapsayacak İstanbul Tasarım Bienali’nde, küratörler Emre Arolat ve Joseph Grima’nın, “Kusurluluk” (Imperfection) temasını, kendi bakış açılarıyla yorumladıkları iki farklı sergi mekânında 46 ülkeden 300’e yakın tasarımcı ve mimarın 100’ün üzerinde projesi yer alıyor. İstanbul Tasarım Bienali, iki serginin yanı sıra 12 Aralık tarihine kadar, kentin farklı noktalarına yayılacak akademi programı, atölye sergileri, seminer programı, yaratıcı film kuşağı, paralel katılımcı programı ve tasarım yürüyüşleriyle iki ay boyunca İstanbul’u bir tasarım kentine dönüştürecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33844-ajanda-bienal---kentsel-donusum-degil-tasarim-zamani.html), [web.archive.org (arşiv bağlantısı)](http://web.archive.org/web/20121116150215/http://www.aksiyon.com.tr/aksiyon/haber-33844-ajanda-bienal---kentsel-donusum-degil-tasarim-zamani.html)
