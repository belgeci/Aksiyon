# Duyunun hafızası, sesin hareketi, hareketin sesi…

*Tuba Deniz 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Büyükşehir Belediyesi Şehir Tiyatroları Çağdaş Gösteri Sanatları Proje Geliştirme ve Uygulama Merkezi’nde (ÇGSM), nisan ayında oyunculuk, hareket, koro çalışması gibi alanlarda biri uluslararası olmak üzere 4 atölye çalışması yapılacak.
  </font>
 </div>
 <div id="newsText">
  <font class="detail-text">
   <p>
    Atölyeler, sahne sanatlarında profesyonellere yönelik olmak üzere ücretsiz gerçekleştirilecek. İBB Şehir Tiyatroları Harbiye Muhsin Ertuğrul Sahnesi’nin 3. katındaki ÇGSM’de düzenlenecek olan atölyelerin bu ayki önemli konuklarından biri Paris’te bulunan Jacques Lecoq okulunda hareket, doğaçlama ve tiyatro biçimleri üzerine eğitmenlik yapan Jason Turner. Nisan ayının ilk haftasında Turner’in, “Oyunda ve Yaratımda Hareket Halindeki Beden” atölyesi yapılacak. Nisan ayının diğer atölyeleri ise duyuların katılımcılara bir oyunculuk aracı olarak tanıştırılacağı ve bu aracın oyun ya da prova esnasında karşılaşılan oyunculuk problemlerinin çözümüne yardımının araştırılacağı Özlem Turhal’ın “Duyu Hafızası” atölyesi. Çiğdem Borucu’nun “Sesin Bedenleri” atölyesinde ise metin ile ses üzerinden ilişki kurulacak ve çeşitli doğaçlama çalışmaları yapılacak. Bu çalışmalar atölye sonunda dinleti olarak sunulacak. İlknur Açıkel’in “Sesin Hareketi, Hareketin Sesi” atölyesi de program dâhilinde. Borucu ve Açıkel atölyelerinden oluşan ekiple hazırlanan konser ise 30 Nisan 2012 Pazartesi günü Kadıköy Haldun Taner Sahnesi’nde gerçekleşecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32175-duyunun-hafizasi-sesin-hareketi-hareketin-sesi%E2%80%A6.html), [web.archive.org (arşiv bağlantısı)](http://web.archive.org/web/20120502181605/http://www.aksiyon.com.tr:80/aksiyon/haber-32175-duyunun-hafizasi-sesin-hareketi-hareketin-sesi%E2%80%A6.html)
