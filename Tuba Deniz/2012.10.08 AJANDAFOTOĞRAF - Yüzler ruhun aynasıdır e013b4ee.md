# AJANDA/FOTOĞRAF - Yüzler ruhun aynasıdır

*Tuba Deniz 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir insana dair en önemli bilgidir yüzü. İfadeler, bakışlar hatta kırışıklıklar bile kişinin karakterine, hikâyesine dair ne çok şey anlatır… Kaydedilmiş ifadeler, yani portre fotoğrafları için ise ayrı bir parantez açmak gerek.
  </font>
 </div>
 <div id="newsText">
  <font class="detail-text">
   <p>
    Kişiliğe dair birçok hâli ve hakikati bir kenara iter belki ama benliğe dair en sabit hâli kaydeder bu görüntüler. Kiminde tedirginliktir ön plana çıkan, kiminde heyecan, utanç yahut kibir mesela. İstanbul Modern’de 3 Ekim–20 Ocak tarihleri arasında görülebilecek ‘Bakış-Portre Fotoğrafının Değişen Yüzü’ sergisinde 54 fotoğrafçının 72 eserini temaşa etmek mümkün. Küratörlüğünü Sena Çakıraya’nın üstlendiği sergide fotoğraf tarihinin mihenk taşı diyebileceğimiz eserler mevcut. Nasıl olmasın? Roger Fenton’un savaş fotoğraflarından tutun da Julia Margaret Cameron’un resimsel portre çalışmalarına, Edward Steichen’ın şiirsel yorumlarına, efsane fotoğrafçı W. Eugene Smith’in şaheserlerine, Yousef Karsh, Man Ray, Paul Strand, Robert Frank gibi fotoğraf meraklılarının aşina olduğu pek çok usta fotoğrafçının eserlerine yer veriliyor bu seçkide. Fenton’un klasik üslubundan, David Hockney’ın deneysel portrelerine uzanan bu sergide farklı coğrafyalarda, zamanlarda kaydedilen bakışlar birbirinde kilitleniyor. Serginin kataloğunda fotoğraf tarihini analiz eden Shannon Pericjh’e göre renk, gündelik hayat, tanıdıklık, yakınlık, içe bakış, poz verme ve güven barındıran hâllerden izler taşıyan karmaşık ve iç içe geçmiş bakışlar da diyebiliriz bunlara. Bu ifadeler arasında kendi izdüşümünü görmek isteyenler için ise Phillipe Halsman’ın Zıpla/Jump serisinden esinlenen bir aksiyon; interaktif fotoğraf çekim alanı bulunuyor. Richard Nixon portresinin yanında kurulan platform üzerinde zıplayan izleyicinin çekilen fotoğrafı eş zamanlı olarak sergi duvarındaki ekrana yansıyacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=61CC0162AF77272810A1523D09A31FCB?newsId=33788), [web.archive.org (arşiv bağlantısı)](http://web.archive.org/web/20121025055811/http://www.aksiyon.com.tr:80/aksiyon/newsDetail_getNewsById.action;jsessionid=61CC0162AF77272810A1523D09A31FCB?newsId=33788)
