# Yatırım Sanatı

*Tuba Deniz 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomimizin büyümesi şüphesiz sanat piyasasındaki hareketliliğin en önemli sebebi. Bunun ciddi bir yükseliş olduğunu düşünenler var fakat sanat piyasasının sürekli şişirilen bir balon olduğunu iddia edenler de az değil.
  </font>
 </div>
 <div id="newsText">
  <font class="detail-text">
   <p>
    ‘Sanat, artık bizim bildiğimiz sanat değil; en geniş anlamında sanat, nakit para demek. Giderek büyüyen dorukları da dâhil sanatın tamamı, bildik değerler tarafından yutulmuş durumda. On yıl geçsin, banka kasalarında resim biçimindeki teminatlara dayanan yatırım fonlarının saklandığını göreceğiz.”
    <p>
     Rus asıllı Amerikalı sanat tarihçisi ve eleştirmeni Leo Steinberg’in 1968’de New York Modern Sanatlar Müzesi’nde verdiği bir konferanstan alıntı bu cümleler. Neredeyse yarım asır önce dile getirilen bu kehanetin tezahürlerini günümüzde izliyoruz. ‘Sanat sanat içindir’ ya da ‘Sanat toplum içindir’ tartışmaları çoktan demode oldu. Şimdiki sorumuz: Sanat para için midir?
    </p>
    <p>
     <img alt="" height="362" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4295901.jpg">
      Türkiye’de de sanat piyasası artık daha çok gündümde. Sanat eserlerinin kayda değer meblağlara satılıyor olmasına, sanat ekonomisinin giderek büyüdüğüne dair haberlere gazetelerde sık yer veriliyor. Sanat haberleri ekonomi sayfalarında boy gösteriyor, ekonomi yazarları eserler üzerine yorum yapmaktan geri durmuyor. Tabii burada eserin değerinde belirleyici olan en önemli kıstas ne yazık ki fiyatı. Sanatın tarihini çek defterleri ve bankaların yazdığı günlerden geçiyoruz. Türkiye ekonomisinin büyümesine paralel sanat piyasasının hacminde de bir kıpırdanma olduğu gerçek. Lâkin kimileri bunu ciddi bir yükseliş şeklinde okuyor kimileri ise piyasanın sürekli şişirilen bir balon olduğunu düşünüyor.
      <p>
       Geçen haftalarda memleketimizde yaşananlar, bu tartışmaları alevlendirecek türdendi. Daha önce ‘En-el Hak’ isimli tablosu 2 milyon 700 bin liraya satılan Erol Akyavaş, 2 milyon 900 bin liraya alıcı bulan ‘Kabe’ konulu eseriyle hem kendi hem de çağdaş Türk sanatının rekorunu kırmış oldu. Söz konusu eserde Kâbe’nin konu ediliyor olması, eleştirilere farklı bir boyut kattı. Eserden ziyade bir ‘kutsal’ın pazarlanması söz konusuydu kimilerine göre. Henüz ortam durulmadan Murat Ülker’in ressam Bedri Baykam’ın ‘Boş Çerçeve’ isimli eserini 125 bin dolara satın aldığı haberlere yansıdı. İki farklı dünya görüşüne ait bu isimlerin ‘Boş Çerçeve’nin içinde yan yana verdikleri poz kayıtlara geçti. Ve tabii ki sosyal medya ortamlarından gazete makalelerine uzanan, ideolojik boyutundan tutun da eserin  sanatsal değerine kadar farklı yorumlara da kapı aralandı. Nihayetinde söz döndü dolaştı, sanat piyasasının yükselişinde kilitlendi.
       <p>
        <strong>
         ‘Piyasa şişiriliyor’
        </strong>
        <p>
         “Piyasanın gerçek olduğuna inanmıyorum. Manipüle ediliyor, şişiriliyor.” diyor Karşı Sanat Galerisi’nin kurucularından Feyyaz Yaman. Ona göre bir köpük ekonomi üretiliyor ve aynı borsanın paralelindeki göstergeler, rakamlar sunuluyor: “Zaten bir şey sayısallaşıyorsa orada bir manipülasyon alanı vardır.” Tam bu noktada Julian Stallabrass’ın Sanat A.Ş. Çağdaş Sanat ve Bienaller kitabına bakmakta fayda var: “Sanat eseri, fiyatları ve satış hacmi, hisse senedi piyasalarıyla atbaşı gider ve dünyanın belli başlı finans merkezlerinin aynı zamanda en önemli satış merkezleri olması hiç de rastlantı değildir.”
         <p>
          Medyada yer alan haberlerin dili de Yaman’ın sözlerini daha dikkatli okumamız gerektiğini hatırlatıyor. ‘Borsaya, dolara güvenmeyen sanat eserine koşuyor!’, ‘Prestijli Yatırım’, ‘Düşük fiyatlarda bile yüksek kâr elde ediliyor’ nevinden başlıkların altında, akademisyenlerin bir yatırım aracı olarak sanat eserleri arasında en çok alıcı bulan tür resmin, Türkiye’de borsa, dolar ve altından daha yüksek getiri sağladığına dair demeçleri yer alıyor. Tamamen bir yatırım aracı olarak düşünülen sanat eserlerinin alınabilmesini kolaylaştırabilmek için kredi veren bankalar da mevcut.
         </p>
         <p>
          <img alt="" height="331" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4495903.jpg"/>
         </p>
         <p>
          Bu yaygın söylemin aksine sanat piyasasının borsaya göre çok daha inişli çıkışlı, sallantılı olduğunu ya da spekülasyonun borsadakinden çok daha fazla rol oynadığını dile getirenler var. Sanat A.Ş. kitabının yazarı Julian Stallabrass’ın satırlarına tekrar baktığımızda da genel söylemin zıddı ifadelerle karşılaşıyoruz: “Özellikle 1980’lerde ve 1990’ların ortalarında müzayedelerde önemli eserler için ödenen olağanüstü fiyatlara aldanmamalı. Kamuoyundaki yaygın kanının aksine, sanat genellikle çok iyi bir yatırım aracı değildir, hele uzun vadede hiç değildir; her zaman hisse senedinden daha düşük gelir getirir.” Yazarın bu keskin ifadesi, zaten netleştirmekte zorlandığımız sanat piyasasına dair manzarayı bir kat daha bulanıklaştırıyor.
          <p>
           Piyasadaki hareketlilik ve söylentiler karşısında en çok sanatçıların ‘şaşkın’ kaldığı bir gerçek. Eseri ortaya koyarken belki de akla en son gelmesi gereken maddi değer kaygısı bir kara bulut gibi üzerlerinde dolaşıyor. 1932 doğumlu Alman sanatçı Gerhard Richter, 2011’de yaptığı 200 milyon dolarlık satışla, en çok satan ve yükselişteki sanatçılardan biri. Aynı zamanda Forbes’in 2009 sıralamasında dünyanın en zengin 701’inci ismi. 2011’de Richter’in Sotheby’s’deki müzayedede soyut bir çalışması 20,8 milyon dolara layık görüldü ve bir eser böylece rekor fiyata satılmış oldu. Richter bile bu sonuç karşısında hayretini gizleyemedi. Kerze (mum) isimli çalışmasının 2011’de Chritie’s’de düzenlenen müzayedede 16,6 milyon dolara alıcı bulması karşısında şu cümleleri kurmuştu: “Bu durum bankacılık krizi kadar saçma. Anlaması olanaksız.” Richter gibi bu kaotik ortamın ortasında kendini bulup anlam vermekte zorlananlar da var; tam tersine, ürettiği eserlerle bu mekanizmanın bir parçasına dönüşenler, iş adamı gibi davrananlar da... Tabii ki akla ilk gelen ‘Sanat paradan korkmamalı’ diyen, yeryüzünde yaşayan en zengin görsel sanatçı Damien Hurst.
           <img alt="" height="394" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4695901.jpg"/>
           Sanat camiasının en tartışmalı isminin bir demecine göz atalım: “Her zaman sanatınızın peşinden paranın koşmasını sağlamalısınız.”
           <p>
            Türkiye’de sanat eserlerine biçilen paha henüz Amerika ve Avrupa piyasasının çok gerisinde. Dünyada sanat eserleri pazar büyüklüğünün 75 milyar dolar civarında olduğu tahmin edilirken, Türkiye’de 2001’de 5 milyon dolar olan sanat piyasası hacminin şimdilerde 300 milyon dolara dayandığı söyleniyor. Uluslararası piyasa ile Türkiye’deki fiyatlar arasındaki uçurum, ortamın kararsızlığını ve pazarın büyüdüğüne dair demeç verme telaşını besliyor. Türkiye’den bir genç sanatçının yurtdışında ortak bir çalışma yapmaya kalktığında bu dengesizlik daha çok gün yüzüne çıkıyor. Değerler sistemine baktığınızda içerideki rakamlar ile dışarıdakilerin farklı olması bir problem, internet çağında buna imkân yok. Sırf bundan dolayı dış pazara giremeyen yapılar var. “Şimdi iç pazarda yükseltme ile böyle bir denge kuruluyor.” diyor Yaman. Bir ülkenin ekonomisinin yükselişe geçmesi orada sanat piyasasının hareketleneceğinin de emaresi. Ekonomisi büyüyen Çin ve Hindistan’da benzer durumda. Fakat orada devlet desteği var ve Londra, Paris merkezli yapılar sistemin bir parçası. Yaman’a göre küresel aktörler her yeri kontrol altına alıp kârın gerçek sahibi oluyor. Bu anlamda sanatçıların, yerli dinamiklerin çabaları bir arzunun ötesine geçemeyecek, geçemez de.
            <p>
             Sanat eleştirmeni ve küratör Beral Madra, önemli bir soruyu gündeme getiriyor: Peki büyük kitleleri kültürel açıdan nasıl doyuracaksınız? Bunun çözümü özel sektörde değil, yerel yönetimde ve devlette Madra’ya göre. Fakat yerel yönetimler ve devlet gerekli, akılcı yatırımlar yapmıyor, altyapılarını yenilemiyor ve uzman kullanmıyor. Özel sektörün bu mânâda ciddi fark attığı ortada. Fakat özel sektörle çalışmanın da handikapları var: “Kültürü kendi çıkarları doğrultusunda sahnelemek istiyorlar ve çalıştırdıkları uzmanlara özerklik vermiyorlar. ‘Kurumda çalışıyorsan buranın imajını yaratacaksın ve sürdürülebilir hâle getireceksin’ diyorlar. Fakat o imaj gerçekten ülkenin kültürel gereksinimlerinin karşılığı mıdır? Yoksa sadece o şirketin daha çok kâr etmesinin karşılığı mı?”
            </p>
            <p>
             <img alt="" height="386" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4695902.jpg"/>
             <p>
              <strong>
               Sanatçı olmak, gönüllü kölelik
              </strong>
              <p>
               Her ne kadar piyasanın ciddi manada yükselişe geçtiği ifade edilse de sanatçıların kahir ekseriyetinin refah seviyesinde yükseliş göremiyoruz. Atölyesi olmayan, zor zahmet sergi açan, genel itibarıyla kan kusup kızılcık şerbeti içtim diyen üretken bir topluluk söz konusu. Bu sıkıntılı üretim sürecinin arka planındaki marka oluşturma telaşını ise anlamak ve saygıyla karşılamak lazım.
               <p>
                Seksenlerin ardından bankalar üzerinden sanatın piyasa ile ilişkilenmesinin sonucu olarak sanatçıların akademik kariyere yönelmesi ve atölye açması yaygınlaşmıştı. 1990’lı yıllar ve 2000’lerde küratöryel yapıların devreye girmesiyle bu sefer inisiyatifler ve gruplar şeklinde dayanışma ortamlarında artış görüldü. Son yıllarda ise küratörlerin yerini büyük oranda galericiler aldı. Eskiden küratörler bir yerde sanatçıları çekip çeviren pozisyona sahipti. Yaman, “Para bizdeyse oyunun kurucusu da biziz dediler. Sanatçıyı bu satar, şu satmaz, konuyu şöyle kur diye yönlendirerek küratörlerin yerini işgal ettiler. Bence yavaş yavaş küratörlük anlamını kaybeder hâle geldi.” diyor. Büyük galeri sahiplerinin bazıları fuarlar için özel siparişlerle iş üretti, sanatçıya ‘Şöyle malzemeyle çalışsana’ diyen baskı unsuru hâline geldiler. İşveren-işçi münasebetini hatırlatan bu ilişki ağı biraz da sanatın geçmişte algılandığı gibi kutsal bir tapınak olmaktan çıkıp nasıl fabrikaya dönüştüğünün habercisi. Yaman, durumdan kaygılı: “Birkaç kemikli sanatçının dışındakiler oportünistleşiyor, piyasaya oynamaya, tribüne konuşmaya başlıyor. Bu da sanatçının alması gereken riskleri, düşüncenin önünü açmak gibi avantajlı konumlarını kaybetmesine yol açıyor. Yahut şova dönüşüyor iş. Agresif ve sert dil kurarak dikkat çekmeye çalışanlar var mesela ki bunların hepsi piyasa yapma mantığı. Reklam dili bunu zaten kullanıyor.”
                <p>
                 <img alt="" height="568" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4795902.jpg"/>
                 Galericilerle çalışan sanatçıların sıkıntıları bunlardan ibaret değil. Sistem genellikle şu şekilde işliyor: Yüzde 11 stopaj vergisi, yüzde 18 KDV, yüzde 30 galeri masrafı derken galeriler yüzde 60 kâr ile çalışıyor. Katalog, ilan gibi farklı masraflar da eklenince, hatta ücretini taksitle alınca sanatçılar ciddi mağduriyet yaşıyor. Hâlbuki birçok galerinin arkasında koleksiyonerler var ve eseri yüzde 60 düşerek sanatçının kendi mekânından alma şansına sahipler. Sanatçının kâr elde etme süreci köleliğe dönüşmüş durumda ama atölye çalıştırmak zorunda oldukları için katlanıyorlar.
                 <p>
                  Müzayedelerde de durum pek farklı değil. Müzayedeciler kaynakları açıklamaktan imtina ediyor. Müşteri gizliliğini bir yere kadar anlamak mümkün fakat kim, neyi, kaça aldı bilinmiyor. Müzayedelerle ilgili problemler genelde şöyle sıralanıyor: Müzayedelere başvuran sanatçı kendi eserini satın alsa bile, komisyon hakkı ödediği için eser gir-çık yapmış oluyor ve elindeki işin yüksek fiyatı tescilleniyor. Geçmişte bunu yapan sanatçılar olmuş, eserini müzayedeye sunup sonra kendi satın alanlar. Tam tersine bazı sanatçıların piyasasını olumsuz etkilemek için manipülasyon yapan, müzayede ortamlarını kullananların varlığı da söylentiler arasında. Şüphesiz bunlar özde sanatçıyı, genelde ise kültür ortamını deforme ediyor. Paranın egemenliği her şeyin önüne geçince özelikle genç sanatçılar için durum çok daha karışık bir hâl alıyor. Eserlerini üretirken bir anlamın peşinde koşmaktansa kendini genel ortama göre konumlandırmaya çalışanların sayısı ister istemez artıyor.
                  <p>
                   Sanatı paraya dönüştürmek isteyenler, parayı kullanmayı bilenler kısa dönemli hareketlerden kârlı çıkma telaşında. ‘On liraya alınan bir eseri 20 liraya nasıl satarım?’ mantığı etrafında dönüyor bütün mekanizma. Galerilerin son yıllarda ön plana çıkardığı genç sanatçılar trendinin de arka planında bu fikir var. Zira isim yapmış sanatçıların eserlerini alıp da iki katına satmak zor; fakat genç sanatçıların işleri için pekâla mümkün. Koleksiyonerler açısından da kararlı ortamsöz edilemez. Sanata vâkıf, eserden anlayan koleksiyonerlerin sayısı artıyor ama geçmişte çok kötü eserler alıp şimdi onları elinden çıkarmaya çalışanlar da piyasada. Güncel sanata alaka artsa da koleksiyonerlerin en çok ilgisini hâlâ resim sanatı çekiyor.
                   <p>
                    Sistem içerisindeki en önemli kara delik maliyetlerin faturalandırılmıyor olması. Maliyenin denetiminden yoksun bir piyasa söz konusu. Sanat piyasasının, büyüdüğü konuşulsa da, çok büyük bir bütçe olmadığı için Maliye tarafından görmezden gelindiğini, vergilendirmeye değer görülmediğini düşünenler var. Eğer gerçekten bahsedilen rakamlar piyasada dönüyor ve kayda alınmıyorsa bu küçük çapta bir felaket demek. Konuyla ilgili anayasal boşluk var. Yeni anayasada, kültür politikalarıyla birlikte sanat ve ekonomi ilişkisinin düzenlenmesi elzem. “Sanatçı muafiyeti kalksın. KDV oranında düşüş olabilir ama sanatçı fatura kessin. Sanatçı fatura keserse karşı tarafa bir tek onunla yükümlü olacaktır.” görüşündeki sanatçıların sayısı az değil. Bunların yanı sıra telif hakları plastik sanatlarda ihmal ediliyor, yayın haklarının korunması, sonradan satım hakları gibi konularda büyük boşluklar mevcut. Vergilendirme problemi de yaşanıyor ki devletin bunlara müdahale etmesi şart.
                    <p>
                     <strong>
                      Çilek festivali demode, bienal moda
                     </strong>
                     <p>
                      Dünyada 250 bienal olduğu söyleniyor. Ülkemizde de artık sadece İstanbul’da değil; Sinop, Mardin gibi Anadolu şehirlerinde de bienal düzenleniyor. Geçmişte meydanlara tezgâhlar kurulur, çilek festivali, kiraz festivali gibi etkinliklerde yerel ürünler sergilenir, şehrin tanıtımı yapılırdı; artık bunların yerini bienaller alıyor. Özellikle dünya kenti olma iddiasındaki şehirlerin olmazsa olmaz bir marifeti bu. Bienallerin en çok eleştirilen tarafı, gittiği şehirlere belirli bir bakış açısını taşıması. Handiyse gezici sanatçı kadrolarının bienal bienal dolaşıp hepsinde benzer estetiği dayatan eserlerle yer alması. “Kobe, Kahire ya da Mardin’de hep aynı eserler sergilenecekse neden yerel isimler taşıyor bu etkinlikler?” sorusu anlamlı. Eserlerde genel itibarıyla radikal bir dil kullanılıyor. Günümüzde politik alandaki kırılmaların bir tezahürünü estetik alanın politikleşmesinde görüyoruz. En nihayetinde sanatçı kimliğinden sıyrılan, daha çok aktivisti çağrıştıran eser sahipleri bu tür arenalarda boy gösteriyor. Bienallerin sanat piyasasının en önemli motivasyonlarından biri olduğuna, Türkiye’deki sanat piyasasını da canlandırdığına dair genel bir kanaat var. İKSV’nin düzenlediği İstanbul Bienali’nin direktörü Bige Örer, bienallerin temel hedeflerini, ‘yerel üretimi desteklemek ve uluslararası alanda tanınırlığını teşvik etmek, uluslararası güncel sanat alanındaki yenilikleri sunmak, güncel sanat alanında farklı tartışma alanları açarak sanatın dönüştürücü rolü üzerinde düşünmek’ diye özetliyor. Bu bağlamda bienallerin sanat piyasasıyla ilgili herhangi bir önceliğinden ya da ilişkisinden söz etmemiz mümkün değil, Örer’e göre.
                      <p>
                       Sadece bienallerin değil, galeri ve müzelerin sayısında da ciddi bir artış var, özellikle İstanbul’da. Sanat tarihine yön vermiş sanatçıların eserlerini şehrin sakinleri ile buluşturan; etkinlikler, seminerler, atölyelerle her daim sanatın soluk alıp vermesine imkân tanıyan müzeler de mutlaka piyasanın önemli damarlarından biri. Sanat eserinin müze sergisine dâhil edilmesi, değerine değer katılması, bir yerde eserin tescillenmesi, onaylanması demek. Müzelere ‘sanat piyasasının önemli damarlarından biri’ dersek müzayedelere de herhâlde ‘kalbi’ demek uygun düşer. Zira müzayedeler bu hareketliliğin merkezinde konumlanıyor. Portakal Sanat Merkezi’nin sahibi, antikacı ve müzayedeci bir ailenin üçüncü kuşak temsilcisi Raffi Portakal, Türkiye’deki sanat piyasasını geçmiş 30-40 sene ile mukayese ettiğinde ciddi hareketlilik olduğu görüşünde. Bundaki önemli faktörleri sıralayacak olursak: Sanatçıların sayısındaki artış. Galerilerin geçmişe göre sayısının çok artması ve özellikle çağdaş Türk resim sanatına mahsus müzayedelerin birbirini takip etmesi... Peki, yeteri kadar sanatsever, eser alan koleksiyoner var mı? Önce yine yeryüzüne kuş bakışı göz atalım. 1990’lı yılların başında dünyadaki büyük koleksiyoncuların sayısı 15’i geçmezken, günümüzde binlerce büyük alıcının varlığından söz ediliyor. Meşhur galerici Iwan Wirth’in tespiti ilginç: “Günümüzde koleksiyoncu sayısı, çok iyi eser sayısından daha fazla.” Türkiye’deki durumu ise Raffi Portakal değerlendiriyor, sanatseverlerin, sanat alıcılarının ve koleksiyonerlerin sayısının yeterince artmadığını düşünüyor. “Hâlbuki gereken şatlar yerine geliyor, özellikle de İstanbul’da. Sanatçı eserlerini başkalarının duvarlarında görmek ister. Sanatçının yaşaması ve sadece işini yapması için herhâlde gereken tek şart da budur. Cevabını veremediğim ama hâlâ kendime sorduğum suallerden biri de şudur: İstanbul’da binlerce yeni orta ve üst sınıfa yönelik inşaatlar yapılıyor. Acaba orada yaşayanlar evlerine sanat eseri almadıkları zaman, bunu ihtiyaç olarak hissetmeyecek mi? İşte bu durumda devlet politikaları daha aktif olup sanatı, sanatçıyı ve sanatseveri teşvik etmeli.”
                       <p>
                        Türkiye toplumsal bir dönüşüm geçiriyor, güç dengeleri değişiyor ve yeni burjuva kesimi teşekkül ediyor. Koleksiyonerlerin sayısındaki artışta bu dönüşümün ne kadar etkisi olduğu merak konusu. “Türkiye’de muhafazakâr ve yeni burjuva kesime teşekkür ediyoruz. Sanat piyasasına ayrı bir hareketlilik getirdiler.” sözleri yine Raffi Portakal’a ait. 1970’lerin ortalarında, 2000’li yılların başına kadar özellikle kendisinin de aralarında bulunduğu bir kesim arasında Türk İslam eserlerine merak ve ilgi artmış. Ama bunun daha yaygınlaşması ve sadece şaheserlere değil günümüz sanatçılarının eserlerine (hattatlar) de ilgi gösterilmesi önemli. Antik A.Ş.nin sahibi Turgay Artam ise verdiği bir mülakatta Türkiye’deki önde gelen koleksiyonerlerin isimlerini şöyle sıralıyor: “Tombak, gümüş, tophane, porselen ve klasik Türk resmi gibi birçok alanda en geniş koleksiyon Erdoğan Demirören’de bulunuyor. Klasik ve modern Türk resmi konusunda Cengiz Çetindoğan, Suna-İnan Kıraç, İbrahim İper, Kemal Bilginsoy, Kaya Turgut, Mustafa Taviloğlu, Yalçın Ayaslı, Ünal Göğüş, Lucien Arkas ve Can Has akla ilk gelenler arasında... Çağdaş sanat alanında da Oya-Bülent Eczacıbaşı, Ömer Koç, Sema Çağa, Can Elgiz, Nesrin Esirtgen, Yunus Büyükkuşoğlu, Nezih Barut, Murat Ülker, Zafer Yıldırım, Füsun Eczacıbaşı’nın koleksiyonları çok değerli.”
                        <p>
                         <strong>
                          Sanatçı enflasyonu
                         </strong>
                         <p>
                          Raffi Portakal’ın da değindiği üzere, yetişen genç sanatçıların sayısında kayda değer artış var. Güzel sanatlar ve tasarım fakültelerinin azımsanmayacak derecede çoğaldığını görüyoruz. Mezun, mastır öğrencisi ve doktora yapmış sanatçıların sayısı geçmişe kıyasla çok fazla. Aynı zamanda Erciyes Üniversitesi Güzel Sanatlar Fakültesi öğretim üyesi olan sanatçı Ahmet Albayrak, “Tartışmalı olarak iyi ve kötü anlamda bunların büyük çoğunluğu piyasada yok. Aslında piyasa başka bir gerçeklik, başka bir tedirgin ekonomi dünyası.” diyor. Ona göre, bienaller ve ciddi sergiler doğrudan hayat ve sanat arasındaki çizgide basınç ve dönüşümle ilgili olması açısından önem taşıyor. Sanat ortamının katalizörleri ve kültürün önemli manzaralarını oluşturuyorlar. Bunların yanı sıra vizyonu olmayan, ses getiremeyen, kısa ömürlü bienallerin, etkinliklerin de örnekleri ülkemizde bolca mevcut. Fakat sanatın ekonomisi veya yönetimi farklı kanallardan işleyişe geçiyor. Bu sanatın içinde olan ama tamamen dışından işleyen ayrı bir sektör. Türkiye İstatistik Kurumu’nun (TÜİK) geçen ay ilan ettiği verilere bakacak olursak, durum pek iç açıcı değil: Türkiye’de yükseköğrenim mezunları içindeki en yüksek işsizlik oranı gazetecilik ve sanat alanında. Yükseköğrenimini sanatla ilgili yapan 143 bin kişi bulunuyor, bunların 30 bini iş arıyor. Sanatla ilgili alanların mezunları arasında işsizlik oranı yüzde 21. Üniversiteden mezun genç bir sanatçı adayının piyasaya girişinin kolay olmadığını tahmin etmek zor değil. Seçenekleri özetle şöyle: Birincisi, akademik kariyer (yüksek lisans, doktora) yapmak. Fakat bu tercihin handikabı şu: Akademik süreç ciddi manada enerjisini ve zamanını tüketeceği için sanatçı adayının eser üretmeye yoğunlaşma ihtimali düşük. İkincisi, karşısında büyük bir bölümü İstanbul’da olmak üzere galeri topluluğu çıkıyor. Bunlar çok farklı kalitelerde, bazıları çok ticari, bazıları orta ticari, bazılarına ise genç sanatçıların yaklaşması mümkün değil. Üçüncüsü özel sektörlerin kurumlarına dâhil olabilmek ki herhâlde en zor ihtimal de bu. “Bütün bunların sonucu, adaletsiz bir sanat üretim ortamı oluşuyor. Ben bundan son derece rahatsızlık duymaktayım.” sözleri Beral Madra’ya ait. Peki, ne yapılması lazım? Devlet, yerel yönetimler ve özel sektör, gençlerin faydalanması için, bu alana finans havuzları oluşturmalı; burslar, proje fonları… Avrupa’nın kültür sanayi dili bunu gayet güzel ayıklamış.
                          <p>
                           Sanatçı açısından piyasanın dışında kalmak da problem, periferisinde dolanmak hatta içinde kendini konumlandırmak da... Bir türlü bu bünyeye eklemlenemeyenleri sanatını ifa etmek ile geçim derdine düşmek arasındaki gergin hatta kara kara düşünmek bekliyor. İsim yapmış, galerilerle anlaşabilmiş olanları ise, piyasanın tuzaklarına düşmek ve eserlerinin hatta kendisinin ticaret metaına dönüşmesi tehdidi bekliyor. Peki, söz konusu tablonun içerisinde sanatçıların muhalif bir duruş sergilemesi mümkün mü? “Standardı ve sürekliliği olan piyasa rutin devam ederken radikal ve provokatifliğin tam zıt kutbunda olan sanat işleri piyasada inanılmaz dönüşümler meydana getirebiliyor.” diyor Ahmet Albayrak. Ona göre, piyasanın tam zıt kutbunda durarak da onun içinde yer alabilirsiniz. Eser, yapıt, iş sizden çıktığında çokanlamlı olarak sürekli farklı değerlerle paketlenerek fiziksel ve ekonomik bir gerçeklik sunabildiği için piyasa nesnesi hâline her an gelebilir. “Piyasada olmak da garip ve tekinsiz bir durum aslında. Son derece de ironik.”
                           <p>
                            <strong>
                             Sanat eleştirmenleri istifa ediyor
                            </strong>
                            <p>
                             Yazının başından itibaren ortaya koyduğumuz sistem içerisinde en çok yara alanların sanat eleştirmenleri olduğunu söylesek abartmış olmayız. Yakın geçmişte basına da yansıyan Dave Hickey ve Sarah Thornton gibi etkili sanat eleştirmenlerinin istifasının perde arkasında sanat ile para arasındaki çatlaktan sızanlar vardı. ‘Batman’ çizgi romanı okumuş herhangi birinin bu piyasada kariyer yapabilir hâle geldiğini söyleyen Hickey, Observer’a yaptığı açıklamada, sanat eleştirmenliğinin, sanat eserlerini riski olmayan birer yatırım aracı olarak gören zengin koleksiyonculara yatırım danışmanlığı yapmaya dönüştüğünü ve daha fazla buna devam edemeyeceğini belirtmişti: “Ben dâhil diğer pek çok sanat eleştirmeni tıpkı kral danışmanı gibi ortalıkta dolaşıp bu çok zengin insanlara akıl vermekten başka bir iş yapamaz hâle geldik. Gerçekten de buna değmez.” Sanat dünyasında bir turist mantığıyla hareket edildiğinden dem vuruyor Hickey: “Para ve şöhret sanat dünyasının üzerine çökmüş durumda. Yeni düşüncelerin, tartışmaların önünü kesiyor ve ortaya çıkmalarını engelliyor. Süregiden bu sistem içinde koleksiyoncular, galeriler, müzeler ve sanat simsarları, sanat üzerine açık fikirli tartışmalardan kaçınan sanatçılara gereğinden fazla bir değer atfedilmesinde ortak hareket etmekte.”
                             <p>
                              Bizim medyaya yeni yansısa da yıllara dayalı, uzun soluklu tartışmaların bir neticesi bu istifalar. Uluslararası Sanat Eleştirmenleri Derneği’nin (AICA) Türkiye’de 60 üyesi var. Bu üyelerin 25’i galeriler, müzeler gibi özel kurumlarda çalışıyor. Bir yandan da sanat eleştirisi yazıyorlar. Hem eleştiri yazıp hem de bu tür kurumlarda çalışmak bir tenakuz esasında. Lâkin burada da maişet derdi belirli mecburiyetleri beraberinde getiriyor. Medyada internet dilinin yaygınlaştığı, kısa, okunması kolay ve mümkün mertebe derinleşmeyen yazılara pirim verildiği bir dönemde sanat eleştirmenlerinin de bu dile uyum sağlaması, aksi takdirde bloglarında yazı yazmakla yetinmesi gerekiyor. “Bakıyorum ekonomi sayfasını yönetenler sanat üzerine yazı yazıyor ama hiçbir bilgileri yok bu konuda. Yani sırf para üzerinden o kişinin sanat yapıp yapmadığını söylüyor ve alıcı kitlesini yanıltıyorlar. Yeni bir kültür sanayinin kurulması için bütün partilerin uluslararası eleştirmenler birliğine başvurup bizden uzmanlık almaları lazım. Üyelerimizin büyük kısmı çok iyi eğitim almış, yıllardır çalışıyorlar. Bu insanların danışmanlık hizmetlerinden istifade etmek önemli.” diyor Beral Madra.
                              <p>
                               Sanat eleştirmenlerinin yazacak mecra bulmakta zorlanmasının ardında daha derin sebepler var Feyyaz Yaman’a göre. Eleştirel dil Frankfurt Okulu’ndan bu yana çok karnından konuşur oldu, çok öznelleşti ve akademik alana çekildi. Dil çok yoğunlaştı ve algılanması ve günlük hayata hitap etmesi problemli hâle geldi. Althusser’ler, Derrida’lar, Zizek’ler… “Sanat eleştirmenliği kendi açmazlarını oluşturdu. Sergi kataloglarında hep bu isimlere referanslar var ama sanatçıların üretim sürecinde hiç bu hesaplaşmalar yok.”
                               <p>
                                Sanat tarihçisi Donald Kuspit’e hak vermemek elde değil, finanslaşan sanatın değişim değeri giderek estetik değerin yerini alıyor, belirleyici konuma geliyor. Teorinin, anlamın da ötelendiği bu atmosferde sanatçının başarısı eserini satabilmesiyle mümkün. Eserin değerinin en önemli kriteri ise fiyatı. Sanat tarihine yön vermek için kabarık bir çek defterine sahip olmanız yeterli. Estetik, ekonomi, siyaset gibi birçok yapının tanımlarının silikleştiği, birbirinin içine geçtiği devirde ekonominin sanat üzerindeki tahakkümüne de şaşırmamak gerek. Nihayetinde bir piyasadan söz ediyoruz, bu sistem içerisinde sanat eseri de meta olarak konumlanıyor ve her şey kuralına göre işliyor. En az eserleri kadar ilginç bir hayat hikâyesine sahip sanatçı Vik Muniz’in de dediği gibi: “Bu büyük bir oyun alanı.”
                               </p>
                               <hr/>
                               <p>
                                <strong>
                                 Sanat Piyasasına giriş
                                </strong>
                                <p>
                                 Konuyu netleştirmek ve daha aydınlık bir yolda ilerleyebilmek adına sanat-para ilişkisinin cemaziyelevveline bakmakta fayda var. Konunun ucu M.Ö. 146 yılında Roma Konsülü Lucius Mummius’un savaş ganimeti sanat eserlerini açık artırmada sattığı zamanlara kadar uzanıyor. Fakat geriye gittikçe işin içinden çıkmak zorlaşacağı için Doğu Avrupa komünizminin çöküşünden ve kapitalizmin küresel bir sistem olarak boy göstermesinden bu yana sanatın ekonomi ile izdivacına eğileceğiz.
                                 <p>
                                  II. Dünya Savaşı’nın ardından sanatın başkentinin Paris’ten New York’a taşınmasıyla ciddi bir kırılma yaşanır. Soğuk Savaş’ın bitmesiyle, kapitalizm, küresel çapta güçlenerek, bir ahtapot gibi kollarının uzandığı her coğrafyada hüküm sürer. Piyasadaki hareketliliği tetikleyecek bu sürecin meyveleri ancak 1960’lı yılların ardından toplanacaktır. 1980’lerden itibaren 1990’ların ortalarına kadar ise sanat eserlerinin fiyatlarında rekor artışlar görülecektir.
                                  <p>
                                   Ekonominin sanat ve sanatçı üzerindeki bu kuşatıcı etkisi karşısında şüphesiz tepki gösteren, eserleriyle reaksiyon veren sanatçılar hep oldu. Lâkin bu radikal çıkışların, muhalif tavırların da kısa süre içerisinde nakde dönüştüğüne şahit oldu sanat tarihi. 20. yüzyıl boyunca süren bu hesaplaşmaların hiçbiri eserin değerini düşürmedi. 1920’den günümüze yaşanan ekonomik krizler ise sanat piyasasının yükselişinde en önemli manivelalar olarak değerlendirildi hep. Sanatın finanslaşması ve giderek bir yatırım aracına dönüşmesinde en önemli sebeplerden biri, piyasalarda süren finansal bunalımdı. Zira hisse senetleri ve pek çok yatırım aracı beklentileri karşılamayınca, yatırımcılar daha çok çağdaş sanata yöneldi. Sanatın krizi yendiği ve güvenilir, istikrarlı yatırım aracı olduğu iddiaları doğal olarak onun piyasa tarafından temellük edilme sürecini de hızlandırdı. Krizlerde sanat eserlerinin değeri düşmemiş ve bu da yatırımcıda büyük güvence hissi uyandırmıştı.
                                   <p>
                                    Uluslararası piyasanın gölgesindeki Türkiye’de daha çok ekonominin ‘şaha’ kalktığı 1980’li yılların ardından sanat piyasasında hareketlenme görülür. Darbe yorgunu memleketimizde devletin de artık kültür ortamının sorumluluğunu taşımaya mecali kalmamıştır, bu dönemde görev bir nevi bankalara ihale edilir. Dünya Bankası’nın da yerel bankalara talimatı vardır, kültüre belirli miktarda fon ayrılacaktır. Daha önce eleştirilen yukarıdan aşağıya devletçi sistemin yerine kapital hegemonyanın ikamesi bu şekilde gerçekleşir. Türkiye için de ekonomik krizler, bilhassa çağdaş sanata alakayı tetikler. Yerleşik sanat piyasasının çöküş yaşaması ve tıkanma ortamında güncel sanatın yeni soluğu ilaç gibi gelmiştir.
                                   </p>
                                   <hr/>
                                   <p>
                                    <strong>
                                     Sanatçı Nazım Hikmet Richard Dikbaş  : Piyasanın sanatla ilgisi yoktur
                                    </strong>
                                    <p>
                                     <img alt="" height="376" src="http://web.archive.org/web/20130425201147im_/http://medya.aksiyon.com.tr/aksiyon/2013/04/22/4595901.jpg"/>
                                     Türkiye’de sanat alanında bir hareketlilik olduğu doğru: güncel sanat, çağdaş sanat, adını ne koyarsanız koyun, farklı disiplinlerden gelen bilginin, bugünün estetik, bireysel, toplumsal meseleleriyle ilgili bir ifade biçimi kurgulamak için kullanıldığı bu alanda hareketlilik var. Devletin yetkili makamlarının sanatı terörün arka bahçesi olarak nitelediği bir dönemde yaşamamıza rağmen var bu canlılık.
                                     <p>
                                      Ama sanatın hazırlık, üretim, sergilenme ve belgelenme koşullarından sanat tarihine, araştırmasına, eğitimine ve eleştirisine tüm asal alanlarda ciddi eksiklikler sözkonusuyken, bunlardan çok daha fazla sanat pazarı konuşuluyor: Sanat pazarı patladı mı, patlayacak mı, patlamış mı? Zenginin malı züğürdün çenesini yorar. Dili, yöntemleri ve değerleri açısından sanat piyasasının -veya herhangi bir piyasanın- sanata veya sanatla ilgisi yoktur.
                                      <p>
                                       Peki, bir sanat piyasasından böyle bol bol bahsedecek kadar çok paramız, az biraz da aklımız varsa neler yapmalıyız? Sayalım: Yaygın, özgür ve yaratıcı, üniversite düzeyinde sanat eğitimi. Üniversite öncesi eğitimin her aşamasında günümüz sanatının temel bir ders olması. Eleştirel araştırma, kapsamlı belgeleme ve arşivleme çalışmaları. Sanat alanında uluslararası iletişimi güçlendirecek öğrenci, sanatçı, sanat tarihçi, sanat eleştirmeni, küratör atölyeleri. ‘İnsan kaynakları’ konusunda hiçbir eksiğimiz yok ama bütün bu işler için de para lazım: eğer parasını böyle gereksiz ve tehlikeli konulara harcayacak ‘kamusal’ veya ‘özel’ birileri bulunabilirse.
                                       <p>
                                       </p>
                                       <hr/>
                                       <p>
                                        <strong>
                                         Türkiye’de en yüksek değer biçilen eserler ve fiyatları:
                                        </strong>
                                        <p>
                                         Osman Hamdi Bey - “Vazo yerleştiren kız” (3.280.000 TL)
                                         <p>
                                          Erol Akyavaş - “Kabe” (2.900.000 TL)
                                          <p>
                                           Erol Akyavaş - “En-el Hak” (2.780.000 TL)
                                           <p>
                                            Burhan Doğançay - “Mavi Senfoni” (2.200.000 TL)
                                            <p>
                                             Nejat Melih Devrim - “Devrim” (2.100.000 TL)
                                             <p>
                                              Erol Akyavaş - “Fallen City I” (1.641.000 TL)
                                              <p>
                                               Hasan Rıza - “Fatih’in İstanbul’a Girişi” (1.260.000 TL)
                                               <p>
                                                Mübin Orhon - “Soyut Komposizyon” (1.010.000 TL)
                                                <p>
                                                 Ferruh Başağa - “Mavi Akdeniz” (757.000 TL)
                                                 <p>
                                                  Orhan Peker - “Ayçiçeği Tarlasında” (695.000 TL)
                                                  <p>
                                                   Adnan Çoker - “Retrospektif” (682.500 TL)
                                                   <p>
                                                   </p>
                                                  </p>
                                                 </p>
                                                </p>
                                               </p>
                                              </p>
                                             </p>
                                            </p>
                                           </p>
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=0E75E11828561E40C2BAC171FBA4E77C?newsId=35368), [web.archive.org (arşiv bağlantısı)](http://web.archive.org/web/20130425201147/http://aksiyon.com.tr/aksiyon/newsDetail_getNewsById.action;jsessionid=0E75E11828561E40C2BAC171FBA4E77C?newsId=35368)
