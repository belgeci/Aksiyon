# KİEV’DE ‘MAIDAN’ SAVAŞI

*Barbaros Kayan - Agence Le Journal 2014.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanı Viktor Yanukoviç iktidarının AB ile Ortaklık Anlaşması’nı askıya alarak ülke eksenini iyice Rusya’ya çevirmesinin ardından başlayan kitlesel gösterilerin kanlı çatışmalara dönüştüğü Ukrayna’da suların ne zaman durulacağı merakla bekleniyor.
  </font>
 </div>
 <div id="newsText">
  <font class="detail-text">
   <p>
    İktidar ve muhalefet temsilcilerinin temaslarından erken seçim kararı çıkarken, başkent Kiev’in Maidan Meydanı’nda çoğunluğunu radikal milliyetçilerin oluşturduğu eylemciler ile polis arasındaki çatışmalarda yüze yakın insan hayatını kaybetti.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-1.jpg"/>
   </p>
   <p>
    <strong>
     ÇATIŞMALAR ERKEN SEÇİM GETİRDİ
    </strong>
   </p>
   <p>
    Ağustos 1991’de Sovyetler Birliği’nden (SSCB) ayrılarak bağımsızlığını ilan eden Ukrayna, bugünlerde geniş çaplı protesto eylemleriyle sarsılıyor. Birçok şehirde hayat durma noktasına geldi. Çok sayıda kamu binası protestocuların işgali altında. Güvenlik güçleri ile protestocular arasındaki çatışmalarda ölenlerin sayısı her geçen gün artıyor. Uzun süreden beri protestocuların taleplerine kulaklarını tıkayan Cumhurbaşkanı Yanukoviç, erken seçime gitmeyi kabul etse de tansiyonun kısa sürede düşmesi mümkün görünmüyor.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-2.jpg"/>
   </p>
   <p>
    21 Kasım’da hükümetin AB ile ortaklık anlaşmasını imzalamaktan vazgeçmesinin ardından başlayan gösterilerin merkezi Kiev’de ‘Bağımsızlık Meydanı’ olarak bilinen Maidan. Değişik gruplardan oluşan protestoculara göre, 2004 yılında ‘Turuncu Devrime’ ev sahipliği yapan Maidan, şimdilerde Ukrayna’nın ikinci bağımsızlık mücadelesine tanıklık ediyor. Diğer taraftan protestoların seçilmiş hükümete karşı bir darbe olduğunu ve bağımsızlığa değil, tam tersine ülkenin bölünmesine hizmet ettiğini düşünenler de var. Nitekim Ukrayna’nın doğu ve batı olarak ikiye bölünmesi ve Kırım’ın Ukrayna’dan ayrılması Batı medyasında konuşulmaya başlanan konular arasında. Kamuoyu ise Rusya yanlısı Cumhurbaşkanı Viktor Yanukoviç ve AB yanlısı muhalif liderler arasında zaten ikiye bölünmüş durumda.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-3.jpg"/>
   </p>
   <p>
    Protestocular genelde Kiev ile AB’ye daha yakın duran batı bölgelerinde yaşayanlar. Eski dünya ağır sıklet boks şampiyonu Vitali Klitçko muhalifler arasında adı öne çıkan isimlerden biri. Udar (Yumruk) Hareketi lideri olan Klitçko AB’ye tam destek veriyor ve herhangi bir değişiklik yapılmazsa 2015 yılında gerçekleştirilmesi planlanan cumhurbaşkanlığı seçimlerinde aday olması bekleniyor. Diğer taraftan Ukrayna’nın Rusça konuşulan doğu ve güney bölgelerinde yaşayanların ise büyük bölümü Cumhurbaşkanı Yanukoviç’ten yana.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-4.jpg"/>
   </p>
   <p>
    Protestocuların temel talepleri arasında Cumhurbaşkanı Yanukoviç’in istifa etmesi, erken seçim yapılması ve cumhurbaşkanının yetkilerinin kısıtlandığı 2004 anayasasına dönülmesi yer alıyordu. Bu taleplerin önceki hafta salı günü parlamentoda görüşülmesi bekleniyordu. Ancak öyle olmadı, hükümet söz konusu talepleri parlamento gündemine dahi almadı. Bu, protestocuları çılgına çevirdi. Parlamentoyu kuşatan ve çok sayıda kamu binasını ateşe veren protestocular ile güvenlik güçleri arasında çıkan çatışmada 28 kişi hayatını kaybetti, yüzlerce kişi yaralandı.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-5.jpg"/>
   </p>
   <p>
    Cumhurbaşkanı Yanukoviç Genelkurmay Başkanı Volodimr Zamana’yı görevden almak zorunda kaldı. Yerine Deniz Kuvvetleri Komutanı  Amiral Yuriy İlyin getirildi. Ülkenin geldiği bu noktadan muhalif liderleri sorumlu tutan Yanukoviç çatışmalarda hayatını kaybedenler için “Bu anlamsız savaşta ölenler için üzgünüm.” dedi.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-6.jpg"/>
   </p>
   <p>
    Daha sonra muhalif liderlerle bir araya gelen Yanukoviç ateşkes anlaşması imzalandığını açıkladı. Fakat ateşkes uzun sürmedi. Perşembe günü yeniden alevlenen çatışmalarda bu sefer 50’den fazla kişi hayatını kaybetti. 67 polis ise protestocular tarafından esir alındı. Bu arada ateşkes kararının akabinde Cumhurbaşkanı ile görüşmek için Kiev’e giden AB bakanlarının çoğu çatışmaların yeniden başlamasının akabinde Brüksel’e döndü. Uzun süreden beri Kiev’de bulunan Rusya Dışişleri Bakan Yardımcısı Grigoriy Karasin ise yaşanan gelişmelerden AB’yi sorumlu tuttu ve AB dışişleri bakanlarının Ukrayna hükümetinden herhangi bir talepte bulunmasının doğru olmadığını söyledi. Karasin ayrıca muhalifler için hayati öneme sahip erken seçim taleplerinin AB yetkilileri tarafından desteklenmesinin de Ukrayna’ya zarar verdiğini iddia etti.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-7.jpg"/>
   </p>
   <p>
    Yaşanan gelişmelerin akabinde uluslararası kamuoyu Cumhurbaşkanı Yanukoviç üzerindeki baskıyı artırdı. Brüksel’de toplanan AB dışişleri bakanları  ‘şiddet ve aşırı kuvvet kullanımından sorumlu’ Ukraynalı yetkililer hakkında yaptırım kararı aldı. Söz konusu yaptırımlar arasında bu kişilerin AB sınırları içerisinde malvarlıklarının dondurulması, kendilerine vize yasağı getirilmesi ve şiddet eylemlerinde kullanılabilecek materyallerin Ukrayna’ya ihracatının yasaklanması gibi adımlar var.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-8.jpg"/>
   </p>
   <p>
    Toplantının akabinde açıklama yapan AB Dış İlişkiler ve Güvenlik Politikasından Sorumlu Yüksek Üyesi Catherine Ashton, olaylarda birinci sorumluluğun Cumhurbaşkanı Yanukoviç’e ait olduğunu belirtti. Ashton, “Hiçbir  şart şu anda şahit olduğumuz baskıları mazur gösteremez.” dedi.
   </p>
   <p>
    Bahse konu yaptırımlar Amerika Birleşik Devletleri (ABD) tarafından da destekleniyor. Nitekim ABD Dışişleri Bakanı John Kerry, çatışmaların akabinde ‘AB’li meslektaşlarıyla Ukrayna’ya uygulanacak yaptırımları görüştüğünü’ ifade etmişti. ABD Başkanı Barack Obama ise konuyla ilgili “Çizginin aşılması durumunda bunun sonuçları olacaktır.” değerlendirmesini yaptı. ABD, hâlihazırda 20 Ukraynalı yetkiliye vize yasağı getirmiş durumda.
   </p>
   <p>
    <img alt="" height="387" src="http://web.archive.org/web/20140318141903im_/http://medya.aksiyon.com.tr/aksiyon/2014/02/24/ukrayna-9.jpg"/>
   </p>
   <p>
    Uzun süre protestocuların taleplerini dikkate almayan Cumhurbaşkanı Yanukoviç, perşembe günü yaşanan kanlı olayların ardından 2004 Anayasası’na dönüş ve erken seçim kararı almak zorunda kaldı. Öte yandan 2011 yılından bu yana hapiste bulunan eski Başbakan Yulia Timoşenko’nun serbest bırakılmasına onay veren kanun da parlamentoda kabul edildi.  Bu gelişmeler protestocular tarafından sevinçle karşılanırken Ukrayna’da tansiyonun kısa sürede düşmesi zor görünüyor. Zira ülke uzun zamandır yolsuzluklarla mücadele ediyor.
   </p>
   <p>
    Ukrayna, bağımsızlığın kazanıldığı 1991 yılından bu yana yolsuzlukların bir türlü kontrol altına alınamadığı ülkelerden. Uluslararası Şeffaflık Örgütü’ne göre de 177 ülke arasında en fazla yolsuzluk yapılan yer sıralamasında 144’üncü sırada.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37921-kievde-maidan-savasi.html), [web.archive.org (arşiv bağlantısı)](http://web.archive.org/web/20140318141903/http://www.aksiyon.com.tr:80/aksiyon/haber-37921-kievde-maidan-savasi.html)
