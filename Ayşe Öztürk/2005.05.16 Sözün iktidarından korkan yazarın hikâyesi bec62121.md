# Sözün iktidarından korkan yazarın hikâyesi

*Ayşe Öztürk 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bazı kitaplar vardır ki var oluşlarını diğer kitaplara borçludurlar. Kuşatılmanın, merakın, soruların doğurduğu kitaplardır bunlar. Latife Tekin Kitabı da bunlardan biri. Bir anı-anlatı kitabı. Pelin Özer, Tekin’in Ormanda Ölüm Yokmuş kitabını birkaç gün tekrar tekrar okuduktan sonra elinde bavulu soluğu Bodrum’daki Gümüşlük Akademisi’nde alır.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607205320im_/http://www.aksiyon.com.tr/resim/545/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzun görüşmelerin ardından Latife Tekin Kitabı’yla ayrılır oradan. Kimdir Latife Tekin, onunla ve kitaplarıyla ilgili başlı başına bir kitap yazmaya değer mi? Bu sorunun cevabını vermek için Latife Tekin’in kitaplarından en az birini okumak gerekir elbette. Özer, Tekin’in edebiyat anlayışını, dilini tahlil etmez. Ona usulca sorular sorarak sızar kitaba. Onu konuşturur ve gider... Geriye, daha önce Latife Tekin okuru olmadan da okunabilecek ama sonra yazarın eserlerini mutlaka okuma isteği doğuran bir anı-anlatı kitabı kalır. Tekin tek tek değinir kitaplarına, her kitap bir dönemin, sosyal-politiğin, psikolojik sürecin ürünüdür. O artık edebiyat çevrelerinde hüsnü kabul görmüş, çağdaş Türk Edebiyatı’nda 80 sonrasının önemli romancılarından biridir. Bütün kitaplarında kendi yaşadıklarından yola çıkar.
   <br>
    <br>
     Kayseri’nin bir köyünde doğar, 9 yaşına kadarki hayatı burada geçer. Büyükşehir cinli kız Dirmit’in muhayyilesini iyiden iyiye dağıtır. Dirmit büyür. 20’li yaşındadır; göçmendir, öfkelidir, dolayısıyla politiktir. Ailesinden ve kendinden yola çıkarak annesine ithaf ettiği ‘Sevgili Arsız Ölüm’le edebiyat dünyasına girer. Kimilerine göre tesadüfen yazılmış bir kitaptır, bilgisi ve deneyimi yoktur. Tekin bu eleştirileri kişisel bir kıskançlığı değil sınıfsal bir kıskançlığın ürünü olarak açıklar. “Güç ve İktidar meselesi...” İkinci kitabı ‘Berci Kristin Çöp Masalları’nda muska evler dediği gecekonduları, gecekondulaşmayı, fabrika işçilerini, yoksulların dünyasını yaşayarak yazar. Her kitabında ayrı bir ses yakaladığını, ‘Gece Dersleri’nde de babasının Kur’an okurken çıkardığı kendisine has tonlamayı, mırıltıyı yazdığını söyler.
     <br/>
     <br/>
     Gece Dersleri’ni henüz yazarken politik hareket içinde tartışmalar başlar. Tekin, Türk sol hareketinin Gece Dersleri’nde tartıştığı şeyi tartışması gerektiğine inanır ancak böyle olmaz; şiddetle eleştirilir, susturulmak istenir ve yalnız bırakılır. Latife Tekin, bu kitabın kendine çok şey öğrettiğini, onu gerçekten yazar yapan şeyin bu kitap olduğunu söyler. “O yıllardaki halimizi hatırlıyorum. Sanki tapınma duygusuyla politik hareketin içindeydik ama tanrılarımızın kimler olduğu belli değildi. Namaza giden işçiler için üzülüyorduk ama camiye giden insanlardan farkımız yoktu. Tabii kılığımız, kıyafetimiz farklıydı. Bizim parkalarımız, botlarımız vardı. Bir çeşit dindarlardık biz de sonuçta.” Sol düşünceden kitaba arka çıkanlar da olur. Murat Belge, Onat Kutlar, Alev Alatlı ki Alatlı ardından Aydın Despotizmi’ni yazmıştır.
     <br/>
     <br/>
     ‘Buzdan Kılıçlar’ı sokak diliyle yazar. Kentin içine dalıp parayı bulmaya çalışan yoksulların macerasını Halilhan’ın üzerinden anlatır. Parayı arayan adamların dilinde yabancı sözcükler dolaşmaktadır, çalıntıdır ve bu dil onların kalkanıdır. Latife Tekin bu dili öğrenmek için aylar boyu ticaretle uğraşan abisiyle dolaşır, taksicilerle arkadaşlık kurar. Onlar para ararken Tekin de onların dilini yazar. ‘Aşk İşaretleri’nde de dildir onun sorunu. “Dili, dünyayı anlamlandırmak için kullananların bunu yapamayan insanlar karşısında bir güç ve iktidar ele geçirdiklerini söylemek istiyorum.” der. İlk gençliğinde dile kurduğu hakimiyetle, insanların iç dengelerini nasıl da bozabildiğini, etkileyebildiğini fark eder, bu özelliğini dizginler. ‘Ormanda Ölüm Yokmuş’un Gümüşlük Akademisi’yle bağlanabilir yanı olduğunu söyler ancak bu kitaptan diğer kitapları kadar söz etmez. Sadece, “Âşık olunmadan yazılamayacak bir kitaptır.”
     <br/>
     <br/>
     Latife Tekin yoksul dünyanın ıssızlığında bir hamle yapmıştır. Bir ıslık tutturur. Başka türlü bir melodisi vardır bu ıslığın. Aslında hepsi sosyal psikolojinin, iletişim sosyolojisinin, dil biliminin edebiyatla dile gelmiş halidir.
     <br/>
     <br/>
     Latife Tekin Kitabı, Pelin Özer, Everest, 202 sayfa, (212) 513 34 20
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21403), [web.archive.org (arşiv bağlantısı)](http://web.archive.org/web/20070607205320/http://www.aksiyon.com.tr:80/detay.php?id=21403)
