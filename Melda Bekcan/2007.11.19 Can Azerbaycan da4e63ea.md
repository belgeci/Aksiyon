# Can Azerbaycan

*Melda Bekcan 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080123195905im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Azeriler köklerine dair bir bilince sahip oldukları için özlerinden kopmamaları gerektiğinin farkındalar. Bu yüzden dillerini ve kültürlerini hep korumaya çalışmışlar.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Cumhurbaşkanı Abdullah Gül, kalabalık bir heyetle Azerbaycan’ı ziyaret etti geçtiğimiz hafta. Gül’ün Bakü temaslarını basından takip ederken Azerbaycan hatıralarım canlandı zihnimde. Mavi Rüya’yı çekerken Samanyolu Televizyonu’ndan kalabalık bir ekiple gitmiştik Azerbaycan’a. İlk davet teklifi geldiğinde, İstanbul’da yapmam gereken onca iş varken, dört gün boyunca yurtdışında kalma fikrine pek sıcak bakmamış; hatta ekipten bir gün önce geri dönmeyi kararlaştırarak işlerimi ayarlamıştım. Ama oraya vardığımızda halktan gördüğümüz ilgi ve alaka benim tasalarımı bir anda yok etti.
    <br>
     <br>
      İtiraf etmeliyim ki Azeri halkının bu kadar cana yakın olduğunu bilmiyordum. Türkiye’ye karşı öyle büyük bir sevgi besliyorlar ki anlatamam. Türkiye’den gelen herkesi kardeş gözüyle bakıp adeta bağırlarına basıyorlar. Misafirperverliklerini de en fazla sofrada gösteriyorlar. Onlar için sofra kültürü alışılmışın dışında bir önem arz ediyor çünkü… Önemli görüşmeler de keyifli sohbetler de yemek masasında yapılıyor. Haliyle yemek için ayrılan zaman da biraz uzuyor. Mesela öğlen saat bir gibi İstanbul’dan bir arkadaşım aradığında ona öğlen yemeği yediğimizi söylüyorum. Saat dört sularında yaptığımız ikinci görüşmede hâlâ yemek yediğimizi hatırlattığımda arkadaşım şaşırıyor.
      <br/>
      <br/>
      Oldukça keyifli geçen bir sohbetin ardından masadan kalkıyoruz, otele gidip biraz dinleniyoruz ve saat altı sularında bu kez akşam yemeğine geçiyoruz! Yemeğin ardından Kafkas Üniversitesi’nde düzenlenen törene katılıyoruz. Salona girer girmez dikkatimi Haydar Aliyev’le Atatürk’ün resimlerinin yan yana asılmış olması çekiyor. Fotoğrafların altında yazılı Haydar Aliyev’e ait şu söz hâlâ hafızamda: Biz iki devlet, tek milletiz.
      <br/>
      <br/>
      Azerbaycan halkının enerjisi ve orada gördüğümüz potansiyel bizi çok etkiliyor. Adım başı bir petrol kuyusu var. Hepimiz bu ülkenin geleceğinin çok parlak olduğu konusunda hemfikiriz. Halk, kendi ayaklarının üstünde yeni durmaya başladıklarını anlatıp biraz dertleniyor ama gördüğüm kadarıyla hepsinin ayağı yere sağlam basıyor. Yeni projelerden, yeni televizyon kanalları açmayı düşündüklerinden bahsediyorlar.
      <br/>
      <br/>
      Cumhurbaşkanı Gül ve bir grup işadamının oraya gitmesi beni çok sevindirdi; çünkü orada yapılması gereken çok şey olduğuna inanıyorum. Bu organizasyonda özel uçak kullanılması vb. durumların bu tür gezilere gölge düşürmemesi gerektiği kanaatindeyim. Yeni dünya düzeninde yumuşak siyasetin -kültür ve ekonomi üzerine inşa edilen siyaset- toptan ve tüfekten daha etkili olduğu herkesin kabul ettiği bir gerçek.
      <br/>
      <br/>
      Orada bizim köklerimiz var, bizi kendisine bu kadar yakın gören ve bize kucağını açan bir millete karşı kayıtsız kalmamalıyız. Yaptığım bir gözleme dayalı yorumumu sizlerle paylaşmak istiyorum. Bir gün manavdan bir salkım üzüm alıp eve geldim. Üzüm salkımını tabağa yerleştirerek dolaba koydum. Tabağın bir kenarında da salkımdan kopmuş taneler vardı. Bu esnada üzüm tanelerinin tazeliği ve canlılığı dikkatimi çekti. Ertesi gün üzüm tabağını elime aldığımda biraz şaşırdım. Salkım halindeki üzümler hâlâ diriliğini koruyordu; ama kenarda kalmış taneler kurumuştu.
      <br/>
      <br/>
      Bu durum hayata dair bir emsali çağrıştırdı zihnimde… Demek ki salkımından yani köklerinden kopmayanlar daha uzun süre canlı kalırken, uzaklaşanlar da bir kenarda kurumaya mahkûm oluyorlar diye düşündüm kendi kendime. Belki biraz özel olacak ama benim hayatımda da böyle bir süreç olduğunu itiraf etmeliyim, geçmişimle ilgili muhakeme yaptığımda en büyük yanlışlarımı ailemden, yani köklerimden uzaklaştığım dönemde yaptığımı fark ettim.
      <br/>
      <br/>
      Azeriler işte bu bilince sahip oldukları için özlerinden kopmamaları gerektiğinin farkındalar. Bu yüzden dillerini ve kültürlerini hep korumaya çalışmışlar. Onların bu bilinç çemberinde tarihlerinin çok önemli bir yeri var, bu yüzden Türkiye onlar için çok değerli. Aksiyon’da yazmaya başladığımdan beri her hafta Azerbaycan’dan da mesajlar aldım. Bu vesileyle bana mesajlarıyla destek olan herkese çok teşekkür ediyorum.
      <br/>
      <br/>
      Hep bir arada, birbirimize destek olarak dayanışma içinde yaşamaya devam edelim, tıpkı bir salkımın üzüm taneleri gibi…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28892), [web.archive.org (arşiv bağlantısı)](http://web.archive.org/web/20080123195905/http://www.aksiyon.com.tr:80/detay.php?id=28892)
