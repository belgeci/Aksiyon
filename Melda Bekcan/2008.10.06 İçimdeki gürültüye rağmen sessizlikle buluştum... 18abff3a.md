# İçimdeki gürültüye rağmen sessizlikle buluştum...

*Melda Bekcan 2008.10.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20081013064127im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Meğer bana karalar bağlatan derdimin nedeni apar topar uzaklaştığım ‘ortam’ değil, her yere birlikte gittiğim ‘ben’ imiş. İç sesimi dindiremediğim için iletişimsizmişim; hem sağır hem kör hem de dilsizmişim…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20081013064127/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081013064127/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081013064127oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081013064127oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Çok uzun zamandır yapmayı beceremediğim bir şeydi kendime zaman ayırmak. Son yıllar, öyle çetin zorluklarla geçti ki benim için, büyük mücadeleler verdiğim sorunlardan kafamı kaldırıp ne yazık ki doğru dürüst tatil bile yapamamıştım. Baktım ki artık sinirlerim yıprandığı için öfkeme hâkim olamıyorum, mecburen gündelik yaşantımda ‘pause’ düğmesine basarak bir süreliğine her şeyi durdurup buralardan gitmek durumunda kaldım.
    <br>
     <br>
      Aldığım radikal bir kararla, yaşadığım şehirden kilometrelerce mesafe uzaklaştığım bu süre içinde, zorunlu olmadıkça ne telefon kullandım, ne televizyon izledim, ne de gazete okudum. Hatta yazı yazmak amacı dışında bilgisayarımın kapağını bile kaldırmadım!
      <br>
       <br>
        Benliğime egemen olamamamın sebebini uzun uzadıya düşününce, aslında ‘huzura’ ihtiyaç duyduğumun farkına vardım. Benim için huzur demek sükûnet demekti. Kararımı verdim; ne yapıp edip onu bulmalıydım!
        <br/>
        <br/>
        Bu sebeple ‘sessizlikten’, baş başa kalabilmek için bir randevu talep ettim. Fazla bekletmeden ‘Tabii ki olur.’ dedi. Buluşma yolunda beni bekleyen zorlukları fazla düşünmeden, aldığım cevaba sevinip havalara uçtum. Fakat vuslatımız zannettiğim kadar kolay olmadı. Ne zaman onunla yalnız kalmak için bir adım atmaya kalksam, içimdeki gürültü paçama yapıştı, beni bırakmadı…
        <br/>
        <br/>
        Hemen pes etmedim elbette. Defalarca denedim en azından birkaç dakikalığına ‘sessiz’ kalabilmeyi. Her seferinde ise yenik düştüm. Tam vazgeçip eve geri dönmeyi düşünürken, aklıma parlak bir fikir geldi. ‘Belki kendisini göstermek istemiyordur, gözlerimi kapatırsam usulca gelir, omzuma dokunur’ ümidiyle kapattım gözlerimi. Daha bir dakika geçmeden ‘Acaba cep telefonum çalmış olabilir mi?’ diye ansızın fal taşı gibi açılarak, telefon ekranına kaydı gözlerim. O zaman durumumun vahametini daha iyi kavradım; çünkü telefonumu ellerimle kapattığımın şuurundaydım!
        <br/>
        <br/>
        ‘Peki’ dedim ‘Bir de kulaklarımı kapatmayı deneyeyim, inşallah kalbime ilham olur onun geldiği, o zaman birbirimize daha sıkı sarılarak gideririz hasretimizi!’ Çok geçmeden, farklı ortamlardan tanıdığım, birbiriyle alakasız insanlar, ağızbirliği yapıp fısır fısır konuşmaya başladılar, avuçlarımın birinden diğerine. O, yine gelmemişti…
        <br/>
        <br/>
        Beni bu kadar beklettiği için çok kızdım ve son bir ümitle tekrar kapısını çaldım sessizliğin. Açan olmadı. O an, kapıya, sırtımı dönseydim, bir daha asla cesaretimi toplayamayabilirdim. Çaresiz bir biçimde başım önde, sabırla bekledim eşikte. Nihayet, kapıyı hafifçe araladı. Hiç konuşmadan saatlerce dinledik birbirimizi. Nasıl olduğunu anlamadan dindi içimde sağanak yağmur gibi yağan öfkenin sesi!
        <br/>
        <br/>
        ‘Sessizlikten anlamayan, bizim söylediklerimizden hiçbir şey anlamaz ‘ demiş âlim. Meğer bana karalar bağlatan derdimin nedeni apar topar uzaklaştığım ‘ortam’ değil, her yere birlikte gittiğim ‘ben’ imiş. İç sesimi dindiremediğim için iletişimsizmişim; hem sağır hem kör hem de dilsizmişim…
        <br/>
        <br/>
        Dönüşte, havaalanının bagaj çıkışında beklerken hiç paniklemediğimi fark ettim. Eskiden olsa bavulumun kaybolması durumunda başıma gelecekleri düşünüp boş yere endişelenirdim. Öyle ya artık o bez parçasının ve içindekilerin ne önemi vardı? Ben, aradığım huzuru kalbimde getirmiştim.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31341), [web.archive.org (arşiv bağlantısı)](http://web.archive.org/web/20081013064127/http://www.aksiyon.com.tr:80/detay.php?id=31341)
