# Son pişmanlık

*Melda Bekcan 2007.11.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071224141120im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bireyleri imkânları dahilinde değerlendirmek lazım aslında; çünkü insanın gerçek yönü ancak imkân ve imkansızlıklarla karşı karşıya kaldığında ortaya çıkıyor. Sanırım imtihan denen olgu da bu olsa gerek.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Milletçe zor günler geçirdik. Bir yandan şehit haberleri, alıkonan askerlerimiz canımızı acıttı, bir yandan da hiçbir şey yapamamanın sıkıntısıyla negatif elektrikle yüklendik, hepimiz kaskatı kesildik, günler boyu sanki stand by konumundaymışız gibi bekledik.
    <br>
     <br>
      Bu sancılı dönemin ardından yapılan yorumlar, özellikle de eski komutanlardan gelen itiraflarsa şaşırtıcıydı.
      <br/>
      <br/>
      Eski komutanlar verdikleri demeçte Kürtleri yok saymakla, dillerini konuşmalarını yasaklamak gibi birtakım uygulamalarla hata ettiklerini anladıklarını dile getirdiler. Daha sonra da bundan sonra yapılabilecek açılımlar gündeme geldi ve yapılan yanlışların nasıl düzeltilmesi gerektiği.
      <br/>
      <br/>
      Demek ki yaşanan zor günler, bir yüzleşme sürecine gebeymiş diye düşündüm kendi kendime.
      <br/>
      <br/>
      Bu iç hesaplaşma yukarıdaki insanlara aitti, onlar yukarıdaydılar çünkü aldıkları kararlar devletin işleyişine yön veriyordu; bu itiraflar bizi şaşırttı çünkü büyük güçlere sahip insanların asla hata yapmayacaklarına şartlanmıştı zihinlerimiz. Oysa geçmişte yapılan hataların günümüze yansıyan izdüşümüyle sarsıldık, anlaşılan o ki zamanında hastalığın teşhisi doğru konmamıştı ve uygulanan tedavi yöntemi yanlıştı.
      <br/>
      <br/>
      Yaşanan her şeye rağmen bu itirafların onurlu ve erdemli bir davranış biçimi olduğuna inanıyorum çünkü kişinin kendisiyle; iyisiyle, kötüsüyle yüzleşebilmesi çok zor özellikle de bir dönem böyle büyük imkanlara sahip olmuş insanların, bir ulusa pişmanlıklarını ifade etmesi.
      <br/>
      <br/>
      Tabii imkanlar büyük olduğunda, hatalar da büyük oluyor tıpkı yapılan doğruların da büyük olduğu gibi…
      <br/>
      <br/>
      İmkan ve imkansızlık, bence hayatımızı şekillendiren unsurların en önemlilerinden ikisi.
      <br/>
      <br/>
      Bugün yüz yüze geldiğimiz gerçek de bir dönem bazı ‘imkanlara’ sahibi olan yöneticilerin, belli bir kesimin kendilerini ifade etmelerini bir anlamda var olabilmelerini ‘imkansızlaştırmasıyla’ başladı, bu birbirine zıt gelişen olaylar zinciri başta bir kartopu büyüklüğündeyken zaman içinde yuvarlanarak büyüdü.
      <br/>
      <br/>
      Yaşamda ‘imkan çemberinin’ ne kadar önemli olduğunu keşfedeli çok uzun bir zaman olmadı ama bu bilince varmamın ardından olaylara bakış açım değişti.
      <br/>
      <br/>
      Edindiğim tecrübeler bana bireyleri imkanları dahilinde değerlendirmem gerektiğini öğretti çünkü insanın gerçek yönü ancak imkan ve imkansızlıklarla karşı karşıya kaldığında ortaya çıkıyor, sanırım imtihan denen olgu da bu olsa gerek.
      <br/>
      <br/>
      İnsan imkanı olmadığında yani acizken gerçek yönünü ortaya koyamıyor. Örneğin bir dönem her şeyinizi paylaştığınız mütevazı şartlara sahip arkadaşınız belli bir konuma geldiğinde bakıyorsunuz ki bambaşka biri olmuş, o zaman tüm yaşanılanların yapmacık olduğunu ve belli koşulların zaruretiyle geliştiğini anlıyorsunuz. Ya da bunun tersi de olabiliyor; oldukça tatminkar şartlarda yaşarken hoşsohbetiniz olan ve olumlu bir izlenim veren kişi daha alt seviyelere indiğinde agresif davranışlar sergileyebiliyor.
      <br/>
      <br/>
      Bu tür durumlarla karşılaştığımda içimden çok sevdiğim bir peygamber duasını geçiriyorum; Allahım bana ne bezdirecek kadar az, ne de azdıracak kadar çok ver.
      <br/>
      <br/>
      Bazen de imkansızlıklarımız bize imkanlarımızın kıymetini öğretiyor; mesela hastalandığımızda sağlığımızın değerini anlıyoruz ya da kaybettiğimizde yakınlarımızın önemini.
      <br/>
      <br/>
      Sanırım sorun, imkan çemberimizin sınırlarını iyi çizemediğimizden kaynaklanıyor, çoğumuz sahip olduklarımızın farkında değiliz, hayatın içinde öyle savruluyoruz ki algılarımız kapanıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28943), [web.archive.org (arşiv bağlantısı)](http://web.archive.org/web/20071224141120/http://www.aksiyon.com.tr:80/detay.php?id=28943)
