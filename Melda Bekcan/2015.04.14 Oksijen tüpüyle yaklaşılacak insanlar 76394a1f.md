# Oksijen tüpüyle yaklaşılacak insanlar

*Melda Bekcan 2015.04.14*

<div class="pNewsDetailMainContent" itemprop="articleBody">
 <p>
  Mesafe giderek büyüyor
  <br>
   Öyle ki!
   <br>
    İnsanların ortak görüşte birleşmesi
    <br>
     Neredeyse imkânsız gibi geliyor!
     <br>
      O denli farklı dünyalarda yaşayanlar var ki
      <br/>
      Kimisi atmosfer tabakasında uçarken
      <br/>
      Kimisi de okyanusun derinlerinde yüzüyor sanırsın.
      <br/>
      Yanına yaklaşmaya niyet edersen
      <br/>
      Nefes alabilmek için
      <br/>
      Oksijen tüpü taşımalısın.
      <br/>
      …
      <br/>
      Mesafe giderek büyüyor
      <br/>
      Öyle ki!
      <br/>
      Beynim dünyanın bir ucunda yaşıyor,
      <br/>
      Kalbimse başka bir ucunda atıyormuş
      <br/>
      Gibi geliyor!
      <br/>
      Birbirlerine ters istikamette ilerleyip
      <br/>
      O denli farklı arzuların peşinde koşuyorlar ki…
      <br/>
      Aralarında gidip gelmekten bitap düştüm,
      <br/>
      Gençliğim gitti.
      <br/>
      Olan, bana oldu yahu!
      <br/>
      …
      <br/>
      Mesafe giderek büyüyor
      <br/>
      Öyle ki
      <br/>
      Fakir ile zengin arasındaki ayrışım
      <br/>
      Atasözlerini dahi rafa kaldırdı!
      <br/>
      Eskiden ‘Paranın kimde olduğu belli olmaz!’ denirmiş.
      <br/>
      Şimdilerde nerde?
      <br/>
      Fakir ile zengin
      <br/>
      Ateş ve su mizacına büründü
      <br/>
      Artık istese de yan yana gelip
      <br/>
      Aynı çatı altında barınamıyor.
      <br/>
      …
      <br/>
      Benliğimizle de aramızda mesafe var,
      <br/>
      Birçok insan duruyor ortamızda.
      <br/>
      Öyle çok konuşuyorlar ki!
      <br/>
      İç sesimin söylediklerini duyamıyorum.
      <br/>
      O kadar kalabalıklar ki!
      <br/>
      Kendimle baş başa kalamıyorum.
      <br/>
      Ve benliğimle aramda
      <br/>
      Gedikler açılıyor,
      <br/>
      Uçurumlar büyüyor,
      <br/>
      Üstelik!
      <br/>
      Elimden hiçbir şey gelmiyor.
      <br/>
      Devran böyle gelmiş
      <br/>
      Böyle gidiyor.
      <br/>
      …
      <br/>
      Endişelerim var benim
      <br/>
      Mesafelere dair…
      <br/>
      Zira birlik beraberlik iyidir de
      <br/>
      Kopmalar bir baş göstermeyedursun!
      <br/>
      Gerisi çorap söküğü gibi gelir,
      <br/>
      Ansızın alır başını gider, taraflar
      <br/>
      Farklı kutuplara yaklaşır.
      <br/>
      Uzaklık duygusu bir virüs gibi vücuda yayılır,
      <br/>
      Gözle görülmese de
      <br/>
      Etkisi kısa sürede anlaşılır.
      <br/>
      …
      <br/>
      Lâkin!
      <br/>
      Mesafelere dair endişem
      <br/>
      Sadece uzaklıkla alakalı değil!
      <br/>
      Ne yazık ki…
      <br/>
      Aynı zamanda mesafe giderek kısalıyor,
      <br/>
      Gerçek ve sanal arasında!
      <br/>
      Dizi senaryolarındaki kurgu
      <br/>
      Tüm zihinleri fethederken,
      <br/>
      Gerçek dünyada yaşananlar
      <br/>
      Açlık, sefalet, savaşlar
      <br/>
      Kimsenin umurunda değil.
      <br/>
      …
      <br/>
      Mesafelerin farkına varabilmek
      <br/>
      Bir kenara dursun,
      <br/>
      Algılananı anlamlandırmak da
      <br/>
      Giderek zorlaşıyor.
      <br/>
      Zira aynı evde nefes alanların mesafesi,
      <br/>
      Farklı ülkelerde yaşayanlardan bile
      <br/>
      Daha uzak olabilir.
      <br/>
      İnsanlar dip dibe duruyor görünse de
      <br/>
      Araya mesafe koyabilir.
      <br/>
      …
      <br/>
      Ha! Bunun tersi de olabilir.
      <br/>
      Yani yollara rağmen…
      <br/>
      Yakın hissetmek mümkündür.
      <br/>
      Yıllara rağmen…
      <br/>
      Sanki biraz önce yaşanmış gibidir,
      <br/>
      Hissiyat izafidir!
      <br/>
      Söyler misiniz?
      <br/>
      Dışarıdan bakan biri
      <br/>
      Bunu nasıl anlayabilir?
     </br>
    </br>
   </br>
  </br>
 </p>
 <p>
  <img alt="" src="http://web.archive.org/web/20150707210514im_/http://medya.aksiyon.com.tr//aksiyon/2015/04/14/567636.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/oksijen-tupuyle-yaklasilacak-insanlar_550573), [web.archive.org (arşiv bağlantısı)](http://web.archive.org/web/20150707210514/http://www.aksiyon.com.tr/mavi-ruya/oksijen-tupuyle-yaklasilacak-insanlar_550573)
