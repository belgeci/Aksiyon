# Devlet Başkanı'na eş olmak!

*Melda Bekcan 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080105063618im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Aslında kolay değil bir devlet adamına eş olmak. Uyulması gereken protokoller, katılmak mecburiyetinde kalınan geziler, faaliyetler… Sürekli herkesin gözü önünde bulunmak da cabası…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Nicolas Sarkozy, Fransa Cumhurbaşkanı. Son zamanlarda özel hayatında yaşadığı fırtınalar ve boşanma süreciyle gündemde. Yaşadıklarıyla ilgili olarak kendisine yöneltilen bir soruya şöyle cevap veriyor: “Ben Fransızlar tarafından sorunlarına çözüm bulmam için seçildim, özel hayatım hakkında konuşmam için değil.” Sarkozy’nin eski eşi Cecilia ise sık sık medyada boy gösteriyor verdiği demeçlerle. En çok üzerinde durduğu konu Elysee Sarayı’nın First Lady’si olmak istememesi. “Ben göz önünde olmayı seven biri değilim. First Lady olmak bana göre değil. Fransızlar bir kişiyi Cumhurbaşkanı olarak seçiyor, bir çifti değil.” diyor Cecilia…
    <br>
     <br>
      Bunları okuduğumda Türkiye’deki tartışmaları hatırladım birden. Cumhurbaşkanı’nın, eski Meclis Başkanı’nın, Başbakan’ın, bakanların eşleriyle ilgili yazılıp çizilenler canlandı zihnimde. Biz onları değil kocalarını seçtiğimiz halde, yine de onlardan bahsettik; giysilerini, örtülerini, çantalarını, ayakkabılarını eleştirdik konuşmalarımızda, yazılarımızda...
      <br/>
      <br/>
      Aslında kolay değil bir devlet adamına eş olmak. Uyulması gereken protokoller, katılmak mecburiyetinde kalınan geziler, faaliyetler… Sürekli herkesin gözü önünde bulunmak da cabası…
      <br/>
      <br/>
      Bizler öncelikle halka hizmet etmesi için bir birey seçeriz. Ardından birey eşiyle bir bütün olur ve onlardan zihinlerimizde kendileri için hazırladığımız kalıba uymalarını bekleriz. Bu beklenti sürecinde onların ne geçmişinin ne de kimliklerinin bir önemi vardır artık. Özel hayatları kamuya mal olmuştur çünkü. Bu yüzden de onlar her türlü zorluğa rağmen kendileri için oluşturulmuş profile uymak zorundadırlar.
      <br/>
      <br/>
      Kamu hayatının zorlukları nelerdir peki?
      <br/>
      <br/>
      Sahneye çıkmakla mükellef olan bir sanatçı için altın bir kural vardır; her ne olursa olsun şov devam etmelidir! Bu kural devlet adamları için de geçerli. Tabii onunla aynı hayatı paylaşmaya karar vermiş eşi için de… Öyle olduğu için devlet adamlarının eşleri, bir süre sonra bu kurala göre yönlendirmeye başlar hayatlarını. Zamanla kendi kimliği geri planda kalır. Belki kalmalıdır da…
      <br/>
      <br/>
      Bir kadın olarak hayatın getirdiği tüm yükümlülüklerin üstüne bir de kamuoyunun beklentisi eklenir çünkü... Belki bir anne olarak hasta haliyle evde bıraktığı çocuğu için yüreği kavrulsa da eşinin yanında dimdik durması gerekebilir. Kendi yakınlarının sıkıntılarıyla ilgilenemezken, sosyal yardım faaliyetlerinde birçok insanın derdine derman olmaya çalışabilir. Bir toplum içinde yalnız oturmayı tercih etmesi dışarıdan seviye farkı olarak algılanabilir. Ama şartlar ne olursa olsun o yine de eşinin yanı başındadır. Tıpkı saray muhafızları gibi… Sanki kendi duyguları yokmuş gibi yerine getirmelidir ‘eş olma’ görevini.
      <br/>
      <br/>
      Halbuki onların da hayatlarında kendilerini kötü hissedebilecekleri dönemleri olduğunu düşünmek lazım. Yaptıkları gezileri, katıldıkları etkinlikleri anlatırken onların bu yönlerini dikkate almıyoruz genelde. Onları hep özgür zannediyoruz. Oysa bir devlet adamının özgürlüğü, toplumun beklentileri doğrultusunda görünmeyen halkalarla zincire vurulur aslında. Bu zincir, ailenin ve akrabaların diğer fertlerine kadar uzanır çoğu zaman. Evladının işi, kazancı, düğünü, düğünde takılan takıları hep göz önündedir. Bir sabah kalktığında, “Kızına sahip çıkmazsan ya davulcuya kaçar, ya da zurnacıya…” başlıklı haberlerle karşılaşabilir.
      <br/>
      <br/>
      Kısacası, bir devlet adamıyla yapılan evlilikle başlayan hayat, tüm ışıltısına rağmen büyük zahmetlere gebedir. Bazen bu yaşam biçimi kişisel bir tercihtir, bazen de yıllar sonra ortaya çıkan sürpriz bir gelişme.
      <br/>
      <br/>
      Aslında evlilik kararı öncesinde çiftler günün birinde böyle bir durumla karşılaştıklarında birbirlerine yardımcı olacaklarına dair baştan söz verseler fena olmaz! Sağlıkta, hastalıkta; iyi günde, kötü günde; bir gün siyasi lider olduğumda yanımda olacağına söz veriyor musun?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28734), [web.archive.org (arşiv bağlantısı)](http://web.archive.org/web/20080105063618/http://www.aksiyon.com.tr:80/detay.php?id=28734)
