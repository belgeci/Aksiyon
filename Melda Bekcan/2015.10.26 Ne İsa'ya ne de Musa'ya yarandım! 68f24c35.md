# Ne İsa'ya ne de Musa'ya yarandım!

*Melda Bekcan 2015.10.26*

<div class="pNewsDetailMainContent ctx_content" itemprop="articleBody">
 <p>
  Bu tanımlamayı hiç sevmezdim
  <br/>
  Hangi ortamda duysam
  <br/>
  Ayıplardım,
  <br/>
  Tüylerim diken diken olurdu,
  <br/>
  Bugüne değin!
  <br/>
  Ne yani?
  <br/>
  Hem Hz. İsa
  <br/>
  Hem Hz. Musa!
  <br/>
  Böyle iki büyük peygamber
  <br/>
  Teşbihte kullanılır,
  <br/>
  Bir insanın ağzına sakız olabilir mi?
  <br/>
  …
 </p>
 <p>
  Meğer Efendimiz (sav) haklıymış,
  <br/>
  Kimseleri ayıplamamak lazımmış,
  <br/>
  Toprağın altına girmeden,
  <br/>
  İnsanın başına tüm ayıpladıkları
  <br/>
  Bir bir gelirmiş,
  <br/>
  Tıpkı benim bugünlerde yaşadığım,
  <br/>
  Ve zihnimden…
  <br/>
  ‘Ne İsa’ya yarandım
  <br/>
  Ne de Musa’ya’
  <br/>
  Diye geçirdiğim gibi!
  <br/>
  …
 </p>
 <p>
  Peki, bu durumlara nasıl mı düştüm?
  <br/>
  Bakın anlatayım…
  <br/>
  Ne zaman ki insanlara dair gördüğüm hataları,
  <br/>
  Ya da bir sistemdeki aksamaları ifade etsem,
  <br/>
  Bırakın dokuz köyden kovulmayı
  <br/>
  Onuncu sıradakine gitsem dahi
  <br/>
  Tüm tepkileri üstüme çekiyorum.
  <br/>
  İnsanlar toz kondurmuyor kendine!
  <br/>
  Neden ki?
  <br/>
  Biz melek miyiz?
  <br/>
  Peri miyiz?
  <br/>
  Şayet yiyip içiyorsak,
  <br/>
  Şayet uyuyup kalkıyorsak,
  <br/>
  Şayet hastalanıp iyileşiyorsak,
  <br/>
  Şayet gülüp ağlıyorsak,
  <br/>
  Yani insani hasletler taşıyorsak
  <br/>
  O zaman hata da yapabiliriz.
  <br/>
  Bizler âciz kul değil miyiz?
  <br/>
  …
 </p>
 <p>
  Zaten tüm mesele burada başlıyor,
  <br/>
  Kimse yaptığı hatayı kabullenmiyor,
  <br/>
  Sorumluluğu üstüne almıyor.
  <br/>
  Hep başkası hatalı
  <br/>
  Hep zalimin zulmü var
  <br/>
  Hep karşı tarafın yanlışı.
  <br/>
  Peki arkadaşım?
  <br/>
  Sen neden mağduriyet yaşadın?
  <br/>
  Buna dair bir fikrin var mı?
  <br/>
  Hayır, yok!
  <br/>
  Çünkü herkes kendince haklı!
  <br/>
  …
 </p>
 <p>
  Oysa hayatın gerçek yüzü
  <br/>
  Hiç de öyle değil.
  <br/>
  Daima madalyonun arka yüzü,
  <br/>
  Dünyadan parlak görünen Ay’ın
  <br/>
  Karanlık bir yüzü,
  <br/>
  Günah işleyen bir insanın
  <br/>
  Tövbe etme hakkı vardır
  <br/>
  Öyle değil mi?
  <br/>
  Ayrıca nasıl buyruluyor, ayet-i kerimede?
  <br/>
  ‘Herkes önceden hazırladığını bulur’
  <br/>
  Yani başımıza gelen sorunlardan
  <br/>
  Sadece karşı taraf değil
  <br/>
  Bizler de sorumluyuz.
  <br/>
  …
 </p>
 <p>
  Üstelik bu sıkıntıları görmek
  <br/>
  Ve gözle gördüğünü ifade etmemek de
  <br/>
  Büyük bir sorumluluk!
  <br/>
  Dostun, düşmanın ayrımı,
  <br/>
  Ne zaman belli olur?
  <br/>
  Sanki hiçbir şey yokmuş,
  <br/>
  Her şey muntazam ilerliyormuş,
  <br/>
  Dalkavukluğunun vebali yok mu?
  <br/>
  …
 </p>
 <p>
  Ne yapalım yani?
  <br/>
  Yapılan yanlışlara
  <br/>
  Seyirci mi kalalım?
  <br/>
  Oscar ödülüne layık
  <br/>
  Oyun mu oynayalım?
  <br/>
  İşte bunları ifade ettiğim için
  <br/>
  Nedense son günlerde çok eleştiri alıyorum.
  <br/>
  Hangi ortama girsem
  <br/>
  Refüze ediliyorum!
  <br/>
  Hâlimi bir görseniz
  <br/>
  Ne İsa’ya ne de Musa’ya yarandım!
 </p>
</div>


Kaynak: [www.aksiyon.com.tr](http://www.aksiyon.com.tr:80/mavi-ruya/ne-isaya-ne-de-musaya-yarandim_552704), [web.archive.org (arşiv bağlantısı)](http://web.archive.org/web/20151101072129/http://www.aksiyon.com.tr:80/mavi-ruya/ne-isaya-ne-de-musaya-yarandim_552704)
