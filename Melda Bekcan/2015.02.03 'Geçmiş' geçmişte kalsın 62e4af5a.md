# 'Geçmiş' geçmişte kalsın

*Melda Bekcan 2015.02.03*

<div class="pNewsDetailMainContent" itemprop="articleBody">
 <p>
  Geçmişte zorlu bir dönem geçirdim.
  <br>
   Öyle ki!
   <br>
    Sanki içime duman çekmiştim
    <br>
     Sonra onu geri vermemiştim.
     <br>
      Duman tüm bedenimi dolaşmıştı,
      <br/>
      Hücrelerime kadar işlemişti,
      <br/>
      O denli kaynaşmıştık ki…
      <br/>
      Ayrılma vakti geldiğinde,
      <br/>
      Birbirimizden vazgeçemedik
      <br/>
      Hep içimde kalsın,
      <br/>
      ‘Hiç gitmesin’ istedim.
      <br/>
      …
      <br/>
      Geçmişte zorlu bir dönem geçirdim.
      <br/>
      Öyle ki!
      <br/>
      Sanki buz dağı atmışlardı, içime.
      <br/>
      Gel vakit, git vakit,
      <br/>
      O buz dağı içimde erimişti.
      <br/>
      Soğuk sular, bedenimi sarmıştı,
      <br/>
      Heveslerim, derin suların altında kalmıştı.
      <br/>
      Etrafımdaki insanların heyecanlarına,
      <br/>
      Allı pullu giyinmelerine,
      <br/>
      Alışveriş yapmalarına imreniyordum.
      <br/>
      Yaşım henüz geçmemişti,
      <br/>
      Nedense benden bu tür duygular
      <br/>
      Çoktan geçmişti!
      <br/>
      …
      <br/>
      Geçmişte zorlu bir dönem geçirdim.
      <br/>
      Öyle ki!
      <br/>
      Sanki bir avuç kor atmışlardı içime.
      <br/>
      Rahmetli babam aklıma gelince
      <br/>
      Alev alev yanıyordum,
      <br/>
      Gözümden yaşlar akmasına rağmen
      <br/>
      Alevler sönmüyordu…
      <br/>
      Aradan yıllar geçti,
      <br/>
      Ne zamandır acımın dinmesini bekliyorum.
      <br/>
      Çember giderek büyüyor,
      <br/>
      Benliğimi sarıyor,
      <br/>
      Ve bir türlü içinden kurtulamıyorum.
      <br/>
      …
      <br/>
      Geçmişte zorlu bir dönem geçirdim.
      <br/>
      Öyle ki!
      <br/>
      Sanki bir kova kömür dökmüşlerdi içime,
      <br/>
      Tüm renklerim solmuştu.
      <br/>
      Renk körü gibiydim,
      <br/>
      Hayatımdaki canlılığı yitirmiştim,
      <br/>
      Etrafımdaki her şey,
      <br/>
      Gri ve tonlarından ibaretti.
      <br/>
      Tornadan çıkmışçasına
      <br/>
      Tek tip yaşıyordum,
      <br/>
      Hayallerimse, kapkara olmuştu.
      <br/>
      …
      <br/>
      Geçmişte zorlu bir dönem geçirdim.
      <br/>
      Öyle ki!
      <br/>
      Sanki bir çığ düşmüştü üstüme.
      <br/>
      Bedenim, minnacık kalmıştı,
      <br/>
      Ezilmiştim,
      <br/>
      Oradan çıkmak istemiştim,
      <br/>
      Gücüm yetmemişti.
      <br/>
      Pes etmedim!
      <br/>
      Didindim ve bir miktar kurtulabildim.
      <br/>
      Amma velâkin!
      <br/>
      Bir kolumun hâlâ altında kaldığını hissediyorum
      <br/>
      Kendimce uğraşıyorum,
     </br>
    </br>
   </br>
  </br>
 </p>
 <p>
  Çığın çevresinde tutsak kaldım
  <br/>
  Fazla uzağa gidemiyorum.
  <br/>
  …
  <br/>
  Geçmişte zorlu bir dönem geçirdim.
  <br/>
  Öyle ki!
  <br/>
  Sanki bir poyraz esmişti içime.
  <br/>
  Serinlemiştim,
  <br/>
  Poyraz ciğerlerime kadar inmişti,
  <br/>
  Nefesim kesilmişti.
  <br/>
  Beni de aldı götürdü sahile,
  <br/>
  Beraber savrulmaya başladık,
  <br/>
  İçimde fırtınalar kopuyordu,
  <br/>
  Dur durak bilmiyorduk,
  <br/>
  Bir bilseniz; neler çektim,
  <br/>
  Uzun zaman sonra durulabildim.
  <br/>
  …
  <br/>
  Sanki ben küçükken, büyük gibiydim.
  <br/>
  Öyle ki!
  <br/>
  Boyumu aşan düşlerim vardı.
  <br/>
  Korkmazdım,
  <br/>
  Alabildiğine koşardım.
  <br/>
  Büyüdükçe küçüldü adımlarım,
  <br/>
  Hatta yerimde sayar oldum,
  <br/>
  Bazen de sendeliyorum,
  <br/>
  Artık hayal kurmaya cesaret edemiyorum.
  <br/>
  Sanki ben, ben değilim!
  <br/>
  Şekli şemali olmayan amorf bir cisim hâlindeyim,
  <br/>
  Ve daha fazla büyümek istemiyorum.
  <br/>
  …
  <br/>
  Geçmişte zorlu bir dönem geçirdim
  <br/>
  Öyle ki!
  <br/>
  Tepeden tırnağa,
  <br/>
  Tıka basa,
  <br/>
  Soru işaretleriyle doluydu, zihnim.
  <br/>
  Cevaplarını bilmediğim sorular vardı,
  <br/>
  Geceleri rahat vermezdi,
  <br/>
  Etrafımda volta atardı…
  <br/>
  Yaşım ilerledikçe anladım!
  <br/>
  Artık geçmişi, geçmişte bırakmam gerekiyor,
  <br/>
  Bir tutam alev, biraz çığ, azıcık poyraz
  <br/>
  Sadece birine takılıp kalmıyorum
  <br/>
  Artık hepsini içimde taşıyorum.
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/gecmis-gecmiste-kalsin_541221), [web.archive.org (arşiv bağlantısı)](http://web.archive.org/web/20150703011014/http://www.aksiyon.com.tr/mavi-ruya/gecmis-gecmiste-kalsin_541221)
