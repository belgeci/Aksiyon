# Cezaevine girmemiz lazım

*Melda Bekcan 2015.02.10*

<div class="pNewsDetailMainContent" itemprop="articleBody">
 <p>
  Daha önce böyle bir çalışma yapıldı mı?
  <br>
   Açıkçası araştırmadım
   <br>
    Çok iddialı değilim
    <br>
     Gerçeği bilmiyorum
     <br>
      Ama bildiğim bir şey var ki!
      <br/>
      Şayet günün birinde bana bir imkân verilse,
      <br/>
      Tek tek tüm cezaevlerini dolaşırım,
      <br/>
      Kasten adam öldürmekten suç işlediği
      <br/>
      Delillerle ispat edilmiş,
      <br/>
      Ve kesin hüküm giymiş mahkûmları,
      <br/>
      Karşıma alırım,
      <br/>
      Tam göz bebeklerinin içine odaklanıp
      <br/>
      İşte o soruyu aktarırım;
      <br/>
      Pişman mısın?
      <br/>
      …
      <br/>
      Ha!
      <br/>
      Elbette yaptığına bin pişman olan vardır,
      <br/>
      Tıpkı hiç pişman olmayan gibi!
      <br/>
      Ama ben… Bu hafta… Mavi Rüya’da…
      <br/>
      Elimden geldiğince,
      <br/>
      Kalemim döndüğünce,
      <br/>
      Pişmanlık duyanları işleyeceğim
      <br/>
      Çünkü ancak bu şekilde
      <br/>
      Başkalarına ait olan,
      <br/>
      Henüz gerçekleşmemiş pişmanlıklara mâni olabilirim.
      <br/>
      Yaptığına pişman olmayanlara gelince!
      <br/>
      Herkesin kendine göre farklı bir gerekçesi olabilir,
      <br/>
      Onlara da saygı duymak gerekir.
      <br/>
      …
      <br/>
      Varsayalım bir fırsat verilse,
      <br/>
      Suç işlemeye niyetlenen kişiye,
      <br/>
      Ve işleyeceği suçun ardından yaşayacakları,
      <br/>
      Bir bir önüne getirilse,
      <br/>
      Film şeridi gibi gözlerinden geçirilse,
      <br/>
      Yaşanacak olanlar bildirilse,
      <br/>
      Acaba her şey aynı mı olur?
      <br/>
      Bir şans daha verildiğinde
      <br/>
      Bile bile
      <br/>
      Göz göre  göre
      <br/>
      Aynı yola girenlerin oranı, ne olur?
      <br/>
      …
      <br/>
      Evet, tıpkı o meşhur hikâyede bahsedildiği gibi
      <br/>
      Damdan düşenin hâlinden, ancak damdan düşen anlayabilir.
      <br/>
      Efendim?
      <br/>
      Empatiden mi bahsettiniz?
      <br/>
      Postmodern tabirle başkasını anlama çabası
      <br/>
      Takdir edilecek bir durum.
      <br/>
      Gelgelelim bazı şeyler vardır ki
      <br/>
      Sadece yaşayarak anlaşılır,
      <br/>
      Ne okuyarak,
      <br/>
      Ne izleyerek
      <br/>
      Ne de seyrederek
      <br/>
      Hayata yansıtılır.
      <br/>
      …
      <br/>
      Zira hayatta her şeyin yeri ayrıdır,
      <br/>
      Her yaşanan farklı bir deneyim demektir,
      <br/>
      Her ileti, bize farklı kanallardan ulaşır.
      <br/>
      Maneviyat için dua etmenin yeri ayrı,
      <br/>
      Maddi kazanç için ter dökmenin ayrıdır.
      <br/>
      Ailenin yeri ayrı,
      <br/>
      Arkadaşın yeri ayrıdır.
      <br/>
      İş ortamının yeri ayrı,
      <br/>
      Sosyal hayatın ayrıdır.
      <br/>
      Annenin yeri ayrı,
      <br/>
      Babanın yeri ayrıdır.
      <br/>
      Gülmenin yeri ayrı,
      <br/>
      Ağlamanın yeri ayrıdır.
      <br/>
      Kalabalığın yeri ayrı,
      <br/>
      Yalnızlığın yeri ayrıdır.
      <br/>
      …
      <br/>
      Şimdi gelelim başlığımıza!
      <br/>
      Bence herkes bir kere cezaevine girip çıkmalı, vicdanıyla baş başa bırakılmalı. Ve başka bir insana zarar vermenin acısını, bizzat yaşamalı.
      <br/>
      Belki size bu fikir garip gelebilir
      <br/>
      Belki de içinizden
      <br/>
      ‘Yahu! Bu da nereden çıktı?’
      <br/>
      Diye söylenebilirsiniz.
      <br/>
      Evet, bu konuda haklı olabilirsiniz…
      <br/>
      Bense çaresizlik içindeyim
      <br/>
      Ve bu deneyimin ‘caydırıcı’ etkisi olduğu kanaatindeyim.
      <br/>
      Aksi takdirde haberlerde seyrettiğimiz
      <br/>
      Ve sayıları giderek artan
      <br/>
      Boğaz kesme, kadın bıçaklama,
      <br/>
      Şiddet uygulama, canlı bomba
      <br/>
      Türünden haberlerin önüne nasıl geçeceğiz?
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/cezaevine-girmemiz-lazim_549016), [web.archive.org (arşiv bağlantısı)](http://web.archive.org/web/20150703204936/http://www.aksiyon.com.tr/mavi-ruya/cezaevine-girmemiz-lazim_549016)
