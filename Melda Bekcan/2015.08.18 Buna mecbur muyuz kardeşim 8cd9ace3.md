# Buna mecbur muyuz kardeşim?

*Melda Bekcan 2015.08.18*

<div class="pNewsDetailMainContent" itemprop="articleBody">
 <p>
  Bir naylon modası var ki modern zamanlarda…
  <br>
   Naylon gülüşler,
   <br>
    Naylon idealler,
    <br>
     Naylon çehreler,
     <br>
      Naylon düşünceler
      <br/>
      Hâliyle de naylon çevreler!
      <br/>
      Sanki cam bardakların tahtını elinden almış,
      <br/>
      Naylon kapların devrindeyiz.
      <br/>
      Bir milat olmuş,
      <br/>
      Artık doğal maddelerin devri kapanmış
      <br/>
      Ve her şey sentetik kimyasallarla,
      <br/>
      Defter kabıymışçasına kaplanmış gibi
      <br/>
      Sahte!
      <br/>
      Umursayan yok bu sentetik kılıfı
      <br/>
      Ve onun altına girmeyi reddedenleri.
      <br/>
      Sakın ola itiraz etmeyi deneme!
      <br/>
      Renk tonları aynı olacak,
      <br/>
      Boyut ölçüleri milim dahi şaşmayacak,
      <br/>
      Herkes simetrik yer kaplayacak.
      <br/>
      Üstelik bu yaşananların hepsi emrivaki!
      <br/>
      Artık gözüm karardı,
      <br/>
      Kantarın topuzu yavaş yavaş kaçmaya başladı.
      <br/>
      Yakın zamanda bir pankart yapacağım,
      <br/>
      Üstüne kocaman harflerle yazacağım;
      <br/>
      BUNLARA MECBUR MUYUZ KARDEŞİM?
      <br/>
      …
     </br>
    </br>
   </br>
  </br>
 </p>
 <p>
  Kabul ediyorum;
  <br/>
  Devir, ekran devri!
  <br/>
  Televizyonu,
  <br/>
  Akıllı telefonu,
  <br/>
  Tableti falan bir kenara bırakın,
  <br/>
  Artık baktığımız her yön ekran gibi
  <br/>
  Sanki ‘Biri Bizi Gözetliyor’ evindeyiz!
  <br/>
  Siz çekmeseniz dahi,
  <br/>
  Başkaları sizi çekiyor olabilir
  <br/>
  Yani tam paranoya tribi!
  <br/>
  Örneğin…
  <br/>
  Camide ibadet ediyorsun,
  <br/>
  Kendini Yaradan’a yakın hissediyorsun,
  <br/>
  O an senin için son derece özel,
  <br/>
  Belki kimseyle paylaşmak istemiyorsun!
  <br/>
  Ama!
  <br/>
  Çok önemli bir detayı atlıyorsun!
  <br/>
  Senin fikrini umursayan var mı ki?
  <br/>
  …
 </p>
 <p>
  İster kıyafetin uygun olmasın
  <br/>
  Fotoğraf çekilmesini isteme
  <br/>
  İster canın sıkkın olduğu için…
  <br/>
  Ne fark eder ki?
  <br/>
  Sana ne isteyip istemediğini soran mı var?
  <br/>
  Sana düşen tek bir şey var!
  <br/>
  O da elindeki cihazla seni görüntülemek isteyenlere
  <br/>
  Sorgusuz,
  <br/>
  Sualsiz,
  <br/>
  Her koşulda,
  <br/>
  Her mevsimde,
  <br/>
  Her yerde,
  <br/>
  Ne yaparsan yap,
  <br/>
  Ne hissedersen hisset,
  <br/>
  O an her şeyi bırakıp poz vereceksin,
  <br/>
  Sadece ve sadece gülümseyeceksin.
  <br/>
  Unutma!
  <br/>
  Bu senin en aslî meselen,
  <br/>
  Yerine getirmekle mecbur olduğun, vazifendir.
  <br/>
  …
 </p>
 <p>
  İnsan hâli işte,
  <br/>
  Günü, gününe uymuyor ki!
  <br/>
  Geçen günlerde çok önemli bir haber geldi
  <br/>
  Ve benim acilen şehir dışına çıkmam icap etti.
  <br/>
  Gelgelelim sorunlar sıraya dizildi…
  <br/>
  1- Uzun mesafede araç kullanmıyorum
  <br/>
  2-Gideceğim yere uçak yok!
  <br/>
  3-O saat diliminde, işten de çıkamıyorum.
  <br/>
  Hâliyle ellerim tir tir titriyor,
  <br/>
  Panik oluyorum.
  <br/>
  Bu durumda ne mi yapıyorum?
  <br/>
  Hemen telefona sarılıyorum,
  <br/>
  Bir otobüs şirketi ile irtibata geçiyorum
  <br/>
  İçinde bulunduğum durumu izah ediyorum,
  <br/>
  En yakın zaman dilimine yer ayırıyorum,
  <br/>
  Tam bileti almak için saat belirleyeceğim,
  <br/>
  Yine o dayatma ile karşı karşıya kalıyorum!
  <br/>
  Telefonun diğer tarafından gelen sesi duyunca
  <br/>
  Tüylerim diken diken oluyor;
  <br/>
  Çünkü gerekli olan ödemeyi
  <br/>
  Ancak ‘kredi kartı’ ile yapabileceğim söyleniyor.
  <br/>
  …
 </p>
 <p>
  Öyle bir sinir dalgası tırmanıyor ki ayaklarımdan!
  <br/>
  Başıma doğru ilerlerken önce kanım çekiliyor
  <br/>
  Ardından negatif elektrik, tsunami biçiminde geliyor.
  <br/>
  Üstüm başım darmadağınık hâlde,
  <br/>
  Çünkü günde elli kere karşılaşıyorum bu problemle,
  <br/>
  Bana ne!
  <br/>
  Kredi kartı kullanmıyorum işte!
  <br/>
  Nedenini anlamıyorum;
  <br/>
  İlle de ‘kredi kartı’ kullanım ısrarı niye?
  <br/>
  Gerçekten de gözümü kararttım!
  <br/>
  Yakın zamanda bir pankart yapacağım,
  <br/>
  Üstüne kocaman harflerle yazacağım;
  <br/>
  BUNA MECBUR MUYUZ KARDEŞİM?
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/buna-mecbur-muyuz-kardesim_552029), [web.archive.org (arşiv bağlantısı)](http://web.archive.org/web/20150819110657/http://www.aksiyon.com.tr/mavi-ruya/buna-mecbur-muyuz-kardesim_552029)
