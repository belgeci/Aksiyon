# Umutlar kaybolunca gözler kararıyor

*Melda Bekcan 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229070547im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Galiba bizleri zayıf kılan sahip olduklarımız. İnsanın kendi varlığını sürdürmesinden ziyade sahip olduklarının varlığını sürdürmesi gerekiyor. Sahip olunanlar içinde en değerli olanı
   <br>
    ise umut… Umutlar kaybolunca gözler kararıyor.
    <br>
    </br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bu benim ‘ilk’ bayramım!
    <br/>
    <br/>
    “Nasıl yani?” diye sormayın hemen.
    <br/>
    <br/>
    Tamam, gözlerimi ilk defa bu sene dünyaya açmadım; ama ‘haftalık yazı yazmakla mükellef olduğum’ ilk bayramı idrak ettim geçtiğimiz hafta.
    <br/>
    <br/>
    Yazmaya başladıktan sonra hep yazacaklarınla ilgili bir şeyler düşüneceksin diye uyarmışlardı beni.
    <br/>
    <br/>
    Gerçekten de öyle oldu. Zihnimde sürekli yazı konuları uçuşup durdu bayram boyunca. Çevreme daha bir alıcı gözle bakmaya başladım artık. Gelişen olayları, takip ettiğim haberleri daha farklı algılamaya da…
    <br/>
    <br/>
    Benim için çifte sevincin yaşandığı bir zaman dilimiydi bayram. Hem Ramazan Bayramı’na kavuşma hem de haftalık yazılara başlama vardı bu mutluluğun altında. Ama bayram birçok insan için hüzündü. Ocaklarına ateş düşenleri, yürekleri dağlananları gördükçe sevincim üzüntüye dönüşüverdi. Şehitlerimizin dökülen kanı içimi burktu… Bayramda şehit aileleri yas tutuyordu çünkü…
    <br/>
    <br/>
    Bu burukluğu tüm Türkiye yaşadı aslında. Kimi sessizce gözyaşı döktü, kimi de teröre lanet okudu cenaze törenlerinde. Beynime kıymık gibi batan, yüreğimi kanatan asıl manzara ise bir teröristin yaptığı itiraflardı.
    <br/>
    <br/>
    Haberi yayımlayan gazeteye göre teröristin ismi S.T. idi. Yaşadıklarını anlatıyordu söz konusu haberde. Verdiği mesajların satır araları ise “terör” denilen belanın “insanî zaafları” nasıl kullandığını gösteriyordu bize. İtirafçının hikâyesi buzdağının görünen küçük kısmına değil, su altında kalan ana gövdeye dikkat çekiyor aslında. Ve bu gövdenin psikanalitik bir tabana dayandığına da…
    <br/>
    <br/>
    S.T. zengin bir aşirete mensuptur. Onun kandırılma hikâyesi, kişiliğiyle ilgili gurur okşayıcı sözlerle başlar. Ardından örgüt üyesi olur. Sonra da örgüte üye kazandırma sorumluluğunu üstlenir. Kendisine uygulanan yöntemi bu kez o, pek çok masum genci kandırmak için kullanmaya başlar.
    <br/>
    <br/>
    Gençlerin önüne kurulan en büyük tuzak nedir biliyor musunuz?
    <br/>
    <br/>
    Tabii ki zaafları. Birbirine kavuşamayan âşıklar, ailesinden yeterince ilgi görmeyen küskünler, artist ya da şarkıcı olma hayali kuranlar… Terör örgütünün ağına düşürmek için gözüne kestirdiği gençlerin en önemli özellikleridir bunlar.
    <br/>
    <br/>
    Beni derinden sarsan ise itirafçının şu sözleri oldu: “Teröristleri küçümsemeyin; çünkü bir teröristin en büyük silahı kaybedecek hiçbir şeyi olmamasıdır.”
    <br/>
    <br/>
    Gençleri kandırırken “insanî” zaafları kullanan bir terörist, bu cümlesiyle ne demek istedi acaba diye düşünmedim değil. Sanki dağa çıkanları önlemenin yolunun yine “insanî” değerlerden geçtiğini vurgulamak istiyor gibi geldi bana. Belki de onları tek tek yok etmenin çözüm olmadığını, asıl teröristleri ortaya çıkaran vasatın ortadan kaldırılması gerektiğini belirtmek istedi. Kim bilir?
    <br/>
    <br/>
    Ne demek istedi bilmiyorum; ama kafamı kurcalayan soruları artırdığı kesin.
    <br/>
    <br/>
    Acaba bir insan, kaybedecek hiçbir şeyi olmadığı için mi terörist olur? Ya da bir teröristin artık kaybedecek hiçbir şeyi kalmamış mıdır? İnsan, zaaflarına yenik düşüp kolayca kandırılabilen bir varlıkken, kaybedecek bir şeyi olmadığına inandığında, her şeyi göze alabilecek kadar kendini nasıl güçlü hissedebilir?
    <br/>
    <br/>
    Galiba bizleri zayıf kılan sahip olduklarımız.
    <br/>
    <br/>
    İnsanın kendi varlığını sürdürmesinden ziyade sahip olduklarının varlığını sürdürmesi gerekiyor.
    <br/>
    <br/>
    Sahip olunanlar içinde en değerli olanı ise umut… Umutlar kaybolunca gözler kararıyor.
    <br/>
    <br/>
    Belki bir teröristin en güçlü olduğunu hissettiği gözü karalığı, aslında onun umutlarını yitirdiği en zayıf anı.
    <br/>
    <br/>
    Bu psikolojiyi anlamak istiyorum; günün birinde bana bir teröristi oynamam teklif edilirse bu rolü doğru duyguyla oynamalıyım çünkü.
    <br/>
    <br/>
    Bu düşüncemden dolayı beni, askerlerin şehit düştüğü bir durumda aklına neler geliyor diye, yadırgamış olabilirsiniz. Şayet böyle düşünürseniz size hak veririm; ama biz oyuncularda böyle bir meslekî deformasyon olabiliyor. En ağır travmaları bile duygusal boyuttan arınıp, psikolojik boyutuyla irdelemek zorunda kalabiliyoruz kimi zaman. Zira yaptığımız iş bunu gerektiriyor. Tıpkı bir hekim gibi…
    <br/>
    <br/>
    Haberin sonunda S.T.’nin çağrısı (Bir zamanlar kendisinin de içinde bulunduğu ortamın psikolojisini bildiği için herhalde) buram buram umut kokuyor: “Bu yol, yol değil. Dönün bir an evvel.”
    <br/>
    <br/>
    Evet, umut sahip olunan en değerli varlık bizim için. Hem de kolayca feda edilemeyecek kadar değerli…
    <br/>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28685), [web.archive.org (arşiv bağlantısı)](http://web.archive.org/web/20071229070547/http://www.aksiyon.com.tr:80/detay.php?id=28685)
