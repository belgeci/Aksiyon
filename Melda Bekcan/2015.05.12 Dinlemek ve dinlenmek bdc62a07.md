# Dinlemek ve dinlenmek

*Melda Bekcan 2015.05.12*

<div class="pNewsDetailMainContent" itemprop="articleBody">
 <p>
  Kulağa ne kadar hoş geliyor
  <br/>
  Ve birbirine ne kadar da yakın duruyor,
  <br/>
  Öyle değil mi?
  <br/>
  Dinlemek ve dinlenmek!
  <br/>
  Peki, gerçek hayatta bu mümkün mü?
  <br/>
  Yani birini dinlerken
  <br/>
  Aynı zamanda dinlenebiliyor muyuz?
  <br/>
  Yoksa ters tepki mi meydana geliyor?
  <br/>
  Dinlerken…
  <br/>
  Dinlendiklerimizi de mi yitiriyoruz?
  <br/>
  Stoktakileri de mi bitiriyoruz?
  <br/>
  …
  <br/>
  Sesleri dinliyorum…
  <br/>
  Hani ‘ağzı olan konuşuyor’ derler ya!
  <br/>
  Bazı insanlar bunun en somut örneği.
  <br/>
  Otomatik vitese almış gibi mütemadiyen konuşuyor.
  <br/>
  Dur, durak nedir?
  <br/>
  Dinlenmek nedir?
  <br/>
  Bilmiyor!
  <br/>
  Şimdi size naçizane bir sorum var.
  <br/>
  Bu mizaca sahip insan,
  <br/>
  Başkasını dinlendirebilir mi?
  <br/>
  …
  <br/>
  Dışarıyı dinliyorum…
  <br/>
  Çocuk sesleri çarpıyor kulağıma,
  <br/>
  Umarsızca bağıran,
  <br/>
  Düşüncelerini olduğu gibi haykıran,
  <br/>
  İstediklerini tutturan
  <br/>
  Feryat figan…
  <br/>
  Garip!
  <br/>
  Onlar da gürültü yapıyor
  <br/>
  Lâkin!
  <br/>
  Onları dinlerken hiç yorulmuyorum
  <br/>
  İliklerime kadar dinlendiğimi hissediyorum.
  <br/>
  …
  <br/>
  Sokağı dinliyorum...
  <br/>
  Trafikten gelen sesler karman çorman
  <br/>
  Uzun süre kendime gelemiyorum.
  <br/>
  Hele bir ambulans sesi var ki!
  <br/>
  İçimi yakıyor,
  <br/>
  Yüreğimi incitiyor,
  <br/>
  Varsın hiç dinlenmeyeyim
  <br/>
  Umurumda değil!
  <br/>
  Elimle tüm araçları bir kenara dizip
  <br/>
  Ona yol açasım
  <br/>
  Hastaneye yetiştiresim geliyor.
  <br/>
  …
  <br/>
  Çığlıkları dinliyorum…
  <br/>
  Kimisi acı
  <br/>
  Kimisi sevinç ihtiva ediyor.
  <br/>
  Yine bir çelişki var!
  <br/>
  Her nedense insan
  <br/>
  İki farklı kutupta duygu yaşarken
  <br/>
  Tek tipte ses çıkarıyor!
  <br/>
  …
  <br/>
  Fısıltıları dinliyorum…
  <br/>
  Bazı fısıltılar o denli yapay
  <br/>
  O denli art niyetli ki!
  <br/>
  Sırf geniş kitlelere ulaşmak maksadıyla üretiliyor.
  <br/>
  Hadi sen de fısılda
  <br/>
  Ve duyduğunu herkese yay
  <br/>
  Mantığı güdülüyor.
  <br/>
  İşte bu fısıltılardan korkarım
  <br/>
  Çünkü mikrofonla yaymaktan daha etkili oluyor.
  <br/>
  …
  <br/>
  Doğayı dinliyorum…
  <br/>
  Yağmurun sesi
  <br/>
  Akarsu,
  <br/>
  Kuzu,
  <br/>
  Hatta gök gürültüsü bile ne kadar sahici.
  <br/>
  Onca yalan dolan arasında
  <br/>
  İnsanı şöyle bir silkeleyip
  <br/>
  Kendine getiriyor.
  <br/>
  …
  <br/>
  Haa! Unutmadan söyleyeyim!
  <br/>
  Bir de kendimi dinliyorum
  <br/>
  Daha doğrusu dinlemeye çabalıyorum.
  <br/>
  Ama hep bir iletişimsizlik var hatlarda.
  <br/>
  Ya ses çok ince çıkıyor
  <br/>
  Ya da kesik kesik geliyor
  <br/>
  Ne söylediğimi ben bile anlamıyorum.
  <br/>
  Bazen de o denli hızlı anlatıyor ki
  <br/>
  Kendimi dinleyemiyorum.
  <br/>
  Ve merak ediyorum?
  <br/>
  Hâl böyleyken…
  <br/>
  Başkaları beni nasıl anlayabiliyor?
 </p>
 <p>
  <img alt="" src="http://web.archive.org/web/20150519061410im_/http://medya.aksiyon.com.tr//aksiyon/2015/05/12/568328.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr:80/melda-bekcan/dinlemek-ve-dinlenmek_550881), [web.archive.org (arşiv bağlantısı)](http://web.archive.org/web/20150519061410/http://www.aksiyon.com.tr:80/melda-bekcan/dinlemek-ve-dinlenmek_550881)
