# Sen de ‘kırıntı sendromuna’ mı tutuldun?

*Melda Bekcan 2015.07.21*

<div class="pNewsDetailMainContent" itemprop="articleBody">
 <p>
  Haydi söylesene!
  <br>
   Sen hangi gruba dâhilsin?
   <br>
    Dur bakayım…
    <br>
     Tahmin etmeye çalışayım…
     <br>
      Yoksa yerden ıspatulayla kazınacaklardan mısın?
      <br/>
      Yani geçmişte çok sert bir düşüş mü yaşadın?
      <br/>
      Kendini tam zirvede hissederken,
      <br/>
      Her şeyin yolunda gittiğini zannederken
      <br/>
      Ve sonsuza değin böyle süreceğini hayal ederken!
      <br/>
      O denli hızlı aşağı çakıldın
      <br/>
      Ve yere yapıştın ki
      <br/>
      Yerden ıspatulayla kazınacak kıvamda mısın?
      <br/>
      …
     </br>
    </br>
   </br>
  </br>
 </p>
 <p>
  Ne oldu?
  <br/>
  Mecalin kalmadı mı ayağa kalkmaya?
  <br/>
  Her şeye yeniden başlamaya.
  <br/>
  Gözünde mi büyüyor
  <br/>
  Aynı basamakları tekrar tırmanmak?
  <br/>
  Adım atacak hâlin kalmadı mı?
  <br/>
  Artık eski enerjin yok mu?
  <br/>
  Kendini çamaşır makinesine atılmış
  <br/>
  Bir o yana bir bu yana savrulan
  <br/>
  Kirlilerden mi görüyorsun?
  <br/>
  Ön yıkamadan geçmiş,
  <br/>
  Durulama suyundan içmiş,
  <br/>
  Kirli su iliklerine kadar işlemiş,
  <br/>
  Kurutma safhasına geçtiğinde
  <br/>
  Zaten iş işten geçmiş!
  <br/>
  İçin allak bulak mı oldu?
  <br/>
  …
 </p>
 <p>
  Hımmm!
  <br/>
  Yoksa çok büyük bir ihanete mi uğradın?
  <br/>
  Artık insanlara güvenin kalmadı mı?
  <br/>
  Öyle kolay kolay inanmıyor,
  <br/>
  Her sözü didikliyor musun?
  <br/>
  Yaşadıklarından ötürü paramparça olmuş,
  <br/>
  Benlik bütünlüğün bozulmuş,
  <br/>
  Özgül ağırlığını yitirmiş,
  <br/>
  Çöl sıcağına bırakılan buz kalıbı gibi mi hissediyorsun?
  <br/>
  Yeryüzünde tutunacak dalın,
  <br/>
  Ve hiçbir kaba sığacak hacmin yok mu?
  <br/>
  Gökyüzüne doğru buharlaştığını mı düşünüyorsun?
  <br/>
  …
 </p>
 <p>
  Hah!
  <br/>
  Tamam, şimdi buldum!
  <br/>
  Acaba ‘kırıntı sendromuna’ mı tutuldun?
  <br/>
  Art niyetli ellerin zulmüyle
  <br/>
  Ekmek gibi koparılıp
  <br/>
  Un ufak mı edildi,
  <br/>
  İyi niyetli girişimlerin!
  <br/>
  Duyguların kırıntılara ayrılmış,
  <br/>
  Evin dört bir yanına dağılmış,
  <br/>
  Ara ara vakumlu süpürgeyle
  <br/>
  Yerden çekiyorlar mı seni?
  <br/>
  Ailenin bakısıyla ani bir sarsıntı yaşıyor
  <br/>
  Ne olduğunu şaşırıp
  <br/>
  Oturduğun yerden oluyor
  <br/>
  Aradan geçen zamanla dinginleşiyor
  <br/>
  Ayda bir kere ev temizliği yapılırcasına
  <br/>
  Aile baskısıyla bu atağı yaşıyor musun?
  <br/>
  …
 </p>
 <p>
  Yoksa!!!
  <br/>
  Senin de omurgan mı kemirildi,
  <br/>
  Etrafındaki insanların söyledikleri yüzünden.
  <br/>
  Kendini sürüngenlerle eş mi tutmaya başladın?
  <br/>
  Sırtını dayayacak bir dost,
  <br/>
  Güvenecek bir insan bulmakta zorlanıyor,
  <br/>
  Yapayalnız hissediyor,
  <br/>
  Yaşadığın hayal kırıklıklarını unutmakta
  <br/>
  Zorlanıyor musun?
  <br/>
  …
 </p>
 <p>
  Bak şimdi!
  <br/>
  Sözümü iyi dinle!
  <br/>
  İster kırıntı ol
  <br/>
  İster çamaşır makinesine atılmış kirli
  <br/>
  İstersen çöl sıcağındaki buz kalıbı
  <br/>
  İstersen de omurgası erimiş sürüngen tipli!
  <br/>
  Her ne olursan ol,
  <br/>
  Başına her ne gelirse gelsin,
  <br/>
  Bunların hiçbirisi mazeret değil,
  <br/>
  Asla yılmayacaksın!
  <br/>
  Her şeye yeniden başlayacaksın.
  <br/>
  Bu hayatı sürdürdüğün sürece,
  <br/>
  Kendi kendinin doktoru olacak,
  <br/>
  Kendi teşhisini koyacak,
  <br/>
  Bu da yetmeyecek!
  <br/>
  Kendi ilacını bulacaksın.
  <br/>
  Her şeyden de önemlisi
  <br/>
  İnsan gibi yaşayacaksın.
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/sen-de-kirinti-sendromuna-mi-tutuldun_551677), [web.archive.org (arşiv bağlantısı)](http://web.archive.org/web/20150803072459/http://www.aksiyon.com.tr/mavi-ruya/sen-de-kirinti-sendromuna-mi-tutuldun_551677)
