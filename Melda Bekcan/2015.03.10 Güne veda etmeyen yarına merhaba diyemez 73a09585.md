# Güne "veda" etmeyen, yarına "merhaba" diyemez

*Melda Bekcan 2015.03.10*

<div class="pNewsDetailMainContent" itemprop="articleBody">
 <p>
  Nasıl ki uyumadan önce
  <br>
   Uyanık olmak gerekirse!
   <br>
    Nasıl ki kavuşmadan önce
    <br>
     Ayrılmış olmak gerekirse!
     <br>
      Nasıl ki güneşin doğmasından önce
      <br/>
      Batması gerekirse!
      <br/>
      Nasıl ki susabilmek için
      <br/>
      Konuşmak gerekirse!
      <br/>
      Nasıl ki ölüm öncesinde
      <br/>
      Doğum gerekirse!
      <br/>
      …
      <br/>
      Hayatın akışı, farklı kutuplar arasında
      <br/>
      Hep akıl dışıdır.
      <br/>
      Sadece mantığı kullanmak yetmez,
      <br/>
      Zira gece gündüz düşünülse dahi
      <br/>
      Sonuca varmak mümkün görülmez.
      <br/>
      Gönül sesi de nafile!
      <br/>
      Sonuna kadar açılsa da kâfi gelmez,
      <br/>
      Ses, kısık kalır yine de.
      <br/>
      Hayatın akışı, idrak edilemez
      <br/>
      İzahı yoktur,
      <br/>
      İçinde derin tezatlıklar barındırır.
      <br/>
      …
      <br/>
      Kurallar ezelde belirlenmiş,
      <br/>
      En ince ayrıntısına değin
      <br/>
      Hiçbir noksanlık barındırmadan
      <br/>
      Her şey yazılıp çizilmiş,
      <br/>
      İş ve oluşlar, karara bağlanmıştır.
      <br/>
      Varılan hüküm bellidir;
      <br/>
      Ya ona uyacaksın
      <br/>
      Ya da ona uyacaksın!
      <br/>
      Boşuna denemeye kalkma!
      <br/>
      Arama, sorma
      <br/>
      Başka bir tercih bulamazsın.
      <br/>
      …
      <br/>
      Hayatın kuralları bellidir!
      <br/>
      Düne veda etmeden
      <br/>
      Bugüne merhaba diyemezsin.
      <br/>
      Öncelikle…
      <br/>
      Düne dair perdeyi kapayacaksın,
      <br/>
      Hesabı bitireceksin,
      <br/>
      Defteri düreceksin
      <br/>
      Sonra koltuk altına koyup
      <br/>
      ‘Bugün’e doğru yürüyecek,
      <br/>
      Vakarla dimdik ilerleyeceksin.
      <br/>
      Sakın ha arkana dönüp bakma!
      <br/>
      Sendelersin,
      <br/>
      Önündeki çukuru görmez
      <br/>
      İçine düşersin!
      <br/>
      …
      <br/>
      Hayatın kuralları bellidir!
      <br/>
      Kötülüklere veda etmeden
      <br/>
      İyiliklere merhaba diyemezsin.
      <br/>
      İkisi aynı ortamda barınmaz,
      <br/>
      Zincirle bile bağlasan
      <br/>
      Yan yana durmaz.
      <br/>
      Hadi
      <br/>
      Diyelim ki yapıştırmaya kalktın,
      <br/>
      Dünyanın en iyi tutkalı bile tutmaz!
      <br/>
      İyilik ve kötülük birbirini iter,
      <br/>
      Aralarında husumet vardır,
      <br/>
      Kan davası gibi kuşaktan kuşağa yayılır
      <br/>
      Gencecik insanları etkisi altına alır.
      <br/>
      …
      <br/>
      Hayatın kuralları bellidir!
      <br/>
      Hata yapmadan doğruyu bulamazsın.
      <br/>
      İnsan mükemmel bir varlık değildir,
      <br/>
      Elbette yanılacaksın!
      <br/>
      Hepimiz, bebeklikten büyümedik mi sanki?
      <br/>
      Henüz koşmaya başlamadan
      <br/>
      Önce emekleyip
      <br/>
      Ardından tay tay yapıp
      <br/>
      Düşe kalka dizlerimizi incitip
      <br/>
      Sonra yürümeyi becermedik mi?
      <br/>
      …
      <br/>
      İşte doğruya giden yol da böyledir!
      <br/>
      Enerji harcanır,
      <br/>
      Moraller bozulur,
      <br/>
      Hevesler kırılır,
      <br/>
      Eğer cesaretini toplamayı becerirsen
      <br/>
      Hedefine ulaşırsın.
      <br/>
      Evet, biraz zordur
      <br/>
      Ama eninde sonunda su, yolunu bulur,
      <br/>
      Toprakta ilerler,
      <br/>
      Tohumlara ulaşır.
      <br/>
      Sabreden
      <br/>
      Ve sebat eden
      <br/>
      Ektiği tohumların meyvesini alır.
     </br>
    </br>
   </br>
  </br>
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/gune-veda-etmeyen-yarina-merhaba-diyemez_550117), [web.archive.org (arşiv bağlantısı)](http://web.archive.org/web/20150707072957/http://www.aksiyon.com.tr/mavi-ruya/gune-veda-etmeyen-yarina-merhaba-diyemez_550117)
