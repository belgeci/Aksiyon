# Vay arkadaş! A tipik bir insan!

*Melda Bekcan 2015.06.30*

<div class="pNewsDetailMainContent" itemprop="articleBody">
 <p>
  Vay arkadaş!
  <br>
   Şu başımıza gelenlere bak…
   <br>
    Bu kış kaya gibi sert,
    <br>
     Demir gibi aşınmaz,
     <br>
      Çetin mi çetin çıktı!
      <br/>
      Üstelik öyle inatçı ki!
      <br/>
      Artık gitme vakti gelmesine rağmen
      <br/>
      Hâlâ tahtında oturuyor.
      <br/>
      Öyle baskın karakterli ki!
      <br/>
      Hâlâ hükümdarlığını sürdürüyor
      <br/>
      Esip geçiyor
      <br/>
      Tozu dumana katmaya devam ediyor.
     </br>
    </br>
   </br>
  </br>
 </p>
 <p>
  …
 </p>
 <p>
  İnanılır gibi değil!
  <br/>
  Takvimler haziranı gösteriyor
  <br/>
  Ama ben pencereden baktığımda
  <br/>
  Bir sonbahar tablosu seyrediyorum.
  <br/>
  Benim bildiğim haziran günlük güneşliktir
  <br/>
  Bir yağmur çiseler,
  <br/>
  Daha toprağa değer değmez
  <br/>
  Buharlaşıp gider.
  <br/>
  Nerdeee???
  <br/>
  Şimdilerde güneşin yüzünü görmüyoruz.
  <br/>
  Galiba bizden yüz görümlüğü istiyor!
  <br/>
  Yakında güneş duasına çıkabiliriz
  <br/>
  Hazırlıklı olun.
 </p>
 <p>
  …
 </p>
 <p>
  Sağlık sektöründekiler bilir…
  <br/>
  Normal seyrinde giden hastalıklarda
  <br/>
  ‘Tipik’ bulgularla karşılaşırız.
  <br/>
  Yani hastalık ilaç tedavisine yanıt verir,
  <br/>
  Hastanın ne zaman iyileşeceği,
  <br/>
  Aşağı yukarı bellidir.
  <br/>
  Sürprizlerle karşılaşma ihtimali,
  <br/>
  Oldukça düşük seviyededir.
 </p>
 <p>
  …
 </p>
 <p>
  Amma velâkin!
  <br/>
  Sen gel bir de ‘atipik’ duruma çat bakalım!
  <br/>
  İşte o zaman her şey belirsizdir.
  <br/>
  Kendini Mescid-i Aksa’daki muallak taşına benzetirsin
  <br/>
  Ne yerdesin
  <br/>
  Ne de göktesin!
  <br/>
  Zaten ‘atipik’ hastalıklar pek sevilmez,
  <br/>
  Çünkü spesifik bir durum söz konusudur,
  <br/>
  Sil baştan tahlil gerektirir,
  <br/>
  Belirsizlik mevzu bahistir
  <br/>
  Ekstradan efor sarf edilir.
 </p>
 <p>
  …
 </p>
 <p>
  Bu yıl diğer kışlardan farklı geçiyor
  <br/>
  İşte bu nedenle bana ‘atipik’ geliyor...
  <br/>
  Her zamankinden fazla yağış var,
  <br/>
  Her zamankinden fazla uzun sürdü,
  <br/>
  Her zamankinden karanlık geçiyor
  <br/>
  Her zamankinden fazla direniyor,
  <br/>
  Her zamanki gibi değil,
  <br/>
  Yani alışılagelmedik bir durum.
 </p>
 <p>
  …
 </p>
 <p>
  Alışılagelmedik insanlar da bozar bünyeyi
  <br/>
  Tıpkı atipik hastalıklar gibi!
  <br/>
  Tıpkı atipik kış mevsimi gibi!
  <br/>
  Aynı reaksiyonu verir vücut,
  <br/>
  Kimyası bozulur!
  <br/>
  Herkesin, her şeye ‘eyvallah’ dediği ortamda
  <br/>
  Durum aynen budur.
 </p>
 <p>
  …
 </p>
 <p>
  Sen ‘hayır’ dersen
  <br/>
  Ortalık tarumar olur,
  <br/>
  Kimse böyle bir insanı,
  <br/>
  Böyle bir değişikliği kabullenmez,
  <br/>
  İnsanlar sistemin rehavetine meyillidir.
  <br/>
  Devran böyle geldi,
  <br/>
  Böyle gitsin ister.
 </p>
 <p>
  …
 </p>
 <p>
  Oysa hepimiz birer atipik unsur olmalıyız
  <br/>
  Yeri geldiğinde suyun akışına set vurmalıyız,
  <br/>
  Rüzgârın estiği yönün tersine cephe almalıyız,
  <br/>
  Zira ‘atipik’ olmak,
  <br/>
  Yerinde ve zamanında iyidir,
  <br/>
  Pası siler,
  <br/>
  İnsanı şöyle bir silkeler
  <br/>
  Bazen şamar vurur,
  <br/>
  Bazen üzerinden bir bardak su döker.
  <br/>
  Yani anlayacağın,
  <br/>
  Bizlere atipik insanlar lazım Sevgili Aksiyon okuru!.
  <br/>
  Aramızda konuşurken…
  <br/>
  ‘Vay arkadaş!’
  <br/>
  ‘Ne kadar atipik bir insan diyebilmeliyiz’
  <br/>
  Statükoyu yerle bir edip
  <br/>
  Peşinden gidebilmeliyiz.
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/vay-arkadas-a-tipik-bir-insan_551437), [web.archive.org (arşiv bağlantısı)](http://web.archive.org/web/20150726123358/http://www.aksiyon.com.tr/mavi-ruya/vay-arkadas-a-tipik-bir-insan_551437)
