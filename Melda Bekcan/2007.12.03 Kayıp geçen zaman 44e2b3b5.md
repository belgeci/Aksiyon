# Kayıp geçen zaman

*Melda Bekcan 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080206060019im_/http://www.aksiyon.com.tr/images/yazar_45.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bilimden uzak geçirdiğim süreyi kendi adıma kayıp bir zaman dilimi olarak değerlendiriyorum ve kararımı veriyorum; beşikten bu yana geçen zaman bir yana, bundan sonra mezara kadar ilim peşinde olmalıyım.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yanılmışım! Açıkça söylemek gerekirse, doktoraya başvurmaya karar verdiğimde, yeniden öğrencilik hayatına dönmekte pek zorluk çekmeyeceğimi zannetmiştim; ama farkında olmadan çalışma dünyasına öylesine kanalize olmuşum ki bu iş tahmin ettiğimden de zor oldu benim için. Meğerse öğrencilik, ders çalışmaktan ya da not tutmaktan ziyade bir yaşam biçimiymiş. Bir öğrencinin zihninin her daim yeni bilgiyle şekillenebilecek hamur kıvamında olması gerekiyor. Bu kıvamdan uzaklaşıldığında beyin lüzumsuz şeylerle doluyor, ardından da öğrenmeye açılan yollar kapanıyor ve yabancılaşma başlıyor.
    <br>
     <br>
      Bu durumu ilk olarak dersten sonra uğradığım kantinde hissettim; ortamın atmosferi, etrafımdaki insanların sürekli derslerden bahsetmesi başta bana biraz garip geldi, sonra 'Melda artık sen de öğrencisin' diye telkinde bulunarak kendimi toparladım ve sıraya girip öğrencilik yıllarımın favori yiyeceği olan patates kızartması ile çay alarak etrafa adapte olmaya çalıştım! Bir kenara çekilip çevremi gözlemlediğimde kendi geçmişimi gördüm; herkesin gözü ışık saçıyordu belli ki enerjileri henüz dizginlenmemişti ve karakterleri manipüle edilmemişti, bu halleriyle hayata yeni atılmanın -yani toy olmanın- verdiği bir taşkınlık ve çeviklik vardı hareketlerinde. Oysa onlarla karşılaştırıldığında, davranışlarımdaki ağırlık beni ortamın enerjisinden izole ediyordu, galiba bu fark yaşanmışlıkların bıraktığı izlerden biri diye düşündüm kendi kendime.
      <br/>
      <br/>
      Aslında bu ağırlığı sadece kantinde değil, ders çalışmaya başladığım ilk saatlerde de hissettim. Gecikmeli olarak öğrendiğim sınavlar için telaşla notları toplayıp, masaya dizdim ve sandım ki eskisi gibi hemen çalışmaya başlayıp notları yutacağım, (nerede?) ama öyle olmadı. Önce uzun bir süre notlarla birbirimize alışıp kaynaşma süreci yaşadık! Notlar bana baktı, ben onlara baktım, sanki onlarla zihnim arasında kilometrelerce mesafe varmış gibi konular bir türlü aklıma girmedi, çünkü beylik bir tabirle kafamdan kırk tane film geçiyordu. (Sakın yanlış anlamayın; bu filmlerde oynadığım sahneler değil, yaşamdan kesitler vardı.)
      <br/>
      <br/>
      Sonra nasıl olduğunu hatırlamıyorum ama zihnimin direnci kırıldı ve notların kenarından köşesinden bir şeyler anlamaya başladım. Gerisi ise şahaneydi, beynim bilgileri sünger gibi çekmeye başladı, hani kurumuş bir toprağa su verirsiniz ya aynı onun gibi okudukça ve anladıkça yeni bilgilere ne kadar susadığımı kavradım. Bu sefer mesafeler, kilometrelerce yakınlaşmaya başladı. Şimdi ders çalışanlara neden zihin açıklığı dilendiğini daha iyi kavrayabiliyorum. Gerçekten de okumak ve öğrenmek insanın zihnini açıyor, algıları çevreleyen düğümler çözülüyor. Daha sonra bahsettiğim o ağırlığın üstümden kalktığını hissettim, nedendir bilmem öğrendikçe, hafızamdaki bilgiler ağırlaştıkça ben hafifledim. Çok enteresan, tam gün ders çalışmama ve onca yorulmama rağmen ertesi gün her zamankinden daha erken ve zinde kalktım.
      <br/>
      <br/>
      Ne yazık ki yıllar boyunca bilimden uzak kalarak öz benliğime zulmetmişim. Aslında doğru bir bakış açısıyla bakıldığında hayatta yaşanan her şey ilimdir ama bunu müspet (pozitif) bilimlerle de pekiştirmek gerekiyor. Bilimden uzak geçirdiğim süreyi kendi adıma kayıp bir zaman dilimi olarak değerlendiriyorum ve kararımı veriyorum; beşikten bu yana geçen zaman bir yana bundan sonra mezara kadar ilim peşinde olmalıyım.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28987), [web.archive.org (arşiv bağlantısı)](http://web.archive.org/web/20080206060019/http://www.aksiyon.com.tr:80/detay.php?id=28987)
