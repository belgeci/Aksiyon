# Kafadan başlayıp büyük bir inşaata girişmeliyiz!

*Melda Bekcan 2015.08.11*

<div class="pNewsDetailMainContent" itemprop="articleBody">
 <p>
  Evet!
  <br>
   Atmış olduğum başlığın sonuna kadar arkasındayım,
   <br>
    Büyük bir inşaata başlamamız gerektiği kanısındayım.
    <br>
     Nitekim harap hâldeyiz
     <br>
      Üflesen düşecekmiş gibi duruyor hayallerimiz.
      <br/>
      İyi niyetine inandığımız,
      <br/>
      Sırtımızı dayadığımız insanlar gitti,
      <br/>
      Güvendiğimiz dağlara karlar indi,
      <br/>
      Ayakta kalabilmek için
      <br/>
      Büyük bir inşaata girişmeliyiz benliğimizde
      <br/>
      Her bir tuğlayı özenle yerleştirmeliyiz yerli yerine.
      <br/>
      …
     </br>
    </br>
   </br>
  </br>
 </p>
 <p>
  Bunun için çok araştırdım,
  <br/>
  Sağa sola sordum,
  <br/>
  Eşe dosta danıştım,
  <br/>
  Eğer büyük bir inşaata girişilecekse,
  <br/>
  Önce çatıdan başlamalıymış!
  <br/>
  Yani bizim en önce
  <br/>
  Zihnimizdeki sorunları çözmemiz lazım.
  <br/>
  Atıl vaziyette duran tüm vesveseleri,
  <br/>
  Gereksiz endişeleri süpürgeyle dip bucak temizleyip
  <br/>
  Molozları gözden ırak yerlere koymalıyız.
  <br/>
  Bunu sadece kendimiz için değil
  <br/>
  Başkalarını rahatsız edebileceği
  <br/>
  Düşüncesiyle hesaba katmalıyız.
  <br/>
  …
 </p>
 <p>
  Sonrasında kolonlar geliyor,
  <br/>
  Malum!
  <br/>
  Şayet kolonlar sağlam olmazsa
  <br/>
  Bina en küçük depremde yıkılmaya mahkûmdur!
  <br/>
  Bu nedenle çok ince eleyip sıkı dokumalıyız.
  <br/>
  Benliğimizin dirayeti için alacağımız destekleri
  <br/>
  Önce sınayıp
  <br/>
  Sonra inanıp
  <br/>
  Ardından getirip yerine koymalıyız.
  <br/>
  Ve aklımızdan hiç çıkarmamalıyız!
  <br/>
  Binanın çatısı değişir,
  <br/>
  Bahçesi revize edilir,
  <br/>
  Ama aynı işlemleri kolonlara uygulamak
  <br/>
  Pek mümkün değildir.
  <br/>
  …
 </p>
 <p>
  Sonrasında duvarlar gelir elbet!
  <br/>
  Dışarıdan maruz kalınacak her türlü
  <br/>
  Taş, laf, söz,
  <br/>
  Duvara çarpar.
  <br/>
  Şayet duvarlar sağlamsa,
  <br/>
  Kale vazifesi görür.
  <br/>
  Şayet yumurta kabuğu gibi inceyse,
  <br/>
  En ufak bir darbede çatırdar
  <br/>
  İnsanları yarı yolda bırakır.
  <br/>
  …
 </p>
 <p>
  Bina olur da dış cephe olmaz mı canım?
  <br/>
  Ne çok cafcaflı olmalı,
  <br/>
  Ne de bakımsızlıktan manzara kararmalı.
  <br/>
  İnsanların baktığında yüzü gülmeli.
  <br/>
  Bu nedenle her daim
  <br/>
  Temiz,
  <br/>
  Güler yüzlü,
  <br/>
  Enerjik olmalıyız.
  <br/>
  Olabilir ki içimizde hüzün yaşarız,
  <br/>
  Ya da bir yanımız hastalanır...
  <br/>
  Her ne olursa olsun vazife devam etmeli,
  <br/>
  Zayıflığımızı yansıtmamalıyız.
  <br/>
  …
 </p>
 <p>
  Binaların inşa edildiği bölge de önemlidir.
  <br/>
  Nitekim bataklığın yanında olursa çamur sıçrar.
  <br/>
  Efendimiz buyurduğu gibi
  <br/>
  ‘Gül bahçesinde duran ise
  <br/>
  Gül kokar!’
  <br/>
  Şerrin, fitnenin barındığı bölgeye,
  <br/>
  Mümkün olduğunca uzak durmalıyız
  <br/>
  Hatta mümkünse araya set koymalıyız.
  <br/>
  …
 </p>
 <p>
  Binanın sadece dışı değil
  <br/>
  İçi de önemlidir tabii ki!
  <br/>
  Gün gelir insan, dışarıya açılan pencereleri kapatır,
  <br/>
  Kendiyle baş başa kalır,
  <br/>
  İçinin güzelliği, yüzüne yansır.
  <br/>
  Ne denli temizse içinde barındırdığı duygular,
  <br/>
  Onlarla meşgul olmaktan
  <br/>
  Kimseye zarar vermeyi beceremez...
  <br/>
  Ve ne kadar kirliyse, gönlünde sakladıkları,
  <br/>
  Kendini ne kadar temiz göstermek istese de
  <br/>
  Hiç ummadığı bir yerden,
  <br/>
  Gerçek yüzü yansır!
  <br/>
  Gördüğünüz gibi ben projeyi çizdim,
  <br/>
  İnşaata başladım,
  <br/>
  Yakında yepyeni bir biçimde karşınıza çıkacağım.
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/kafadan-baslayip-buyuk-bir-insaata-girismeliyiz_551926), [web.archive.org (arşiv bağlantısı)](http://web.archive.org/web/20150812133216/http://www.aksiyon.com.tr/mavi-ruya/kafadan-baslayip-buyuk-bir-insaata-girismeliyiz_551926)
