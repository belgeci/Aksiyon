# Doğum günün mübarek olsun!

*Melda Bekcan 2015.02.17*

<div class="pNewsDetailMainContent" itemprop="articleBody">
 <p>
  Arkadaşın ağzından bu sözler çıktığında aniden kıkırdamaya başladık.
  <br>
   Daha birkaç dakika öncesinde
   <br>
    Doğum gününü kutladığımız arkadaşımız
    <br>
     Ve tüm cazibesine rağmen doğum günü pastası,
     <br>
      Artık geri planda kalmıştı!
      <br/>
      Aramızda fısıldamalar oldu.
      <br/>
      Sahi!
      <br/>
      Sizce de doğru mu?
      <br/>
      Yani ‘doğum günün, mübarek olsun!’
      <br/>
      Doğru bir tabir mi?
      <br/>
      Güncel kullanımda  yer bulur mu?
      <br/>
      Yoksa içinde bir tezat mı mevcut?
      <br/>
      …
      <br/>
      Eğer öyleyse!
      <br/>
      Neden doğum günü kutluyoruz?
      <br/>
      Gidip pasta alıyor,
      <br/>
      Üzerine yaş adedince mum dikiyor,
      <br/>
      Dilek dileniyor,
      <br/>
      Hediyeler takdim ediliyor
      <br/>
      Üstelik bunca emeğin ardından
      <br/>
      ‘Mübarek’ kelimesini
      <br/>
      Yaptığımız işe yakıştıramıyor
      <br/>
      Bir de kendimizle alay ediyoruz.
      <br/>
      Hakikaten soruyorum;
      <br/>
      Biz bunu neden yapıyoruz?
      <br/>
      Valla ben de cevabını bilemiyorum.
      <br/>
      …
      <br/>
      Ben küçükken de böyleydim,
      <br/>
      Cevabını bilemediğim soruların içinde yüzerdim,
      <br/>
      Mesela annemden azar işitirdim,
      <br/>
      Ona öfkelenirdim,
      <br/>
      Bir köşeye çekilir,
      <br/>
      Gözyaşlarıma hâkim olamaz,
      <br/>
      Hıçkırıklar içinde ağlardım,
      <br/>
      Ağlarken yine ‘Anneeee!’ diye feryat ederdim
      <br/>
      Ama bunu neden yaptığımı bilmezdim!
      <br/>
      …
      <br/>
      Okul yıllarımda atletizmle uğraştım,
      <br/>
      2000 ya da 3000 metre parkurlarda yarıştım.
      <br/>
      Her koşuya son süratle başlar,
      <br/>
      Parkurun bitimine doğru tükenir
      <br/>
      Yerden spatulayla kazınma kıvamına gelirdim.
      <br/>
      Ve neler geçirirdim içimden bir bilseniz!
      <br/>
      Kendime sayar söverdim
      <br/>
      Yeminler ederdim,
      <br/>
      Bir daha asla yarışmamak için.
      <br/>
      Ne zaman ki yarış biterdi,
      <br/>
      Aradan biraz zaman geçerdi,
      <br/>
      Yeni bir yarışma söz konusu olduğunda
      <br/>
      Herkesten önce ben giderdim.
      <br/>
      Neden kendime böyle eziyet ettim?
      <br/>
      Buna hiç anlam veremedim.
      <br/>
      …
      <br/>
      Sigara paketlerine gözüm çarpıyor
      <br/>
      Ve dehşet içinde kalıyorum.
      <br/>
      Üzerlerinde öyle fotoğraflar var ki
      <br/>
      Sanki ‘Freddie’nin Kâbusu’ filmini seyrediyorum!
      <br/>
      Ölüm masasında yatanlar,
      <br/>
      Komada entübe edilenler,
      <br/>
      Felç geçirenler,
      <br/>
      Yüzü gözü çökenler!
      <br/>
      Ha! Bir de altında yazılar var.
      <br/>
      Örneğin…
      <br/>
      Sigara erken ölüme yol açar.
      <br/>
      Sigara sağlığa zararlıdır.
      <br/>
      Sigara kısırlaştırır.
      <br/>
      Peki, bunca uyarıya rağmen
      <br/>
      Ayrıca para da ödeyerek
      <br/>
      Neden bile bile lades denir?
      <br/>
      Sigara keyifle ciğerlere çekilir?
      <br/>
      …
      <br/>
      Artık annemle iletişim kuramıyorum
      <br/>
      Çünkü aramızda başkaları var.
      <br/>
      Ne zaman yanına gitsem
      <br/>
      Gürültüden yaklaşamıyorum,
      <br/>
      Televizyonun sesi sonuna kadar açık.
      <br/>
      Gidip bir şeyler söylesem,
      <br/>
      Benim sesim duyulmuyor,
      <br/>
      Saatler boyunca hipnotize oluyor,
      <br/>
      Gün bitiminde uykuya dalıyor,
      <br/>
      Ertesi gün gözünü açtığında
      <br/>
      Aynı süreç devam ediyor.
      <br/>
      Adım gibi eminim;
      <br/>
      Annem beni seviyor,
      <br/>
      Hiç şüphem yok;
      <br/>
      Annem, beni gözünden bile sakınıyor.
      <br/>
      Ama neden televizyondan vazgeçemiyor?
      <br/>
      Neden benimle ilgilenmiyor?
      <br/>
      İşte bu da cevabını aradığım,
      <br/>
      Başka bir soru, sevgili Aksiyon okurları.
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/mavi-ruya/dogum-gunun-mubarek-olsun_549058), [web.archive.org (arşiv bağlantısı)](http://web.archive.org/web/20150704225726/http://www.aksiyon.com.tr/mavi-ruya/dogum-gunun-mubarek-olsun_549058)
