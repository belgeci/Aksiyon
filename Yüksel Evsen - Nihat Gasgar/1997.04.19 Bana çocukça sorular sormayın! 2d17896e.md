# Bana çocukça sorular sormayın!

*Yüksel Evsen - Nihat Gasgar 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3 yaşında sevimli mi sevimli bir kız çocuğu Tuğba Doğan. Ama o akranları gibi kucağında bebeğiyle evcilik oynamıyor, ya da arkadaşlarıyla birlikte tekerlemeler söylemiyor.
  </font>
 </div>
 <div id="newsText">
  <font class="detail-text">
   Büyüklere taş çıkartırcasına birçok şeyi ezbere biliyor, bütün siyasetçilerin isimlerini ve görevlerini sayıyor.
   <br/>
   <br/>
   Hep büyüklerin arasında bulunan ve onların politika sohbetlerini dinleyen küçük Tuğba, sonunda bir papağan gibi küçük yaşına rağmen siyasetteki bütün simaları tek tek söylemeyi ve hafızasında tutmayı başarmış. Ama bunda devamlı büyükler arasında bulunması kadar ileri düzeydeki zekasının tesiri de büyük. Çocuğunun zekasını fark eden babası daha sonra kızına neler öğretmiş neler... Atatürk' ün yaşamındaki bütün ana detayları, bakanlar ve sorumluluk alanlarını, kuvvet komutanlarının isimlerini, dini bilgileri, Türkiye' nin büyük vilayetlerinin belediye başkanlarının isimlerini, İstanbul'un ilçe belediye başkanlarının isimlerini ve coğrafi bilgileri takır takır sayıyor Tuğba. Siyasi parti liderlerini, cumhurbaşkanı ve başbakanı tanıyor. Türkiye'nin komşu ülkelerini biliyor.
   <br/>
   <br/>
   Üstün zekalı olması sebebiyle yaşıtlarıyla oynamaktan zevk almayan Tuğba, bu sebeple sürekli babasının kıraathanesinde büyüklerin politika, futbol ve ülke gündemiyle alakalı sohbetlerini dinliyor ve haber saatlerini asla kaçırmıyor. Baba Mustafa Doğan büyük kızının zihinsel özürlü olmasının verdiği eziklikle küçük Tuğba' nın üzerine eğiliyor. Tuğba şu an köyün en çok sevilen siması durumunda. Geçenlerde Malkara Kaymakamı tarafından da davet edilmiş.
   <br/>
   <br/>
   Kendisiyle yeterince ve istenilen düzeyde ilgilenilememesinin sıkıntısını yaşayan Tuğba, çok cana yakın ve sıcak olmasına rağmen, ilk gördüğünüzde oldukça donuk. Fakat bir müddet ilgi gösterip samimiyet kurduktan sonra dev gibi bir minik deha çıkıyor karşınıza.
   <br/>
   <br/>
   Doktor olacak, hataları düzeltmek için
   <br/>
   <br/>
   "Büyüyünce doktor olacağım" diyor Tuğba sorunca. Bunun özel bir sebebinin olduğunu hemen ekliyor ardından: "Doktor olduktan sonra ablamı iyileştirmek istiyorum." Evet Tuğba' nın kendisinden 3 yaş büyük hem bedensel, hem de zihinsel özürlü Alev isminde bir ablası var. Alev henüz 2 yaşındayken yüksek ateş sebebiyle havale geçirmiş. Alelacele doktora götürülen Alev' e baba Mustafa Doğan' ın ifadesiyle "yeterince ve gerekli şekillerde" müdahale edilememiş. Doğuşunda normal olan Alev, bir doktor hatasıyla yaşamının bundan sonraki safhalarını bedensel ve zihinsel özürlü olarak devam ettirmek zorunda; ta ki kendisine zengin bir yardım eli uzanana kadar. Tedavisi ancak Avrupa'da mümkün olan Alev için yüklü miktarlarda paralar isteniyor. Bugüne kadar uzanan tek yardım eli ise Sarıyer Belediye Başkanı Yusuf Tülün'den gelmiş. Tekerlekli bir sandalye gönderen Tülün, Tuğba'nın en sevdiği "Yusuf Amca"sı olmuş birden bu jestiyle.
   <br/>
   <br/>
   Baba yeterince ilgilenemiyor
   <br/>
   <br/>
   Doğan ailesinin farklı durumdaki bu iki çocuğuna da özel ilgi gerekiyor olması baba Mustafa Doğan'ın en büyük problemi. Psikolojik problemler yaşayan iki çocuğuna da yeterli ilgiyi gösterecek eğitim seviyesine sahip olmayan baba Doğan, elinden geldiğince kayıtsız kalmamaya çalışıyor. Sık sık Malkara Kaymakamı'nı ziyaret eden Mustafa Doğan, Alev' i özründen kurtarıp ailesine, Tuğba' yı da daha fazla ilgilenip ülkesine kazandırmaya uğraşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2492), [web.archive.org (arşiv bağlantısı)](http://web.archive.org/web/20131210052404/http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2492)
