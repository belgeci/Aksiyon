# Futbol aşkından Hukuk'u bıraktım

*Necati Kola - Aydoğan Kılıç 1996.10.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Takımlarımız, 1995 96 futbol sezonu daha bitmeden gelecek sezon için yabancı oyuncu arayışına girmiş, gazeteler de yüzlerce yabancıyı gündeme getirmişti ama
  </font>
 </div>
 <div id="newsText">
  <font class="detail-text">
   1996 97 sezonu başlamasına rağmen çoğu takımımız yabancı oyuncu transferini tamamlayamamıştı. Beşiktaş da yabancı oyuncu sıkıntısı çeken takımlar arasındaydı. Hergün yeni bir isim gündeme geliyor fakat herhangi bir oyuncuda karar kılınamıyordu. Gün geldi, Beşiktaş Avrupa'da kendine göre oyuncu bulamadı. Çünkü, Beşiktaş'ın istediği futbolcular, çeşitli kulüplerle çoktan anlaşmışlardı bile. Beşiktaş için tek alternatif kalmıştı: Atlanta Olimpiyatları'nda mücadele eden takımları izleyip, oyuncu beğenmek...
   <br/>
   <br/>
   Nijerya; futbolda bütün rakiplerini bir bir devirerek finale yürüyor, altın madalyanın sahibi oluyordu Atlanta'da. Yendiği takımlar arasında kimler yoktu ki: Brezilya, Arjantin... Bütün gözler Nijerya Milli Takımı'na çevrilmişti bir anda. Fenerbahçe'de top koşturan Uche'nin iyi kumaş çıkması, Ali Şen'in de Okacha'yı transfer için devreye girmesi, Nijeryalılar'a güvenebilme açısından Beşiktaşlılar'ı cesaretlendirmişti. Onlar da Amokachi'ye talip oldular ama kaliteli futbolcu olması, Beşiktaş'a gelmesi için yeterli sebep değildi. Kişiliği de önemliydi ayrıca. Teknik Direktör Rasim Kara, İngiltere'deki bir arkadaşından, Everton'ın menejerlerinden Amokachi'nin kişiliği hakkında bilgi almasını istedi. Gelen bilgi, Amokachi'nin kişilikli biri olduğuna dairdi. Kara, İngiltere'den cevap beklerken burada da boş durmuyor, Kayserispor'un Nijeryalı kalecisi Agu'dan da bilgiler almaya çalışıyordu. Agu da, kesin güvence veriyordu Amokachi için: 'Ben Amokachi'nin herşeyine kefilim'.
   <br/>
   <br/>
   Artık, Amokachi'nin transfer edilebilmesi için hiçbir engel yoktu. Nijerya'nın şampiyonluk kutlamalarına bile katılmadan apar topar Dinamo Minsk maçına yetiştirildi. Yorgun yorgun maça çıkmasına rağmen, oynadığı futbol ve attırdığı golle daha ilk maçta herkesin beğenisini kazanmıştı Amokachi. Sonraki maçlarda gösterdiği performansını ise herkes biliyor.
   <br/>
   <br/>
   Başbakan Necmettin Erbakan, Nijerya ile dostluk kurabilmek için başta Amokachi olmak üzere bütün Nijeryalı futbolculardan övgüyle bahsediyor, bu futbolcuların iki ülke arasında köprü olduklarını söylüyordu her fırsatta. Biz de herkesin, 'Bu yılın en iyi transferi Amokachi' diyerek övdüğü başarılı futbolcu ile sohbet etmek istedik. Amokachi; Türkiye'deki ilk ve hayatındaki parasız tek röportajını Aksiyon'a yaptı.
   <br/>
   <br/>
   BASKETBOLU DA ÇOK SEVİYORUM
   <br/>
   <br/>
   Herkes Amokachi'yi sahada gol atan, attıran siyahi bir futbolcu olarak biliyor ama hiçkimse saha dışındaki Amokachi'yi bilmiyor. Saha dışındaki Amokachi'yi anlatır mısınız?
   <br/>
   <br/>
   Herkes soyismimle hitap ediyor ama ismim Daniel. 1972 yılında Nijerya'da doğdum. İlk ve ortaokulu Nijerya'da okudum. Onaltı yaşındayken Nijerya'dan ayrıldım. ABD'ye gittim. 1990 yılında Belçika'da profesyonel bir kulüp ile anlaştım. 1991'e kadar Belçika'da kaldım. Belçika'da çok fazla duramadım. Neden bilmiyorum ancak epey sıkıldım orada. 1991 yılında İngiltere'deydim. 1995'e kadar burada kaldım. Şimdi de Türkiye'deyim. Futbolu çok seviyorum. Bu benim hayatım. Hatta Teksas'ta hukuk fakültesini bırakmama sebep olan da futboldan başka birşey değil. Avukatlık bana yakışır mıydı bilmiyorum ama şu andaki hayatımdan memnunum. Boş vakitlerimde ne yaptığıma gelince... Futbolcu olmama rağmen basketbol oynamaktan çok hoşlanıyorum doğrusu. Müzikten çok hoşlanıyorum. Özellikle pop ve rap müzikten. Grup Scarfies, HiPop, Two Pop Shock, Moll Deep, Dr.Dreysy The Last Boys'u sayabilirim.
   <br/>
   <br/>
   Kendinizi nasıl tanımlıyorsunuz? Çünkü çok iyi bir Amerikan İngilizcesi konuşuyorsunuz, onaltı yaşından itibaren dört yıl ABD  olmak üzere sekiz yılınız Niijerya'dan uzaklarda geçmiş.
   <br/>
   <br/>
   Ben Nijeryalıyım ve aynı zamanda da Afrikalıyım. Bunu hiç bir şey değiştiremez. ABD'deki zencilerin çoğu hala bu bilinçle ABD'de yaşamaktadırlar. Sizler nasıl çalışmak için ya da okumak amacıyla bir başaka ülkeye gittiğinizde bilincinizi kaybetmezsiniz bizim için de aynı şey geçerli.
   <br/>
   <br/>
   <br/>
   ELHAMDÜLİLLAH MÜSLÜMANIM
   <br/>
   <br/>
   Dinin hayatınızda bir yeri var mı?
   <br/>
   <br/>
   Elbette. Ben Müslümanım. Allah'a inanıyor ve Hz. Muhammed'in onun peygamberi olduğunu biliyorum. Hediye ettiğiniz Hz. Muhammed'in orijinal mektupları için de teşekkürü bir borç biliyorum ayrıca.
   <br/>
   <br/>
   Tüm bu yoğunluğun içerisinde gündemi takip edebiliyor musunuz? Örneğin Türkiye Başbakanı Necmettin Erbakan'ın Nijerya'yı ziyaretinden haberiniz var mı?
   <br/>
   <br/>
   Hayır. Politakaya her zaman şüpheyle yaklaşmışımdır. Bu tür şeyler her zaman sıkar beni. Dolayısıyla bilmiyorum. Ülkenizin başbakanının ziyareti hakkında da yorum yapmak istemiyorum.
   <br/>
   <br/>
   Nijerya'da doğdunuz, Avrupa'da futbol oynadınız. Şimdi de Türkiye'de top koşturuyorsunuz. Bu üçgen içerisinde futbolu değerlendirir misiniz?
   <br/>
   <br/>
   Örneğin biz Nijeryalılar Avrupa'nın tekniğini, Güney Amerika'nın futbol yorumunu ve Afrika'nın hızını birleştirdik. Dolayısıyla başarılı olduk. Daha önce de söylediğim gibi Belçikada'da futbol oynadım. Ancak dünyanın en iyi liginin İngiltere'de olduğunu söyleyebilirim. Dolayısıyla en iyi futbol da İngiltere'de oynanıyor bana göre.
   <br/>
   <br/>
   Neden?
   <br/>
   <br/>
   Bu çok açık. İngiltere futbolun anayurdudur. Futbolun bütün altyapısı çok uzun zamanda gerçekleşmiştir İngiltere'de. İngiliz halkında da çok ilginç bir futbol aşkı var. Bunun da etkisi var elbette. Türkiye ligi ile kıyasladığımızda çok büyük farkların olduğunu kolayca görebiliriz. Ancak Türkiye ligi de gün geçtikçe gelişiyor. Türkiye liginin geleceğinden de umutluyum.
   <br/>
   <br/>
   Türkiye'deki futbolcular hakkında ne düşünüyorsunuz?
   <br/>
   <br/>
   Türkiye'de iyi futbol oynayan arkadaşlar var elbette. Ancak yeterli seviyede olduğunu düşünmüyorum. Daha önce de söyediğim gibi umutluyum. Türkiye'de futbol çok iyi yerlere gelecektir. Türk futbolunun gün geçtikçe daha iyiye gittiğini görüyorum. Son birkaç maçta Ünal'ın çok iyi olduğunu gördüm.
   <br/>
   <br/>
   TÜRKİYE LİGİ NİJERYA LİGİNDEN DAHA İYİ
   <br/>
   <br/>
   Kendinizi medyadan takip ediyor musunuz ve bu sizi nasıl etkiliyor?
   <br/>
   <br/>
   Gerçeği söylemek gerekirse pek değil. Medyanın benim hakkımda ne söylediği aslında beni pek ilgilendirmiyor. Ben sadece kendim olmak istiyorum. Elimden gelenin en iyisini yapmaya çalışıyorum. Basın elbette bir futbolcu için çok önemlidir. Eğer iyiysem hakkımda iyi şeyler söylerler, kötüysem hakkımda kötü şeyler söylemeleri son derece normaldir. Buna saygı duyuyorum.
   <br/>
   <br/>
   Siz Türkiye'de rahatlıkla futbol oynayabiliyorsunuz ama Türk futbolcular Nijerya'da futbol oynayabilirler mi?
   <br/>
   <br/>
   Herhangi birşey söylemek zor ancak Nijerya ligi o kadar ileri düzeyde bir lig değil. Bu yüzden Türk oyuncuların bizim ligde top koşturmak isteyeceklerini pek sanmıyorum. Çünkü bizim kaliteli oyuncuları Avrupa takımları kapıyor. Uche, Okacha ve benim Türkiye'ye gelmemiz, liginizin kaliteli olduğunu gösteriyor.
   <br/>
   <br/>
   Beşiktaş Avrupa Kupaları'nda birinci turdan öteye geçemiyordu. Ancak bu yıl Beşiktaş'ın daha başarılı olduğunu görüyoruz.
   <br/>
   <br/>
   Beşiktaş bence çok daha üstün başarılar elde edebilecek bir takım. Bunu da göreceksiniz. Beşiktaş bence dünya satandartlarını yakalayabilmiş bir takım. Bu açıdan ben Beşiktaş'tan son derece umutluyum. Bir takım bir bütün olabildiği zaman ancak takımdır. Bir takımın başarılı olabilmesi için aynı ruha sahip olmak gerek. Ben Beşiktaş'ta bu ruhu görüyorum. Zaten Beşiktaş'ın beni, benim de Beşiktaş'ı tercih etmemin sebebi buydu.
   <br/>
   <br/>
   Arkadaşlarınızla aranız nasıl?
   <br/>
   <br/>
   Bunu aslında arkadaşlarıma sormalısınız. Ben bütün arkadaşlarımla gayet iyi ve uyumlu bir arkadaşlık içerisindeyim. Onları seviyorum. Onlar da beni seviyor diye düşünüyorum.
   <br/>
   <br/>
   Beşiktaş taraftarına bir mesajınız var mı?
   <br/>
   <br/>
   Evet. Bizimle birlikte olmalarını istiyorum onlardan. Bizim başarılı olabilmemiz için onların da bizimle aynı ruhu taşıması gerek. Bize ellerinden gelen manevi desteği versinler biz de onlara üstün bir Beşiktaş verebilelim. Bizim seyircimiz başarıların en iyisine layık. Aksiyon okurlarına da sevgilerimi sunuyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1859-futbol-askindan-hukuku-biraktim.html), [web.archive.org (arşiv bağlantısı)](http://web.archive.org/web/20131112130457/http://www.aksiyon.com.tr:80/aksiyon/haber-1859-futbol-askindan-hukuku-biraktim.html)
