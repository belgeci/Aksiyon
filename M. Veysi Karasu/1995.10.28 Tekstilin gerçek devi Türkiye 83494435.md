# Tekstilin gerçek devi Türkiye

*M. Veysi Karasu 1995.10.28*

<font class="agenda2NewsSpot">
 Tekstil sektörü için tam bir olimpiyat olan ITMA 95'e (Tekstil Makinaları Fuarı) Türk tekstilcileri büyük ilgi gösterdi
</font>
<font class="newsDetail">
 Sektördeki en son yeniliklerin sergilendiği fuara katılmak için sadece İstanbul'dan 14 bin kişi vize için başvurdu. Bu rakam, Ankara ve İzmir'den vize alanlar ve vizesiz katılanlar la birlikte 20 bine ulaştı. Halbuki tüm dünyadan katılan diğer tekstilcilerin sayısı 100 bini ancak buldu. Fatih Sultan Mehmet'in fethetmeye ömrünün yetmediği İtalya yı Türk tekstilcileri fethetti
 <br/>
 <br/>
 İhracaat alanında son on beş yıldan bu yana en büyük döviz girdisi sağlayan ve iş gücü olarak en büyük istihdamı sağlayan tekstil sanayii, Türk ekonomisinin lokomotifi olma özelliğini arttırarak sürdürmeye niyetli. 5 Nisan kararlarıyla birlikte yaşanan krize rağmen 1994 yılında 7,5-8 milyar dolarlık döviz girdisi sağlayan sektör, Gümrük Birliği'ne sıkı bir şekilde hazırlanıyor. Tekstilcilerimiz, dünya çapında bir numara olma isteklerini Milano'da açığa vurdular.
 <br/>
 <br/>
 Her dört yılda bir yapılan ve Tekstil sektörünün olimpiyatı olarak adlandırılabilecek ITMA 95 Fuarı Türk tekstilcilerinin akınına uğradı. Bu yoğun ilgi Konsolosluk yetkilileri ni de şaşırıtı. Çünkü yalnızca İstanbul'dan vize alanların sayısı 14 binin üzerine çıktı. Türkiye'nin dört bir yanından sanayicilerin katıldığı fuar için Ankara ve İzmir'den vize alanların sayısının da 6 bini çok rahat bulduğu tahmin ediliyor. Daha önceki yıllarda İtalya bu kadar Türk turisti birarada görmemişti
 <br/>
 <br/>
 8 Yıl önce Paris, 4 yıl önce Frankfurt'taki fuarlara göre çok daha kalabalık bir grupla Milano'ya gelen işadamları, İtalya'da "Türkiye rüzgarı" estirdi. 17-26 Ekim tarihleri arasındaki fuarda Türkiye'nin ağırlığını 'iyice' hisseden diğer ülkelerin temsilcileri, tekstilimizin hakkını vermek zorunda kaldılar: "Gelecekte tekstilin tek devi Türkiye olacak."
 <br/>
 <br/>
 Evet. Tekstil Olimpiyatları'nın şampiyonu Türkiye oldu.
 <br/>
 <br/>
 EN İYİ PAZAR TÜRKİYE
 <br/>
 <br/>
 Tekstil sanayiinde, Avrupa'da, Almanya'nın ardından ikinci sırada yer alan İtalya'nın Milano şehri sanayiciler için olimpiyat şehri gibi. Fuarların biri bitmeden diğeri başlıyor.l65 bin metrekarelik kapalı alana sahip fuar alanı, sanayiciler için tam bir vaha. 8 kapısı ve kalın duvarlarıyla adeta ayrı bir şehir havası kazanıyor. Tamamını gezmek isteyenlerin 3-4 gününü verdikleri fuar içinde ziyaretçiler için her türlü hizmet mevcut. Kısa süre için İtalya'ya giden işadamları, yalnızca kendilerini ilgi, lendiren standlardaki makinaları görmekle yetinmek zorunda kalıyor.
 <br/>
 <br/>
 Teknolojideki son yeniliklerin sergilendiği ITMA 95'de, pamuktan yü ne, konfeksiyondan boyaya, örmeden halıya, kısacası iğneden ipliğe kadar herşeyin yeni makinalarını bulmak mümkündü. Dünyada söz sahibi bin 500 tekstil makinası üreticisinin standlarında yer alan ve uzunlukları 150 metreye kadar uzanan yeni makinalar en çok tekstilcilerimizin ilgisini çekti.
 <br/>
 <br/>
 Türkiye'den fuara katılan sanayicilerimizin bir kısmı hazırlıklı gelmişti. Bunlar, daha önce Türkiye'deki mümessillerinde kataloğuna bakıp siparişini verdiği makinaları görme-tanıma fırsatı buldu. Büyük kısmı ise, değişik şirketlere ait yeni makinaların hepsini görüp fiyat durumlarına göre tercih yapmak için Milano yollarına düşmüştü. Aradıklarını da büyük oranda bularak kendileri için makul sözleşmeleri imzalama fırsatı buldular. Yatırım yapmayı düşündüğü tekstil sektörünün durumunu görmek ve fiyatlardan haberdar olmak için gelenlerin sayısı ise diğerlerine göre biraz daha fazla gibiydi. "Yeni makinalardan Bir şey kapıp kendi makinalarımda uygulayabilir miyim?" diye gözlerini "dört" açanlar ise hepsinden fazla...
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-1108-34-tekstilin-gercek-devi-turkiye.html), [web.archive.org (arşiv bağlantısı)](http://web.archive.org/web/20101228051121/http://www.aksiyon.com.tr:80/aksiyon/haber-1108-34-tekstilin-gercek-devi-turkiye.html)
