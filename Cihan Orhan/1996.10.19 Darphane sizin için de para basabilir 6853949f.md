# Darphane sizin için de para basabilir

*Cihan Orhan 1996.10.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Para yüzyıllar boyu insanlar arasında takas aracı oldu. Değişik millet ve kavimler kendi kültürlerini ve önemli olayları paranın üzerinde aktardılar ileriki tarihlere.
  </font>
 </div>
 <div id="newsText">
  <font class="detail-text">
   Paranın üzerine yazılan isim, hakimiyetin işareti sayıldı. Son yıllarda ise hızla yayılan elektrokartlar paranın yerini almaya başladı. Bununla beraber Darphane özel olarak bastığı gümüş ve altından yapılan hatıra paralarla insanlara mesaj vermenin yollarını arıyor.
   <br/>
   <br/>
   Ülkemizde metal paralar, halk arasındaki adıyla bozuk paralar sadece Beşiktaş'ta bulunan Darhane'de basılıyor. Burada günde 1.5 milyon adet pırıl pırıl bozuk para piyasaya sunuluyor.  24 saat boyunca makine tıkırtıları susmayan Darhane'nin işi bu kadarla da kalmıyor. Hatıra paraların, madalyonların, amblemlerin ve cumhuriyet altınlarının yanısıra Darphane'nin eski merkezi olan Topkapı Sarayı içindeki binasında da nüfus cüzdanı, pasoport gibi kıymetli kağıtlar basılıyor.
   <br/>
   <br/>
   Darphane'nin şimdi faaliyet gösterdiği bina 1960 yılında yapılmış. Topkapı Sarayı'ndaki şimdi müze olan darphane binası ise zamanın en modern darphanesiymiş. 5 İngiliz, bir Alman 6 yabancı uzmanın 4 senelik bir uğraştan sonra, 1840 yılında, Londra Darphanesi'nin benzeri olarak yaptıkları binada 1960 yılına kadar tam 120 sene para basılmış. Daha sonra Beşiktaş'taki binayı yapma ihtiyacı duymuşlar. Bu bina 36 senelik olmasına rağmen şimdi yetersiz kalıyor.
   <br/>
   <br/>
   Hatıra para basarken o seneyle ilgili önemli olaylar ve etkinlikler, Türk büyüklerinin ölüm ve doğum yıldönümleri dikkate alınıyor. Yakında büyük şair Mehmet Akif Ersoy'la ilgili bir hatıra para basılacak. Projesi üzerinde çalışılan paranın bir tarafında şairin portresi, diğer tarafında da İstiklal Marşı'nın ilk dörtlüğü yer alacak. Mehmet Akif  hatıra parasının Aralık ayı içinde piyasaya sürüleceğini haber veriyor Darphane Genel Müdürü Raif Bakova. Bakova, hatıra para basma işine 1960 yılında başladıklarını belirterek, "Bugüne kadar 200 çeşit hatıra para bastık. Bu yıl da programımızda 12 çeşit hatıra para projemiz var. Ama gene de temkinli davranarak 10 çeşit para basmayı düşünüyoruz" diyor.
   <br/>
   <br/>
   En son çıkan hatıra para ise Behçet hastalığının tanımlanmasındaki çalışmaları nedeniyle anısına bilim ödülü konan ve tıp literatürüne hastalığı kendi adıyla tescil ettiren Dr. Hulusi Behçet adına çıkartılanı.
   <br/>
   <br/>
   En az 5 bin adet basılan hatıra paraların fiyatı, içinde bulunan gümüş ve altına bağlı olarak 750 bin ile 1 milyon arasında değişiyor. Hatıra para adetinin 5 binle sınırlı olmasını Bakova şöyle açıklıyor:
   <br/>
   <br/>
   "Adet, çok fazla olduğu takdirde koleksiyonerler ilgi göstermiyor. Koleksiyoncuların biriktirmesi için hatıra paraları sınırlı sayıda basmamız gerekiyor. Paraları da bir yıl süreyle satılığa çıkartıyoruz. Bunların da büyük miktarını satıyoruz. Kalanları da eritiyoruz. Çünkü para piyasada çok durunca itibarını yitiriyor. Fiyatları da Avrupa'ya göre çok düşük tutuyoruz. Bunun sebebi de Türk koleksiyonerlerine daha iyi hizmet vermek. Bu sayede önceden 300 olan koleksiyoner sayısını 1 sene içinde 1500'e çıkardık."
   <br/>
   <br/>
   Darphane hatıra para basımında dışarıdan gelen siparişleri de değerlendiriyor. Bu amaçla Fenerbahçe Spor Kulübü Başkanı Ali Şen'in isteği üzerine 5 bin adet altın ve gümüşten Fenerbahçe amblemi bulunan para basılıyor. Fenerbahçe paralarının fiyatlarını da Ali Şen belirleyecek.
   <br/>
   <br/>
   MAKSAT KÜLTÜR OLSUN
   <br/>
   <br/>
   Darphane'nin hatıra para basma faaliyetlerinin altında gençlere mesaj verme düşüncesi yatıyor. Gençler, paraların üzerindeki Türk büyüklerinin portrelerini görünce merak edecek ve ansiklopedilerden araştıracak. Böylelikle insanlar para sayesinde bir bilgi edinmiş olacaklar. Öte yandan visa kartların kullanılmaya başlanmasıyla para dünyada tedavül aracı olmaktan çıktı, bir kültür aracı haline geldi. Hatıra paralar sayesinde kağıt ve bozuk paranın çok az miktarda kullanılacağı iki binli yıllarda da para kavramı unutulmayacak. "Antik çağda da öyleymiş" diyor Darphane Genel Müdürü Bakova; "Desenli ve işlenmiş paralar varmış; palamut ve haliç resimleri varmış. Yani parayı ruhsuz halden çıkarmak istiyoruz."
   <br/>
   <br/>
   Hatıra para biriktirme kültür ve hobiyle alakalı olduğu kadar kazançlı bir tasarruf da. Zamanında Darphane tarafından 10 bin liraya satılan hatıra paralar şimdi 200 dolar ediyor. Bazılarının fiyatı 1300 dolara kadar çıkıyor. Çünkü sınırlı sayıda basıldığı için devamı yok. Hatıra para alanlar ileride büyük kâr ediyor. Bakova, bu hususa dikkat çekerek "Benim gençlere tavsiyem şimdiden hatıra parası alsınlar. İleride bunlar çok değerlenecek. Bunları satarak gelecekte kendileri adına bir işletme rahatlıkla açabilirler" diyor.
   <br/>
   <br/>
   50 BİNLİKLER GELİYOR
   <br/>
   <br/>
   Bu arada Darphane'nin bastığı bozuk 50 bin liralar da yakında tedavüle çıkıyor. Piyasadaki en büyük para olan 25 bin liralar ihtiyacı karşılayamayınca Darphane, kasım ayı içinde 50 bin liraları piyasaya sürmeye hazırlanıyor. Darphane Genel Müdürü Bakova, bu paranın arkasındaki düzenleme ile Dünya Gıda Zirvesi'ni anlatan bir mesaj vermek istediklerini dile getirerek, "Dünyada açlık çeken birçok ülke var. Bundaki amacımız bu konuda insanları bilinçlendirmek ve açların halini anlayarak düşünmelerini sağlamak" diyor.
   <br/>
   <br/>
   POLİSLERE AMERİKAN TARZI KİMLİK
   <br/>
   <br/>
   Darphane'de son günlerde hummalı şekilde süren bir çalışma da polislerimiz için Amerikan filmlerinde gördüğümüz tarzdaki gibi cüzdan içinde taşınan amblemlerden basılması. Bakova, bu baskıları sadece Darphane'nin yaptığını kaydederek, "Bunlara ayrıca numara da veriyoruz. Başkalarının sahtesini yapmasını imkansız kılmak için. Zaten bizden başka bu işi yapan kuruluş da yok" şeklinde konuşuyor.
   <br/>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1867-34-darphane-sizin-icin-de-para-basabilir.html), [web.archive.org (arşiv bağlantısı)](http://web.archive.org/web/20120624210831/http://www.aksiyon.com.tr:80/aksiyon/haber-1867-34-darphane-sizin-icin-de-para-basabilir.html)
