# Bir devrin sonu yeni bir başlangıç

*Bülent Korucu 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mahkûmiyet kararları bir son değil, başlangıç. Ergenekon cephesinin böyle gördüğü muhakkak. Aynı şeyi demokrat cephe adına söylemek biraz zor.
  </font>
 </div>
 <div id="newsText">
  <font class="detail-text">
   <p>
    Ergenekon’un silahlı terör örgütü olduğu iddiası mahkeme tarafından tescil edildi. Yargıtay, yerel mahkemenin kararını onarsa demokratikleşme ve normalleşme konusunda hatırı sayılır mesafe alınmış olacak. Yargı, yetki ve görevi gereği somut olgu, kişi ve eylemleri değerlendiriyor. Ama hepimiz biliyoruz ki Ergenekon her şeyden önce bir zihniyet. Ve bu zihniyet tasfiye edilmedikten sonra kendini yenilemiş türlerinin ortaya çıkmasını engellemek mümkün değil.
   </p>
   <h3>
    <span>
     <a href="http://web.archive.org/web/20130824213314/http://medya.aksiyon.com.tr/aksiyon/2013/08/12/aksiyon-ergenekon-eki-web.pdf" target="_blank">
      <span>
       » ERGENEKON ÖZEL EKİNİ İNDİRMEK İÇİN TIKLAYIN
      </span>
     </a>
    </span>
   </h3>
   <p>
    <img alt="" height="830" src="http://web.archive.org/web/20130824213314im_/http://medya.aksiyon.com.tr/aksiyon/2013/08/12/aksiyon-ergenekon-kapaklari.jpg">
     Yargının bu konuda yapacakları ise sınırlı. Kararların çetelere yönelik caydırıcılığı ve demokrat cepheye aşılayacağı cesareti küçümsemiyoruz. Fakat bataklık kurutulmazsa sineklerle mücadele geçici bir rahatlamanın ötesine geçmez. Tam tersine ‘iş bitti, mücadele kazanıldı’ rehaveti, başladığımız noktaya götürür. Daha kötüye gitmemiz de kuvvetle muhtemel.
    </img>
   </p>
   <p>
    Bataklığı kurutmak ise mahkeme kararlarına ve yargı camiasının kelle koltukta yürüttüğü mücadeleye sahip çıkmakla olur. Daha ötesinde mücadelenin her alanda devam edeceği mesajı verilmeli. Siyaset kurumuna ve toplumsal dinamiklere önemli görevler düşüyor. Ergenekon türü yapıların düşman tanımı içinde ilk sırada siyaset duruyor. Devleti yönetme hakkını elinde tutan meşru güçler biat ettirilerek ya da diz çöktürülerek etkisiz hale getiriliyor. Toplumu kafalarına göre kesip biçerek şekil verecekleri bir meta olarak görüyorlar. Amaçlarına hizmet edecek her yolu da mübah biliyorlar. Binlerce gencin sağ-sol çatışmalarında hayatını kaybetmesi, Bahriye Üçok ve Uğur Mumcu’nun katledilmesi, Danıştay saldırısı basit ayrıntılara dönüşüyor.
   </p>
   <p>
    Elbette herkes gibi mahkeme de hata yapabilir. Hukukun kendi içinde bunları düzeltecek mekanizmaları var. Medya ve kamuoyu da eleştiri hakkını kullanabilir. Ancak pireyi gerekçe yapıp yorganı yakmaya çalışanlara karşı dikkatli olmak zorundayız. İyi niyetli eleştirilerin yanında ilk günden beri süreci sabote etmeye, sulandırmaya çalışanların performansı gözden kaçmıyor.
   </p>
   <p>
    Eşsiz cunta koleksiyonumuzla dünya darbe literatürüne ülke olarak katkımız malum! Buna rağmen Finlandiya’da yaşadığımıza inandırmak için uğraşıyorlar. Sanki darbeleri Mars’tan gelenler yapmış gibi mahkûm olan genelkurmay başkanını temize çıkarmak üzere dört koldan faaliyet yürütülüyor. Cerrahlık günahsızlıkla eşdeğerde diyeceğim; orada da standart tutturulamıyor. Mehmet Haberal cerrah da Kemal Alemdaroğlu kasap mı? Neden onu beyaz önlüğüyle manşetlerde göremiyoruz?
   </p>
   <p>
    Naip Hâkim Hüsnü Çalmuk’un Genel-kurmay’ın teslim ettiği hard disklerden hazırladığı kapsamlı raporu hatırlamak gerekiyor. Sadece o rapor bile psikolojik harp ve toplum mühendisliğinin boyutlarını göstermeye yeter. Duruşmalar boyunca sanıklar ve avukatları teknik ve hukuki savunma yerine kamuoyunu etkilemek için çabaladı. Zor olanı tercih ettiler. Belki de başka seçenekleri yoktu. Geldiğimiz noktada kısmen başarılı oldukları anlaşılıyor. Kamuoyunun büyük çoğunluğunun her şeye rağmen ilgisi ve hassasiyeti sürdü. Yargı camiasının en büyük dayanağı da buydu. Aksi halde birkaç hâkim ve savcının şahsi mücadelesi haline getirip davayı mahkûm edeceklerdi.
   </p>
   <p>
    Mahkûmiyet kararları bir son değil başlangıç. Ergenekon cephesinin böyle gördüğü muhakkak. Aynı şeyi demokrat cephe adına söylemek biraz zor.
   </p>
   <p>
    <a href="http://web.archive.org/web/20130824213314/http://medya.aksiyon.com.tr/aksiyon/2013/08/12/aksiyon-ergenekon-eki-web.pdf" target="_blank">
     <img alt="" height="288" src="http://web.archive.org/web/20130824213314im_/http://medya.aksiyon.com.tr/aksiyon/2013/08/12/ergenekon-pdf.jpg"/>
    </a>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 14 August 2013, 05:52
> CHP zihniyeti,ta işin başından beri "HAKİM BİZDEN DEĞİL"yaygarası koparıyor.Hakim AİHM den olduğu için bu dava sürdü ve sonuçlandı. Barbarların hukuku olmaz hulku olur.Türkiye kalkındıkça,bu tür çete yapılanmaları yok olacaktır.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FE9AA01BD554D285A3C5D9E3F7D81C52?newsId=36241), [web.archive.org (arşiv bağlantısı)](http://web.archive.org/web/20130824213314/http://www.aksiyon.com.tr:80/aksiyon/newsDetail_getNewsById.action;jsessionid=FE9AA01BD554D285A3C5D9E3F7D81C52?newsId=36241)
