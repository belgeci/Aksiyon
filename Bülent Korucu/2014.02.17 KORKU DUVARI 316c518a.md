# KORKU DUVARI

*Bülent Korucu 2014.02.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tam kurtulduk diye sevinirken, tekrar korku cumhuriyeti sahiline vurduk. Çemberde başladığımız noktaya geri döndük. Ama karamsar olmaya hiç gerek yok.
  </font>
 </div>
 <div id="newsText">
  <font class="detail-text">
   <p>
    İnsanların en güçlü duyguları ‘korku’. Beden bütünlüğüne yönelik endişeler ilk sırayı tutuyor. O yüzden ‘güvenlik’ anketlerde en önemli mesele olarak çıkar; karar alma süreçlerinde ağırlık onun üzerindedir. Fakat korku bununla sınırlı değildir. Ekonomik kazanımlar ve elde edilmiş konumları kaybetme riski de önemli korkulardır. Alıştığı hayat standardını koruma ve insanların saygı duymasını sağlayan makamlar kaybetmeme çabası da güvenlik endişesini takip eder. Hatta bazen onun önüne bile geçebilir.
   </p>
   <p>
    Adil ve demokrat idareler insanların bu üç korkusunu izale etmeye öncelik verir. Bireyler can, mal ve makamlarını tehdit altında hissetmez. Üstün hukukun, yani her parmağı kesebilecek şeriatın güvencesi altındadırlar. Kendilerine yönelecek tehdide karşı sığınacakları kale, herkesin hukuk önünde eşit ve hesap verebilir olduğuna duyulan inançtır. Hukuksuz ve despot iktidarlar ise bu endişeleri istismar ederek ayakta kalmayı düşünür. Fert ve toplulukları tehdit ve şantajla belli çizgide tutmaya çalışır. Yakın tarihimiz en kötü örneklerle doludur. Faili meçhul cinayetler, devletin rutini hâline gelmişti. Düşman konseptine yerleştirilen köftecilere bile hayat hakkı tanınmazdı. Sermaye renklere bölünür; birileri ne pahasına olursa olsun yok edilmeye çalışılırken, diğerleri hukuksuz imtiyazlarla semirtilirdi. Bürokratlar ehliyete göre değil sadakate göre seçilirdi. Hukuka sadakatin yerini kişi ve kurumlara şartsız bağlılık almıştı. Yönetemeyen demokrasi ve kirli siyaset en çok duyduğumuz iki kavram hâline gelmişti.
   </p>
   <p>
    Halk bu karanlık tablonun bütün faillerini toplayıp tarihin çöp sepetine attı. Yeni dönem büyük umutlarla başlamıştı. Kanun metinleri revize edilirken devlet içindeki vesayetçi bürokrasi için tasfiye süreci başladı. Fakat insan olmanın muktezası yeniden eskiye döndürdü yüzümüzü! ‘Kontrolsüz güç ve denetimsizlik iktidar yozlaştırır’ kaidesi hükmünü icra etmeye başladı. Kardeş katline fetva verenden, devletin ceberut elini hatırlatana kadar bir dizi tehdit sıralanıyor. En insaflılar (!) tutuklama listeleriyle toto oynuyor.  Sermaye yeniden kategorize ediliyor; yok olacaklar ile imparatorluk bahşedilecekler ayrıştırılıyor. Bürokrasi kıyma makinalarında öğütülüyor.
   </p>
   <p>
    Tam kurtulduk diye sevinirken, tekrar korku cumhuriyeti sahiline vurduk. Çemberde başladığımız noktaya geri döndük. Karamsar olmaya gerek var mı? Elbette hayır. ‘Zulüm devam etmez’ kuralının yürürlüğe girmesi uzak değil. Korku duvarını aşanlar çıkmaya başladı. Halk, ‘zincirlerinizden başka neyimiz var kaybedecek’ dediği anda korku yer değiştiriyor/ değiştirecek.
   </p>
   <hr/>
   <h3>
    <span>
     <img alt="" height="291" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-alpay.jpg"/>
    </span>
   </h3>
   <h3>
    <span>
     Ticari hayata korku darbesi
    </span>
   </h3>
   <p>
    <em>
     <strong>
      Türkiye pek çok darbe gördü. Hukuk ve siyaset askıya alındı, ekonomik krizler yaşandı, iş dünyasında dengeler değişti. Son dönemde medyaya, hukuka yapılan darbeler göz önündeyken ekonomik darbeleri dillendirmeye kimse cesaret edemiyor.
     </strong>
    </em>
   </p>
   <p>
    <strong>
     İLYAS KÖSE
    </strong>
   </p>
   <p>
    960 ve 1980 darbelerinde yaşananlara bizim kuşağımız tanıklık etmemiş olsa da duyduklarımız ve okuduklarımızla bir daha kimsenin o günlere dönmek istemediğini düşünürdüm. Hatta askerî vesayetin kontrol altına alınması ile ‘Türkiye’de bir daha darbe olmaz’ düşüncesine bile kapılmıştım ki yanıldığımı şimdilerde anlıyorum. Meğer darbenin birçok çeşidi varmış ve bizim kuşağımız bunun sadece birkaçını biliyormuş. Son aylarda hukuk, bürokrasi ve medyadaki uygulamalar darbe dönemlerinde yaşananlardan pek farklı değil. İlginç olan bunun toplum nezdinde pek anlaşılamaması. Bunun en önemli sebebi sorunun henüz ekonomik olarak doğrudan halka yansımamış olması. Toplumun büyük bölümü maddi olarak zor durumda kalmamış olabilir ama iş dünyasında konuşulanlara bakılırsa yaşananlar medyaya yapılan baskıları çoktan geride bırakmış. Son günlerde medya ve bürokraside yaşandığı iddia edilen McCarthy dönemi, iş dünyasında da başlamış. Birçok işadamı, sivil toplum kuruluşları ve hayır kurumlarına verdikleri maddi destekler veya gönül bağları sebebiyle uyarılıyor, tehdit ediliyor veya baskı görüyor. Baskının kaynağı farklı olsa da tehdit unsuru hepsinde ortak.
   </p>
   <p>
    Yıllardır istihdam sağlayan, üreten, vergi veren ve toplumsal refahın artmasına vesile olan birçok işadamı artık ağır baskı altında. Baskının kaynağı illerdeki parti üyelerinden, il başkanlarından başlayıp, üst rütbeli güvenlik bürokrasisine, kaymakam ve valilere, milletvekillerinden bakanlar kurulu üyelerine kadar çeşitlilik gösteriyor. Baskının amacı belli; ülkenin geleceği için çalışan sivil toplum kuruluşlarına destek verenleri ticari gelecekleri ile korkutup bu desteği kestirmek. Mümkünse hükümete yakın sivil toplum kuruluşlarına destek olmalarını sağlamak.
   </p>
   <p>
    Sahaya indiğinizde konuşulan yüzlerce örnek olsa da bunlardan delillendirebileceğimiz 17’sini paylaşacağız. Şirket ve şahıs isimleri vermekten özellikle kaçınıyoruz. Zaten hükümet tarafından zor durumda bırakılmak istenen işadamlarının biraz da kamuoyu önüne çıkarak yıpranmalarını ve zarar görmelerini istemiyoruz.
   </p>
   <p>
    1. Doğu illerinden birinde Hizmet Hareke-ti’ne yakın olduğu düşünülen işadamları derneğine üye bütün işyerleri, hükümet tarafından palazlandırılmak istenen başka bir işadamı derneğinin yönetimince ziyaret ediliyor. Mensubu oldukları derneğe operasyon düzenlenebileceğini, oraya üye olarak kalmaya devam ederlerse ağır vergi denetimleri ve ticari sorunlarla karşılaşabilecekleri söyleniyor. Mevcut dernekten ayrılıp kendi derneklerine katıldıklarında ise işlerinin kolaylaşacağı, denetimlerden kurtulacakları hatta kamu ihalelerinde büyük menfaatler elde edebilecekleri söyleniyor. Özellikle organize sanayideki firmalara yapılan bu telkinler pek karşılık bulmamış ki o ilde Hizmet Hareketi’ne yakın addedilen derneğin üye sayısında ciddi bir artış meydana gelmiş.
   </p>
   <p>
    2. Batı illerinde, hayır işlerine yapmış olduğu desteklerle şehre önemli katkıları olan bir şirkete Maliye’den denetimciler geliyor. İlk istedikleri şey, ‘hayır işlerine yapılmış harcamaları gösteren evraklar’ oluyor. Denetim bu şekilde başlıyor ve hâlâ devam ediyor.
   </p>
   <p>
    3. Bakan seviyesindeki bir kişi Anadolu’nun tanınmış holdinglerinden birinin sahibine aynen şu kelimelerle sesleniyor: “Cemaat ile mi berabersin, bizimle mi?” İşadamı “Ben hem sizinle, hem Fethullah Gülen Hocaefendi ile hem de ülkemizdeki diğer cemaatler ve hayır kurumları ve güzel iş yapan herkesle 40 yılı aşkın süredir beraberim.” demesine rağmen karşısındakini ikna edemiyor. Karşıdaki ses, tarafını kesinlikle belirlemesi gerektiğini söylüyor. İşadamı konuyu aile meclisi ile paylaştığında fikir ayrılıkları baş gösteriyor.
   </p>
   <p>
    4. Yine doğuda bir ilin bazı milletvekilleri şehrin tanınan bir işadamını arıyor. “Hükümetimiz aleyhinde tweetler atıyorsun. Bu şekilde konuşmaktan vazgeçmezsen seni çok sevmemize rağmen canının yanmasına engel olamayız.” gibi uyarı da tehdit de sayılabilecek sözler söylüyorlar.
   </p>
   <p>
    5. Bir bakan, Hizmet Hareketi’ne desteği ile bilinen bir işadamını telefonla arayıp alenen tehdit ediyor: “Senin bu tavrından Başbakan çok rahatsız. Bundan sonra kendine dikkat et.”
   </p>
   <p>
    6. Ülkenin büyük şirketler topluluklarından birine sürekli bir bakanın özel kalemi tarafından ödenmesi gereken danışmanlık faturaları gönderiliyor. İlk gelen faturalar organizasyon, eğitim, hizmet ve seminer gibi şeyler olduğu için şirket ülke gelişimine katkısı olur diye ödüyor. Fakat daha sonra kişisel işlere ait faturalar da gelmeye başlıyor. Şirket yönetimi şahsi olduğu için ödeme yapmıyor ve bunun üzerine uyarılar başlıyor: “Bunları ödemezsen bakan bey ile aranız bozulur. Sorun olur, sıkıntı olur.”
   </p>
   <p>
    7. Trakya tarafında bir AK Parti il başkanı işadamlarını arıyor ve “TUSKON üyeliğinden ayrılın, oranın durumu tehlikede!” diye baskı yapıyor.
   </p>
   <p>
    8. Yine bir Trakya şehrinde İstihbarat biriminde görevli rütbeli personel daha önce bir yurt yaptırıp hayır kurumlarına vakfeden işadamının evine kadar gidiyor. “Eğer oraya destek vermeye devam edersen senin açından güzel sonuçları olmaz!” diye tehdit ediyor. İşadamı da cevaben “Ben sadece bir yurt yaptırmıştım. Madem siz zahmet edip evime kadar geldiniz, ben de şimdi söz veriyorum, bir yurt daha yaptıracağım.” diyor.
   </p>
   <p>
    9. Bazı büyük şirketlerin ortakları arasına ayrılık tohumları ekiliyor. Ortaklardan biri hükümetin baskıları sonucu şirketin bunca yıllık vizyonu dışında işleri kabul etmek zorunda kalırken diğer ortaklar duruşlarından taviz vermek istemiyor. Böyle bir durumda yılların emeğiyle oluşturulan kıymetli şirketler enerjilerini kaybediyorlar.
   </p>
   <p>
    10. Eğer müfettişleri özlediyseniz, beklenmeyen bir denetimle aylar boyu meşgul olmak ve sonunda ağır cezalarla karşılaşmak istiyorsanız çare basit. Ülke ekonomisi hakkında medyaya görüş verin. En azından iş toplantılarında konuşun. Böyle yapan bazı iş adamları için bol meşakkatli bir denetim ve stresli günler hızla hazırlanıyor.
   </p>
   <p>
    11. Devletle iş yapanlar veya işini devam ettirebilmek için devletten lisans alması gereken şirket temsilcileri seslerini çıkarmak istemiyor. Çünkü lisansların iptali veya ellerindeki işlerle ilgili sorunlar çıkarılması durumunda çok uzun süre ayakta kalamamaktan çekiniyorlar.
   </p>
   <p>
    12. Bir devlet bankasından kredi almak isteyen işadamlarına yöneltilen sorulardan biri de “TUSKON üyesi misin?” olmaya başlamış. Bu konudan şikâyet eden birçok işadamı var.
   </p>
   <p>
    13. Hizmet Hareketi’ne yakınlığı ile bilinen bir işadamının şirketine ani bir denetime gelen SGK müfettişleri işyerinde sigortasız çalışan kimseyi bulamıyorlar. O gün İŞKUR vasıtası ile gelen ve daha işe başlamamış olan 2 kişiyi kanuni olarak hiçbir sakıncası olmamasına rağmen kaçak işçi gösterip 30 bin TL ceza kesiyorlar. İtiraz eden hatta mahkemeye başvuran işadamının müfettişlerden aldığı cevap ise artık kimseyi şaşırtmıyor: “Kusura bakmayın, emir böyle!”
   </p>
   <p>
    14. Cemaate yakın bir işadamı derneğinin üst düzey yöneticisi bir şahsın kardeşine giden üst düzey emniyet mensupları uyarılarını şu şekilde yapıyor: “Ağabeyin oradan çabuk ayrılsın. Yakında operasyon yapılacak. Canınız yanabilir.”
   </p>
   <p>
    15.  Hükümetin palazlandırmaya çalıştığı işadamı derneklerinin şubesi bulunmayan il ve ilçe merkezindeki temsilcileri vali veya kaymakamlar oluyor. Bazı kaymakamlar yeni dernekleri için TUSKON üyelerine “Oradan ayrılın, buraya gelin!” şeklinde baskı kurabiliyor.
   </p>
   <p>
    16. En zor durumda olanlar inşaat sektöründe devlet ile iş yapan müteahhitler ve taşeronlar. Onların dertleri ve gördükleri baskılar o kadar fazla ki ayrıntı vermeye çekiniyorlar.
   </p>
   <p>
    17. Bir sektörde lider olan firmalara merdiven altı firmalar gibi muamele ediliyor. 6 ay süren denetimler sonucu hiçbir usulsüzlük bulunmamasına rağmen sırf baskı devam etsin ve belki de ibret olsun diye denetimler 6 ay daha uzatılıyor.
   </p>
   <p>
    Görüştüğümüz işadamlarının hepsi ‘ülkedeki huzur ortamına zararı olur’ diye şimdilik susmayı tercih ediyor. “Çıkıp bunları şikâyet etmeyecek misiniz, kamuoyu ile paylaşmayacak mısınız?” diye sorduğumuzda cevapları ortak: “Baskı devam ederse ve artık dayanamaz hâle gelirsek bağlı bulunduğumuz meslek kuruluşlarının da desteğiyle bunları halkımızla paylaşmak zorunda kalabiliriz.”
   </p>
   <hr/>
   <h3>
    <img alt="" height="291" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-busra.jpg"/>
   </h3>
   <h3>
    Yeni Türkiye’de ‘hukuk içinde hukuk’ dönemi
   </h3>
   <p>
    <strong>
     <em>
      Yargıya, ilk kez bu türden bir korku imparatorluğu hâkim. Artık, geçmişteki meslekten çıkarma ve brifinglerin yerini ‘postmodern’ baskı ve sindirme yöntemleri aldı.
     </em>
    </strong>
   </p>
   <p>
    <strong>
     BÜŞRA ERDAL
    </strong>
   </p>
   <p>
    '2Yeni Türkiye’de, yolsuzluk ve rüşvet soruşturmasını yapan, Ergenekon ve Balyoz gibi darbe yargılamalarını yürüten yargı mensupları tek tek sürüldü. Yıllarca millî iradeyi gasp etmiş askerî vesayeti çökerten savcılar, suçlu gibi görevlerinden alındı. Başsavcı, başsavcı vekili olan birinci sınıf savcılar alt kademelere atandı. Eski devletin tipik ve rutin cezalandırma sistemiydi bu. İktidarın, derin devlet ve darbecilikle mücadele mirasını siyaseten inkârıydı. Ama bu kadarla da kalmadı. İktidar, yeni bir yargı sistemi inşasına başladı. Önce, adliyelerde, hükümet tarafından ‘güvenilir’ savcılar başsavcı, başsavcı vekili olarak görevlendirildi. ‘Güven’ konusundaki kriter ise meçhul. Yolsuzluk, darbe ve derin devleti soruşturanlar sürgün edilince geride kalan savcılar için kontrol mekanizmaları oluşturma onları başsavcılığın fiilî emrine verme çalışmaları başladı. Ceza Muhakemesi’nde (CMK) soruşturmanın “imparatoru” savcı idi. Savcı ne kadar yetkili olursa, suçları ortaya çıkarma, delil toplama, davalar açılması o kadar mümkündü. CMK’daki bu sistem başsavcı talimatları ile ortadan kaldırıldı. Yıllarca asker etkisiyle Kemalist yargının yaptığı baskının daha ağır şeklini AK Parti hükümeti uygulamaya başladı. Artık hükümetin istemediği bir soruşturmayı açmak mümkün değil. Soruşturma açılmazsa, dava zaten olmayacak. Bu yeni dönemi anlamak için geçmişte yapılanları kısaca hatırlamakta fayda var.
   </p>
   <p>
    Yargıya, ilk kez bu türden bir korku imparatorluğu hâkim. Artık, geçmişteki meslekten çıkarma ve brifinglerin yerini ‘postmodern’ baskı ve sindirme yöntemleri aldı. 28 Şubat darbe döneminde özellikle üst düzey yargı bürokrasisi, Yargıtay üyeleri Genelkurmay’dan brifing alırdı. O dönem, komutanlar, yargıyı hizaya çekiyordu. Daha sonra yakından bildiğimiz 12 Eylül darbecisi Kenan Evren hakkında ‘darbe yapmak’ suçundan iddianame hazırlayan Adana Savcısı Sacit Kayasu, Hâkimler ve Savcılar Yüksek Kurulu’nca (HSYK) önce açığa alındı, daha sonra meslekten ihraç edildi. Benzer uygulama 2005-2006 yıllarında da yaşandı. Yani AK Parti döneminde.
   </p>
   <p>
    <img alt="" height="327" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-busra-(2).jpg"/>
    Van Özel Yetkili Savcısı Ferhat Sarıkaya, Şemdinli soruşturması kapsamında dönemin Kara Kuvvetleri Komutanı Yaşar Büyükanıt’ın ismini ‘şüpheli’ olarak fezlekede geçirince yine HSYK’nın hedefi oldu. Bu büyük ‘günah’ Sarıkaya’nın meslekten ihraç edilmesine sebep oldu. Sarıkaya da Kayasu gibi avukatlık bile yapamayacak hâle düşürüldü, hayatı karardı. O dönem, yargıda en büyük korku imparatorluğu 7 üyeli HSYK’nın yargıdan gelen 5 üyesinin şahsında oluşuyordu. Aynı HSYK’nın tavrı daha sonra Ergenekon ve Balyoz soruşturmaları olarak bilinen derin devlet ve darbeleri yargılama sürecinde de kendini gösterdi. HSYK, her adli yargı atama döneminde Ergenekon soruşturmalarını ve daha sonra davaları yürüten hâkim ve savcıları görevlerinden almaya gayret ediyordu. O dönem, adalet bakanı ve müsteşarı karşı geldiği için bu işlemlerin çoğunluğu gerçekleşmedi.
   </p>
   <p>
    Daha sonra, HSYK’nın ‘özel’ hâkim ve savcılar atayarak o soruşturmalara müdahale etmesi yine gündeme geldi. Aynı dönemde, sadece yerel adli yargıda değil, yüksek yargıda da ilginç gelişmeler dikkat çekti. Anayasa Mahkemesi Başkan Vekili Osman Paksüt’ün, AK Parti’ye kapatma iddianamesinin hazırlandığı günlerde Genelkurmay Başkanlığı’nı ziyareti dikkat çekti. 12 Eylül 2010 Referandumu’na kadar yargıdaki görüntü bu şekilde devam etti.  Yani asker gölgesinde derin yargı bürokrasisi faaliyetteydi.
   </p>
   <p>
    Bugün ise, geçmişte yaşanandan daha farklı bir süreç var. Eskiden iyi kötü bir soruşturma açılır, iddianame hazırlanır, kamuoyu en azından gerçeğe vâkıf olurdu. Şimdi kurulan sistemle artık değil dava açılması, soruşturma başlatılması, delillerin toplanması dahi engellenecek. Mesele, önce dosyaları elinden alınan, sonra sürgün edilen savcılarla sınırlı değil. İhtimal, soruşturma dosyalarının içinin boşaltılması, delillerin yok edilmesi ile de karşı karşıya kalacağız.  Peki, bu nasıl işleyecek?
   </p>
   <p>
    17 Aralık yolsuzluk ve rüşvet operasyonundan sonra ilk yapılan iş Adli Yargı Yönetmeliği’ni değiştirip, polislerin savcı ve mahkeme kararlarını uygulamasını engellemekti. Bu kararname, Danıştay tarafından yürütmenin durdurulması kararı verilene kadar uygulandı. Bu sırada İstanbul Emniyet Müdürlüğü, 25 Aralık tarihli Başbakan Tayyip Erdoğan’ın oğlu Bilal Erdoğan’ın ifadeye çağrılma ve bazı işadamlarıyla ilgili gözaltı kararları hayata geçirilmedi. Ve bu hukuk dışı uygulama sonra rutin hâle geldi. Kendine ait adli kolluk birimi olmayan, polisi kullanan savcıların eli ayağı kesilmiş oldu. Yeni atanan emniyet müdürleri, savcıların talimatını ve mahkeme kararlarını yerine getirmedi. Bu fiziken savcıları iş göremez hâle getirmenin, yargıyı engellemenin en tipik, en uç örneği. Daha sonra, adli sistem içinde markaj ve ‘hukuk içinde hukuk’ sistemi getirildi. Bu  da, kaynağını hukuktan, kanunlardan, Anayasa’dan değil, doğrudan yürütmenin gücünden alan bir sistem. Bu sistemde, başsavcılıklar ve vekilleri yeniden dizayn edildi. Olağanüstü görevden almalar, atamalar, sürgünler gündeme geldi. Bunlar yapılırken hangi kanun ya da hukuki kriter gözetildi? Cevabı yok. Birinci sınıf bir hâkim ya da savcıyı daha düşük göreve atamak ve bunu normal atamalar dışında yapmak için o yargı mensubuyla ilgili ya rüşvet, gayriahlaki ilişki ya da görevi kötüye kullanma gibi suçlamalar veya soruşturma olması lazım. Bu süreçte sürgün edilen yargı mensuplarıyla ilgili değil soruşturma bu türden en ufak iddia bile yok. Sicilleri gayet temiz. Dolayısıyla, bu hâkim-savcılar üzerinden genele bir mesaj verme, sindirme yöntemi olarak algılanabilir.
   </p>
   <p>
    Sürgünler yapıldıktan sonra adliyede ikinci adım, geride kalanları hizaya çekecek düzenlemeler. İstanbul başsavcılığınca yayımlanan Türk Ceza Kanunu (TCK) ve CMK’ya aykırı talimatla (kanun, yönetmelik, genelge değil, sıradan bir talimat) kontrol altına alma amaçlandı. Bir savcı soruşturmasında dinleme kararı almak için teknik büro gibi, yasal karşılığı olmayan bir yapıdan izin alacak. Hâkim ise teknik büronun kararına göre imza atacak. Organize suçlarla ilgili soruşturmalara bakacak savcıları ise bizzat başsavcı ya da vekilleri seçecek. UYAP tarafından otomatik atama olmayacak. Yeni düzende, Adalet Bakanlığı’na bağlı başsavcılar ve onların belirlediği başsavcı vekilleri tüm savcıları kontrol altında tutacak. Yürütmenin istemediği soruşturma açılmayacak, delil varsa da ‘suçla ilgili değil’ denilerek imha edilecek ya da karartılacak. Delillerin üstüne gidip soruşturma yapmak isteyen de sürgüne gidecek. Her durumda, yargıda ‘yürütme etkisi’ dönemi başlıyor, bir anlamda sistemsel bir değişikliğe gidiliyor. Bunun için ilk hedef HSYK’nın değişmesiydi, ama AB’den gelen tepkiyle rafa kalktı. Fakat mevcut sistem yine farklı yollardan bakanlık etkisi ile hâkim ve savcılara müdahalesini gerçekleştiriyor. Sonuçta, devlet erklerinde yürütme üstte, yargı ise ona bağlı yan bir kol hâline geldi. Bundan sonra normal bir bürokrat ya da memur hakkında soruşturma açmak bile mümkün değil. Ancak, iktidarın istemediği memur sanık olabilecek. Kamuoyu , ‘bazı’ suçlardan özellikle siyaset merkezli illegal eylemlerden haberdar olamayacak. Suçun tespiti, delillerin toplanması değil, olağanüstü şekilde ‘suçun saklanması, delillerin kapatılması’ düzeni başlayacak. Bu, Türkiye’nin 90’lı yıllardan tanıdığı yüksek yargı baskısının ileri şekli. Eskiden sadece HSYK ya da yüksek yargı merkezli krizler olurdu. Şimdi, hükümet eliyle yerel mahkemelerden yüksek yargıya kadar tüm yargıya uzanan yeni bir kriz ve müdahalenin şahidiyiz.
   </p>
   <hr/>
   <h3>
    <span>
     <img alt="" height="291" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-nursel.jpg"/>
    </span>
   </h3>
   <h3>
    <span>
     Tasfiyenin ağır psikolojisi
    </span>
   </h3>
   <p>
    <strong>
     17 Aralık’ta Türkiye’yi sarsan yolsuzluk ve rüşvet operasyonunun ardından binlerce kamu görevlisinin yeri değiştirildi. Emniyet, Maliye, Millî Eğitim en fazla tasfiyelerin yaşandığı yerler. Görevden alınanlar bir yana bir de endişeli bekleyenler var.
    </strong>
   </p>
   <p>
    <strong>
     NURSEL DİLEK MANAVBAŞI
    </strong>
   </p>
   <p>
    'Eşim eskisi gibi değil. İşten geliyor, odasına kapanıyor. Çocuklarla bile ilgilenmiyor. Bilgisayar başına geçip devamlı haberleri takip ediyor. Sürekli iş yerinde olanlardan bahsediyor. Arkadaşlarının çoğu başka illere tayin edildi, eşim ise başka bir birime. Arkadaşlarımız da aynı psikolojide. Bazılarının eşleriyle arası açıldı. Çünkü çoğu kişi işyerinde yaşadıklarını eve yansıtıyor. Huzurumuz kaçtı. Eşim görevini yerine getirmekten başka bir şey yapmadı. Düşünüyorum da cumaya gitti diye mi fişlendi yoksa gümüş yüzük taktı diye mi?’
   </p>
   <p>
    Üst düzey bir emniyet mensubunun eşinin itirafları bunlar. Daha 6 ay gibi kısa süre önce Ankara’ya tayin edilmiş, kritik bir birimin başına getirilmişti. 17 Aralık sonrasında ise görevden alınan ilk isimlerdendi. Ankara’ya 180 kilometre uzakta bir ilçeye pasif bir görevle gönderildi. Daha yeni yerleştiği evini taşıdı, çocuklarının okullarını değiştirmek zorunda kaldı. Şimdi çift, yaşananlara bir anlam veremiyor. Özellikle emniyetteki kıyıma, bir kişinin beş kez görev yerinin değiştirilmesine… Kendileriyle ilgili ise kafaları karışık. Çiftin aklına gelen tek bir sebep var: “Gümüş yüzük takmak, cumaya gitmek!”
   </p>
   <p>
    Dindar olduğunu iddia eden bir partinin iktidarı döneminde cuma namazına giderken tedirgin olunur mu? Ya da taktığı gümüş yüzükten dolayı işinden olacağı aklına gelir mi insanın? Nerede olduğuna, kiminle oturduğuna, ne konuştuğuna sürekli dikkat etmek zorunda kalınır mı; endişe ve korku içinde işe gelinir mi? Kamu kurumlarında çalışan birçok kişi 17 Aralık’tan beri bu halet-i ruhiyeye sahip. Kendi deyişleriyle her sabah ‘İstifa dilekçem bugün mü istenecek?’ psikolojisiyle işe başlamak artık yoruyor onları. Ya da kurumlarında yapılan ‘paralel’ esprileri soğutuyor havayı. Üstelik kendini muhafazakâr-demokrat sayan bir parti döneminde bunları yaşıyor olmak ağırlarına gidiyor.
   </p>
   <p>
    Yaşanan kıyımın faturası hayli acı. Emniyet Teşkilatı, yargı, Maliye, Millî Eğitim, TRT ve birçok kamu kurumu. Tayin edilen binlerce emniyet mensubu, bakanlık çalışanı, hâkim, savcı, müdür, müşavir… 17 Aralık’tan beri yaşananlar, on binlere uzanan bir kıyım. Kimilerini yerinden eden kimilerini endişeye sevk eden bir süreç yaşanıyor. Bürokrasi dağıtılıyor, sistem çöküyor. Bu kıyım daha ne kadar devam eder bilinmez ama gelişigüzel yapılan tasfiyelerin, kısa vadede görev yeri değiştirilen kişiler ve ailelerinin üzerinde ciddi hasarlar bırakacağı aşikâr. Tayin edilenler bir yana bir de korku ve endişe içinde görevlerine devam edenler var. Onların söylediği ise yaşananları en iyi şekilde özetliyor: “Korku imparatorluğunda var olmaya çalışmak!”
   </p>
   <p>
    <span>
     <strong>
      ‘Sen bize işi öğret, biz seni...’
     </strong>
    </span>
   </p>
   <p>
    En çok kıyımın yaşandığı yerlerden biri emniyet. İki ayda yaklaşık 7 bine yakın kişinin görev yeri değişti. Terörle mücadele, kaçakçılık, mali şube gibi kritik birimlerin içi boşaltıldı. Bir uzmanın yetişmesi için aylarca eğitim alması gerekirken yerine getirilenlerin, liyakatten uzak, uzman olmayan kişiler olduğu söyleniyor. Hâl böyle olunca kalanlar için onlarla aynı birimde çalışmak zor geliyor. Onlardan biri Kaçakçılık ve Organize Suçlarla Mücadele’de (KOM) görev yapan 15 yıllık uzman. Aynı birimdeki meslektaşları görevden alınıp başka yerlere dağıtılınca tek o kalmış şubede. Hem yalnız kalmanın psikolojisi hem de birime yeni gelenlerle yaşadıkları onu sıkıntıya sokuyor. Zira yeni gelen ekip kısa sürede psikolojisini altüst etmeye yetmiş: “Göreve getirilenlerin uzmanlıkları yok. Hatta çoğu görevi kötüye kullanan, sürgün edilip geri gelenler. Kaçakçılık gibi stratejik bir yerde uzman kimse yok! Çoğunluğu sıradan memur. Kesinlikle organizede çalışacak liyakate sahip değiller. Mesleki refleksleri de yok. Oysa bu birimde çalışacak memurun en az bir yıllık tecrübesi olmalı. O yüzden benden iş öğreniyorlar. Karşılığında ise bana söylediklerine bakın: ‘Sen bize işi öğret, biz senin nereye gönderileceğine karar veririz! Sahi, nereye gitmek istersin? Hakkâri, Şırnak, Tunceli?… Seç birini!”
   </p>
   <p>
    Uzman polis yeni düzene adapte olamadığından yakınıyor. Psikolojik olarak çökertildiğini, her gün mobbinge maruz kaldığını belirtiyor. Yaşananlar sonrasında oluşan asıl tehlikeye dikkat çekiyor: “Şurada bir hırsızlık vakası olsa inan ki gitmeye korkuyoruz. Acaba bu da görevi kötüye kullanmak olarak adlandırılabilir mi? Polisler görevini yerine getirdiği için görevden alınınca hâliyle şimdi görevi yerine getirmemek gerektiği kanısı oluştu. Ülkede büyük bir emniyet zafiyeti oluşturuldu.”
   </p>
   <p>
    Maliye Bakanlığı’nda görev yapan bir başka isim, “Her sabah istifa dilekçem bugün mü istenecek diye korkuyorum.” diyerek başlıyor söze. İşine konsantre olamadığından yakınıyor. İnancından dolayı sıkıntı yaşadığını, Fethullah Gülen Hocaefendi’ye ve Hizmet Hareketi’ne olan saygı ve sevgisinin işiyle bağdaştırılmasından duyduğu üzüntüyü vurguluyor: “Her lafımda ‘Acaba yanlış bir şey mi söyledim!’ diye irkiliyorum. İnandığım değerlere her gün söven insanlarla iç içe yaşamak ve hiçbir şey diyememek beni yıpratıyor. Âdeta kişilik bunalımına girdim, olduğum gibi yaşayamıyorum. Korku imparatorluğunda kişiliklerimizi saklayarak hayatta kalmaya çalışıyoruz.”
   </p>
   <p>
    <span>
     <strong>
      Doç. Dr. Psikiyatr Osman Abalı*: PSİKOLOJİSİ BOZUK TOPLUM HER RİSKE AÇIKTIR
     </strong>
    </span>
   </p>
   <p>
    <img alt="" height="216" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-nursel-(2).jpg"/>
    “Son günlerde ülkemizde yaşanan toplu infaz süreçlerine benzer görevden almalar, çalışma hayatında olan kişileri ve halkımızı ciddi endişelere sevk ediyor. Çalışma psikolojisinde motivasyon çok önemli. Kişi motivasyonu ile belli görevlere iç enerjisini yansıtır. Burada kendini gerçekleştirme ve aldığı görevlerin hakkını vererek bir doyum sağlama söz konusudur. Kıdemli kişilerin bir ‘hiç’ uğruna vazifeden alınması geriden gelen kişilere de kötü örnek olmakta. Arkadan gelenlerin motivasyonu bitmekte veya bitirilmektedir. Bu durum hem aileleri hem de çocukları olumsuz etkileyecektir. Psikolojisi bozulmuş toplumlar her türlü riske açık olup normal psikolojiye herkesin ihtiyacı vardır. Diğer türlü telafisi mümkün olmayan yaralar açılacak ve bu yaralar uzun dönem vicdanları sızlatmakla birlikte toplumun çöküşüne zemin hazırlayacaktır.”  (*) İstanbul Üniversitesi Öğretim Üyesi
   </p>
   <hr/>
   <h3>
    <span>
     <img alt="" height="291" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/kapak-emin-korku-(5).jpg"/>
    </span>
   </h3>
   <h3>
    <span>
     Alo Bâbıâli bu ne hâl?
    </span>
   </h3>
   <p>
    <em>
     <strong>
      Habertürk Genel Yayın Yönetmeni Fatih Altaylı, gazetecilere korku duvarları örüldüğünü deşifre etti. Peki, niçin istifa etmiyor? “Medyanın başında sadece havuzcular mı olsun?” Sonuç: Dünya basın özgürlüğü listesinde 154’üncüyüz.
     </strong>
    </em>
   </p>
   <p>
    <strong>
     EMİN AKDAĞ
    </strong>
   </p>
   <p>
    'Basın hürdür, sansür edilemez. Basımevi kurmak izin alma ve mali teminat yatırma şartına bağlanamaz. Devlet, basın ve haber alma hürriyetlerini sağlayacak tedbirleri alır.” Bu ifadeler, 1982 Anayasası’nın 28’inci maddesinden. 26’ncı maddedeyse “Herkes, düşünce ve kanaatlerini söz, yazı, resim veya başka yollarla tek başına veya toplu olarak açıklama ve yayma hakkına sahiptir. Bu hürriyet resmî makamların müdahalesi olmaksızın haber veya fikir almak ya da vermek serbestliğini de kapsar.” deniyor.
   </p>
   <p>
    Demokratik parlamenter sistemin “nasıl işlemesi gerektiğinin” ya da “neler yapılırsa işleyemez hâle düşeceğinin” pratik örnekleriyle tartışıldığı günlerden geçiyor Türkiye. Yasama, yürütme ve yargı erkleri arasındaki ilişkilerde ciddi derecede sorunlar yaşanıyor. Kuvvetler ayrılığı ilkesinin sekteye uğratıldığına ilişkin derin endişeler dile getiriliyor. 4’üncü erk konumundaki medyanın durumu kelimenin tam anlamıyla içler acısı. Bir yandan ağır baskılara maruz kalırken, diğer yandan hiç görülmediği düzeyde kamplara ayrışıyor. En tehlikelisi de, önemli sayıdaki gazete ve televizyon âdeta hükümetin resmî yayın organı hüviyetinde. Yalan, iftira, dezenformasyonlar ve ‘tutuklanacaksınız’ tehditleri havada uçuşuyor. Manzara o denli kötü ki; normal şartlarda vazifesini ifa eden Zaman muhabiri Ahmet Dönmez, malum konularda Başbakan’a art arda üç sual yöneltince ‘kahramanlık’ sıfatına layık görülüyor!
   </p>
   <p>
    Medya-Siyaset-Ticaret’te son radde... Aslında işadamlarının basın kuruluşlarını sahiplenmeye başladığından beridir gazetecilik sürekli erozyonda. ‘Medya-siyaset-ticaret’ diye resmedilen irtibatlar ağı politikayı dizayn etmekte yıllardır. Mesleğin; -ülkenin dışa açılmasına, dolayısıyla da ekonomik çıkarlarının zedelenmesine izin vermeyen bir sermaye grubunun desteğiyle- askerî vesayeti topluma dayatma aracına dönüştüğüne de şahidiz. 30 senedir haber yerine yorum endeksli çalışıyor basın. Ana unsur muhabir, geri plana itiliyor. Cereyan eden medya savaşlarında ağır yaralanıyor haberciler.
   </p>
   <p>
    3 Kasım 2002’den bu yana iktidar koltuğunda oturan AK Parti döneminde, Avrupa Birliği (AB) tam üyelik müzakerelerinin de rüzgârıyla, demokratikleşme adına müthiş adımlar atıldı. Laikçi ve askerî vesayet büyük ölçüde kırıldı. Ancak 2011 Haziran seçimlerini takiben gidişat tersine döndü. Kimi siyaset bilimciler, partide ‘güç zehirlenmesi’ meydana gelmesiyle açıklıyor tuhaf değişimi. Başbakan Tayyip Erdoğan’ın yeni söylemleri, o meşhur balkon konuşmalarındakilerle taban tabana zıt. Medyada AK Parti’nin politikalarını eleştirenler hedef tahtasında. Vesayet bitirilirken Erdoğan’ın yanında saf tutan etkin yazarlardan Hasan Cemal’in yanlışlara itirazıyla işini kaybetmesi varılan noktanın en kritik eşiklerinden biri.
   </p>
   <p>
    Toplum kutuplaşmaya itiliyor Başbakan Erdoğan ve partisinin yönetimi, 17 Aralık 2013 tarihli rüşvet ve yolsuzluk operasyonunun ardından kutuplaştırıcı yaklaşımlarını daha da koyulaştırmakta. Öte yandan da kamuoyu oluşumuna direkt müdahale girişimleri gözlenmekte. 2007’de düzenlenen internet mevzuatıyla tekrar oynanıyor. İçeriklerin doğrudan ve ‘soruşturulmaları izne tabi güvencesiyle’ Telekomünikasyon İletişim Başkanlığı’nca (TİB) durdurulabilmesinin kapısı aralanıyor. Yasal dinleme tapeleri ortaya koyuyor ki, Erdoğan ve ekibi uzun zamandır gazete ve televizyonların yayınlarını etkileyebiliyor. Ciner Grubu’na ait Habertürk’te hem ekrandan kayan yazıya (MHP Genel Başkanı Devlet Bahçeli’nin konuşmaları), hem de iç sayfalardaki -24 Eylül 2013 tarihli–‘Bu mu sağlıkta çağ atladığı iddiasında olan Türkiye” başlıklı bir habere bizzat Başbakan’ın temasıyla ayar çekiliyor. Habertürk Yönetim Kurulu Üyesi Fatih Saraç özür diliyor, “Bakanlık Sedef için seferber oldu” haberiyle vaziyeti kurtarıyor ve 3 gazeteciyi işten atıyor. Öyle ki Erdoğan’ın danışmanlarından (aynı zamanda milletvekili) Yalçın Akdoğan, Saraç’a “Biz Meclis TV’yi kapattırıyoruz kimse görmesin diye, siz canlı olarak Meclis’i veriyorsunuz.” diyebiliyor. Saraç acz içinde: “İçişleri Bakanı’nın konuşmasını verelim dedik, arkadan devam ettiler ya.” Hemen ekleyelim ki, Sedef Sahra Çoban isimli bebek 11 Ekim’de ölüyor. Babası Erhan Çoban’dan öğreniyoruz ki: “Sadece aramada kaldı, pek bir gelişme olmadı.”
   </p>
   <p>
    Altaylı: Gazetecilik onuru ayaklar altınDa Habertürk’e tesir bunlarla da sınırlı değil. Gazetenin anketlerde manipülasyona gittiği de ileri sürüldü. Genel Yayın Yönetmeni Fatih Altaylı iddialar üzerine artık dayanamadı ve Cüneyt Özdemir’in CNN Türk’teki 5N1K programında patladı: “Hepimize baskı var. Özel sohbetlerimizde bunları ifade etmiyor muyuz? Medyaya baskı nedir başka türlü? ‘Rica ederiz bunları kullanmaz mısınız’ mı diyorlar sanıyorlardı.” İçinde bulunduğu grubun ‘inim inim inlediğini’ ve ‘olabildiğince onurlu bir şekilde gazeteyi çıkarmaya çalıştığını’ söylüyor Altaylı: “Bugün gazetecilik onuru ayaklar altındadır, her gün bir yerlerden talimatlar yağıyor. (Özdemir’e hitaben) Sen her istediğini yazabiliyor musun? Herkesin içerisinde bir korku var. Var olduğu söylenen bir şeyin somut kanıtıdır. Bu olay zaten bilinen medyaya baskının ortaya çıkmasıdır. Neil Armstrong’un Ay’a ayak basması gibidir.” Özdemir ‘istifa edebilirdin’ deyince de, “İstifa et istifa et. Ne olsun, medyanın başında sadece havuzcular mı olsun?”
   </p>
   <p>
    “Meclis kürsüsündeki ifade özgürlüğü de engelleniyorsa” Cüneyt Özdemir’e göre “Altaylı’nın cesur sözlerinden sonra Türkiye’de hükümetlerin medya ile ilişkileri hiçbir zaman eskisi gibi olmayacak. Bunun nedeni ilk kez anaakım (merkez) medyadan bir yöneticinin canlı yayına çıkıp açık açık hükümetin medyaya uyguladığı baskıyı anlatması”dır “Basın özgürlüğü Meclis kürsüsünün de özgürlüğünün güvencesidir. Meclis kürsüsündeki ifade özgürlüğünü bile engelliyorsanız Meclis’i de kapatmışsınız demektir ki yapılmak istenen de bu gibi…”
   </p>
   <p>
    Gezi Olayları’nın doğurduğu iki sonuca işaret ediyor, Özdemir. İlki, “Pek çok gazeteci kendi içinde bir dönüşüm yaşadı. Medya üzerindeki baskı ‘yetti be’ düzeyinde kırıldı.” İkincisi de, “Bunu anlamayan iktidar kalemşorları şaşkınlar. Zannediyorlar ki bir grup karar almış hükümete savaş açıyor. Eski düzenin devam edeceğini, hepimizi tek tek işlerimizden attırarak, tutuklama tehdidi ile eski baskıyı tekrar kuracaklarını hayal ediyorlar.”
   </p>
   <p>
    Baydar: Medya, tarihinin en büyük felaketini yaşıyor... Yazıları sansürlenince Sabah’taki ‘okur temsilciliği-ombudsmanlık’ görevinden –mecburen-ayrılan Yavuz Baydar ise “Medya, tarihinin en büyük felaketini yaşıyor.” görüşünde. ‘Gazetelere Stalin dönemindekine benzer parti komiserleri atandığını, telefonlarla nelerin emredildiğini’ zaten bildiğini belirterek, “Uludere’de ve ardından Gezi’de TV kanalları ve büyük patron gazetelerinde yaşanan baskı kâbusunu, Milliyet’te yaşatılanları, CNN Türk’e AKP boykotunu, TV’lerde konu ve konuk alanının dördüncü sınıf kişilere terk edilmesini, daha nicelerini biliyorduk. Bazılarımız çıktı ne biliyorsa söyledi ve bedelini ödedi.” diyor. “Hapis, ceza korkusu yaymak yetmezmiş gibi işten atma ve atılanı işten men etme daha kurnazca bir tasfiye metodu olarak kullanılıyor. Medya bitmiştir.” diyen Baydar, şu inancını da dillendiriyor: “Üst düzey editörler meslek kurallarına göre değil, patrona ayarlı iş yapıyor.”
   </p>
   <p>
    Hasan Cemal: Erdoğan gibisine rastlamamıştık Milliyet’teki köşesinden edilen Hasan Cemal bir süredir Doğan Akın yönetimindeki T24 internet sitesinde yazıyor. “CNN Türk’te 5N1K’da Cüneyt Özdemir’le Fatih Altaylı’yı izlerken, uzun zamandır ilk kez kendi mesleğinin geleceği adına az da olsa umutlandığını”, programda her ikisini de samimi bulduğunu belirtiyor. Altını çizdiği üzere, “Alo Fatih hattı” her devirde aktifti. Ama “Bugünkü kadar ayyuka çıkmamıştı; utanç verici hâle gelmemişti; boğucu olmamıştı, aleni yapılmamıştı; bugünkü kadar özgürlükler ayaklar altına alınmamıştı.”, “Evet, telefon açıp o haberi attırdım, diyebilen Başbakan Erdoğan gibisine bugüne kadar hiç rastlamamıştık.” Ve sözü şuraya bağlıyor: “Kendi mesleklerine ihanet içinde olmayan, ihanet etmeyecek olan gazetecilere Türkiye’nin bugün her zamankinden daha çok ihtiyacı var.”
   </p>
   <p>
    Doğan Akın ise ‘medya elitlerinden’ rahatsız, gazeteciliği ‘araçsallaştırdıklarını’ kaydediyor: “Gazetecilik rafa kaldırılmış durumda. Toz bulutu kalktığında pişman olmak var. İnsanlar inanmadığı şeyleri yazıp çiziyor. Medyadaki vicdansızlığın örneğini daha önce bugünkü kadar görmemiştim.”
   </p>
   <p>
    Teneffüs ettiğimiz atmosferin neticeleri tüm somutluğuyla, Paris merkezli Sınır Tanımayan Gazeteciler (RSF) örgütünün 2014 ‘basın özgürlüğü’ raporuna da yansıyor. 180 ülkenin sıralandığı listede 154’üncüyüz. 2013’teki yerimizi korumaktayız maalesef. En dipteki Türkmenistan, Kuzey Kore ve Eritre’ye epey yakınız. Özgürlüğün zirvesindeki Finlandiya, Hollanda ve Norveç’tense fersah fersah uzaktayız.
   </p>
   <p>
    <span>
     <strong>
      Türkiye Gazeteciler Cemiyeti (TGC): BASIN ÖZGÜRLÜĞÜNE SAYGI
     </strong>
    </span>
   </p>
   <p>
    İktidarın gazetecilere yönelik hedef gösterme, itibarsızlaştırma ve soru sordurmama alışkanlığını endişeyle izliyoruz. İktidarı eleştiren yayın organlarına akreditasyon uygulanmasının, haber almalarının engellenmesinin her gün bir yeni örneğiyle karşılaşıyoruz. Başbakan’ın hoşlanmadığı her haber için medya kuruluşlarının aranıp haberin yayından kaldırılması, açıkça ‘Bu tür şeyleri de öğretmek zorundayız.’ denilmesi demokrasi adına vahim bir durumdur.
   </p>
   <p>
    Medya yöneticilerinin de kamu yararını gözeten gazetecileri işten attıklarını rahatlıkla ifade etmeleri basın özgürlüğü açısından nasıl bir karanlık tabloyla karşı karşıya olduğumuzu bir kez daha göstermiştir. Basın toplantılarında soru soran gazetecilerin azarlanması, hedef gösterilmesi, nasıl soru sorması gerektiğinin anlatılması çağdaş demokrasi ile bağdaşır bir tutum değildir. Bir kez daha Başbakan’ı işsizlik, dava açılma ve tutuklama tehdidi altında halkın bilgi edinme ve gerçekleri öğrenme hakkı için çalışan gazetecileri azarlamaktan vazgeçmeye, basın özgürlüğüne saygı göstermeye davet ediyoruz.”
   </p>
   <p>
    <img alt="" height="555" src="http://web.archive.org/web/20140303203500im_/http://medya.aksiyon.com.tr/aksiyon/2014/02/17/gazeteciler.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37870-korku-duvari.html), [web.archive.org (arşiv bağlantısı)](http://web.archive.org/web/20140303203500/http://www.aksiyon.com.tr:80/aksiyon/haber-37870-korku-duvari.html)
