# Almanya dinliyor Türkiye susuyor!

*Hasan Cücük - Mesut Çevikalp 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara, ABD ve İngiltere’den sonra kendini dinleyen Almanya’ya da düşük profilli tepkiyle yetindi. Bu anlamlı sessizliğin sebebi Türkiye’yi zor duruma düşürecek bilgiler mi, sorusu gündemde. Oysa Brezilya ve Almanya, ABD’ye sert tepki göstermişti.
  </font>
 </div>
 <div id="newsText">
  <font class="detail-text">
   <p>
    Dünyanın iki kutuplu olduğu yıllarda gündemden düşmeyen kelimeydi ‘casusluk’. Sık sık ABD’de Sovyet, Sovyetler’de ABD hesabına çalışan casuslar ele geçirilirdi. Berlin Duvarı’nın yıkılıp dünyanın tek kutba dönmesiyle ‘casusluk, ‘casuslar’ unutulmaya yüz tutsa da, ülkeler birbirlerini dinlemeden geri durmadı. Gelişen teknoloji sayesinde daha da arttı. Geçen yıl ortaya dökülen ABD Ulusal Güvenlik Ajansı’nın (NSA) gizli belgeleri bunun en somut delili. ABD’den kaçarak Rusya’ya sığınan eski NSA ajanı Edward Snowden’in sızdırdığı belgeler, Washington yönetiminin ‘yakın müttefikleri’ başta olmak üzere birçok ülkeyi izlediği, Almanya, Brezilya, Meksika ve İspanya gibi 122 ülke liderini dinlediğini ortaya çıkardı. Dinlenen liderler arasında Almanya Başbakanı Angela Merkel, Brezilya Devlet Başkanı Dilma Rousseff da vardı. Almanya ve Brezilya duruma sert tepki gösterdi.
   </p>
   <p>
    Ortaya çıkan gizli dinleme belgelerinde adı geçen başkentler ‘dostluk’, ‘müttefiklik’ söylemini bir kenara bırakıp ABD ve Başkan Barack Obama’ya ciddi tepki gösterdi. ABD’ye misliyle mukabelede bulunulacağını hissettirdiler. Şansölye Merkel, Başkan Obama’ya ofisi ile cep telefonunu neden dinlediklerini sordu. Konuya dair izahat istedi. Gelen zor soru karşısında terleyen Obama, top çevirdi: “Seni dinlemiyoruz, bundan sonra da dinlemeyeceğiz.” Berlin cevabın kendilerini tatmin etmediğini belirtip, ABD’nin izleme faaliyetleri hakkında acil ve kapsamlı bilgi talep ettiklerini yineledi. Mayıs ayında Washington’a giden Merkel’in dosyasındaki ana gündemlerden biri dinleme skandalıydı. Merkel’in işin ucunu bırakmaya niyeti yoktu. Washington’dan bir kez daha izahat istedi. Obama ‘onu dinlemeyeceklerini’ yineledi.
   </p>
   <p>
    <img alt="" height="210" src="http://web.archive.org/web/20140914012106im_/http://medya.aksiyon.com.tr/aksiyon/2014/08/25/almanya-dinliyor2.jpg">
     Berlin blöf yapmıyordu. O da karşı faaliyetlere girişti. Bir ay zarfında Berlin’de ABD hesabına çalışan bir köstebeği deşifre etti. Almanya Federal İstihbarat Servisi’nde (BND) çalışan ajan ‘Markus’ para karşılığında ABD Merkezî Haber Alma Teşkilatı’na (CIA) 2 yıl zarfında tam 218 gizli, hayati belge sızdırmıştı. Almanya eski ajanını önce medya üzerinden itibarsızlaştırdı, ardından tutuklayıp hapse attı. Bununla da yetinmedi. Temmuzda CIA’in Berlin şefini deşifre ve ilk uçakla sınır dışı etti. Ünlü tarihçi Fritz Stern, iki sıkı müttefik arasında patlak veren casusluk krizini İkinci Dünya Savaşı sonrasında yaşanan en büyük ayrışma olarak niteledi.
    </img>
   </p>
   <p>
    Eylül 2013’te benzer bir kriz Brezil-ya’da patlak verdi. Ülkenin en büyük kanalı Globo’ya internet üzerinden katılan eski ajan Snowden, NSA’nın Brezilya Devlet Başkanı Dilma Roussef’in kişisel konuşmalarını, e-postalarını ve tüm internet trafiğini izlediğini açıkladı. Snowden, NSA’nın Brezilya devletinin petrol şirketi Petrobras’ın tüm iletişimini gözetlendiğini de itiraf etti. Ajansın casusluk yaptığı belgeler arasında Brezilya’nın yakında ihaleye açacağı 1,3 trilyon dolar değerindeki petrol-doğalgaz yataklarının bulunduğu Libra sahasıyla ilgili dokümanlar da bulunuyordu.
   </p>
   <p>
    <strong>
     Vatikan bile dinlendi
    </strong>
   </p>
   <p>
    Brezilya Devlet Başkanı Dilma Roussef de Merkel gibi çok sert tepki gösterdi ABD’ye. Anında, 23 Ekim’de Washington’a yapacağı ziyareti iptal etti. Başkan Obama’nın telefonla aramasına rağmen kararından vazgeçmedi. ABD yönetimini sert bir dille eleştirdi. Dahası Obama’dan kamuoyunun önünde özür dilemesini talep etti. Obama bu isteği yerine getirmeyince Eylül’deki BM Genel Kurulu’nda yaptığı konuşmasının önemli bölümünü NSA’nın dinlemelerine ayırdı. Merkel’in desteğiyle konuyu BM gündemine getirdi. “Ulusal güvenlik ve ülkeleri tehdit eden suç faaliyetleri gibi durumların hassas bilgilerin toplanması ve korunmasına gerekçe gösterilebileceğini ancak BM üyesi ülkelerin uluslararası insan haklarıyla tam uyum içinde olmalarını” ifade eden bir karar oluşturdu. Alt komitelerde çalışılan kararın 2015’teki Genel Kurul toplantısında kabul edilmesi bekleniyor.
   </p>
   <p>
    <img alt="" height="188" src="http://web.archive.org/web/20140914012106im_/http://medya.aksiyon.com.tr/aksiyon/2014/08/25/almanya-dinliyor3.jpg"/>
    Aynı günlerde ABD’ye bir tepki de İtalya’dan geldi. İtalyan Panorama dergisi NSA’nın Vatikan’ı dinlediğini yazması üzerine Roma, Washington’a ince bir sitemde bulundu. Dergiye göre, ABD İstihbaratı Papa seçilmeden önce Arjantinli Kardinali Jorge Bergoglio’yu dinlemişti. Bir bakıma müstakbel Papa’yı kayda almıştı. Panorama’ya göre, NSA Papa misafirhanesine varıncaya kadar Vatikan’ın en mahrem yerlerini dinlemeye almıştı!
   </p>
   <p>
    NSA ajanı Snowden’in sızdırdığı belgeleri analiz edip bir kitapta (Der NSA Komplex) toplayan Alman Der Spiegel dergisinin muhabiri Holger Stark, Amerikalıların üzerinde yoğun istihbarat faaliyetleri yürüttüğü ülkelerden bir diğerinin de Türkiye olduğunu söylüyor. Aksiyon’a konuşan Stark, ‘NSA’nın en çok dinlediği siyasi liderler listesinde hatırı sayılır oranda Türk’ün bulunduğunu kaydediyor: “Washington yönetimi Ankara ile istihbarat konusunda yakın işbirliği yapsa da bazı bilgilere ‘gizlice’ ulaşmayı tercih ediyor! Çünkü ABD müttefiki Türkiye’ye güvenmiyor.”
   </p>
   <p>
    ABD gibi Almanya’nın da Türkiye’yi coğrafi konumu, girift ilişkileri, Suriye’deki radikallerle iddia edilen bağlantıları dolayısıyla dinlemeye aldığı düşünülüyor. Zira Suriye’ye Türkiye üzerinden geçen ‘savaşçıların’ gün geldiğinde aynı güzergâh üzerinden ülkeye döneceğini hesap ediyor. Bu yüzden Türkiye’ye daha fazla dikkat kesiliyor.
   </p>
   <p>
    <strong>
     Ala: Merkel dinlemişse...
    </strong>
   </p>
   <p>
    Der Spiegel’de geçen hafta (18 Ağustos)yayımlanan bir dosya dinleme krizini yeni bir mecraya taşıdı. Bu kez fail Almanya, mağdur Türkiye’ydi. Haftalık dergi, Almanya Federal İstihbarat Servisi’nin (BND) 2009’dan bu yana Türkiye’yi çok yönlü dinlediğini iddia etti. Türkiye’yi ‘hedef ülke’ listesine ekleyen BND’nin son beş yılda 3 bin kadar önemli Türk şahsiyeti dinlemiş olabileceği kaydedildi. Derginin haberini hafta içinde sürdüren diğer gazeteler, BND’nin Federal Hükümet’ten aldığı direktiflerle hareket ettiğini, geçen 5 yılda Türkiye’yi PKK’dan aşırı sol örgütlere, radikal Suriyeli savaşçılardan siyasilere kadar çok katmanlı dinlediğini, bazı şantaj unsurlarını kayda aldığını yazdı.
   </p>
   <p>
    Hâliyle dinleme iddiası Türk hükümetini ayağa kaldırdı. Ancak öngörülen sert tepki gösterilmedi! Ankara, Berlin’den yumuşak bir üslupla izahat istedi. Dışişleri Bakanı Ahmet Davutoğlu konuya ‘Gümüşhane’ gezisi sırasında birkaç cümleyle değindi! Müttefiklerin birbirlerini dinlemesinin doğru olmadığını, Türkiye’nin hedef ülke noktasına getirilemeyeceğini savundu. Almanya’dan izah beklediklerini kaydetti. Ankara’da ‘olayı büyütmeme’ hâli vardı. Tepkisizlik hâli Türk kamuoyunun yanında dış dünyayı da şaşırttı! Hükümete yakın medyanın buradan bile ‘büyük Türkiye’ övünmesi çıkarması ve elbette dinleyecekler havasında olması dikkatlerden kaçmadı. İçişleri Bakanı Efkan Ala’nın “Bizi dinlediğine göre Ortadoğu politikalarımızı en iyi Merkel biliyor olmalı. O zaman sorun yok demektir.” sözlerinde karşılık bulan umursamazlık eleştiri konusu oldu.
   </p>
   <p>
    Alman Ber­li­ner Zei­tung ga­ze­te­si Türk hükümetindeki tepkisizlik hâlini dinlemelerin içeriğine bağladı. Türk hü­kü­me­tinin, BND’nin is­tih­ba­rat fa­ali­yet­le­ri­ni şan­taj po­tan­si­ye­li olan bil­gi­le­rin top­lan­ma­sı ola­rak yo­rum­ladığını kaydetti: “An­ka­ra’nın temkin­li tep­ki­si, BND’nin elin­de­ki bel­ge­ler­den çe­kin­di­ği­nin, Ber­lin ile bü­yük bir ih­ti­laf için­de ol­mak isteme­yi­şi­nin bir işa­re­ti ola­rak yorum­la­na­bi­lir. Şim­di An­ka­ra’da şu so­rular so­ru­la­cak: “BND, yol­suz­luk skanda­lı ko­nu­sun­da ne­ler bi­li­yor? Ajan­lar, IŞİD mi­li­tan­la­rıy­la res­mî mer­ci­le­rin muhtemel bağ­lan­tı­sı ko­nu­sun­da ne tür bil­gi­ler edin­di? Bu tür iç işle­ri­ne da­ir bil­gi­ler dı­şa­rı­ya sızar­sa, iç ve dış si­ya­set­te nasıl bir depre­me yol aça­r?”
   </p>
   <p>
    <img alt="" height="456" src="http://web.archive.org/web/20140914012106im_/http://medya.aksiyon.com.tr/aksiyon/2014/08/25/almanya-dinliyor4.jpg"/>
   </p>
   <p>
    Uluslararası ilişkiler uzmanı Fikret Ertan, büyük devletlerin ulusal çıkarları çerçevesinde en yakın müttefiklerini dâhil her devleti dinleyebileceğini vurguluyor. Bu noktada asıl sorunun, Türk İstihbarat birimlerinin karşıt istihbarat servislerini engelleyememesi olduğunu vurguluyor: “İngilizler Türkiye’yi ilk Lozan Konferansı (1922) sırasında dinledi. İngiliz ajanlar, Türk heyetinin Ankara ile yaptığı görüşmeleri Romanya’da telefon hattına ekledikleri ‘sapma hat’ üzerinden yapmıştı. Soğuk Savaş yıllarında da NSA, Sovyetler Birliği’ni Türkiye’de açtığı 5 üsten dinlemişti. Üslerden biri Samsun, diğeri Ankara Gölbaşı’ndaydı. Soğuk Savaş bitince NSA bu birimleri Türkiye’ye devretti. Türkiye de sınır ötesi dinleme yapar… Yapmalı da! Ancak dinlediği kadar da dinlemeyi engelleyebilmeli. Bu yön eksik bizde!”
   </p>
   <p>
    <strong>
     İngilizler de dinledi
    </strong>
   </p>
   <p>
    Ankara açısından BND krizi yakın dönemde yaşadığı tek vaka değil! 2013’te İngiliz istihbaratının 2009 yılında Londra’da düzenlenen G20 Zirvesi kapsamında Maliye Bakanı Mehmet Şimşek ile ekibinin özel konuşmalarını, yazışmalarını gizlice dinlediği ortaya çıkmıştı. Aynı yıl patlak veren NSA skandalı kapsamında ABD’nin de Türkiye’yi öncelikli istihbarat hedefi olarak dinlediği ortaya dökülmüştü. Ankara bu iki vaka karşısında da temkinli tepkilerle yaklaşmıştı.
   </p>
   <p>
    İpek Üniversitesi’nden siyaset bilimci Prof. Dr. Gökhan Bacık, uluslararası ilişkilerde istihbarat faaliyetlerinin dünden bugüne büyük yer tuttuğunu hatırlatıyor. Geçen bir asırda NSA-Almanya, BND-Türkiye örneklerine benzer yüzlerce vaka yaşandığını, hiçbirinde tarafların savaşın eşiğine gelmediğini kaydediyor: “Teknoloji çok ilerledi. Herkes herkesi dinleyebilir. Önemli olan karşı tarafa kullanabileceği bir açık vermemektir. Mesela yabancı dinleme eğer Ankara IŞİD’e destek vermişse işe yarar, destek vermemişse işe yaramaz.”
   </p>
   <p>
    Son tahlilde, Ankara Almanya’dan gelen dinleme hamlesine ancak aynı yolla karşılık verebilir. Zira görüntüsünden çok ‘kokusu’ çıkan casusluk faaliyetlerine ne uluslararası hukuk ne de küresel örgütler/platformlar yaptırım uygulayabiliyor! Sözün özü, yakın dönemde değişen yasasıyla dış operasyon imkânına kavuşan MİT’e kendini ispat etme imkânı doğmuştur!
   </p>
  </font>
 </div>
 <div>
 </div>
 <div>
 </div>
</div>


## Yorumlar

### erol, 01 September 2014, 12:04
> Almanyanın elinde hükümet üyeleriyle ilgili muazzam deliller bilgiler varki hiçbirşey diyemiyorlar.Göbegimizden yakalamışlar.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BCBF021D80E15D3F614C639A6F0B97C9?newsId=39309), [web.archive.org (arşiv bağlantısı)](http://web.archive.org/web/20140914012106/http://www.aksiyon.com.tr:80/aksiyon/newsDetail_getNewsById.action;jsessionid=BCBF021D80E15D3F614C639A6F0B97C9?newsId=39309)
