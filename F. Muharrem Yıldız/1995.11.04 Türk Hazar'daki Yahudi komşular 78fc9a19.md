# Türk Hazar'daki Yahudi komşular

*F. Muharrem Yıldız 1995.11.04*

<div>
 <p>
  <font>
   BAKÜ Azerbaycan’ın Dağıstan sınırına yakın bir şehir olan Kuba’da kendilerini Yahudi olarak tanıyan ve öyle nitelendiren, fakat Türkiye’de birçok araştırmacı tarafından Türk oldukları iddia edilen bir toplum yaşıyor. Türkiye’de de çok az bir kısmı yaşayan ve Istanbul’da mezarlıkları bulunan bu insanların bir çoğu SSCB dağıldıktan sonra Israil politikasının bir gereği olarak Israil’e göç etmişler.
   <br/>
   <br/>
   Göçten evvel bu şehirde ve civarında yaşayan Yahudi sayısı —halen sinagog görevlisi olarak çalışan Rahamim Neftaliyev’e göre— 18.500 imiş. Şu anda ise beş—altı bin civarında. Geriye genellikle fakir aileler kalmış.
   <br>
    <br>
     Genel karakter olarak Azerî Türkleri’nden pek farkı olmayan, misafirperver, sevecen ve candan görünümlü bu insanları daha yakından tanımak için bir cumartesi günü Kuba şehrinin “Kırmızı” kasabasına gittik. Kasabaya geldiğimizde “Mescid”in yerini sorduk. Tarif üzerine geldiğimiz sinagog kapısında bizi görevli Rahamim Neftaliyev karşıladı. Ayakkabılarımızı çıkarıp başımıza takkemizi giydik ve içeri girdik. Ne de olsa bir mabede giriyorduk. Oldukça temiz, tabanları Azerbaycan halçalarıyla döşenmiş bir mabeddi bu. Iç bölmede cemaat toplanmış, haftalık ayinlerini yapıyorlardı. Hemen herkesin başında bir  takke, bazılarının başında da bir mendil vardı. Haham ile yaptığımız röportajda çok ilginç değerlendirmelere şahit olduk. Mesela, Yahudiler’in de din adamlarını molla diye çağırdıklarını ilk kez burada duyduk.
     <br>
      <br>
       Samimi duygular taşıyan bu insanların, siyonist politikaya alet edilmeye çalışılması oldukça düşündürücü. Israil’in Azerbaycan sefiri, resmî Azerbaycan gazetesinde yayınlanan makalesinde Israil’in 500 yıl “Osmanlı taptağı” altında, Azerbaycan’ın da aynı şekilde Rusya’nın ayakları altında çiğnendiğini anlatıyordu. Korkumuz; bütün semavî din mensuplarının bir ortak payda altında birleşmesine örnek bir yaklaşım sergileyen bu Yahudi cemaatinin duygularının istismar edilmesi. Işte hahamın sorularımıza  verdiği cevaplar:
       <br>
        <br>
         Bize kendinizi tanıtır mısınız?
         <br/>
         <br/>
         Ben mescidin sadri görevini yapıyorum. Adım Rahamim Neftaliyev. Halk bana kısaca “Rahim” der. Tamir, tasarrufat (harcama) işlerini, dini hizmetleri organize ediyorum. Iki tane “molla”mız var. Diplomalarını Rusya, ABD veya Israil’den alırlar. Imtihan ediliyorlar. Diploma notları en yüksek olanlar görevlendiriliyor.
         <br/>
         <br/>
         Mollalar geçimlerini nasıl temin ediyor?
         <br/>
         <br/>
         Bir baş molla vardır. Ayda 3.000 manat alır. Molla yardımcıları ve mücevirler 1.000 manat alırlar. Bunun dışında sünnet, toy, ölü yuma, defin vb. işlerden de gelirleri vardır.
         <br/>
         <br/>
         Bizde her çeşit dini işte ayrı vazifeliler vardır. Molla ibadet işlerini, yardımcılar cenaze işlerini, mücevirler de mezarları hazırlarlar.
         <br/>
         <br/>
         Azerîce ve Rusça haricinde kendi aranızda hangi dili konuşuyorsunuz?
         <br/>
         <br/>
         “Safarat” dilini konuşuruz. Safarat dili Farsça’ya yakın bir dildir. Ibadet dilimiz “Ivrit” dilidir. Hz. Musa’nın dili yani.
         <br/>
         <br/>
         Siz kendinizi hangi milletten kabul ediyorsunuz? Hisleriniz nedir?
         <br/>
         <br/>
         Biz Yahudiyiz. Kendimi de öyle görüyorum. Ve öyle kabul ediyorum. Ibrani Yahudileri’ndeniz. Onlar Israil’den gelirler. Bin beş yüz yıldır buradayız.
         <br/>
         <br/>
         Türkiye’de bazı tarihçiler ise sizin Hazar Türkleri’nden olduğunuzu söylüyorlar. (Şaban Kuzgun'un Hazar Türkleri ile ilgili araştırmasını veriyoruz. Fakat o, Yahudi olduklarında ısrarlı.)
         <br/>
         <br/>
         Hayır!!!
         <br/>
         <br/>
         Yerli halk size “Cufud” diyor?
         <br/>
         <br/>
         Bunu hakaret sayar ve kızarız. Bizde çok kötü manaya gelir.
         <br/>
         <br/>
         Bize Talmut’tan bahseder misiniz?
         <br/>
         <br/>
         Talmut, deri üzerinde el yazma bir eser. Talmut, Musa Peygamber’in el yazması ile yazıldı. Tevrat’ı ise mollalar yazmıştır. Talmut bizce çok azizdir. Biz ona “Sifir Tiro” deriz. O, dinin baş kitabıdır. Tevrat ise gündelik bir kitap gibidir. Biz, “Sifir Tiro”yu pazartesi, perşembe ve cumartesi günleri okuruz. Ancak sevadlı, bilgili insanlarımız okuyabilir.
         <br/>
         <br/>
         Hz. Isa (a.s.)’yı nasıl bilirsiniz?
         <br/>
         <br/>
         Hz. Isa’ya imanımız yoktur. Yani ona ibadet etmeyiz. Ama O’na peygamber olarak inanıyoruz.
         <br/>
         <br/>
         Ya Hz. Muhammed Aleyhisselam’a?
         <br/>
         <br/>
         Biz Hz. Muhammed’e de inanırız. Onun hem dinine, hem peygamberliğine inanırız. Çünkü bizim imanımıza göre Islâm bizim inancımızdan göçürülmüştür, yani alınmıştır. Çünkü atamız bir; Hz. Ibrahim Aleyhisselam. Emmi uşağıyız. Bir de şunu diyeyim; bizde, yani Israil’de, Ömer’e büyük bir hürmet vardır. O sadr’dır.
         <br/>
         <br/>
         Ne zaman ibadet edersiniz?
         <br/>
         <br/>
         Günde üç defa ibadet yaparız. Seher, günortası ve akşam. Bu, günlük ibadettir. Sehere ‘sérit’; günortasına ‘si’na’, ‘minha’; akşama  ‘arvit’; mabede ise ‘nimaz’ deriz.
         <br/>
         <br/>
         Destnamaz (abdest) ve gusül nasıldır?
         <br/>
         <br/>
         Bizde  sırf gusül için hamam bile var. Cumartesi haricinde gusül abdesti alınır. (Ilginçtir ki, anlattıkları bizdeki gibi, gusül gerektiği zaman hiç terkedilmiyor. Buradaki Müslüman halkın ezici bir ekseriyeti ise guslü bilmiyor.)
         <br/>
         <br/>
         Bize bayramlarınızdan bahseder misiniz?
         <br/>
         <br/>
         Bizde bayramlar çoktur. Bazılarını zikredeyim: “Pisah”; Musa Peygamber’in Israiloğulları’nı kurtardığı gün olan 15 Nisan’da bu bayramı yaparız. Kurban bayramı; gününü öz Yahudi takvimine göre belirleriz. Ona göre amel ederiz. 5755 Yahudi yılı: 1995. Bu tarih Ibrahim (a.s.) zamanından başlar. Gücü çatan herkes kurban keser. Gücü yetmeyenler ise bir yumurta ile de olsa kurban yerine sadaka verir. Kurbanlık hayvanlardan tavuğu kadınlar, horozu erkekler, koyun ve sığırı hem erkekler hem de kadınlar kesebilir. Kurbanlık hayvanı ancak molla kesebilir. Molla haricinde kimsenin kestiği kurban, kurban değildir. Yeni yıl bayramı, eylül ayının sonundadır. Purim bayramı; Israiloğulları’nın Firavun’un elinden kurtuldukları günün hatırasına yapılan bayram... Hanuha bayramı, mum yakma bayramıdır. Sekiz gün adet olarak mum yakarız. Kara bayram; kabirleri ziyaret için gittiğimizde ölenlerimizin üzerine matemimizdir...
         <br/>
         <br/>
         Şiiler’in Muharrem’in 10. gününde yaptıkları matem ve yas için ne dersiniz?
         <br/>
         <br/>
         Şiiler, onu bizden aldılar. Aynısını yapıyorlar. Aslında o bizim matemimiz... Bir Yahudi kadınının yedi çocuğu ölmüş. Onun üzerine matem tutmuşlar, öyle gidiyor işte.. bir rivayet.
         <br/>
         <br/>
         Mescide giriş—çıkışlar nasıl oluyor? Kadın—erkek birlikte mi ibadet edersiniz?
         <br/>
         <br/>
         Mescide temiz elbiselerle ve ayakkabısız girilir. Kadınlar erkeklerin arasına ancak bayramlarda karışır. Mescidde ayrı dururlar. Başı açık giremezler. Başlarını örterler.
         <br/>
         <br/>
         Sovyet hükümeti Yahudiliğe nasıl bakıyordu?
         <br/>
         <br/>
         Eskiden Sovyet devrinde din gadagandı. Şimdi yeniden öğreniyoruz, öğretiyoruz. Dört tane Kuba’da, yedi tane de burada, toplam 11 tane mescidimiz vardı. Sovyetler bunlardan ikisini yıktılar, biri bakımsızlıktan çöktü. Birini ambar, birini tezgah yeri, birini bilorda salonu, birini düğün salonu, birisini de eczane yaptılar. Bu içinde bulunduğumuz mescidi de kendimiz yaptırdık.
         <br/>
         <br/>
         Çocuklarınızı nasıl eğitiyorsunuz?
         <br/>
         <br/>
         Mektepte bir saat din dersi verilir. Israil’den gelen iki tane muallim ders veriyor. Geleli üç yıl oldu. Bu muallimler Rusça konuşurlar. Ancak öyle anlaşabiliriz. Okullarımızda eğitim Rus—Azerbaycan dilinde yapılır. Azerbaycan yazısını işletiyoruz. Basılan eserler Ibrani dilinde basılıyor. Yeni yetmeler Ibrani dilini de öğreniyorlar. Eskiden çocuklarımıza Yahudi isimleri veriyorduk. Şimdilerde Azeri isimlerini de verenler var.
         <br/>
         <br/>
         Rus Yahudileri’ne “Askanaz” deniyor. Sizinle ne farkları var?
         <br/>
         <br/>
         Sadece dil farkı var. Onlar “Idis” dili konuşur. Biz ise “Ivrit” yani “Safarat” dili konuşuruz.
         <br/>
         <br/>
         Israil’e gitmeyi düşünüyor musunuz?
         <br/>
         <br/>
         Orası bizim ata—baba memleketimiz. Gitmek istiyoruz aslında.  Çoğu da gitti zaten. Bunların sayısı üç—dört bin oldu. Benim kızlarım da Israil’in “Orakkiva” şehrinde. (Hayfa ile Natania arasında). Yeni kurulan bir şehir. Bana her ay kızlarım üç yüz dolar gönderiyor da öyle geçinebiliyorum.
         <br/>
         <br/>
         Siyonizme inanıyor musunuz?
         <br/>
         <br/>
         Hayır.. katılmıyorum da. Benim bir yakınım var, Israil’de çok zengin. Parasının hesabını bilmiyor. Birgün bana aynen şöyle dedi: “Rahamim! Senin, öldüğün zaman benim toprağım deyip gömüleceğin bir toprağın, evim deyip oturabileceğin bir evin var. Halbuki ben bu kadar servetin sahibiyim; ama öldüğüm zaman vatanım diyebileceğim bir karış toprağım bile yok!”
         <br/>
         <br/>
         Bu bölgede halk genelde Şii... Sizinle münasebetleri nasıl?
         <br/>
         <br/>
         Şialar’dan 65 yıldır yahşı şey görmedim. Sünni Şii’ye, Şii Sünni’ye kız vermiyor. Sünniler yumuşak adamlardır. Şii, Sünni’nin kapısının önünden bile geçmezdi.
         <br/>
         <br/>
         Türkiye ve Türk kardaşlara bir mesajınız var mı?
         <br/>
         <br/>
         Türkler bizim kardaşlarımızdır. Kardaşlara can sağlığı mihribançılık, eminamanlık diler selam ederiz. Biz hamımız (hepimiz) Ibrahim Peygamber’in çocuklarıyız... Kardaşız...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 335 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21650), [web.archive.org (arşiv bağlantısı)](http://web.archive.org/web/20060526155115/http://www.aksiyon.com.tr:80/yazdir.php?id=21650)
