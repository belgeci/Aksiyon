# Keşkül-i fukarada mânâ incileri

*Cemal Kalemli 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seyyah dervişlerin eskiden yiyecek ve içecek saklamak için kullandığı Hindistan cevizi kabuğundan yapılma keşkülleri isim olarak alan bir dergi Keşkül. Tasavvuf, kültür ve sanat dergisi olarak üç ayda bir yayınlanan derginin 5. sayısında ilginç yazılar var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608114757im_/http://www.aksiyon.com.tr/resim/565/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Edep bir tac imiş nur-ı Hüda’dan / Giy o tacı emin ol her beladan” der şair. Yunus da “Ehl-i diller arasında aradım kıldım talep / Her hüner makbul imiş, illâ edep illâ edep” buyurur.Bazıları edebi, hududa riayet olarak tarif eder. Bazıları ise edebin  ‘altındakini hor görmemek, üstündekini kıskanmamak, her yaratılanı Hakk’ın yarattığı haliyle hoş görüp, haline göre muamele etmek’ olduğunu belirtir. İnsanlık edepli olmayı gerektirir, ancak Müslümanlık serâpâ edeptir. Müslümanın derûnî hayatı olan tasavvuf ise edebin kemâlidir diyebiliriz. Bu hakikati, “Tasavvuf tamamen edepten ibarettir.” sözüyle ifade ederler. Tasavvuf ehline ‘Müslümanın haddeden geçirilmiş hali’ derler.
   <br>
    <br>
     Tasavvufta kırmamak kadar, kırılmamak da esastır. İşin zor kısmı da budur zaten. İnsan sinirlerine hâkim olarak karşısındakini kırmamayı başarabilir. Ama kırılmamak, gönlüne hâkim olmak her yiğidin kârı değildir. Olup bitenlerin hakikatlerinden haberdar olmayı, büyük bir gönül terbiyesinden geçmeyi icab ettirir. ‘Hayatın öyle geçsin ki, ölümünden sonra çürüyen bedenin bir yolun toprağı olursa, o yoldan geçenlerin senin tozundan şikayetçi olduklarını işitmeyesin’ nutkunu haklamak ancak bu sayede mümkün olur. Kırmamak, kırılmamak, kimseye zarar vermemek üstün haslettir, ama bunun daha da üst mertebesi vardır: Faydalı olmak, yani hizmet. Zira ‘İnsanların hayırlısı insanlara faydalı olandır.’
     <br/>
     <br/>
     “Duası, niyâzı kabul olan o Peygamber, sadece dua ederek Allahü Teala’ya niyaz ederek bu müşkülü çözebilecekken insanlığa, ümmetine örnek olarak hizmette, infakta en son mertebeyi yaşayışıyla göstermiştir. Bizler büyüklerimizin ne muazzam bir hizmet aşkıyla yaşadıklarını bilmediğimizden ve kalplerimizde o aşktan nasip olmadığından dolayıdır ki onların ne fakirliklerine, ne zenginliklerine, ne eserlerine, ne de sözlerine aklımız, daha doğrusu aşkımız yetişmiyor” diyor Keşkül dergisinin son sayısında Mehmet Fatih.
     <br/>
     <br/>
     Keşkül, üç aylık tasavvuf, kültür ve sanat dergisi. Mesleğinin ve meşrebinin erbabı isimlerin gözetiminde çıkan dergi, seyyah dervişlerin eskiden yiyecek ve içecek saklamak için kullandıkları Hindistan cevizi kabuğundan yapılma keşkülleri isim olarak almış. Dergi, 5. sayısında Süleyman Uludağ’ın ‘Hayat; anlamı ve önemi’, Selim Çakıroğlu’nun ‘Hayat sahibi’, Murat Başaran’ın Sûfilerin miracı’, A. Yüksel Özemre’nin ‘Aziz Mahmud Hüdâî’de mirac neşesi’, Mustafa Tatçı’nın ‘Ezanı-ı Muhammedî’nin tasavvufî mânâsı’, Sezâî Küçük’ün ‘Mevlevilerde mânevî eğitim’, Tuğrul İnançer’in ‘Aşka ulaş gayriden ümidini kes’, Mehmet Fatih’in ‘Hizmet’, Seyyid Hüseyin Nasr’ın ‘Şeyh Ebubekir Siraceddin’e hürmet’, Mustafa Kara’nın ‘Tasavvuf sosyal hayatın neresinde’, Sâfi Arpaguş’un ‘Hâb ü hayal’, Şamil Kucur’un ‘Üsküdar Özbekler Tekkesi’, Ali Hüsrevoğlu’nun ‘İlahi aşk’, Bilal Kemikli’nin ‘Güle ayna tutmak’, İbrahim Kalın’ın ‘Seyyid Hüseyin Nasr’la röportaj’, Hayat Nur Artıran’ın ‘Bir gün yarınlar olmayacak’ gibi yazılarıyla okurlarına ulaşıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22586), [web.archive.org (arşiv bağlantısı)](http://web.archive.org/web/20070608114757/http://www.aksiyon.com.tr:80/detay.php?id=22586)
