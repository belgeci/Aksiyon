# 3B planı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226213949im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213949im_/http://www.aksiyon.com.tr/resim/341/24.jpg" vspace="5"/>
  </p>
 </font>
 <font class="content">
  Son günlerin önemli bir tartışma konusu; Türkiye Bağdat mı, Belgrad mı yoksa Barcelona mı olacak? Gürcan Dağdaş'ın ön görüleriyle İşte planın ayrıntıları...
  <br>
  </br>
 </font>
 <br/>
 <p>
  <font class="content">
   ‘Pazara kadar değil mezara kadar Refah Partisi’ndeyim’ cümlesiyle hafızalarda yer eden ancak şu an DYP saflarında politikaya ‘Genel Başkan Çiller’in kazandırdığı özel statüyle’ devam eden Aydın Menderes’in yaklaşık 20 yıl en yakınında bulundu. Aydın beyle stratejileri birlikte çizdi, aynı kaptan yemek yedi, aynı mekanları paylaştı, zorluklara göğüs gerdi. 1995 seçimlerinde de yine Menderes’le birlikte Refah Partisi’nden milletvekili adayı olmaya karar verdi. Anayol denemesinden sonra kurulan Refahyol kabinesinde ise yine Aydın beyin kontenjanından denizcilikten sorumlu Devlet Bakanı oldu, genç yaşta. Derken, 28 Şubat süreci ve bilinen gelişmeler...Ve partisinden istifa ederek ‘şemsiye partisi olarak bilinen’ DTP’ye geçti, burada da fazla kalamadı ve Doğru Yol Partisi’ne dahil oldu. Aydın Menderes’le bir kez daha yolları çakışmıştı.
   <br>
    <br>
     Deniz beyle de görüşüyor
     <br>
      <br/>
      Gürcan Dağdaş’tan bahsediyoruz. Kendisi eski bir Adalet Partili ve bakan olan Bahri Dağdaş’ın yeğeni. (Bahri Dağdaş’ın daha 1965’li yıllarda Tarım Bakanı iken ‘2000’li yıllarda Türkiye’de tarım’ı yazdığı bilinir.) 1999 seçimlerinden bu yana fazla gözükmeyi tercih etmedi, siyasi platformlarda. Kendisini daha çok okumaya ve tahlil etmeye verdi, gelişmeleri izledi. ‘DYP ile arası nasıldı?’. Sadece ‘ son olarak girdiği parti’ idi DYP, Gürcan’ın nezdinde. Aktif olarak ilgilenmiyordu. DYP ile ilgilenmeyen Dağdaş, 28 Şubat’tan sonra görüşmediği eski Refah Partili arkadaşlarıyla ise yeni yeni biraraya gelmeye başladı. Son dönemlerde zaman zaman görüştüğü önemli isimlerden birisi ise Deniz Baykal. Tüm bunlardan şöyle bir sonuç çıkarmak mümkün; fikirsel planda ayırdetmeden herkesle görüşüyor, Gürcan bey. Önemli gördüğü bazı isimlerle ise zaman zaman biraraya gelerek istişarelerde bulunuyor, fikir alış verişleri gerçekleştiriyor.
      <br/>
      <br/>
      3B Planı’nda neler var?
      <br/>
      <br/>
      Denizcilikten sorumlu eski Devlet Bakanı Gürcan Dağdaş’ın son olaylarla, günümüzdeki gelişmelerle ilgili olarak ilginç gözlemleri bulunuyor. Ama bunlardan birisi çok dikkat çekici; 3B Planı. 3B’nin açılımı şu; Bağdat, Belgrad ve Barcelona. Ne demek bu? Ne demek olduğunu anlamak için bu şehirlerin ne manaya geldiğini öncelikle anlamak gerekiyor. Bağdat, Ortadoğu’nun önemli bir kenti olarak ‘kendi kalıplarına çekilmiş, kendi yağıyla kavrulan ve dünyayla irtibatını neredeyse kesmiş/kesmek zorunda kalmış’ bir görünüm arz ediyor. Ya Belgrad? O da son yılların çalkantılı bölgesi olan Balkanlar’da ‘parçalanmış bir başkenti hatırlatıyor. Aralarında en iyi misyonu üstlenmiş olan şehir ise belki de Barcelona. Bu iki şehrin yanında Barcelona, daha çok yıllık kişi başına düşen geliri yaklaşık 20 bin doları bulan ve müreffeh bir hayat süren insanların oluşturduğu, medeniyetin ve modernitenin dominant olduğu bir şehir. Peki bu şehirlerden hangisi bize daha yakın?
      <br/>
      <br/>
      Bağdat’a daha yakınız!
      <br/>
      <br/>
      Dağdaş’a göre Türkiye, son 7-8 yıldır bu formülün sancılarını yaşıyor; “Bu süreç bizi Bağdat da yapabilir, Belgrat da yapabilir, Barcelona da... Bağdat derken neyi kastediyoruz? İşte ulusal güvenliğimiz, bağımsızlığımız gibi iddiaları içine katan kapalı bir rejime götürebilir bizi. Bu küreselleşmenin getirdiği dalga sonucu olarak. Yaklaşık 3/4 aydır Türkiye’de yaşanan gelişmelerin bir sonucu olarak ben Türkiye’nin Bağdat olma riskini daha canlı görüyorum.”
      <br/>
      <br/>
      Türkiye’nin Belgrad olma riski neydi eski Bakan’a göre; “Biliyorsunuz Belgrad, parçalanan Yugoslavya’nın bir şehri. Bir sene öncesine kadar Türkiye’nin Belgrad olma ihtimalini daha fazla görüyordum. Ama şimdi bu seçenek Bağdat’la yer değiştirmiş durumda. Bu şıkkı özellikle dış dinamiklerin bakış açısıyla değerlendirdiğimizde, bilhassa Apo’nun teslim edilmesiyle başlayan süreci dikkate aldığımızda bu yer değişikliğini daha makul olarak açıklayabiliyoruz. Şimdi görünen o ki Bağdat, Belgrad’ın önüne geçti. Barcelona ise en uzak bir ihtimal olarak duruyor.”
      <br/>
      <br/>
      Süreci başlatan unsur
      <br/>
      <br/>
      Türkiye’yi Belgrad olmaktan çıkarıp, Bağdat’a yaklaştıran en temel unsur ise Gürcan Dağdaş’a göre ‘Apo’nun yakalanması’. Bunu şu şekilde formülize ediyor; “Apo’nun tesliminden önceki süreçte baktığımızda Türkiye’nin Belgrad olma riskini daha fazla görüyordum. Şimdi bunun PKK’nın siyasallaşma talebiyle birlikte epey uzun bir zamana yayıldığını söylemek mümkün sanıyorum. Burada şunu görüyoruz; bu coğrafyadan iki tane dükkan çıkaralım faraza. Bunlardan biri Doğu ve Güneydoğuyu da içine alan Kuzey Irak’taki o yapıyla bütünleşmiş bir formül. Sanki şimdi Türkiye’nin partneri olan Amerika ölçeği içerisinde baktığımızda şöyle bir karar noktasına geldiğini görüyoruz, ki başbakan da bunu kısmen ifade etmeye çalıştı. Orada işte bir oluşum var, -Türkiye hariciyesinin de ifadesi budur- bu oluşumun orada Türkiye’ye zarar verecek hale gelmesine izin vermeyiz gibi. Ne peki oradaki oluşum? Burada bir devletin belirli bir yapıda oluştuğu gibi bir sonucu çıkarıyor. Tam bu noktada Apo’nun yakalanmasından sonra yeni bir durum gelişti, o da şudur, Türkiye Kürtlerinin içinde olmadığı, -Barzani ve Talabani’nin de işine gelen bir süreçtir bu- bir altyapı oluşturalım. Para basan, gümrük oluşturan, Birleşmiş Milletler’in ambargosundan sonraki yeniden oluşturulan yapıda orada 85 yerleşim yerinin imar ediliyor olması gibi gelişmeler... Sanki Türkiye Kürtlerinin bu işin içinde bulundurulmaları riski biraz geriye atılmış gibi gözüküyor.”
      <br/>
      <br/>
      Dağdaş, Türkiye ile ilgili böyle bir sonucun gelişmesinde, ülkemizin 1980 sonrası, İran’daki devrimin ardından Amerika ile giriştiği ilişkilerin önemli derecede etkili olduğunu düşünüyor ve ‘Aksi takdirde Türkiye günümüzde bir Irak’tı. Hiç kurtuluşu yoktu’ diyor.
      <br/>
      <br/>
      Çelişki değil mi?
      <br/>
      <br/>
      Gürcan Dağdaş’a göre Türkiye’nin bugünkü yapısı ‘Bağdat’a daha yakındı. Peki burada bir çelişki yok muydu? Yani, son yılların dinmeyen fırtınası olan ‘küreselleşme’, ülkelere kapalı kutular yerine önünü açan bir misyon yüklemiyor muydu? Eski bakanın buna cevabı da ilginç oluyor; “Türkiye’de yaşayan 70 milyon insanın 5 milyonu için sorun yok. Yani içine kapalı bir rejim, bu beş milyon insanı rahatsız etmez.”
      <br/>
      <br/>
      Şimdilerde bir think-thank kuruluşu gibi çalışan Gürcan beyin görüşleri bu şekilde. Türkiye’nin Bağdat mı, Belgrad mı, yoksa Barcelona mı olacağı sorusu ise bizce tamamen ortada...
      <br/>
      <br/>
      Dağdaş’a göre 28 Şubat ve RP
      <br/>
      <br/>
      Refahyol özellikle dışarıdan desteği sayesinde ve özellikle ilk dört ayda, tahmin edilemeyecek kadar yumuşak bir politikayla karşılaştı, ama bu dönemi heba etti. Sistem Refah Partisi’ne ciddi bir kredi açmıştı ve bu kredi kullanılamadı. Refah Partisi kendisini destekleyen kesimlerin özlem ve beklentilerine cevap verecek politikalar üretemedi. Zaten muhtemelen kendisini kimin ve neden desteklediğinin de farkında değildi. Daha doğrusu bu konuda yanlış bilgi sahibiydi.
      <br/>
      <br/>
      28 Şubat sürecinde, Refah Partisi stratejik bir avantaj daha yakaladı. 1946’dan bu yana devletin merkezi otoritesinin hep karşısında yer almış olan yığınlar, yani Türkiye’nin sosyal dokusunun ana deseni, yani 1983’le hızlanan değişim sürecinde zarara uğrayanlar, daha önce Refah Partisi’ne oy vermemiş oldukları halde duygusal olarak Refah Partisi ile aynı tarafta kaldılar. Refah Partisi yığınlarla aynı tarafta kalmış olduğunu hissetti. Ama bu fırsatı söz konusu yığınlarla daha önce kuramadığı irtibatı kurmak için kullanmak yerine, politikalarını onları istismar etmek üzerine inşa etti.
      <br/>
      <br/>
      Refah Partisi aslında 28 Şubat süreciyle birlikte aynı tarafta kaldığı yığınlara yanaşabilir, İslam’ı politikasının ana ekseni yapmaktan çıkartıp, hürriyetçi bir anlayışla geniş kesimleri mobilize edebilirdi. Eğer böyle yapılsaydı çok geniş ve mukavvim bir zemin kazanılacaktı. Refah Partisi yığınları yine İslami motiflerle ajite etmeyi tercih etti.
      <br/>
      <br/>
      e-mail: a.oksuz@aksiyon.com.tr
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12722), [web.archive.org (arşiv bağlantısı)](http://web.archive.org/web/20050226213949/http://www.aksiyon.com.tr:80/detay.php?id=12722)
