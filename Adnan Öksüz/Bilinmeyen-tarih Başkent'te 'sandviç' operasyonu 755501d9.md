# Başkent'te ‘sandviç’ operasyonu

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227213953im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227213953im_/http://www.aksiyon.com.tr/resim/429/10.jpg" vspace="5"/>
  </p>
 </font>
 <font class="content">
  Başkent Ankara geçen hafta baş döndürücü bir trafiğe şahitlik yaptı. 1. Körfez Savaşı’ndan bu yana Türkiye ilk kez dünyanın önemli başkentleri tarafından yakından takip edildi. Körfez’deki savaş yakınlaştıkça Türkiye üzerindeki Amerikan baskısı da artıyor. Gül hükümeti bir taraftan savaşa karşı olan kamuoyunu, öte taraftan da ‘stratejik ortak’ ABD’yi küstürmeme ikileminde kalmış durumda.
 </font>
 <br/>
 <p>
  <font class="content">
   Türkiye, topraklarını ABD askerlerine açma karşılığında siyasi ve ekonomik taleplerinin karşılanmasını istedi ve bunun yazılı taahhüde bağlanmasında ısrarcı oldu. Erdoğan ve Gül bunlar sağlanmadan Meclis’in ikna olmasının zor olacağını ABD’li muhataplarına iletti.
   <br>
    <br>
     ABD’nin Irak’a yönelik yapacağı operasyonla ilgili olarak Başbakanlık-Dışişleri Bakanlığı-Hazine Müsteşarlığı-Köşk-Genelkurmay/Milli Savunma Bakanlığı arasında müthiş bir trafik yaşandı. Bu beş merkezin ışıkları gecenin geç saatlerine kadar sönmedi. Şüphesiz bu merkezler arasında gözlerin odaklandığı yer Başbakanlıktı. Başbakan Abdullah Gül, 12 yıllık siyasi hayatının belki de en zorlu günlerini yaşadı.
     <br>
      <br>
       1)ABD’de Başkan Bush ve  Bakan Powell’la görüştükten sonra Türkiye’ye dönen Dışişleri Bakanı Yaşar Yakış ile Hazine’den sorumlu Devlet Bakanı Ali Babacan’ın temasları ve izlenimleri Başbakanlık Konutu’nda masaya yatırıldı ve AK Parti lideri Recep Tayyip Erdoğan’ın da katıldığı geniş katılımlı bir toplantıyla ele alındı. Türkiye, operasyondan doğacak zararları karşılamak için ABD’nin kredi yerine hibe ve askeri borçların silinmesini içeren yaklaşık 10-15 milyar dolarlık bir paketi Kongreden geçirilmesini ve bunun kesinlikle bir kayıt altına alınmasını talep ediyordu. Fakat gerek Bush gerekse Powell buna sıcak yaklaşmadı. Önceden öngördükleri 4 milyar dolarlık paketi 6 milyar dolara çıkarma sözü verdiler. Tabii, Kongre’den geçirmek şartıyla... Tayyip Erdoğan’ın “Peki bu paket Kongre’den çıkmazsa ne olacak?” biçimindeki açıklaması ortalığın karışmasına sebep oldu. Powell, Başbakan Gül’ü sürpriz bir şekilde arayarak ‘artık sona yaklaştıklarını ve bir karar vermeleri gerektiğini’ deklare etti. Bu arada tezkereler için biçilen 18 Şubat tarihi konusunda AK Parti Genel Başkanı Tayyip Erdoğan, Meclis Grup konuşmasında “Kimseye tarih taahhüdümüz bulunmamaktadır” diyerek iplerin biraz daha gerilmesine yol açtı. Erdoğan’ın verdiği bir mesaj daha vardı; “Taahhütler tam olarak yerine getirilse bile meşruiyet arayacağız.” Meclis Başkanı Bülent Arınç da bir gün öncesinden bunun işaretlerini vererek gazetecilere “Tezkereler 18 Şubat’ta gelmeyecek” dedi. Bu arada ABD’nin Ankara Büyükelçisi Pearson ise, TOBB Başkanı Rıfat Hisarcıklıoğlu ile rezidansında yaptığı sabah kahvaltısında “Bush’un verdiği söz ABD’nin verdiği söz olarak algılanmalı” mesajını verdi.
       <br/>
       <br/>
       2) Bu noktadan sonra Ankara siyasi kulisleri daha bir hareketlendi. Perşembe günü Meclis Başkanı Bülent Arınç, Danışma Kurulu’nu sürpriz bir kararla Meclis gündemini oluşturmak için toplantıya çağırdı. Toplantı ‘ABD ile Türkiye’nin uzlaşmaya yakın bir noktaya geldiği ve tezkerelerin çıkarılacağı’ biçiminde yorumlandı. Toplantı saati önce 11:30 olarak açıklandı. Ardından 14:30’a alındı. Ancak Danışma Kurulu’nda beklenen karar çıkmadı. Ankara’da “ABD artık bu noktadan sonra kararlarımızı beklemez. ‘B’ Planı’nı devreye sokacak. Operasyon bir şekilde Türkiye’nin katkısı olmaksızın yapılacak” yorumları dolaşmaya başladı. Burada yapılan bir yorum da dikkat çekti; “Amerika B Planı’nı devreye soksa bile bunun içinde Türkiye bir biçimde yine yer alacak.” Ancak bunun koordinatlarının ne olacağı konusu açıklığa kavuşmadı.
       <br/>
       <br/>
       3) ABD’nin Irak’a yapması olası harekatının Ankara’ya yansıyan siyasi yönünün belki en çarpıcı sonucu şu oldu; dünyanın büyük çoğunluğu ile birlikte Türk kamuoyu da savaşa karşı. Bu, son zamanlarda dozu daha bir artan tarzda savaş karşıtı eylemlerle kendini gösteriyor. AK Parti yönetimi ve milletvekilleri de sıkışan bu siyaset ortamında en çok zorlanan kesim oldu. Milletvekillerinin cep telefonlarına savaş karşıtı mesajlar yağdı. Türkiye’deki üs ve limanların modernizasyonuna ilişkin Meclis’ten geçen tezkereye red kararı veren ve ‘yabancı asker bulundurma ve dışarıya asker gönderme tezkeresi geçtiği takdirde istifa edeceğini kesin bir dille açıklayan’ İstanbul AK Parti Milletvekili Göksal Küçükali ise parti yönetimine ilişkin üslubunu sertleştirdi. Meclis Başkanı Bülent Arınç başta olmak üzere savaş karşıtı söylemlerde bulunan ve Türkiye’nin savaşa girmesi taraftarı olmadığını açıkça söyleyen AKP’li vekillerin sayısında gözle görülür bir artış oldu.
       <br/>
       <br/>
       4) Aksiyon’un yayına hazırlandığı saatlerde ABD ile görüşmeler sürüyordu. Tezkerelerin Meclis’ten geçip geçmeyeceği ise henüz netlik kazanmamıştı. Görüşmeler bu hafta da devam edecek...
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2418), [web.archive.org (arşiv bağlantısı)](http://web.archive.org/web/20050227213953/http://www.aksiyon.com.tr:80/detay.php?id=2418)
