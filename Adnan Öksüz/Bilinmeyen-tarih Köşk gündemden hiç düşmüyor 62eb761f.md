# Köşk gündemden hiç düşmüyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20030623051404im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623051404im_/http://www.aksiyon.com.tr/resim/30/36.jpg" vspace="5"/>
  </p>
 </font>
 <font class="content">
  Ak Parti’nin iktidara gelmesiyle sistemin ayaklarını oluşturan unsurlar daha duyarlı hale geldi. Bunlardan birisi Yargıtay. Bir diğer önemli makam ise Köşk. Meclis’te tek muhalif partinin olması ve AKP’nin üstün koltuk sayısı bu dönemde Köşk’ün dengeleyici niteliğini daha bir önplana çıkarıyor.
 </font>
 <p>
  <font class="content">
   Cumhurbaşkanı A. Necdet Sezer’in ‘hukuku siyasallaştırma’ uyarısı ve CHP lideri Deniz Baykal’ın ‘kişiye özel anayasa değişikliğine olumlu yaklaşmadıkları’ açıklamasının ardından AK Parti lideri Recep Tayyip Erdoğan’ın ‘Milletin verdiği yetkiyi kimseyle paylaşmayız’ vurgusu Başkent Ankara’da yeni bir kıvılcımın ipuçlarını verdi, adeta. Çankaya—iktidar atışmaları yeniden gündeme mi geliyordu?
   <br/>
   <br/>
   Aslında bu tartışma yeni değildi. Yakın bir geçmişte Türkiye’nin sekizinci cumhurbaşkanı merhum Turgut Özal Köşk’e çıktığında dönemin başbakanı Süleyman Demirel arasında sıkı bir yetki tartışması yaşanmıştı. Demirel’den önce o koltukta oturan Yıldırım Akbulut zamanında da Körfez Savaşı ve Türkiye Kömür İşletmelerine (TKİ) bağlı işçilere zam sebebiyle yine Çankaya—Başbakanlık arasındaki iplerin gerildiği ve yetki tartışmasının gündeme geldiğini biliyoruz. Demirel’in cumhurbaşkanlığında ise Refahyol hükümetinin hazırladığı birçok kararnamenin uzun süre masada beklemesinden dolayı iplerin gerildiği hâlâ belleklerde. Siyasi kulislerde, kurulacak olan AKP iktidarının Çankaya ile muhtemel ilişkileri çeşitli yönleriyle analiz ediliyor. ‘Başbakanın kimin tarafından belirleneceği’ tartışması bunun ilk işareti olarak yorumlandı. Ancak bu defaki biraz farklı izler taşıyor. Çünkü 3 Kasım’dan sonra değişik mahfillerde ve odaklarda dile getirilen ağırlıklı görüş şu: “Ak Parti’nin iktidara gelmesiyle sistemin ayaklarını oluşturan unsurlar daha duyarlı hale geldi. Bunlardan birisi ve en önemlilerinden olanı Yargıtay. Yargıtay’dan gelen işaretler önemli. Bunun dışında bu çerçevede önemli bir makam ise Köşk. Köşk bir anlamda yürütmenin içinde. Ancak, Meclis’te tek muhalif partinin olması ve AKP’nin üstün koltuk sayısı bu dönemde Köşk’ün dengeleyici niteliğini daha bir önplana çıkarıyor..”
   <br/>
   <br/>
   Yetkilerin sınırları
   <br/>
   <br/>
   Peki ama cumhurbaşkanının zaten anayasa gereği yürütme üzerinde yeteri kadar yetkisi bulunmuyor mu?
   <br/>
   <br/>
   1982 Anayasasının 116. maddesine göre, cumhurbaşkanı, bakanlar kurulunun güven oyu alamaması ya da anayasada belirtilen hallerde güvensizlik oyuyla düşürülmesi halinde 45 gün içinde yeni bakanlar kurulu kurulmadığı ya da kurulup da güvenoyu alamadığı hallerde, Meclis başkanına danışarak seçimlerin yenilenmesine karar verebiliyor. Diğer taraftan başbakanın güvensizlik oyu ile düşürülmeden istifa etmesi halinde 45 gün içinde veya yeni seçilen TBMM’de başkanlık divanının seçiminden sonra 45 gün içinde bakanlar kurulunun kurulamaması hallerinde, yine aynı usulle seçimlerin yenilenmesine karar verebiliyor. Anayasanın 108. maddesine göre de cumhurbaşkanı, tüm kamu kurum ve kuruluşlarında veya sermayesinin yarısından fazlasına bu kurum ve kuruluşların katıldığı her türlü kuruluşlarda, kamu kurumu niteliğinde olan meslek kuruluşlarında her düzeydeki işçi ve işveren kuruluşlarında, kamuya yararlı derneklerde, vakıflarda her türlü araştırma ve inceleme yetkisine sahip bulunuyor. Ancak Silahlı Kuvvetler ile yargı organları bunun dışında bulunuyor. Yakın geçmişte bazı kamu bankalarındaki usulsüzlük iddialarına ilişkin olarak Cumhurbaşkanlığına bağlı Denetleme Kurulu harekete geçmişti. Sadece bu kadar mı? Cumhurbaşkanının, yürütmeden Silahlı Kuvvetler’e, Yüksek Öğretim Kurumu’ndan Devlet Denetleme Kurulu’na, Anayasa Mahkemesi’nden Danıştay’a, yüksek askeri mahkemelere, Hakimler ve Savcılar Yüksek Kurulu’na kadar uzanan geniş bir alanda atama yetkileri var. Bu yetkilerin 1982 Anayasası yapıldığından bu yana siyasilerin gündeminde bulunduğunu söylemek abartılı olmaz. 1993’lü yıllarda DSP Genel Başkanı sıfatıyla Bülent Ecevit’in anayasa değişiklikleri ile ilgili verdiği önergede ‘yürürlükteki seçim sisteminin adaletsizliği, cumhurbaşkanına tanınan yetkilerin genişliğini büsbütün sakıncalı kılmaktadır. Onun için cumhurbaşkanının atamalarla ilgili yetkileri kısılmalıdır’ görüşünü ileri sürmüştü. Yine cumhurbaşkanının yetkileri konusunda 105. maddenin 2. paragrafında ‘Cumhurbaşkanının resen imzaladığı kararlar ve emirler aleyhine Anayasa Mahkemesi dahil, yargı mercilerine başvurulamaz’ diyen kısımla ilgili olarak Ecevit’in önergesinde ‘Bu hüküm cumhuriyetimizin demokratik hukuk devleti niteliğiyle bağdaşamaz ve keyfi uygulamalara yolaçabilir. Onun için bu maddeden bu hüküm çıkarılmalıdır’ demişti. İlerleyen yıllarda da Meclis’te kurulan ve her partinin temsilcilerinin yeraldığı ‘uzlaşma komisyonlarında cumhurbaşkanının bazı yetkilerinin —özellikle atama ve kanunları geri gönderme biçimi konularında— budanması gündeme gelmişti.
   <br/>
   <br/>
   Siyasetbilimciler ne diyor?
   <br/>
   <br/>
   Siyasetbilimci ve anayasa hukukçusu Prof. Dr. Zafer Üskül, Çankaya ile Başbakanlığın yürütmenin iki ucunu oluşturduğuna dikkat çekerek asıl sorumluluğun Başbakanlığa ait olduğunu, Köşk’ün sorumluluğunun ise ‘sembolik’ olduğunu belirtiyor. 1982 Anayasasının genelde yürütmeyi, özelde cumhurbaşkanını güçlü kıldığını söyleyen Üskül’e göre bu, Kenan Evren düşünülerek yapılan bir düzenleme. Prof. Üskül bu sebeple sistemin cumhurbaşkanı—başbakan çatışmasını potansiyel olarak bünyesinde barındırdığını ileri sürüyor. Peki çözüm neydi? Üskül, ilk etapta Devlet Denetleme Kurulu’nun kuruluşunu, cumhurbaşkanına yetki tanıyan maddeleri ele alıp bunların klasik parlamenter sisteme uyarlanması gerektiğini bildiriyor. 57. hükümetin, cumhurbaşkanının yetkilerini kısmak için girişimlerde bulunmadığını ancak her kanun hükmünde kararname ya da yasanın geri gönderildiğinde bunun hatırlara geldiğini ifade eden Prof. Üskül, Cumhurbaşkanı Sezer’in hukuka uyulması, temiz bir yönetimin oluşturulması, vatandaşların yasalar karşısında eşit olması, devletin demokratikleşmesi ve insan haklarına saygı duyması gibi konularda hassas olunmasını istediğini belirtiyor.
   <br/>
   <br/>
   Hukuk ayrı kuvvet olmalı
   <br/>
   <br/>
   Hukukçu Hacı Ali Özhan ise cumhurbaşkanının yüksek mahkeme üyelerini, rektörleri, denetleme organı üyelerini seçme görevi konularında tarafsız olması gerektiğinin altını çiziyor. “Eğer halk tarafından seçilmesi görüşü uygun görülmezse cumhurbaşkanının yetkileri sınırlanmalı ve yargı üyelerinin seçim yetkisi tümden kaldırılmalıdır. Cumhurbaşkanının mutlak bağımsız olması gereken yüksek mahkeme üyelerini seçme yetkisi yerinde kabul edilemez. Kaldı ki, yargı ayrı bir kuvvetse ayrı bir kuvvet gibi yapılanmalı ve işlemelidir. Yoksa Adalet Bakanlığı’nın bir kısmına sıkışmış, bütçesi, personeli, alt yapısı bakanlık emrinde olan bir Yüksek Hakimler ve Savcılar Kurulu ile kuvvet olamaz. Başta Anayasa Mahkemesi üyeleri olmak üzere yüksek mahkeme üyelerinin cumhurbaşkanınca seçimi yargı bağımsızlığına ve tarafsızlığına aykırıdır” görüşleri Özhan’a ait.
   <br/>
   <br/>
   Tek başına iktidara gelen AKP hükümeti ile cumhurbaşkanı arasında yukarıdaki yetkilerin kullanımında ilerleyen dönemlerde tartışmaların çıkmasını beklemek hayalcilik olmaz. Ancak AKP yönetiminin bu konuda çok hassas olduğunun da altını çizmek lazım. AKP’li yöneticiler bu konuda çok dikkatli bir üslup kullanıyor ve muhtemel bir yetki çatışmasının önüne geçmek istiyorlar. Bu açıkça belli oluyor. Ancak laikliğe sık sık vurgu yapılan bu dönemde Köşk’ten beklentiler geçmiş dönemden biraz farklı nitelikler taşıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2125), [web.archive.org (arşiv bağlantısı)](http://web.archive.org/web/20030623051404/http://www.aksiyon.com.tr:80/detay.php?id=2125)
