# "Karanlık koridorcular" işbaşında!..

*Adnan Öksüz 1998.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Semdin Sakık'ın ifadelerinde geçen isimlerden birisi "Çok önemli açıklamalar yapacağım ama şu anda benim de can güvenliğim yok.
  </font>
 </div>
 <div id="newsText">
  <font class="detail-text">
   Fakat  şu kadarını söylemek isterim ki Şemdin Sakık'ın ifadelerinin yayınlandığı gazetenin o haberinin kökenini araştırdık. Haber Diyarbakır  Devlet Güvenlik Mahkemesi'nden çıkmamış, ilgili gazetenin haber ajansından da gitmemiş, haber ilgili gazeteye nereden gitmiş, hangi merkezden gitmiş, belirsiz" diyor.
   <br/>
   <br/>
   Susurluk'un devamı mı?
   <br/>
   <br/>
   İnsan Hakları Derneği Başkanı Akın Birdal, Ankara sosyetesinin uğrak merkezlerinden Tunalıhilmi Caddesi'nde bulunan bürosunda güpegündüz iki kişinin silahlı saldırısına uğradı. Suikast teşebbüsü ilk bakışta Akın Birdal'ın vücudunu artadan kaldırmaya yönelik bir atraksiyon olarak görülse de aynen Uğur Mumcu cinayetinde olduğu gibi teşebbüsten maksadın 'siyasi istikrarı bozmak ve kitleleri yanlış yöne sevketmek' olduğu kuvvetle muhtemel. Peki silahlı saldırıyı kim düzenledi? Suikastın şeklini değerlendiren uzmanlara göre bu PKK'nın işi değil. PKK'nın tekniklerine çok benzemiyor. O halde kim olabilir?
   <br/>
   <br/>
   Meclis Susurluk Komisyonu Üyesi Gaziantep Milletvekili M. Bedri İncetahtacı komisyon çalışmaları sırasında önplana çıkan isimlerden birisi. Birdal'a sıkılan kurşunların  anlamını şöyle yorumluyor: "Türkiye'de herşey kendi sürecinde işlemiş olsaydı ilk akla gelen, 'Akın Birdal hangi kişisel ilişkisinden dolayı kimi ya da kimleri kızdırdı da bu kurşunlara hedef oldu?' sorusu olurdu. Ama Türkiye'de ne oldu? Susurluk çetesi mi yaptı, veya darbe ortamı sağlamayı amaçlayan güçler mi yaptı gibi,  bir hukuk devletinde en son akla gelmesi gereken sualler ilk akla geldi. İçinde bulunduğumuz konjonktür gereği 1960'lara götürmemiz gerekiyor bunu. Adnan Menderes'in idamına neden olan faktörlerle, 1980 öncesi meydana gelen terör ve sonrasındaki kara para aklama olayları bir sürecin birer halkası. Uğur Mumcu cinayeti, Çetin Emeç, 80 öncesi Bülent Ecevit'e girişilen suikast bunlar hepsi aynı sürecin birer halkası. Devletin içerisinde iki türlü anlayış var; birincisi devletten gerçekten bağımsız olan ve birtakım maddi çıkarlar için bir araya gelmiş çeteler var. Bu çeteler kendi menfaatleri için kendi ideolojilerinden de olabilir karşı ideolojiden de olabilir insanları temizliyorlar. İkincisi bu çeteler sadece çıkarları için değil de ideolojik görüş nedeniyle biraraya gelmiş olabilirler. Bundan dolayı da cinayetler işlenmektedir. Akın Birdal'a yapılan suikast bunlardan acaba hangisine girmektedir? Bir de bu işin uluslararası boyutu vardır. 1912 şartları gibi uluslararası niyetlerin Türkiye üzerinde kötü hedefleri için yaptığı cinayet de olabilir bu. Yani üç açıdan bakıyorum buna. Devletin böyle cinayetlere girdiğini kabul etmiyorum. Ama devletin içerisinde çeteleşme  hadisesi vardır."
   <br/>
   <br/>
   Sağ, sol ayrımı kalkıyordu...
   <br/>
   <br/>
   Tahtacı'ya göre bu tür cinayetlerin arkasında aranması gereken bir gerçek, halkta genel bir umutsuzluk meydana getirmek ve 'kuşkular çemberi' oluşturmak: "Türkiye'yi şu anda yönetenler kutsal devlet anlayışından vazgeçip, milletin kutsiyeti üzerinde karar kılarlarsa bu tür cinayetler sona erecektir. Türkiye'de farklı düşüncedeki insanlar birarada yaşamayı başarmışlardır. Bu insanlar ortak şirket kuruyorlar, evleniyorlar, komşu oluyorlar yani birlikte yaşamayı öğrendiler. Ancak Akın Birdal olayında  eski senaryolar işletilmektedir ve iki kesim birbirine düşürülmeye çalışılmaktadır. İşin en tehlikeli boyutu burasıdır. Halkta hemen 'bu işin failleri bulunamaz, bu da diğerleri gibi hasır altı edilir' düşüncesi nüfuz etti. Bu da kuşkulu yaşantımızın bir sonucudur. İdeolojik açıdan ne birbirimize güveniyoruz, ne de devletin böyle cinayetleri, saldırıları çözebileceğine güveniyoruz."
   <br/>
   <br/>
   "Katiller bulunamaz" ya da darbeye giden yol
   <br/>
   <br/>
   İncetahtacı; Mumcu'nun, Emeç'in katillerinin bulunamadığından hareket ederek Birdal'ın suikastçılarının da bulunamayacağını iddia ediyor ve bu sürecin Türkiye'yi bir askeri darbenin  eşiğine getireceğini ileri sürüyor: "Emeç'in katilleri neden bulunmadıysa, Birdal'a saldırıda bulunanlar da bulunamaz çünkü bunlar bir  halkanın parçasıdır. Zamanlama da çok dikkat çekicidir. Şöyle bir iddia var; hatırlarsanız 1980 öncesi cumhurbaşkanı seçemeyen bir Meclis hergün kötüleniyordu. Öyleyse ne yapalım bir kurtarıcı bulalım, kimdir bu kurtarıcı? Bu, darbeyle ortaya  çıkmıştır. Bu iddianın doğru olmasına inanmak istemiyorum. Darbeye giden bir yolda Akın Birdal suikastı bir halka olabilir. Oysa bugün çok tehlikeli olan bir RTÜK yasa tasarısı vardır Meclisin gündeminde. Bu tasarının çıkmaması için ben inanıyorum ki birçok ANAP'lı Meclise gelmemektedir."
   <br/>
   <br/>
   Senaryolar
   <br/>
   <br/>
   İnsan Hakları Derneği Başkanı Akın Birdal'a düzenlenen suikastı TİT (Türk İntikam Tugayı) gazetelere telefon ederek üstlendi. Ama buna kimse inanmadı. Olayla  ilgili birkaç senaryodan ilkine göre, suikast PKK tarafından yapıldı. Çünkü bu konjonktürde suikast en çok bu kanlı örgütün işine gelebilir. Ama uzmanlar suikastın işleniş biçiminin PKK'yı fazla andırmadığı görüşünde birleşiyor. Bir başka senaryoya göre ise bu, aşırı sağ kesimden birilerinin işi. Ancak bu senaryo tamamen bireysel bir çaba olarak değerlendiriliyor. MHP yöneticileri bu konuda oldukça hassas. MHP Milletvekili Sadi Somuncuoğlu, "Biz özellikle bu işlerin içine çekilmek isteniyoruz ama bu oyuna gelmeyeceğiz" diyor.
   <br/>
   <br/>
   Üçüncü bir senaryoya göre ise Uğur Mumcu, Çetin Emeç vb. gibi failleri halen bulunamayan cinayetleri işleyenler bu suikast girişimine de ortak oldular. Dördüncü ve en zayıf senaryo ise suikast teşebbüsünün kişisel olduğu yolunda.
   <br/>
   <br/>
   Türkiye garip bir ülke. Akın Birdal gazeteciyazar Uğur Mumcu'nun katledildiği 24 Ocak tarihini 'Faili Meçhul Cinayetlerle Mücadele Günü' ilan etmişti. Şimdi kendisi aynı 'faili meçhul'le karşı karşıya kaldı.
   <br/>
   <br/>
   Sözün kısası; 'karanlık koridorcular' işbaşında...
   <br/>
   <br/>
   E mail: oksuz @ superonline.com.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3737-karanlik-koridorcular-isbasinda.html), [web.archive.org (arşiv bağlantısı)](http://web.archive.org/web/20121001022708/http://www.aksiyon.com.tr:80/aksiyon/haber-3737-karanlik-koridorcular-isbasinda.html)
