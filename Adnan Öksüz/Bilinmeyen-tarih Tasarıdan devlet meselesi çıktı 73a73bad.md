# Tasarıdan devlet meselesi çıktı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050225010143im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010143im_/http://www.aksiyon.com.tr/resim/376/16.jpg" vspace="5"/>
  </p>
 </font>
 <font class="content">
  TBMM’ye sunulması beklenen bir tasarıyla azınlık vakıflarına mülk edinme hakkı tanınacak. Tasarının perde arkasında ise iddialara göre ‘Patrikhane’nin devlet olmaya giden
 </font>
 <br/>
 <p>
  <font class="content">
   yolunun açılması ve Ermeni Patriği Mutafyan’ın ‘ekümenik olma çabaları’ yatıyor. Konu, MGK’nın önemli gündemlerinden biri
   <br>
    <br>
     Azınlık vakıflarına mülk edinme hakkı tanınması hangi anlama geliyor? Bugünlerde gizliden gizliye devletin en tepesine kadar sirayet eden bir tartışmanın sonucu olarak sorulan bir soru bu. Ortalarda dolaşan taslaklar, bu taslaklar üzerindeki uzun tartışmalar, spekülasyonlar ve iddialar... Bu arada konunun Türkiye Büyük Millet Meclisi’ne taşınması, bunun da ötesinde Milli Güvenlik Kurulu’nun ‘durun bakalım’ diyerek olaya el atması... Neler oluyordu sahiden?
     <br>
      <br>
       Lozan’ın aşınması
       <br/>
       <br/>
       Aslında neler olduğu pek de belli değildi, ancak neler olabileceği açıktı; yapılmak istenen, Lozan’da azınlıklara tanınan vakıf, dernek ve sosyal kuruluşlarla ilgili inisiyatif ve yetkilerin artırılmasıydı. Bilindiği gibi, Lozan, azınlıklara ait olan dernek, cemiyet vb. kuruluşları ‘vakıf’ statüsünde tanımış, ardından da 1936 yılında yürürlüğe konulan kanunla da bu vakıfların beyanname vererek ‘üzerlerindeki mülklerini ve amaçlarını’ belirlemeleri istenmişti. Ama bu kadardı... Yani bu vakıfların bu mülklerini artırmaları ve ayrıca mülk edinmeleri yasaklanmıştı. İlave mal edinemiyorlardı. Şimdi yapılmak istenen ise bunun by—pass edilmesi suretiyle, azınlık vakıflarına da mülk edinme hakkının verilmesiydi.
       <br/>
       <br/>
       Konunun muhatabı esasen Vakıflar Genel Müdürlüğü... Son yıllarda sık sık gündeme gelen Vakıflar Genel Müdürlüğü, üzerinde en çok oynanan bir kurum aynı zamanda. 28 Şubat sürecinde ‘irticanın yuvalandığı yer’ olarak lanse edilen Vakıflar Genel Müdürlüğü, Devlet Bakanı Nejat Arseven’ e bağlı. Kimsesiz, fakir, desteğe muhtaç ama zeki öğrencilerin barındığı vakıf yurtlarının geçtiğimiz yıl kurum bünyesinden alınarak Milli Eğitim Bakanlığı’na devredilmesi büyük tartışmalar meydana getirmişti. Ayrıca vakıf mallarına ve vakfiyelere gereken hassasiyetin gösterilmediği her zaman yazıldı, konuşuldu. İşte böyle bir konjonktürde genel müdürlüğün öncülüğünde böyle bir tasarının hazırlanması dikkatlerin yeniden bu kuruma çevrilmesine sebep oldu. Genel müdürlüğe bağlı hukukçuların hazırladığı ileri sürülen ve ortalıklarda gezen taslak ise satır aralarında ilginç ayrıntıları içeriyor.
       <br/>
       <br/>
       Neler getirilmek isteniyor?
       <br/>
       <br/>
       227 Sayılı Vakıflar Genel Müdürlüğü’nün Teşkilat  ve Görevleri Hakkındaki Kanun Hükmünde Kararname’nin bazı maddelerini değiştiren, bazı maddelerine de eklemeler yapmayı amaçlayan taslak çalışmanın, asıl tartışmaları oluşturan Cemaat Vakıfları ile ilgili bölümleri şu şekilde özetleniyor;
       <br/>
       <br/>
       *Yabancı ülkelerde kurulmuş vakıflar Türkiye’de şube, temsilcilik veya sair adlarla herhangi bir birim kurmak veya Türkiye’de kurulu vakıflarla ilişki ve işbirliğinde bulunmak istedikleri takdirde Vakıflar Genel Müdürlüğü’ne müracaat ederler.
       <br/>
       <br/>
       *Vakıflar Genel Müdürlüğü, Dışişleri ve İçişleri Bakanlığı’nın görüşlerini aldıktan sonra kendi görüşüyle birlikte Bakanlar Kurulu’na teklifte bulunur. Bakanlar Kurulu’nca gerekli karar verilir. Bu konuda karşılıklılık ilkesi (mütekabiliyet) uygulanır.
       <br/>
       <br/>
       *Türkiye’de birim kurmalarına izin verilen yabancı vakıflar, Türk Medeni Kanunu’na göre kurulan vakıflar hakkında uygulanan mevzuata tâbi olurlar. Bu vakıflar Türkiye’de ticari şirket kuramazlar, kazanç getirici diğer faaliyetlerde bulunamazlar.
       <br/>
       <br/>
       *Türkiye’de Türk Medeni Kanunu hükümlerine göre kurulan vakıfların yurt dışında teşkilat kurmak veya yabancı vakıflarla ilişki ve işbirliğinde bulunmak istemeleri ve bağış almaları dahilinde de iş bu değişiklikte eklenen birinci ve ikinci fıkra hükümleri uygulanır.
       <br/>
       <br/>
       *Cemaat vakıflarının 1936 tarihinden 1 Ocak 2002 tarihine kadar her ne suretle olursa olsun iktisap etmiş olduğu menkuller 2762 sayılı Vakıflar Kanunu’nun 44. maddesine göre verilen 1936 tarihli beyannamelerine eklenir. Vakıfların satın alma, bağış, ölüme bağlı tasarruflar ve benzeri yolla ellerinde bulundurdukları gayri menkulleri 1936 listelerine eklemelerine Dışişleri ve İçişleri Bakanlığının uygun görüşü alınarak Vakıflar Genel Müdürlüğünce karar verilir. Bu vakıfların taşınmaz iktisap etmeleri ve taşınmazları üzerinde her türlü tasarrufta bulunmalarına Dışişleri ve İçişleri Bakanlığının uygun görüşü alınarak Vakıflar Genel Müdürlüğü’nce karar verilir. Yukardaki hükümlerin uygulanmasında Devletlerarası mütekabiliyet şartı aranabilir.
       <br/>
       <br/>
       Ekümenik iddiası...
       <br/>
       <br/>
       İşte bu değişikliklerin, yani azınlık vakıflarının mülk edinme haklarına sahip olabilmelerinin arkasında iki amacın yattığı ileri sürülüyor; bunlardan birincisi Patrikhane’ye devlet olma yolunun açılması ve Ermeni Patriği Mutafyan’ın ‘ekümenik’ olması... Görüşlere göre 1998 yılında yapılan seçimle Türkiye Ermenileri Cemaati’nin başına getirilen Mesrob Mutafyan’ın konumu bu kanun değişikliğiyle ‘ekümenik’ yani ‘evrensel standartlara’ kavuşacak, Mutafyan üzerinde Türkiye Cumhuriyeti’nin hiçbir inisiyatifi kalmayacaktı. Karekin II’nin 10 Mart 1998’de ölmesinin ardından, 84. Patrik’in seçimi yapılmış, Mutafyan patriklik asasını aynı yılın  Kasım ayında törenle almıştı. Seçimlerde, Şahan Sıvacıyan’ın son gün adaylıktan çekilmesiyle, 42 yaşındaki Mesrob Mutafyan tek aday olmuş ve seçimi kazanmıştı. ‘Baş Peder’ olan Patrik Mutafyan, seçimden hemen sonra görüşlerini açıklarken “Babadan, ikinci kuşak cumhuriyet çocuğuyum. Ümit doluyum” diyordu.
       <br/>
       <br/>
       Gerçekten yapılmak istenen değişiklikler böyle bir sonucu getirecek mi bunu önümüzdeki günler belirleyecek ama konu şimdiden devletin en üst düzeyinde ele alınmaya başladı bile. Azınlık vakıfları meselesi şimdilerde Milli Güvenlik Kurulu’nun gündemine girmiş bulunuyor. Yapılmak istenen değişikliğin üçüncü kez yeniden gündeme getirilmesi ve ısrar edilmesi ise konuyu daha hassas bir düzleme taşıyor. Bu sebeple de Adalet ve Kalkınma Partisi Aksaray Milletvekili Ramazan Toprak konuyla ilgili olarak TBMM’ye, başbakanın cevaplaması talebiyle bir soru önergesi verdi. Konuyla ilgili konuşan Toprak, konuyu grup olarak da ele alacaklarını, bu alandaki tartışmaların netleşmesi için Meclis Başkanlığı’na Meclis araştırması önergesi vereceklerini, ayrıca  genel görüşme talebinde bulunacaklarını bildirdi.
       <br/>
       <br/>
       Türkiye’de vakıf alanında otorite olan Dr. Nazif Öztürk de taslakla ilgili olarak “Bu tasarı ile azınlıklara ve yabancılara ait vakıflara tanınan bu imkanların yanında; talimatlar doğrultusunda rapor düzenlemeye ve talana karşı çıkan müfettişleri etkisiz hale getirmek için teftiş kurulunun lağvedilmesi, dağıtımı hızlandırmak amacıyla vakıf mallarının işgalcilerine satılması, tasfiyenin kolayca yapılması için kurumun özel bütçeli hale getirilmesi ve bazı kanunlardan istisna edilmesi, hayrat vakıf taşınmazların kiraya verilmesi isteniyor. Bunu kabul etmemiz mümkün değil” dedi.
       <br/>
       <br/>
       Ramazan Toprak’ın Başbakan Bülent Ecevit’in cevaplamasını istediği sorular:
       <br/>
       <br/>
       <br/>
       <br/>
       1—Yabancı vakıfların ülkemiz dahilinde şubeleri veya temsilcilikleri var mıdır?
       <br/>
       <br/>
       2—Yabancı vakıfların ülkemizdeki şubeleri veya temsilcilikleri var ise;
       <br/>
       <br/>
       a) Hangi yabancı vakfın, nerelerde, kaç adet şubesi veya temsilciliği vardır?
       <br/>
       <br/>
       b) Sicil no’ları nelerdir?
       <br/>
       <br/>
       c) Faaliyete geçme tarihleri nedir?
       <br/>
       <br/>
       d) Söz konusu vakıfların gayeleri nelerdir?
       <br/>
       <br/>
       e) Bu vakıfların şube veya temsilcilik görevlerinin uyrukları nelerdir?
       <br/>
       <br/>
       3— Yabancı vakıfların ülkemizde yasal temsilcilikleri veya temsilcilikleri yok ise, fiili olarak pek çok ekonomik, siyasi, kültürel, yargısal ve benzeri etkinliklerde bulundukları hususu gözönüne alındığında, yabancı vakıfları temsil eden şahıslar;
       <br/>
       <br/>
       a) Ülkemizde hangi sıfatlarla etkinliklerde bulunmaktadırlar?
       <br/>
       <br/>
       b) Bu kişiler herhangi bir resmi makamdan izin almışlar mıdır?
       <br/>
       <br/>
       c) Son beş yıl içinde kaç adet etkinlik için izin verilmiştir?
       <br/>
       d) Bu kişilerin etkinlikleri denetim altında tutulmuş mudur?
       <br/>
       <br/>
       e) Etkinlikleri denetlenmiş ise sonuçları nelerdir?
       <br/>
       <br/>
       f) Etkinlikleri denetlenmemiş ise neden denetimi yapılmamıştır?
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12107), [web.archive.org (arşiv bağlantısı)](http://web.archive.org/web/20050225010143/http://www.aksiyon.com.tr:80/detay.php?id=12107)
