# Gürel: Göreve Hazırım

*Adnan Öksüz 2002.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ecevit sonrası DSP liderliğine adı geçenlerden Devlet Bakanı Gürel, DSP içinde her türlü göreve hazır olduğunun sinyallerini verdi. Kıbrıs'ta kesinlikle tavizin sözkonusu olmadığını belirten Gürel, hakkındaki bazı  iddiaları da cevapladı. Kıbrıs işlerinden sorumlu Devlet Bakanı Şükrü S. Gürel ılımlı kişiliği, yapıcı tutumlarıyla dikkat çeken kabine üyelerinden biri. Hükümet sözcülüğünü yıllardan beri devam ettiriyor olması bu özelliğinin bir sonucu, belki. Son zamanlarda bazı noktalarda Gürel'in adı öne çıktı. Önce bor madenlerinin özelleştirilmesine karşı çıktı ve bor'u özelleştirme kapsamından çıkarttı. Yakın geçmişte ise Gürel'e 'Ecevit sonrası hesaplar' içinde yer verilmeye başlandı, kendisinin uzlaşmacı tutumuyla gelecekte DSP'de birleştirici rol oynayabileceği konuşuldu. Ve kendisiyle ilgili bir iddia da  gündeme getirildi; Sabetaycı olduğu..
  </font>
 </div>
 <div id="newsText">
  <font class="detail-text">
   Tüm bunları kendisine sorduk...
   <br/>
   <br/>
   <br>
    Kıbrıs'ta hangi noktaya kadar 'evet' diyebiliriz?
    <br/>
    <br/>
    <br>
     Bu konuda zaten ulusal bir politikamız var. Kendi esenliğimizden, güvenliğimizden ayrı görmediğimizi her fırsatta dostlara da düşmanlara da bildirdik. Bu konudaki devlet politikası hakkında bir tereddütümüz yok. İki liderin görüşmesi bizim açımızdan memnuniyet verici ama burada sayın Denktaş'ın da, bizim de içimize sinen bir çözüm modelinin ortaya çıkması lazım. Yoksa zaten bu görüşmeler başarıya ulaşmış sayılmaz. Bizim açımızdan kabul edilebilir çözüm Türkiye'nin etkin garantisi altında KKTC ile Rum devletinin egemen eşitliğinin kabul edildiği ve ortak bir çatı oluşturdukları bir çözümün bulunması. Ama AB açısından konuya bakıldığında bir kere hemen söyleyeyim; Türkiye'nin kabul edebileceği tek yol, AB'ye Türkiye ile birlikte eş zamanla girişidir, Kıbrıs'ın. Bir çözüm bulunsa da Türkiye'ye birtakım kısıtlamalar, birtakım kartlar verilmesi kaydıyla Türkiye'nin üyeliğine kadar geçici bir süre için Kıbrıs'ın Türkiye'den önce üye olmasına hiçbir şekilde razı olmayacaktır.  Kıbrıs'ta maliyet hesabı olmaz
     <br/>
     <br/>
     <br>
      KKTC konusunda taviz verilmesinden yana olan kesimler de var, Türkiye'de. Bu bakış açılarını nasıl yorumluyorsunuz?
      <br/>
      <br/>
      <br>
       Bunlara şu açıdan hem şaşırıyorum, hem doğru bulmuyorum, hem de bu tutumlarını düzeltirler diye umuyorum. Kıbrıs'ta istesek de istemesek de gelebileceğimiz bir son nokta vardır, onu da anlattım. Onun ötesinde bizim, Türkiye'yi yönetenler olarak, Türkiye'yi yönetmeye talip olanlar olarak, bundan sonraki geleceğinde söz sahibi olmak niyetinde olanlar olarak halkımıza izah edebileceğimiz bir başka nokta yoktur. Bu izlenimleri başkalarına vermeye çalışanlar, aslında hem kendilerini, hem  başkalarını, hem de halkımızı kandırıyorlar demektir. Çünkü Türkiye'nin önünde sonunda ulusal çıkarlarından vazgeçmesi mümkün olmayacaktır.
       <br/>
       <br/>
       <br>
        Bunları dile getirenler KKTC'nin Türkiye'ye olan maliyetini de zaman zaman gündeme getiriyorlar..
        <br/>
        <br/>
        <br>
         Hayır böyle bir maliyet söz konusu değildir. KKTC eğer bugün dünya ile gereken ilişkileri kurabilecek olsa, bu insafsız ambargolar KKTC'ye uygulanmayacak olsa KKTC bugün altyapısı tamam, üretken bir ekonomiye sahip olmak için gerekli tüm koşulları tamamlamış bir devlettir. Ama bu böyle devam edemez, Türkiye ile her alanda bütünleşerek KKTC iktisadi refah yolunda ilerleyecektir. Maliyet hesabı yapanlara da bir noktayı hatırlatmak gerekir; Oscar Whilde'ın ünlü bir sözü var, 'Bazıları herşeyin fiyatını bilir hiçbirşeyin değerini bilmez' der. Ben de bu söze çok önem veriyorum, çünkü bazı değerler vardır ki onlara fiyat biçilemez. Dolayısıyla KKTC'ye fiyat biçmeye kalkışanlar, Kıbrıs'la ilgili maliyet hesabı yapmaya kalkanlar, aslında bizim Türk insanı olarak sahip olduğumuz ve vazgeçersek de kendimizden çok şeyler yitireceğimiz değerleri başka şeylerle karıştırıyorlar demektir.
         <br/>
         <br/>
         <br>
          Kabine içinde daha milli görüntü veren, AB karşıtı söylemlerde bulunan DSP'nin 'şahin'ler grubundan olduğunuz biliniyor..
          <br/>
          <br/>
          <br>
           AB'ye kesinlikle karşı değilim. Zaten AB ile ilgili sorular yanlış sorular olarak yöneltiliyor, yanlış anlaşılma buradan kaynaklanıyor. Fakat birincisi AB'ye her bedeli ödeyerek üyelik taraftarı değiliz, ikincisi de AB ile mevcut ve gelecekteki ilişkilerimizi gerçekçi değerlendirmeliyiz. Kendi kendimizi de halkımızı da kandırmayalım diyorum. AB'ye üye olduğumuz zaman sihirli bir değnek dokunmuşçasına her sorunumuzdan arındırılacakmışız gibi bir görüş Türk halkını kandırmaktır. İkincisi AB'nin niyetlerini iyi bilmemiz gerekiyor.
           <br/>
           <br/>
           <br>
            Bir konuşmanızda 'İsrail inandığı kavramları ve algılamalarını gözden geçirmeli..." diyorsunuz. Bu ne demek.
            <br/>
            <br/>
            <br>
             Yalın bir değerlendirme yapmak gerekirse acaba İsrail, Filistin halkına giriştiği son tutumla kendi devletini başkalarının gözünde daha saygın bir hale mi getirdi, yoksa tam tersi mi gerçekleşti. Ben onu kastettim. İsrail hükümeti son dönem uygulamalarıyla kendi ülkesini çok daha güvensiz bir yer haline getirmiştir. Dünyanın gözünde de İsrail'in saygınlığını aşındırmıştır. Eğer İsrail algılamalarını gözden geçirmez ve Filistinlilerle yanyana yaşamanın yollarını aramaya başlamazsa aşınmalar daha da sert olacaktır. Ve İsrail'in yararına olmayacaktır.
             <br/>
             <br/>
             <br>
              Siz zaten zaman zaman Yahudi cemaatleriyle görüşen ve onlarla temas halinde olan bir isimsiniz.
              <br/>
              <br/>
              <br>
               Benim zaten hem yurtdışında yaşayan vatandaşlarla hem onlarla yurtışında işbirliği yapan öteki gruplarla yakın işbirliğim olmuştur. Mesela, Cenevre'deki dernek de Türkiyeli Yahudiler Derneği olarak kuruldu. Sanıyorum dünya üzerindeki Yahudi dernekleri arasında da bir ülkeye aidiyeti belirten bir isimle kurulan ilk ve tek dernek bu. Bizim insanlarımızdır bunlar da, bizi kendilerinden sayarlar. Bizim de onları kendimizden saymamızı bekleyen insanlarımızdır. Onları kendimizden saymakla İsrail'in Ortadoğu politikalarını benimsemek ya da ondan olmak arasında dağlar kadar fark vardır.
               <br/>
               <br/>
               <br>
                Sizin bor madenlerimizle ilgili bir mücadeleniz oldu? Borun yeniden özelleştirilmesi gibi bir konu gündemde mi?
                <br/>
                <br/>
                <br>
                 Bir kere Türkiye'deki bor yataklarımızın özelleştirilmesi diye bir mesele kalmamıştır. Ama biz özel girişimi göreve çağırdık bu konuda. Saptadığımız 10 alanda özel girişimimiz kendi yatırımını yapmak isterse, bizimle ortaklıklar kurmak isterse rafine bor ürünleri konusunda biz görüşmelere ve işbirliğine hazırız.
                 <br/>
                 <br/>
                 <br>
                  Seçim 2003 sonbaharında
                  <br/>
                  <br/>
                  <br>
                   Sizce bir erken seçim kapıda mı?
                   <br/>
                   <br/>
                   <br>
                    Erken seçim derken herhalde zamanından biraz önce yapılan seçimi kastetmiyorsunuz. Zamanından biraz önce yapılabilir ama 'erken bir seçim' olacağı kanısında değilim.
                    <br/>
                    <br/>
                    <br>
                     Bu sene içinde bir seçim görüyor musunuz?
                     <br/>
                     <br/>
                     <br>
                      Hayır, hayır. Katiyyen yok, ben herhalde 2003 sonbaharında olur diye düşünüyorum.
                      <br/>
                      <br/>
                      <br>
                       Mevcut hükümetin ömrünü ne kadar görüyorsunuz?
                       <br/>
                       <br/>
                       <br>
                        Eğer yapay ayrılık konuları -Avrupa Birliği konusu gibi- yaratılmazsa devam eder. Bu konularda bizim kendi takvimimizi benimsememiz, kendi duyarlılıklarımız çevresinde buluşmamız ve bu sorunları çözülebilir sorunlar haline getirmemiz gerekiyor. Bence bu hükümet hem bu sorunları aşacak olgunluğa sahiptir, hem de Türk toplumu böyle bir uzlaşmayı içine sindirebilecek bir toplumdur. Ben burada bir sorun olacağını sanmıyorum ama yapay bir telaş, yapay bir gündem ve sanki başkalarının takvimi bizi zorluyormuş gibi bir cendere yaratılmak isteniyor.
                        <br/>
                        <br/>
                        <br>
                         Bu cendere dış ağırlıklı mı?
                         <br/>
                         <br/>
                         <br>
                          Dışarıdan da içeriden de... Bazıları kendilerinin kısa dönemli siyasi çıkarlarına da bunu uygun görebilirler. Ama ben son günlerde onlarda da bir zihin açılması keşfediyorum. Eski konumlarından biraz daha akıl yoluna gelip hem bu hükümete taraf olanlar bakımından, hem de ülke çıkarları bakımından devam ettirilmesi gereken bir birliktelik olduğunu gördüklerini müşahede ediyorum.
                          <br/>
                          <br/>
                          <br>
                           Bu biraz da galiba başbakanın sağlık durumuna endeksli.
                           <br/>
                           <br/>
                           <br>
                            Sayın başbakan sağlığı konusunda gerekli değerlendirmeleri yaptılar. Biz de umuyoruz ki kısa süre içinde şifa bulacaktır. Ve görevinin de başındadır zaten.
                            <br/>
                            <br/>
                            <br>
                             Ve diyorsunuz ki seçime kadar Ecevit'in başbakanlığında bu birliktelik devam edecek..
                             <br/>
                             <br/>
                             <br>
                              Tabii..
                              <br/>
                              <br/>
                              <br>
                               Her türlü göreve hazırım
                               <br/>
                               <br/>
                               <br>
                                DSP'de Ecevit sonrası hesaplar yapılıyor. Bu hesaplar içinde sizin adınız da ağırlıklı olarak gündeme geldi, bunlara ne diyorsunuz?
                                <br/>
                                <br/>
                                <br>
                                 Bu konularda aslolan şudur; genel başkanımız hem partide hem de hükümette görevinin başındadır. O görev başında oldukça ne partide ne de hükümette böyle bir sorun yoktur. Ama ilerisi için de DSP kendi içinden kendi yönetim kadrosunu çıkartabilecek olgunluktadır. Tabii, parti bütünlüğünün korunması için şimdiye kadar böyle ilkeli ve hiçbir kirliliğe bulaşmamış bir siyasal partinin bundan sonra da bütünlük içinde ve daha da büyütülerek yaşatılması için ve geçmişteki emeklerin de muhafazası için ben de bir DSP'li olarak elimden gelen herşeyi yapmaya hazırım.
                                 <br/>
                                 <br/>
                                 <br>
                                  Bu 'herşey' içinde genel başkanlık adaylığı da var mı?
                                  <br/>
                                  <br/>
                                  <br>
                                   Bunlardan sözetmenin şu aşamada ne DSP için ne de benim için yararlı olduğunu düşünmüyorum.
                                   <br/>
                                   <br/>
                                   <br>
                                    DSP örgütü sizin için 'başımızda görmek istiyoruz' dese herhalde itirazınız olmaz.
                                    <br/>
                                    <br/>
                                    <br>
                                     Tabii ki ben DSP'nin eski ve ilkelerini özümsemiş üyelerinden biriyim. Her türlü görevi yapmaya zaten DSP'nin tüm üyeleri hazırdır. Ama şimdi belirli görevlerden sözetmenin zamanı değildir. Aday olmaktan da sözetmenin zamanı değildir, çünkü bu görevleri çok şükür yerine getirenler vardır, başta sayın genel başkanımız olmak üzere.  Sabetaycı değilim..
                                     <br/>
                                     <br/>
                                     <br>
                                      Zaman zaman siz ve ailenizle ilgili geniş haberler yeraldı basında. Büyük oranda aleyhte olan bu haberlerde kasıt olduğunu düşünüyor musunuz?
                                      <br/>
                                      <br/>
                                      <br>
                                       Tabii ki ve insan gerçekten çok içerliyor. Her insanın hayatında -üstelik de saklamadan- yaşanılan konular nasıl olur da karşı kampanyaya dönüştürülebiliyor diye insan içerliyor.
                                       <br/>
                                       <br/>
                                       <br>
                                        Son olarak sizin Sabetaycı olduğunuz yolunda haberler geliyor. Bu türden değerlendirmeler nereden kaynaklanıyor olabilir?
                                        <br/>
                                        <br/>
                                        <br>
                                         Bu tür değerlendirmelerin neden yapıldığını tahmin etmek kolay da bu söylentileri çıkartanlar bu derece nasıl yaratıcı olabiliyor, bunu tahmin etmek zor. Benim babam rahmetli Milas'lıydı, anne tarafım da İzmir'de ve Söke'de soyağaçlarını 17. hatta 16. yüzyıla kadar götürebileceğimiz bir aile kökenine sahiptir. Ben Egeli ve Ege'nin İzmir, Milas, Söke yörelerine dayanan bu iki aile kökenimle de hep övünmüşümdür. Bir dedemin Galiçya Cephesi'nden başlayıp Çanakkale'den geçen ve ondan sonra da Kurtuluş Savaşı'yla son bulan yaklaşık 10 yıl vatan için savaştığını da en büyük övünç kaynağı olarak kabul ederim. İstiklal Madalyası bende değil tabii ama ailenin büyük oğullarına geçiyor. Keşke ben saklayabilseydim o İstiklal Madalyasını diye düşünürüm. Onun için falancı, filancı, falan gruptan diyebilmek için çok yaratıcı olmak gerekiyor. Bu kadar yaratıcılık için efor sarfettiklerine göre demek ki bu Sabetaycı, vesaireci olan çevreler beni de bir tehdit olarak görüyorlar. Ben iyi bir araştırmacının bu konuda daha titiz olacağını ve daha doğru şeyler yazabileceğini umarım.
                                         <br>
                                         </br>
                                        </br>
                                       </br>
                                      </br>
                                     </br>
                                    </br>
                                   </br>
                                  </br>
                                 </br>
                                </br>
                               </br>
                              </br>
                             </br>
                            </br>
                           </br>
                          </br>
                         </br>
                        </br>
                       </br>
                      </br>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-9019-gurel-goreve-hazirim.html), [web.archive.org (arşiv bağlantısı)](http://web.archive.org/web/20140113163557/http://www.aksiyon.com.tr/aksiyon/haber-9019-gurel-goreve-hazirim.html)
