# İktidar düğününe siyaset düğümü

*Adnan Öksüz 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul, Kadıköy Caddebostan'da bulunan ve İktidar Kulübü olarak da anılan Büyük Kulüp'te geçtiğimiz hafta yapılan düğün merasimi önemli isimleri biraraya getirmesi ve
  </font>
 </div>
 <div id="newsText">
  <font class="detail-text">
   zamanlama açısından çok konuşulan bir düğün oldu. DYP Elazığ Milletvekili, İçişleri ve Adalet eski Bakanlarından Mehmet Ağar'ın oğlu Tolga Ağar ile Özlem Altındağ görkemli bir törenle dünyaevine girdiler. Ama birçok tartışmayı da beraberinde taşıyarak.
   <br/>
   <br/>
   Aslında tartışma günler hatta haftalar öncesinden başladı; Mehmet Ağar'ın oğlunun düğününe DYP lideri Tansu Çiller ve eşi Özer Çiller katılacaklar mıydı? İşte bu soru uzun süre konuşuldu. Çiller'in epeydir düğün davetlerine gitmediği bir realite idi. İşte, partisinin milletvekillerinden İlyas Yılmazyıldız'ın mutlu gününde de birlikte olamamış, ancak telgrafla saadetler dilemişti. Fakat bu seferki sıradan bir katılım sorunu değildi; Mehmet Ağar uzun süredir DYP liderliği için nabız yokluyor, DYP il teşkilatlarıyla dirsek temasına geçiyor, teşkilatlarla özel olarak ilgileniyor, mektuplar yazıyor, telefon ediyor ve projelerinden bahsediyordu. Bir teşkilata gitmeden günler öncesinden burada araştırmalar yaptırıyor ve bölgede büyük bir kalabalık tarafından karşılanması için bütün imkanları seferber ediyordu. Çiller'le iyi geçiniyor gözükürken öte yandan da 'artık böyle gitmez'in yorumlarını çeşitli mahfillerde yapıyordu. İşte bütün bunlar Çiller ailesinin dikkatlerinden kaçmadı. DYP lideri öncelikle en mahrem bilgilerini paylaştığı ve kendisine sırt çevirmeyeceğinden emin olduğu isimlere 'Ağar'ın atraksiyonlarına dikkat' uyarısında bulundu. Bu rahatsızlık partiye yakınlığıyla bilinen Öncü Gazetesi'nde de çeşitli kereler hissettirildi. Mehmet Ağar artık DYP içinde/dışında birçok isim gibi 'A takımı'ndan bir kurmay gibi değil, rakip olarak değerlendirilecekti. Nitekim bunun ilk işaretleri de geldi. Çiller bu konudaki rahatsızlığını öncelikle yakın kurmay arkadaşları aracılığıyla Ağar'a iletti, ardından da bayrak açtı. İşte son 'düğün krizi'nin altında yatan gerçek bu.
   <br/>
   <br/>
   Demirel niçin gelmedi?
   <br/>
   <br/>
   Düğünde gelinle damadın nikah şahitliklerini Cumhurbaşkanı Süleyman Demirel ve eski Cumhurbaşkanı Kenan Evren yapacaklardı. Fakat Demirel son anda düğüne gelmekten vazgeçti. Demirel'in İstanbul'da olmasına karşın Büyük Kulüp'e gelmemesi davetliler arasında ve özellikle Ağar ailesi üzerinde soğuk duş etkisi yaptı. Ağar böyle bir tutuma anlam veremediğini belirtirken Demirel 'Kendisine her zaman çok sayıda davetiyeler geldiğini bunun da onlardan biri olduğunu, gelmek için söz vermediğini' ileri sürdü. Ancak Demirel'in bu yaklaşımı günlerdir basında nikah şahitliğini yapacak olmasına ilişkin bilgiler dolayısıyla inandırıcı bulunmadı.
   <br/>
   <br/>
   Aynı gün ilginç olaylar ve ilişkiler de birbirini izledi. Düğünün olduğu günün öğleden sonrasında yeraltı dünyasının ünlü isimlerinden Alaattin Çakıcı'nın Fransa'nın Nice kentinde yakalanması Demirel'in nikah şahitliğine gelmemesinde olumsuz rol oynadı mı? Ya da düğüne askeri kesimden hemen kimsenin katılmıyor olması Cumhurbaşkanı'nın tercihinde etkili olmuş mudur? Bu alanda son bir not; Alaattin Çakıcı'yla birlikte yakalanan ve birlikte yaşadığı ileri sürülen Aslı Ural, ünlü modacı Canan Yaka ile ses sanatçısı Selçuk Ural'ın kızı. Ağar'ın gelini Özlem Altındağ'ın gelinliğini diken ise yine tanıdık bir isim; Canan Yaka. Düğünde sahne alan sanatçılardan Sibel Can'ın eşi Hakan Ural ile Aslı Ural ise kardeş.
   <br/>
   <br/>
   Renkli sayfalar...
   <br/>
   <br/>
   Düğüne pek çok ünlü isim de katıldı; Beklendiği gibi DYP'den az katılım da olmadı. Başta Çiller'in yakın çalışma arkadaşlarından İçişleri eski Bakanı Meral Akşener, Genel Başkan Yardımcıları Ali Şevki Erek, Hasan Ekinci, Cihan Paçacı oradaydılar. DYP milletvekilleri de kalabalık bir grupla düğünde temsil edildiler. Necmettin Cevheri, Sedat Bucak, Namık Kemal Zeybek, Meclis Grup Başkanvekili Saffet Arıkan Bedük, Ünal Erkan, Cevat Aydın, Necati Çetinkaya, Mehmet Tatar, Halit Dağlı, Ayfer Yılmaz, ANAP'tan geçtiğimiz haftalarda DYP'ye katılan Rasim Zaimoğlu, İbrahim Yacızı, İstanbul İl Başkanı Celal Adan.
   <br/>
   <br/>
   Siyasi partilerden en üst düzeyde temsil ise DTP'den geldi. Genel Başkan Hüsamettin Cindoruk'un yanısıra Cefi Kamhi, Devlet Bakanı Mehmet Batallı ve Mehmet Köstepen de hazır bulundular. ANAP'tan Yaman Törüner, Ali Doğan, Enis Sülün, Bahattin Yücel gelirken Fazilet Partisi Başkanlık Divanı üyelerinden Abdülkadir Aksu, bağımsız milletvekili Sedat Aloğlu Ağar'ın mutluluğuna ortak oldular. MHP düğünde İstanbul İl Başkanı Mehmet Gül ile temsil edildi.
   <br/>
   <br/>
   Sabancı'nın gelişi
   <br/>
   <br/>
   İş dünyasından gelenler arasında en dikkat çekici isim ise hiç şüphesiz Sakıp Sabancı idi. Sabancı ismi mahalli seçimlerin yaklaştığı şu günlerde yine vizyonda olan etkili isimlerden. DYP, Sakıp Sabancı'ya dolaylı yollardan İstanbul Büyükşehir Belediye Başkanlığı adaylığı önerisinde bulunurken Sabancı'nın 'ANAP ile DYP ortak gösterirlerse ancak aday olurum' şeklinde bir yaklaşım göstermesi 'ipe un sermesi' olarak nitelendiriliyor. Böyle kritik bir yerde iki rakip partinin ortak aday göstermesinin mümkün görünmemesi Sabancı'nın adaylığa niyetli olmadığının da bir göstergesi aynı zamanda. Sabancı'nın yanısıra Koç'u temsilen İnan Kıraç, geçtiğimiz hafta kendisine de banka kurmasına Köşk'ten onay çıkan Türkiye Odalar ve Borsalar Birliği (TOBB) Başkanı Fuat Miras, Cumhurbaşkanı Süleyman Demirel'in kayınbiraderi Ali Şener, yine Köşk'e yakın isimlerden Bayındır Holding sahibi Kamuran Çörtük, Musevi asıllı işadamı Üzeyir Garih, Şeyhmus Tatlıcı, Erdoğan Demirören, Bilderberg toplantılarına katılımıyla ünlü Selahattin Beyazıt, Emin Cankurtaran, Ceylan Holding'den Mahmut Ceylan, Mehmet Yıldırım, MNG Holding'in sahibi Mehmet Mazif Günal, Halit Narin, Duran Akbulut, Ali Balkaner, Mete Has, Ali Taciroğlu, Ali Dinçkök göze çarpan isimlerdi. Eski Cumhurbaşkanlarından rahmetli Turgut Özal'ın eşi Semra Özal ve büyük oğlu Ahmet Özal da düğünde Kenan Paşa ile birlikte şeref masasında idiler. Özel Harp Dairesi eski Başkanlarından Kortuk Eken bahçenin tenha bir yerinde arkadaşlarıyla sohbet etti. Adalet camiasından ise Devlet Güvenlik Mahkemesi eski Başsavcısı Nuh Mete Yüksel dikkat çeken başlıca isimdi.
   <br/>
   <br/>
   Galatasaray Kulübü Başkanı Faruk Süren, GS'li futbolcular Hakan Şükür, Hakan Ünsal, Emre, Mert, Arif ve Okan da oradaydılar. GS camiasından bir isim daha vardı; Fatih Terim. TerimAğar yakın dostluğu geçtiğimiz yıl lig şampiyonu olan Galatasaray'ın şampiyonluk kutlamalarında dikkat çekti. Terim, Mehmet Ağar'ı kutlama programına özel olarak çağırırken, hemen ertesinde Ağar çiftinin geçtiğimiz yıl kaybettiği kızları Yasemin'in anma törenlerine de iştirak etmişti. Alevi olduğunu ilk kez açıklayarak İstanbul Büyükşehir Belediye Başkanlığına talip olan ancak hangi partiden aday olacağı belli olmayan GS eski yöneticilerinden Adnan Polat ve yine aynı camiadan Ergun Gürsoy da düğündeydi.
   <br/>
   <br/>
   Yazılı ve görüntülü basından bazı isimler de göze çarptı düğünde. Hürriyet'ten Ertuğrul Özkök ve Sedat Ergin gece boyunca havuz başındaki masada zengin mönüden seçimlerini yaparken TGRT Genel Müdürü ve Cumhurbaşkanlığı eski Basın Sözcüsü, Koç Holding eski Ankara Koordinatörü ve RTÜK eski Başkanı Ali Baransel, Sabah'tan Can Ataklı ve Hıncal Uluç, Nazlı Ilıcak, Kenan Akın, Zafer Mutlu, Güngör Mengi, Nuri Çolakoğlu, Rahmi Turan davetliler arasındaydı.
   <br/>
   <br/>
   Eski gelenek canlandı
   <br/>
   <br/>
   Ünlü geceyi izlemek için Büyük Kulüp önüne siper kurmuş olan gazeteciler ise içeriye alınmadı. Özel olarak görevlendirilen kameranın dışında hiçbir tv kameramanı da Kulüp'e giremedi. Ünlü ses sanatçısı İbrahim Tatlıses, Sibel Can, Of Aman Nalan, Kenan Doğulu'nun sahne aldıkları düğünde çok sayıda beyaz balon karanlığı delerek gökyüzüne yükseldiler. Elazığ yerel folklor ekibi ise yöreden ilginç oyunlar sergiledi. Bu oyunların bir kısmına ısrar üzerine Mehmet Ağar da iştirak etti. Hiçbir masraftan kaçınılmayan düğünde çeşitli soğuk yiyeceklerin yanında sıcak yemek olarak iç pilav, tandır kebap, tas kebabı, pilav ve yahni, hemen tüm Türk tatlıları vardı. Düğün pastası Pelit'ten geldi. Son dönemde unutulmaya yüz tutmuş bir geleneğin ise Tolga AğarÖzlem Altındağ'ın düğünlerinde canlandığı görüldü; gelin düğünün son dakikalarında masaları dolaşarak hoşgeldiniz derken bir yandan da elinde dolaştırdığı torbayla takıları topladı. Çifte davetlilerce çok miktarda takı takılırken bazı işadamlarının İbrahim Tatlıses'in sahne aldığı esnada havaya tomarla dolar ve Türk parası saçtığı gözlendi.
   <br/>
   <br/>
   E mail: oksuz@superonline.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4043-33-iktidar-dugunune-siyaset-dugumu.html), [web.archive.org (arşiv bağlantısı)](http://web.archive.org/web/20130124015318/http://www.aksiyon.com.tr:80/aksiyon/haber-4043-33-iktidar-dugunune-siyaset-dugumu.html)
