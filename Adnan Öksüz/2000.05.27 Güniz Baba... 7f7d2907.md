# Güniz Baba...

*Adnan Öksüz 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başkent'in en merkezi yeri Kızılay'dan Bakanlıklar yönüne hiçbir yöne sapmadan gittiğinizde, Cinnah Kavşağından sola dönüyorsunuz, Hilton'a gelmeden yine sola kıvrıldığınızda, günlerdir üzerinde yazılıp çizilen ve siyasi tarihimize adeta damgasını vuran o meşhur sokağın tabelasını farkediyorsunuz;
  </font>
 </div>
 <div id="newsText">
  <font class="detail-text">
   üniz Sokak. Adı, son yedi yıldır unutulmaya yüz tutmuş bu sokak şimdilerde tarihinin en canlı günlerini yaşıyor. Çünkü 'Baba' artık bu sokakta.
   <br/>
   <br/>
   Güniz Sokak mı, İslamköy mü yoksa Kuleli Sokak mı derken Türkiye'nin dokuzuncu cumhurbaşkanı Süleyman Demirel, namı diğer 'Baba' geldi, Güniz Sokak'taki 31 numaradaki dairesine yerleşti. Bu ismin hatıralara iyi kazınması gerekiyor; zira, Baba'nın Çankaya Mahallesi'nden Barbaros Mahallesi'ne gelmesi, onun işlevinin artık bittiği, tükendiği anlamına gelmiyor. Tersine, siyasetin direkt içinde olmasa bile, daha şimdiden çeşitli vesilelerle kapısını aşındıranlar, görüş soranlar ve adeta ona bilge kişiliği taşıyacak misyon verenler büyük çoğunlukta. Ne de olsa yaklaşık 40 yıllık bir siyasi geçmişi var ve bu kırk yılda yüzbinlerce insanla hemhal olmuş, görüşmüş, sorunlarını dinlemiş, kabul etmiş, nikah törenlerine katılmış biri Demirel. Son 7 yıl içinde de yaklaşık 130 bin insanı Çankaya'da kabul etmiş ve elini sıkmış. Bu sebeple Demirel'in Güniz Sokak'ta sadece tavukları ve çiçekleriyle meşgul olmasını beklemek zaten mümkün değildi.
   <br/>
   <br/>
   İlk gün...
   <br/>
   <br/>
   Süleyman Demirel'in Çankaya Köşkü'nden Güniz Sokak'taki evine gelişi, daha öncesinden yazılıp çizildiği gibi, onbinlerce insanın katılımıyla ve çiçekler arasında dev bir gösteriyle gerçekleşmedi. Hatta kendi çapında mütevazı bir törenle evine geldi denilebilir. Eski sırdaşlarından İsmet Sezgin ve öteki bazı DTP'liler, bazı sanatçılar ve memleketi Isparta/İslamköy'den onu yalnız bırakmayan hemşehrileri... Topu topu birkaç bin insandı.
   <br/>
   <br/>
   Türkiye'nin değişik yerlerinden birçok insan Demirel'i görmek, elini tutmak için yarıştı, ilk gün. Ancak aralarından bir yaşlı hanım, kalabalığın içinde ezilmeyi de göze alarak hep öne atıldı, durdu. Kimdi bu yaşlı hanım? Afyon'dan geliyordu; "Benim iki tane oğlum var, birini Demirel işe koydu, öteki daha yeni askerden geldi, onun için geldim". Bu yaşlı Demirel ziyaretçisinin geliş sebebi ve söyledikleri, Baba'nın bundan sonrası sokakta geçireceği günler için önemli bir işaret vermekteydi. Demirel bundan sonra, Türkiye meseleleriyle ilgileneceği gibi, sevdiklerinin bu tür 'ufak tefek işleri' ile de meşgul edilecekti. Ancak, eskiden olduğu gibi icranın başında ya da yanında olmadığı için söyleyecekleri belki tavsiye niteliğinde olacaktı ama olsun. Birçok siyasi parti yetkilisinin ve özellikle eski partisi Doğru Yol Partisi'nin kendisine yönelik demeçleri de bu yöndeydi; "Demirel aktif siyasete girme yerine, evinde otursun ve bize yol göstersin, bilge kişi gibi kalsın". Hatta, Baba'ya Çankaya sonrası yakıştırılan sıfatlardan 'ombudsmanlık' esprisinin temelinde de bu anlayış yatıyordu.
   <br/>
   <br/>
   Herkese yemek...
   <br/>
   <br/>
   Demirel'in hangi noktada neler yapabileceğini şimdiden kestirmek zor. Onu iyi tanıyanlar, bir adım atmadan çok önce plan yaptığını bildikleri için bu anlamda fazlaca bir yorumda bulunmuyorlar. Ama, Güniz Sokak sakinleri, gelişinden son derece memnunlar. Sokağın şenlenişi bir yana ticari anlamda da bir zenginlik kaynağı olmuş, Demirel çiftinin aşağı inişi. Demirel'lerin evinin hemen karşısında bulunan Hacı Arif Bey Kebapçısı, bundan en çok nasibini alanlardan. Artık hemen hergün, bu kebapçıdan tepsi tepsi yemek ve tatlı gidiyor, karşı komşuya. Ankara'da garnitür ve ikramın bol olduğu kebabçı olarak bilinen ve damak lezzeti her zaman beğenilen Hacı Arif Bey çalışanları o kadar memnunlar ki, Baba zaman zaman evinden dışarı çıkarak kendilerine servis yapan genç garsonlarla fotoğraf bile çektiriyor bugünlerde. Gerçi, numara 31'de, bundan önce yemek için her türlü düzenek kurulmuş ve Baba'nın ziyaretine gelenler burada mutlak suretteçorba bile olsa yemek yiyip gönderilirlerdi, 7 yıl öncesine kadar. Şimdilerde bu düzeneğin yeniden sağlanmasına çalışılıyor.
   <br/>
   <br/>
   İki mekan, iki hanım
   <br/>
   <br/>
   Sadece, sokak mı neşelendi, Demirel'in aşağı inmesiyle? Güniz Sokak'ın bulunduğu Barbaros Mahallesi de bundan nasibini alıyor. Şimdi 'aranan bir mahalle' olmuş, Barbaros mahallesi. Mahalle'nin muhtarı ise bir bayan; Fikriye Akyüz. Bu ikinci dönemi. Fikriye Hanım, bu mahallede görev yapmaktan son derece memnun olduğunu, özellikle Demirel gibi bir ismin kendi mahallesinde oturmasından da ayrıca gurur duyduğunu belirtiyor (Hemen burada bir küçük not; Süleyman Demirel ve ailesinin ikameti halen Çankaya Mahallesi'nde). İlginç bir rastlantı olacak ki Demirel'in Cumhurbaşkanı olarak oturduğu Köşk'ün bulunduğu Çankaya Mahallesi Muhtarı da bir hanım; Handan Şemin.
   <br/>
   <br/>
   Halefselef
   <br/>
   <br/>
   Demirel'in son günlerde en ilginç ziyaretçisi Tansu Çiller'di. Demirel'in politikaya soktuğu ve DYP'nin Genel Başkan olmasında katkısının bulunduğu Çiller için bu ziyaret çok anlamlıydı. Yaygın kanaat, 'Demirel indikten sonra Tansu hanımın konumunun zora gireceği' yönündeydi. Güniz Sokak No: 31'in önünde bekleyen gazeteciler, görüşmenin en fazla 15 dakika süreceğini beklerken, tam 1 saat 15 dakika içerde kaldı Çiller. DYP Genel Başkanı, başka anlam verilmesini önlemek için de yalnız gelmeyi tercih etmişti. İçerde ne konuşmuşlardı, bunca süre? Demirel yine dert mi dinlemişti..
   <br/>
   <br/>
   Demirel, ilerlemiş bu yaşına rağmen kendi kurduğu dünyasında koşusunu sürdürüyor. Ona bugünlerde en çok yakıştırılan sıfat ise; bir zamanların ünlü Güzin Abla'sına göndermede bulunurcasına 'Güniz Baba'. Şimdiden görünen,  Güniz Baba'nın, Güzin Abla'dan hiç de altta kalmayacağı...
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6204-guniz-baba.html), [web.archive.org (arşiv bağlantısı)](http://web.archive.org/web/20131016092000/http://www.aksiyon.com.tr:80/aksiyon/haber-6204-guniz-baba.html)
