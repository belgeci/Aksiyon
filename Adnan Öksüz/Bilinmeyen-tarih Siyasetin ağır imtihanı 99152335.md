# Siyasetin ağır imtihanı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226080228im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080228im_/http://www.aksiyon.com.tr/resim/407/32.jpg" vspace="5"/>
  </p>
 </font>
 <font class="content">
  Türkiye, nefesini tutmuş Recep Tayyip Erdoğan’ın siyasi hayatının devam edip etmeyeceğini bekliyordu günlerdir. Sokağın teveccühünü kazanan Tayyip Erdoğan, bütün anketlerin gösterdiği gibi başbakan olabilecek miydi? Seçime haftalar kala bu konudaki son noktayı Yüksek Seçim Kurulu (YSK) koydu. YSK, AK Parti Genel Başkanı Erdoğan’ın 3 Kasım seçimlerinde milletvekili olmasını 3’e karşı 4 oyla engelledi ve böylece Erdoğan’a başbakanlık yolu kapanmış oldu.1 oy farkla gelen bu karar bundan sonraki Türk siyasetinin şekillenmesinde kuşkusuz büyük önem taşıyacak.
 </font>
 <br/>
 <p>
  <font class="content">
   Bu kararla sadece Erdoğan ve AKP değil aydınlar, toplum ve tüm Türkiye ağır bir imtihanla karşı karşıya. Arkasındaki halk desteği yüzde 40’ları aşan siyasi bir liderin sadece bir şiir okuduğu için siyaseten yasaklanması demokrasi için önemli bir handikap. Kimilerine göreyse bu karar, üzerinden 4,5 yıl geçmesine rağmen etkisi devam eden 28 Şubat sürecinin son halkası. Son yıllarda Avrupa ülkeleri standardında bir demokrasi umuduna kapılan Türkiye, 12 Eylül’den daha uzun ve derin bir meşruiyet tartışması yaşıyor. Toplum ile sistemin meşruiyet zemini bir türlü örtüşmüyor.
   <br>
    <br>
     Ancak 52 yıllık çok partili demokrasi hayatımızda yaşanan 3 askeri müdahale gösterdi ki yasaklanan isimler bir süre sonra daha güçlü biçimde ortaya çıktı ve kitleleri ardından sürükledi. Mağdur olan isimlerin basiretli tutumları başarıyı getirdi. Tayyip Erdoğan’ın ilk tepkisi olgundu: “Ne olursa olsun, demokrasi ve hukuk zeminindeki mücadelemiz sürecektir. Başıma gelen bu haksızlıklardan dolayı devletime küsmem, kızmam ya da kırılmam söz konusu değildir.”
     <br>
      <br>
       Avrupa Birliği yolunda önemli kilometre taşlarından biri olan yıl sonundaki Kopenhag Zirvesi öncesi bu karar Türkiye’yi zora sokmaya aday. AB, Meclis’ten çıkan demokratik reformların uygulanmasını, siyasi ve ekonomik kriterlere uygun düzenlemeler yapmamızı istiyor. Kritik zirvede müzakere takvimi verilmesi bekleniyor. Ancak bizden sivil ve siyasi alanı daha da genişletmemizi bekleyen AB’ye kötü bir mesaj gönderiyoruz. Bu yasak eksi puan olarak kayıtlara geçerken Türkiye de bunu izah etmekte zorlanacak.
       <br/>
       <br/>
       İmtihanın en ağırını ise AK Parti yaşayacak. Halk, Tayyip Erdoğan ismiyle özdeşleşen bu partinin bundan sonraki performansını daha dikkatli izleyecek. Parti içinde yaşanacak liderlik mücadelesi ya da yapısının uzun süre belirsiz kalması şüphesiz kitleleri kuşkuya sevkedecek. Halk, kendine güvenen, ayakları yere basan projeleri olan, yolsuzluklara bulaşmamış bir partiyi iktidara getirmek istiyor. 3 Kasım eski kadroları toptan tasfiye aracı olarak düşünülse de 4 Kasım sabahından itibaren AK Parti’den beklenti çok büyük olacak. Buna hazır olunmadığı takdirde kaderlerinin diğerlerinden farklı olmayacağını AKP’liler de düşünüyor olmalılar.
       <br/>
       <br/>
       Karar hukukçuları böldü
       <br/>
       <br/>
       Recep Tayyip Erdoğan’la ilgili bu karar hukukçuları böldü. Anayasa hukuku profesörlerinden Zafer Üskül, bu yasağın demokrasi açısından büyük bir eksiklik olduğunu söylüyor. Üskül, demokratikleşme çabası içindeki bir Türkiye’nin bu kararla kendisiyle çeliştiğini kaydediyor. Anayasa hukukçularından Prof. Dr. Necmi Yüzbaşıoğlu ise Anayasa Mahkemesi’nin Erdoğan hakkında erteleme yasasından yararlanamayacağı, dolayısıyla milletvekili olamayacağına yönelik kararını hatırlatıyor; YSK’nın bu kararının Yargıtay ve Anayasa Mahkemesi’nin kararlarını görmezden gelemeyeceğini söylüyor. Ceza hukukçusu Prof. Dr. Doğan Soyaslan da TCK’nın 312. maddesinde yapılan değişiklikten sonra Erdoğan’ın fiilinin suç olmaktan çıktığını öne sürüyor. Soyaslan, Yargıtay’ın Erdoğan hakkındaki kararının da hukuka aykırı olduğunu kaydediyor.
       <br/>
       <br/>
       Ankara siyasetinin yakın tanıkları olan gazeteciler ise, bu yasakla AKP’nin oylarında ciddi bir değişme olmayacağı görüşünde. Hürriyet Ankara Temsilcisi Sedat Ergin, AKP’nin bugünkü yükselişini merkez sağın çökmesine bağlıyor; Erdoğan’a gelen yasağın AKP’nin oylarında bir değişiklik yapmayacağını söylüyor. Erdoğan’a gelen yasağı Osmanlı’daki ‘siyasi katl’ geleneğine benzeten Zaman Ankara Temsilcisi Mustafa Ünal, bu yasağa yeni yasakların eklenebileceğini hatırlatıyor. Radikal Ankara Temsilcisi Murat Yetkin ise bu kararla AKP’nin oy kaybedeceği görüşünde.
       <br/>
       <br/>
       Bir senaryo mu gerçekleşiyor?
       <br/>
       <br/>
       Seçimlere yaklaşık 1,5 ay gibi bir zaman var. Türk siyaseti açısından dengelerin değişmesi, yeni konjonktürlerin doğması için yeterli bir süre. Burada seçimin yapılıp yapılmayacağı tartışılırken Ankara’nın loş salonlarında dile getirilen bir senaryoyu kaydetmekte yarar var: Tayyip Erdoğan’ın milletvekili olamayacağı zaten belliydi. Tüm bu çabaların amacı AK Parti’nin seçimlerde başarılı olmasını sağlamak ve partinin ‘Tayyip’in partisi’ olduğu izlenimini vermekti. Eskileri siyaseten tasfiyenin tek yolu buydu. Siyasette mıntıka temizliğine ihtiyaç vardı. Adı yolsuzluk ve şaibeyle anılan siyasi kadroların toptan tasfiyesini ancak halk yapabilirdi. Öfke ve intikamın birikeceği adres de AKP olabilirdi. Oylar AKP’ye yöneldikçe, diğerleri baraj altı olacaklardı. Gelinen noktada bunun başarıldığı görülüyor. AK Parti’nin zorlu yolculuğu ve asıl sınavı şimdi başlıyor. Toplumla sistem arasındaki inatlaşma AKP’yi olağanüstü rakamlara ulaştırabilir. Ancak, gerçek başarı akl-ı selimle reel politika zemininde proje üreterek halkın karşısına çıkmak olacak. Sadece siyasi yasakları kaldırmaya endeksli parti kimliği kitleler için hayal kırıklığıdır.
       <br/>
       <br/>
       Buraya nasıl gelindi?
       <br/>
       <br/>
       YSK aynen Necmettin Erbakan’da olduğu gibi Tayyip Erdoğan’ın da bu seçimlerde milletvekili olamayacağına karar verdi. Süreç kısaca şu şekilde gerçekleşti: Diyarbakır 4 No’lu Devlet Güvenlik Mahkemesi’nin ‘Tayyip Erdoğan’ın sabıka kaydının silindiğine dair kararı’ AKP’de bayram havası estirmiş, Erdoğan’a vize verileceği yönünde umut olmuştu. Ancak, Yargıtay Cumhuriyet Başsavcısı buna itiraz etti. İtirazı görüşen Yargıtay 8. Ceza Dairesi, Diyarbakır 4 No’lu DGM’nin kararını yok saydı ve bu konuda daha önce olumsuz karar vermiş olan yine Diyarbakır 3 No’lu DGM’nin kararını onadı. Son noktayı Yüksek Seçim Kurulu koyarak Erdoğan’a vekillik, dolayısıyla başbakanlık yolunu kapattı. Partisi bu seçimlerde barajı geçen tek parti olsa bile artık o başbakan olamayacak. Çünkü, başbakan olmak için Anayasa gereği milletvekili olmak gerekiyor.
       <br/>
       <br/>
       Yine gezmeye devam edecek
       <br/>
       <br/>
       Bu noktadan sonra AK parti lideri ne yapabilir? Parti kurmaylarının kafası karışık görünüyor. Yine de en yaygın görüş şöyle: Erken seçimden AK Parti birinci olarak çıkar. Çünkü Erdoğan’ın ağzına bandaj vurulmuş ve susturulmuştur. Erdoğan, Türkiye’nin hemen her yerini gezerek bu durumu anlatacaktır. Böyle bir konjonktürde seçim sonrası AKP’nin tek başına iktidar ya da en kötü ihtimalle koalisyon ortağı olması kaçınılmazdır. Bu noktada başbakanın kim olacağından çok ne yapılacağı önemli. AKP, Anayasa’da gerekli olan düzenlemeleri yaparak, Tayyip Erdoğan ve benzer durumdaki yasaklılara siyaset kapılarını yeniden açacak, özgürlükleri düzenlemek için bir reform paketine imza atacak. Hatta 312. maddede yapılacak değişikliğin ardından AKP lideri Erdoğan bir ara seçimle milletvekili olarak parlamentoya girecek ve koşullar uygun olursa başbakan olacak. Böyle bir senaryonun, siyaseten ne kadar gerçekçi olduğu tartışılabilir. Soruna salt hukuki boyuttan bakmak da yeterli değil. Erdoğan’ın önünün açılması konjonktüre bağlı.
       <br/>
       <br/>
       Erdoğan’ın yerine Gül
       <br/>
       <br/>
       Erdoğan’ın milletvekili olamamasının ardından AKP liderliğinde kurulacak bir hükümette başbakanın bu partiden bir parlamenter olması doğal. Ama bu isim kim olacak? Bütün tartışmalar bu noktada yoğunlaşıyor. Abdullah Gül mü? Yaklaşık 11 yıldır siyaset sahnesinde bulunan ve çevresinde ılımlı, uzlaşmacı, çeşitli kesimlerle yakın diyalogu bulunan ve Refahyol döneminde D-8’ler hareketinin mimarlarından biri olarak kabul edilen Gül, AK Parti’nin bu noktaya gelmesinde belki de en büyük pay sahiplerinden biri. O, Fazilet Partisi döneminde başlayan ‘yenilikçiler hareketi’nin liderlerinden ve bu parti kapatılmadan önce yaşanan FP Kongresi’nde yenilikçiler adına liderlik yarışına katılan, bu yarışı kılpayı kaybeden bir isimdi. Gül’ün liderliğinde başlayan bu siyasi hareket, Erdoğan’ın da katılımıyla halen devam eden bir ivme kazandı. Erdoğan’ın milletvekili olamayacağı kesinleştikten sonra Gül’ün bu boşluğu doldurması siyasi realite açısından doğru kabul ediliyor. Zaten AKP kurulduktan bugüne kadar geçen süreçte Gül’ün ismi hep Tayyip’in ardından geliyordu. Bugüne kadar partinin siyasi işlerinden sorumlu olarak genel politikaların belirlenmesinde, ardından seçim sürecinde ve milletvekili adaylarının tespitinde görev aldı.
       <br/>
       <br/>
       Arınç hep feragat etti
       <br/>
       <br/>
       Siyasi realite Tayyip’in yerine Gül’ü gösteriyor ama başka seçenekler de gündemde. Bunlardan birisi hiç kuşkusuz partinin Meclis Grup Başkanı, Manisa Milletvekili Bülent Arınç.
       <br/>
       <br/>
       Arınç, aynen Gül gibi kapatılan Fazilet Partisi’nin ayrışmanın ilk olarak su yüzüne vurduğu kongresinde öne çıkan isimlerdendi. Orada uzlaşmacı bir tutum takınarak takdir toplamış ve özellikle partinin gençlerine yönelik mesajlarıyla dikkat çekmişti. İyi bir hatip olan ve mantık örgüsüyle de rakiplerini hemen her platformda dize getirmesini bilen Arınç bugüne kadar birinci adam olarak hiç öne çıkmadı. Partinin Meclis Grup Başkanı olmasına rağmen genel politikaların belirlenmesinde önde rol almadı. Hatta son olarak milletvekili adaylarının belirlenmesi çalışmalarına da kızının düğününü gerekçe göstererek son iki günde iştirak edebilmiş ve komisyon başkanı olmasına rağmen bu toplantılara katılamamıştı. Arınç’ın parti içinde hatırı sayılır bir desteği var. Meclis Grup Başkanı olması da bunun bir sonucu. Partililer, Arınç’a büyük önem veriyor ancak başbakanlık noktasında Arınç’ın Gül lehine feragat edebileceği konuşuluyor.
       <br/>
       <br/>
       Gönül devleti, Şener teşkilatı tanıyor
       <br/>
       <br/>
       Bu çerçevede akla gelen bir başka isim Vecdi Gönül. Gönül’ü öne çıkaran unsurlardan birisi devlet umuru görmüş olması. Mülkiye kökenli Gönül, 12 Eylül döneminde valilik yapmıştı. Parlak bürokratik yaşamında İzmir, Ankara, İstanbul gibi büyükşehirlerdeki valiliklerin yanı sıra İçişleri Bakanlığı Müsteşarlığı görevinde de bulundu. Gönül vekil olmadan önce Sayıştay Başkanı’ydı. Avrupa’daki toplantılara partiyi temsilen katılması, bir dönem Meclis Başkanvekilliği yapması tecrübesini farklı alanlarda artırmasını sağladı. Bürokrasinin reflekslerini iyi bilen Gönül’ün kulislerde fazlaca görünmemesi ve ileriye dönük beklentilerinin olmaması kendisine avantaj sağlıyor. ‘Tayyip Bey emanetçi birine böyle bir görevin verilmesini sağlar. Daha sonradan başını ağrıtacak bir isme vize vermez’ spekülasyonları da bu çerçevede dile getiriliyor.
       <br/>
       <br/>
       Son isim Abdullatif Şener, parti içinde Bülent Arınç kadar olmasa da hitabeti iyi bir politikacı. O da aynen Gönül gibi vitrinde görünmekten hazzetmiyor. Ancak AKP’nin kurulması çalışmalarında ve teşkilat faaliyetlerinde önemli rol oynadı. Halen teşkilattan sorumlu genel başkan yardımcısı olarak gücünün farkında.
       <br/>
       <br/>
       Sürpriz isim çıkabilir
       <br/>
       <br/>
       Abdullah Gül, Bülent Arınç, Vecdi Gönül, Abdullatif Şener... Partinin yetkili kurulları bir tercih yapmak istediğinde kimi seçecek? Henüz belli değil. Bu konu Erdoğan’a sorulduğunda ‘Yetkili kurullarımız toplanır, karar verir’ demekle yetiniyor. Fakat konunun yetkili kurullara bırakılmayacak kadar önemli olduğunu da en iyi kendisi biliyor. Tayyip Erdoğan’ı yakından tanıyanlar onun ‘ikinci adam’ olamayacağını ifade ediyor. Bu sebeple de muhtemel bir AK Parti iktidarında bu ikili yapının -kendisi genel başkan, bir başka AKP’li başbakan- nasıl işleyeceği merak ediliyor. Tayyip Erdoğan’ın böyle bir durumda kimi tercih edeceği hususunda kulislerde dile getirilen bir görüş, AKP liderinin bu sayılan isimlerin hiçbirini tercih etmeyeceği noktasında. Erdoğan’ın kafasında sürpriz bir ismin olduğu dile getiriliyor. Bu ismin faaliyetleriyle partinin genel yapısını etkilememesi, fazla iddialı olmaması, en azından yasaklar kesin kalkıncaya kadar durumu idare edebilecek bir kişi olması isteniyor.
       <br/>
       <br/>
       Tayyip Erdoğan tedbirini aldı
       <br/>
       <br/>
       Parti içi bir senaryoya göre “Tayyip Bey, bu günleri çok önceden tahmin ederek önlemini aldı. Özellikle milletvekili adayları tesbit edilirken kendisine yakın isimlerin seçilebilecek yerlerden gösterilmesi için büyük çaba harcadı. İstanbul’a bakın. Üç seçim bölgesinde de ilk 10 sıra Tayyip Beyin yaklaşık 10 yıllık arkadaşları. Sadece İstanbul değil, Ankara, İzmir ve öteki büyük illerde de kendisine yakın isimleri iyi yerlerden gösterdi. Adana’da bile liste başında kendisine yakın bir isim var. Tüm bunlara parti ileri gelenleri ‘Bu bir Tayyip rüzgarıdır. Genel Başkanın bu kadar inisiyatifi olmalı’ türünden tepkiler verdi. Ama bunlar bilinçli olarak yapıldı. İleride parti bünyesinde, Tayyip Beyin isteminin dışında bir yapılanma olduğu takdirde, kendisiyle hareket edebilecek ve gerekirse partiden ayrılabilecek en az 60-70 milletvekili olacak...”
       <br/>
       <br/>
       Bu senaryolar konusunda AKP’nin ileri gelenleri ne diyorlar? Çoğunluk görüş belirtmemekten yana. Genel başkan yardımcılarından Gül devamlı vurguyu yapıyor; “Biz genel başkanımızın partinin başında seçimlere gireceğini hep söyledik. Tüm planlarımızı buna göre yaptık. Dolayısıyla böyle bir soruya hiç hazırlıklı değiliz. Bu konuda ne gerekirse yapacağız. Tüm haklarımızı sonuna kadar kullanmaya kararlıyız.” Adı sık sık bu platformda geçen Gül ‘Tayyip Bey sonrası için’ neler öngörüyordu? Gül’e göre ‘kendileri zaten başından beri bir ekipti ve AKP’yi bir bütün olarak görmek gerekirdi.’ Partinin öteki önemli isimleri de Tayyip Erdoğan sonrası için herhangi bir yorumda bulunmaktan kaçınıyor. Şimdilik fotoğraf bu şekilde görünüyor; ne olup biteceğini zaman gösterecek.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1902), [web.archive.org (arşiv bağlantısı)](http://web.archive.org/web/20050226080228/http://www.aksiyon.com.tr:80/detay.php?id=1902)
