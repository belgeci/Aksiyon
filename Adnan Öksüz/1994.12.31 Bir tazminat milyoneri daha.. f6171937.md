# Bir tazminat milyoneri daha..

*Adnan Öksüz 1994.12.31*

<div class="pNewsDetailMainContent" itemprop="articleBody">
 Turgut Özal, basına karşı açtığı davaları kazanmasıyla biliniyordu. Rahmetli, bununla övünür 'Bana para kazandırıyorlar' derdi. Haksızlık yapıldığına inanıp da basına karşı dava açan ve kazanan birçok politikacı oldu. Bu kervana şimdilerde RP Bitlis Milletvekili Zeki Ergezen de katıldı. Ergezen de artık tazminat milyoneri. Nasıl mı?1994 yılı bütçesi görüşülürken Zeki Ergezen 900'lü hatları eleştirmiş, burada sanatın ve sanatçıların yanlış yönde değerlendirildiğini seslendirmişti. Bu arada sanatçı Serpil Barlas'ı da bu tutumundan dolayı yermişti. Ancak bazı gazete ve dergiler Ergezen'in bu konuşmasını 'Ergezen Serpil Barlas'a kaltak dedi' şeklinde değerlendirince Ergezen soluğu mahkemede aldı. Sonuçta Ankara 13. Asliye Hukuk Mahkemesi Aktüel Dergisi'ni, 14. Asliye Hukuk Mahkemesi Hüriyet'i, 15. Asliye Hukuk Mahkemesi ise Yeni Günaydın Gazetesi'ni 5 tazminata mahkum etti. Ergezen Hürriyet'ten 10, Aktüel'den ise 5 milyon adı. Yeni Günaydın Gazetesi'nden ise 5 milyonu alıp alamayacağı Yargıtay kararına bağlı.
 <br/>
 <br/>
 Ergezen, davanın devam ettiği süre içinde gazetelerin ve derginin avukatlarının gelip 'Yeter ki davandan vazgeç senden özür dilesin ve yayınlasınlar' dediklerini ancak bunu 'prestij meselesi yaptığı için' kabul etmediğini söyledi.
 <br/>
 <br/>
 Bakalım bundan sonraki talihli milyoner/milyarder kim olacak?
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/bir-tazminat-milyoneri-daha_500407), [web.archive.org (arşiv bağlantısı)](http://web.archive.org/web/20150828223934/http://www.aksiyon.com.tr:80/siyaset/bir-tazminat-milyoneri-daha_500407)
