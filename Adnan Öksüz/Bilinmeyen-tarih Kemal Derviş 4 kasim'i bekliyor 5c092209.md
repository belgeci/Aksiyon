# Kemal Derviş 4 kasim’i bekliyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050224094902im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094902im_/http://www.aksiyon.com.tr/resim/402/32.jpg" vspace="5"/>
  </p>
 </font>
 <font class="content">
  21 Şubat 2001 ekonomik krizinden bu yana Türkiye Kemal Derviş’i konuşuyor. Bakanlar Kurulu’na ‘teknokrat’ olarak girdikten sonra IMF ve Dünya Bankası’ndan gelecek paralar Derviş’e endekslendi. Kimi onu ‘para getiren’ talih kuşu olarak görürken, kimi de milli siyasetin üzerine dayatılan Demokles’in kılıcı olarak gördü. Hükümetten gitti, geri geldi, bir süre bakanlık koltuğundan siyasetteki dizayn çalışmalarını sürdürdü. Hükümetin sayesinde ayakta kaldığı MHP itirazını yükseltince Derviş bakanlıktan istifa etti. Piyasalar Derviş’i hâlâ çok yakından izlese de, ekonomide korkulan olmadı. Yeni süreçte kamuoyu Derviş’in hangi partiye gireceğine odaklandı.
 </font>
 <br/>
 <p>
  <font class="content">
   Derviş her ne kadar siyaseti bilmiyorum dese de yaptığı hamlelerde bu işte ‘acemi’ olmadığını gösterdi. Medyanın şişirmesine aldanmadı. Soldaki hiçbir partinin tek başına büyük çoğunluk oluşturmadığını gördü, ittifak için sonu bir türlü gelmeyecek gibi görünen turlara girişti. Gelinen noktada birlikte yola çıktığı İsmail Cem ve Hüsamettin Özkan’ı Yeni Türkiye Partisi’nde yüzüstü bırakarak ‘solda birlik’ düşüncesine kapıyı aralayan CHP çatısına yaklaştı. Bu manevralar aslında Derviş’in kaybetmeye tahammülü olmadığını ve 4 Kasım sabahı kendisinin önemli bir unsuru olacağı güçlü bir hükümet formülünün peşinde olduğunu gösteriyor. Zaten Derviş de bu anlayışını ima düzeyinde bırakmadı. Ona göre seçimden önce yalnız seçim ittifakları değil, hükümetin nasıl kurulacağı, hatta aşağı yukarı kimlerin bakan olacağı da belirginleşmeye başlamalıydı.
   <br>
    <br>
     Geçen hafta perşembe gününe dönelim. Türk—İş Genel Merkezi tarihi bir güne tanıklık ediyordu. Önce CHP lideri Deniz Baykal gelmiş, Bayram Meral ile bir görüşme yapmış, ardından da ‘Derviş’in siyaseti bırakacağını umut etmem’ diyerek beklentisini ifade etmişti. Kemal Derviş, yaklaşık birkaç haftadır üzerinde aktif olarak çalıştığı solda ittifaklarla birlikte kendisinin siyasi geleceğine ilişkin önemli bir açıklamada bulunacaktı. Bu sebeple de başta medya olmak üzere herkesin gözü bu küçük binanın üzerindeydi. Beklendiği gibi Kemal Derviş saat tam 17:00’de Türk—İş Genel Merkezi’ne geldi ve birkaç dakika sonra da ünlü açıklamasına başladı.
     <br>
      <br>
       Yaklaşık 45 dakikalık bir açıklamaydı bu. Tamamen irticalen yaptığı açıklamasının en önemli yönü hiç kuşkusuz uzun süredir birlikte hareket ettiği İsmail Cem ve arkadaşlarından bağımsız hareket edeceğini belirtmesiydi. Derviş, ‘ha girdi, ha girecek’ denilen Yeni Türkiye Partisi’ni sonunda dışlamıştı. Sebep olarak ise YTP lideri Cem’in, Baykal’ın ittifak çağrısına olumsuz yanıt vermesiydi. Ancak bunun kadar önemli bir mesajı da CHP’ye yönelik olanıydı.
       <br/>
       <br/>
       Tüm ekranlar Derviş’e endeksliydi, ama..
       <br/>
       <br/>
       Medyanın Derviş’in basın toplantısına endekslendiği ve dikkatle izlendiği Çevre Sokak’taki Cumhuriyet Halk Partisi’nde bu dakikalarda farklı bir telaş yaşanıyordu. Derviş’in CHP’ye ve Baykal’a yönelik sözleri ilk etapta sevinçle karşılandı, parti çevrelerinde. Çünkü Kemal Derviş, Deniz Baykal’ın solda ittifak çağrısını olumlu bulduğunu ve bu çabaları desteklediğini söylemişti. Bunun mutlaka atılması gereken bir adım olduğunu dile getirmişti. Buraya kadar herşey güzeldi. Ancak bir nokta açık kalmıştı; Hazine’den sorumlu eski Devlet Bakanı bundan böyle nerede bulunacaktı, daha doğrusu hangi partide siyaset yapacaktı? Bu çok önemli bir soruydu/sorundu. Bunun ucunu açık bıraktı, Derviş.
       <br/>
       <br/>
       Kimi yorumlara göre özellikle böyle bir tutum sergiledi. Toplantıda çocuklara, gençlere yönelik verdiği mesajlar ile öteden beri bilinen ekonomi ile ilgili görüşlerini de daha geniş ve küresel bir anlamda yükleyerek dile getirmesi eski bir senaryoyu yeniden gündeme soktu; Derviş büyük oynuyordu ve mutlak bir geleceğe hazırlanıyordu. Bunun ilk işaretleri de daha Türkiye’ye ilk ayak bastığı günlere uzanıyordu..
       <br/>
       <br/>
       Derviş’in hesabı
       <br/>
       <br/>
       Derviş’in, Türkiye’ye ilk geldiği günlerde yapılan yorumlardan birisi, kendisinin Türkiye’nin geleceğinde önemli bir siyasi aktör olacağı yolundaydı. Aksiyon da Derviş’in gelmesini izleyen haftalarda bir dosyasına ‘Sağda Tayyip, solda Derviş’ başlığını uygun görmüştü. Herkes Derviş’ten birşeyler bekliyor, onu sadece ekonomiyi düzlüğe çıkaran bir ‘yoksulluk uzmanı’ değil, ülkenin geleceğini belirleyen bir siyasi teknisyen, stratejist olarak görüyordu. Bu çerçevede attığı her adım dikkatle izlendi, her gezisi olay oldu. Gazeteler söylediği her cümlenin altından bir anlam çıkarmaya başladı.
       <br/>
       <br/>
       Öte yandan bakan olarak görev aldığı 57. Cumhuriyet Hükümeti’nde bakan üstü yetkilerle donatıldı, anlaşamadığı bakanlar sırasıyla ya görevlerinden alındı ya da istifa etmek zorunda kaldılar. Cem ve arkadaşlarıyla siyasi görüşmelerde bulunduğu için görevinden istifa etmesi kararı Çankaya’dan döndü. Cumhurbaşkanı Ahmet Necdet Sezer, devletin işleyiş prosedüründe nadir görülen bir uygulamayla ‘piyasaların olumsuz etkileneceği kaygılarından dolayı’ Derviş’in istifasını geri almasını rica etmiş, Derviş de Cumhurbaşkanı’nı kırmamıştı. Bütün bunlar olurken o, zaman zaman yaptığı açıklamalarda ‘siyasetten fazlaca anlamadığını’ dile getiriyordu. ‘Ben teknik bir elemanım’ diyordu ancak zaman zaman Türkiye’nin çeşitli illerine düzenlediği ilginç gezilerinde halkla içiçe bulunmaya özen gösteriyor bu da gözlerden kaçmıyordu. Son açıklamasında yaptığı gibi... Eski Bakan tüm gözlerin üzerinde bulunduğu ve ‘raitingin oldukça yüksek olduğu’ son basın açıklamasında ‘ben aslında siyasetten anlamam’ şeklinde konuşmuştu.
       <br/>
       <br/>
       Ancak bu kez durum biraz farklıydı. Derviş’in konuşmasının farklı bölümlerine serpiştirdiği cümlelerin 3 Kasım seçimlerinin ertesi gününe, 4 Kasım 2002’ye dönük olduğu yorumları ağırlık kazanmıştı. Türkiye’ye ayak bastığından bu yana yapılan yorumlarda Derviş’in ülkenin geleceğinde önemli bir siyasi kişilik olacağı ileri sürülüyordu. Bu kez hedefin benzer olmakla birlikte biraz öteye taşındığı gözleniyor. Burada Derviş’le ilgili üzerinde durulan iki husus, daha doğrusu iki öngörü var:
       <br/>
       <br/>
       AKP’li hükümette ekonomi dümeni Derviş’in
       <br/>
       <br/>
       1) İlk öngörüye göre Bakan Derviş için 4 Kasım sabahı için biçilen rolü, eski Bakan’ın aynen kriz sonrasında olduğu gibi ekonominin dümenine geçmesi oluşturuyor. Bu nasıl olacak? Öngörü, 4 Kasım sabahında birinci partinin Adalet ve Kalkınma Partisi, ikinci partinin Cumhuriyet Halk Partisi olacağı varsayımı üzerine dayanıyor. Bu durumda AKP ile CHP koalisyon oluşturuyor ve Kemal Derviş de aynen 57. Cumhuriyet Hükümeti’nde olduğu gibi tam yetkili olarak kabinede yerini alıyor. Bu yaklaşım/senaryo yeni değil. Bundan yaklaşık iki ay önce etkili odaklar nezdinde itibarlı bir görüş olarak değerlendirilmişti, böylesi bir değerlendirme. Senaryo, Derviş’in ekonominin dümenine geçmesiyle muhtemel bir AKP hükümetinde önemli bir sorunun da aşılması anlamına geliyordu. Çünkü birçok odak muhtemel bir AKP hükümetinde devletin kaynak ve kadrolarının belli çevrelere yöneltileceği endişesini halen taşıyor. Derviş’in göreve getirilmesiyle hem bu sorun halledilmiş olacak hem de Uluslararası Para Fonu (IMF) ile ilgili yapılan ve altında Derviş’in imzasını taşıyan anlaşmaların devamlılığı sağlanarak uluslararası planda gerekli güven telkin edilmiş olacaktı.
       <br/>
       <br/>
       2) İkinci senaryoya göre ise eski Bakan Derviş, 4 Kasım sabahı yeni bir atağın içinde olacak. Sol oylar, Yeni Türkiye Partisi (YTP), Demokratik Sol Parti (DSP) ve Cumhuriyet Halk Partisi (CHP) arasında bölüşülmüş ve neticede hiçbiri, ülke genelindeki yüzde 10 barajını aşamamış ya da bunların içinden sadece CHP kılpayı geçerek parlamentoda hatırı sayılmayan bir sayıda temsil edilir olmuştur. Ancak sol oyların büyük bölümü yine temsilsiz/temsilcisiz kalmıştır. İşte böylesi bir ortam Kemal Derviş’in bu kez tam aktif olarak siyasete atılacağı anlamını taşımaktadır. Derviş kolları sıvar ve yeni bir şemsiyenin altında sol oyların toplanması için gelecek seçimlere hazırlanmaya başlar.
       <br/>
       <br/>
       İlle de ‘sol’ oylar
       <br/>
       <br/>
       Derviş’in son dönemlerde —özellikle son basın toplantısında— sadece ‘sol oyları’ hedef alması da ilginç bir çıkış olarak değerlendirilmesi gereken bir nokta. Zira, Derviş’in yeniden yapılanmayla ilgili sözlerinin ağırlık kazanması ile sol oylar argümanını kullanması aynı zaman dilimine rastlıyor. Bunun tesadüf olması zor. Kaldı ki, İsmail Cem ve arkadaşlarının yanında nasıl yer alamayacağını açıklarken vurgularından önemli birisi de ‘bu partinin seçim ittifakı yapmaya çaba gösterdiğini, Mehmet Ali Bayar’ın liderliğindeki DTP’nin sağ kökenli bir parti olduğunu’ ifade etmesiydi. Derviş, açıktan olmasa da ima yollu Yeni Türkiye Partisi’ni ve kadrolarını sağ yelpazede olarak tanımladı. Derviş’in özellikle ‘sol oylar’ın altını kalın çizgilerle belirlemesi gelecekte nasıl bir yapılanmanın içinde bulunabileceğinin de işaretini vermekteydi.
       <br/>
       <br/>
       Demirel—YTP ilişkisi
       <br/>
       <br/>
       Tam bu aşamada Derviş’le ilgili dile getirilmesi gereken bir nokta, Derviş’in karar aşamasında, eski cumhurbaşkanlarından Süleyman Demirel’e yakınlığıyla bilinen bazı ANAP’lı milletvekillerinin İsmail Cem’in partisine geçmeleriydi. DYP’nin ağır toplarından birisi iken 28 Şubat sürecinde partisinden istifa eden, Anasol—D Hükümetinde DTP’nin kontenjanından gümrüklerden sorumlu devlet bakanı olan ve daha sonra ANAP’a geçen İzmir Milletvekili Rıfat Serdaroğlu ve özellikle eski bakan, Antalya Milletvekili İbrahim Gürdal’ın YTP’ye geçmeleri kafaları bulandırmıştı. Bu gelişmeler ‘Baba’nın ANAP’ın içine el attığı yorumlarına yolaçmıştı ancak mesela halen ANAP’ içinde bulunan ve sıkı baba taraftarı olarak bilinen —Yaşar Topçu gibi— isimlerin harekete geçmemeleri de ayrı bir soru işaretini gündeme getiriyordu. Mehmet Ali Bayar ile İsmail Cem’in arka arkaya Süleyman Demirel’le biraraya gelmelerinden sonra gerçekleşen bu transferler, DTP—YTP seçim ittifakı açıklamasının hemen arkasından vuku bulmuştu.
       <br/>
       <br/>
       Troyka’nın bir ayağı çöktü
       <br/>
       <br/>
       Kemal Derviş’in Yeni Türkiye Partisi’ne katılmayacağı ve solda ittifak konusunda çaba göstereceği yolundaki açıklaması çeşitli kesimlerde farklı yorumlara yolaçtı. Ama en önemli etkisi kuşkusuz ‘girdi girecek’ diye beklenilen Yeni Türkiye Partisi’nde gerçekleşti. Burada büyük bir hayal kırıklığının yaşandığında kuşku yok. Başlangıçtan bugüne kadar ‘desteğim arkanızda, sizlerle beraberim’ türünden YTP’ye yönelik mesajlar veren Derviş biraz da sürpriz bir kararla bu partiye girmeme kararı aldı. Derviş’in yorumlarından esinlenerek yöneltilen ‘Sağ eğilimli bir parti misiniz?’ biçimindeki bir soruya YTP lideri İsmail Cem ‘Güldürmeyin beni’ diye mukabelede bulundu ve partisinin Derviş’siz yoluna devam edeceğini dile getirdi. Böyle bir sonucu umursamadığı izlenimini verdi, Cem. Fakat, bu açıklamasından birkaç gün önce Derviş’in partilerine katılmasının kendilerine güç katacağını ifade ediyordu. Kısacası en büyük şok YTP’de yaşandı.
       <br/>
       <br/>
       Başka tepkiler... CHP lideri telefonla Derviş’i arayarak tebrik etti. Başbakan Bülent Ecevit ise Derviş’in kararına şaşırdığını ve şoke olduğunu ifade etti. ‘Böylesine şaşırtıcı olaylarla ilk kez karşılaşıyorum’ ifadesi de Ecevit’e ait.
       <br/>
       <br/>
       DSP Genel sekreteri, gazeteci kökenli Süleyman Yağız’ın tepkisi ise ilginçti; “Troyka’nın bir ayağı çöktü.” Kemal Derviş’in açıklamalarıyla ilgili belki en ilginç tepki araştırmacı Tarhan Erdem’den geldi. Erdem, Derviş’in yazılı olmayan konuşmasını ‘son derece iyi düşünülmüş, iyi planlanmış, mükemmel bir siyasi metin’ olarak niteledi. CHP’nin eski liderlerinden Altan Öymen ise bu aşamadan sonra solda tek şanslı partinin CHP olduğunu, diğer sol —HADEP dahil— partilerin bu parti çatısı alında seçime gitmesi gerektiğini dile getirdi.
       <br/>
       <br/>
       Bütün bunları yanyana koyduğunuz zaman siyasette önümüzdeki kış günlerinde sıcak günler yaşayacağımızı rahatlıkla söyleyebiliriz.
       <br/>
       <br/>
       Derviş’in son atağı ile ilgili olarak Ankara kulislerinde dile getirilen kuvvetli bir görüş ise ‘YTP’nin istenileni veremediği, bu sebeple AKP’ye karşı sol ittifakta ısrarlı olduğu’ biçiminde.
       <br/>
       <br/>
       Ama son noktayı koymadan önce Derviş’in CHP’ye doğru gidişi konusunda bir cümleyi aktarmak gerekiyor; Derviş’in CHP’yi desteklemesini talep edenler aynı zamanda Türkiye’ye gelmesini isteyenler miydi? Tabii, Ecevit’in dışındakiler..
       <br/>
       <br/>
       Sizce hangisi...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11802), [web.archive.org (arşiv bağlantısı)](http://web.archive.org/web/20050224094902/http://www.aksiyon.com.tr:80/detay.php?id=11802)
