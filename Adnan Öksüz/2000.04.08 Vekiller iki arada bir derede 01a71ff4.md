# Vekiller iki arada bir derede

*Adnan Öksüz 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Böylesi de hiç görülmemişti...Vekiller şu ana kadar hiç böyle bir durumla karşı karşıya gelmemişlerdi. Anayasa değişikliği malum gizli oyla yapılıyor. Onlar da öyle yaptılar.
  </font>
 </div>
 <div id="newsText">
  <font class="detail-text">
   29 Mart 2000 tarihinde anayasanın bazı maddelerinin değiştirilmesi için önlerine gelen 3 maddelik paket için görüşlerini ifade ettiler, rey verdiler.
   <br/>
   <br/>
   Sonuç mu? Sonuç, olumlu değildi. Tekliflere yaklaşık 400 vekil imza atmasına karşılık, çıkan oy topu topu 300'ü bile bulmuyordu, neredeyse.
   <br/>
   <br/>
   İlk dakika golü
   <br/>
   <br/>
   Bunun böyle bir netice vereceği esasen daha başlangıçta belliydi. Anayasa değişikliklerine öteden beri karşı olan eski Refahlı, ANAP Bursa Milletvekili ve Meclis Anayasa Komisyonu Başkanı Ertuğrul Yalçınbayır'ın, 29 Mart'ta, teklifin bütünü üzerindeki görüşmeler tamamlandıktan sonra, maddelere geçilmesi için yapılan oylamada gerçekleştirdiği küçük bir atak, sonun başlangıcını göstermişti. Teamül olmamasına rağmençünkü işari oylama yeterli oluyordu Yalçınbayır, bu oylamanın da gizli yapılması gerektiğini ileri sürdü. Burada küçük bir tereddüt oldu, oturumu yöneten Meclis Başkanı Yıldırım Akbulut, kısa bir mütalaadan sonra Yalçınbayır'ın gösterdiği yönde oylama yaptırdı ve sonuç tam bir hüsrandı: Katılım; 531, Kabul; 303, Red; 202, Çekinser; 11, Geçersiz; 6, Boş; 9. Bu oylama için tam bir milat oluşturuyordu. 330 rakamı bile bulunamamıştı.
   <br/>
   <br/>
   Genel eğilim belli olmuştu. Bu oylamadan sonra yapılan bütün gizli oylamalar o günün geç saatlerine kadar sürdü tam bir hayal kırıklığıydı. Kimse böyle bir sonuç beklemiyordu.
   <br/>
   <br/>
   Ecevit 'değerlendireceğim' diyor, koalisyonun öteki kanatları MHP ve ANAP liderleri hiçbir yorumda bulunmak istemiyorlardı.
   <br/>
   <br/>
   Olan olmuştu
   <br/>
   <br/>
   Bir kere olan olmuştu, vekillerin tercihi bu yöndeydi.
   <br/>
   <br/>
   Firelerin nereden çıktığı yolunda ise herkes farklı şeyler söylüyordu. ANAP kurmayları, DYP'nin büyük çoğunlukla evet yerine kırmızı oy kullandığını iddia ediyor, DYP'liler ise ANAP'ın bu konuda samimi olmadığını söylüyordu. Net olan bir parti vardı; Fazilet Partisi. FP, bu oylamada blok olarak kırmızı oy kullanmıştı. Ama netice olarak gizli oy kullanıldığı için kimin hangi renk oy kullandığının bilinmesi mümkün değildi.
   <br/>
   <br/>
   Ecevit'in ısrarı
   <br/>
   <br/>
   Anayasa değişikliği için yapılan gizli oylama ile Başbakan Bülent Ecevit'in Hindistan gezisi birkaç saat farkıyla gerçekleştiği için, Demirel'in yeniden cumhurbaşkanı seçilebilmesi yolunun açılmasını en fazla isteyenlerden olan Ecevit, giderayak, fazla bir yorumda bulunmak istemedi, ancak kapıları da  tamamen kapatmadı.
   <br/>
   <br/>
   Sadece milletvekillerine yönelik olarak 'iki adım sonrasını görmelerini diliyorum' gibi şifreli birkaç cümle sarfetti.
   <br/>
   <br/>
   Ecevit'in söyledikleri şifreli idi ama anlamı o kadar da kapalı değildi. DSP lideri dolaylı olarak gerek kendi partisine mensup milletvekillerine, gerekse koalisyonun öteki ortaklarına önemli bir mesaj gönderiyor ve 'Anayasa değişikliği geçmezse hükümetin de işinin zora gireceğini' ima ediyordu. Yani, kırmızı oyların sonunda 'seçim' görünüyordu. Ecevit'in burada verdiği mesajı açmak gerekirse şöyle bir tablo ortaya çıkıyordu; "Şayet, anayasa için gerekli değişiklik gerçekleşmez ve Süleyman Demirel yeniden cumhurbaşkanı olamazsa, bundan DSP sorumlu değildir. Hükümetin bu aşamadan sonra nasıl bir seyir takip edeceği de belirsiz bir aşamaya girer. Çünkü ciddi bir güven bunalımı var demektir, böyle bir sonuç ortaya çıkarsa". Ecevit ısrarında ısrarlıydı.
   <br/>
   <br/>
   Kimi yorumculara göre, başbakanın Demirel ısrarında başka faktörler bulunuyordu. Türkiye'nin geleceğini ilgilendiren bazı kritik konulardan alnının akıyla çıkması için Demirel'in yeniden 864 rakımlı tepede oturması zorunluydu.
   <br/>
   <br/>
   DSP lideri başından beri zaten 'Yurtdışı tecrübesi, tarafsızlığı ve devlet deneyimleri sebebiyle Süleyman beyin beş yıllığına yeniden Köşk'te kalmasını arzu eden' konuşmalar yapmaktaydı.
   <br/>
   <br/>
   Kimden olur, kimden olmaz
   <br/>
   <br/>
   Süleyman Demirel yeniden seçilir ya da seçilmez. Bunun ötesinde Ankara'da konuşulan konu, Demirel'in olmaması halinde hangi partiden cumhurbaşkanının seçileceği/seçilebileceği... Daha doğrusu hangi partinin şansı olup/olmadığı...
   <br/>
   <br/>
   Önce, olmayacaklar listesi...
   <br/>
   <br/>
   Fazilet Partili bir milletvekilinin cumhurbaşkanı olma şansı neredeyse sıfır noktasında. Mevcut sistem, Fazilet Partili bir milletvekilinin, 864 rakımlı tepeye seçilmesi için gereken koşullardan tamamen yoksun. Aynı şekilde, Meclis'in büyük çoğunluğu muhafazakar/milliyetçi sandalyeden oluştuğu için, yeni cumhurbaşkanının Demokratik Sol Parti(DSP)'den olması da mümkün görünmüyor. DSP'de her ne kadar, diğer partililerin tasvip edebilecekleri  isimler bulunsa da Dışişleri Bakanı İsmail Cem gibi bu konjonktürde, yeni cumhurbaşkanının bu partiden çıkmasına ihtimal verilmiyor.
   <br/>
   <br/>
   Aynı şekilde DYP'li bir adayın da bugünkü şartlarda bir cumhurbaşkanı çıkarması zor.
   <br/>
   <br/>
   Geriye sadece iki parti kalıyor; ANAP ve MHP.
   <br/>
   <br/>
   ANAP'ın bu yönde attığı adımlar çok sözkonusu edildi. Bugün gelinen nokta da belki bu partinin bu yönde attığı adımların bir yansıması olarak kabul edilebilir.
   <br/>
   <br/>
   Ya MHP.. MHP bu bağlamda çok fazlaca konuşulmadı, tartışılmadı. Ama cumhurbaşkanlığı seçimlerinde, Fazilet'ten daha kilit parti belki de MHP olarak karşımıza çıkıyor.
   <br/>
   <br/>
   İddiası yok görünüyor...
   <br/>
   <br/>
   Köşk seçimlerinde başlangıcından bu yana hep konuşulan Fazilet Partisi'nin kilit parti rolünde olduğuydu. Öyle ya tüm partilerin tercihleri hemen hemen belli olmuş ve oylarının rengi neredeyse ortaya çıkmışken bu partinin ne yapacağı, ne tarafa meyledeceği henüz netlik kazanmamıştı. Fazilet Partisi'ni cumhurbaşkanlığı seçimlerinde kilit parti olarak gösterenlerin gerekçelerinden birisi de 'bu partinin seçimlerde aday çıkarma yönünde bir iddiasının bulunmaması' idi. FP'nin kapatılma davası buna en büyük dayanak gösteriliyordu. 69. madde üzerindeki değişiklik önergelerinin reddedilmesi, Fazilet Partisi'ni tam da bu noktada daha gizemli bir parti haline getirmişti; başı boş bir mayındı, adeta FP.
   <br/>
   <br/>
   Ancak gelinen nokta, Köşk seçimlerinde Fazilet Partisi'nin dışında bir partiyi daha sessiz sedasız önplana itti; Milliyetçi Hareket Partisi.
   <br/>
   <br/>
   18 Nisan seçimlerinde beklenmedik bir galibiyet alarak oy oranını yüzde 18'lere çıkaran ve seçimlerden sonra kurulan koalisyon hükümetinin ikinci büyük ayağını teşkil eden MHP, Köşk seçimlerine sessiz sedasız hazırlanıyor. Seçim sürecinde Fazilet Partisi 'kilit parti', ANAP 'Yılmaz'ı gizliden gizliye cumhurbaşkanlığına hazırlayan parti', DSP 'tavrını net bir şekilde Süleyman Demirel'den yana koyan parti', DYP ise 'İçinden gelmeyerek de olsa Demirel'in yeniden Köşk'e gelmesini isteyen ve bu yönde ilk adımları atan parti' olarak formüle edildi.
   <br/>
   <br/>
   Bu noktada çizgisi net olarak bilinmeyen tek parti MHP. MHP lideri ve Başbakan Yardımcısı Devlet Bahçeli süreç başlayalı beri neredeyse her zamanki tutumunda ısrar ediyor, sadece susuyor. Tüm yükü diğer liderlerin omuzlarına atmış görüntüsü vermekte. Bahçeli '5+5 formülü ve Demirel'in beş yıllığına yeniden cumhurbaşkanı seçilmesi' temennilerinin hiçbirinin içinde tam olarak yer almadı, fikir çatışmalarına girmedi, bu konularda. Aksine, hep zamana yaydı, diğer liderlerin tavrının ne olacağını bekledi, ardından da genel konjonktüre ters gelmeyen açıklamalarda bulundu, parti tutumunu da buna göre belirledi. Örneğin, anayasanın bazı maddelerinin değiştirilmesini öngören 5+5 formülü kesinlik kazanıncaya dek, hiç yorum yapmadı. Bu konuda toplanan liderler zirvesinden çıkan sonuç çerçevesinde de 'koalisyonun uyum işi olduğunu' söyleyerek, alınan kararlara uyacaklarını söyledi.
   <br/>
   <br/>
   Böyle söyledi ama Bahçeli'nin ağzından hiçbir zaman 'Demirel'in yeniden seçilmesi'ni benimser bir ifade çıkmadı. Tersine, bu konuda bir Meclis grup konuşmasında aksi algılanabilecek laflar sarfetti; "Demokrasiyi bunların dışında, kişiler ile özdeşleştirmek, kişiler ile daim kabul etmek, en başta bu değerlerin kendisine zarar verecektir. Sorumluluklarının farkında olamayan, siyasi başarısını başka siyasetlerin başarısızlığına endeksleyen anlayışların sahipleri, sonuçta sadece demokrasiyi ve ülkeyi değil, kendilerini de sıkıntıya sokmaktadır. Anayasa değişikliği ve demokratikleşme tartışmaları da her çevrenin kendine göre geliştirdiği tezler yumağı içinde boğulmakta; buna karşılık Türkiye'nin ihtiyaçlarına ve yeni gelişmelere cevap verecek değişiklikler ise ya gecikmekte ya da gerçekleşememektedir. Talepler, öneriler ve eleştiriler kadar, değişikliği realize etme duyarlılığı ve kararlılığı bu sebeple önemlidir. Çünkü siyaset ideal olanla mümkün olan arasında bağ kurabildiği ölçüde sonuca ulaşabilmektedir."
   <br/>
   <br/>
   Bahçeli bu cümleleriyle ne demek istemişti?
   <br/>
   <br/>
   Bahçeli'nin verdiği mesaj aslında netti; Demirel'de ısrar etmek yanlıştı. Kişileri değil kurumları konuşmaktan maksadı buydu, Bahçeli'nin. Zaten, Demirel'in yeniden cumhurbaşkanı seçilmesi fikri ortaya atıldığı zaman da MHP kurmayları buna dolaylı tepki göstermişler, bu aşamada bir ismin gündeme taşınmasının doğru olmayacağı kanaatini dile getirmişlerdi.
   <br/>
   <br/>
   5+5 formülünün Anayasa Komisyonu görüşmelerinde ise MHP'nin gösterdiği tavır ilginçti. Kayseri Milletvekili Sadık Yakut, formülün Meclis'ten geçmesini istemedikleri halde, 'grup kararı' sebebiyle destek vereceklerini ilan etmişti, konuşmasında. Teknik bir hata yapmıştı, Yakut; anayasa değişikliklerinde partilerin Meclis gruplarında karar almaları yasaktı. Yakut, konuşmadan sonra arkadaşlarının uyarısıyla 'grup kararı'nı, 'grup eğilimi' olarak değiştiriyor, konuşmasının yanlış anlaşılmaması için de ayrıca bir basın bildirisi metnini gazetelerin Meclis'teki bürolarına dağıttırıyordu. Partinin öteki MHP'li üyelerinden Mustafa Verkaya ve Şevket Bülent Yahnici ise formülün hayata geçmesi için uğraş verenlerdendi.
   <br/>
   <br/>
   Milliyetçi Hareket Partisi'nin Cumhurbaşkanlığı Köşkü'ne hazırlanmasının kimi temelleri de vardı, bazılarına göre.
   <br/>
   <br/>
   Herşeyden önce, MHP, seçimlerden önce özellikle tabanına yönelik bazı sözler vermişti; türban meselesini çözmek ve Apo'ya ilişkin sert mesajlar... İktidar olduktan sonra MHP en çok bu konularda sıkıştırıldı. Sözünde durmadığından, meydanlarda verdiği vaadleri yerine getirmediğinden dem vuruldu, hep.
   <br/>
   <br/>
   Devlet Bahçeli, zaman zaman özellikle Ankara dışından gelen partililerden bu yönde şikayetler aldı, dinledi ve sabır temennilerinde bulundu. 'Düzelecek, biraz daha bekleyin' mesajları verdi.
   <br/>
   <br/>
   Bahçeli için önemli olan, koalisyonda 'geçimsiz bir ortak görüntüsü' vermemekti. Bahçeli bunu kısmen de olsa başardı. Sorun çıkarma yerine, sorun çözme metodunu benimsedi her zaman.
   <br/>
   <br/>
   Devlet Bey'in, devlet katında en itibar gören yaklaşımı da zaten terör örgütü PKK'nın başı Apo ile ilgili olanıydı. Apo, Kenya'da yakalanıp Türkiye'ye getirildikten hemen sonra, devletin zirvesinden bu yönde ılımlı adımlar atılmaya başlanıp, 'Asılmasa acaba bunu Türkiye lehine nasıl kullanırız, nasıl pozitif bir puana çevirebiliriz?' sorularının sorulmaya başlandığı günlerde, tüm gözler, bu alanda sert mesajlarıyla ünlenen MHP'ye ve onun genel başkanı Devlet Bahçeli'ye çevrilmişti.
   <br/>
   <br/>
   Bahçeli, devlet katında girdiği bu ciddi sınavdan başarıyla çıktı. Gerek koalisyon hükümetinde, gerekse partisi içinde büyük yara almadan çıktı, buradan. Zaten, Türkiye'nin gündemi gereği, bu olay da çok geçmeden unutulmaya yüz tuttu.
   <br/>
   <br/>
   Bütün bunların ardından, bilinmez ama MHP'li bir cumhurbaşkanı gelebilir mi? Bu sorunun cevabı kimilerine göre kesinlikle hayır. Çünkü, 'Bahçeli isteseydi rahat rahat başbakan olabilirdi ama istemedi. Başbakanlığı istemeyen cumhurbaşkanlığını ister mi?" idi.
   <br/>
   <br/>
   İyi ama Bahçeli için atılan 'Devletin başına Devlet gelecek' sloganları da neyin nesiydi?
   <br/>
   <br/>
   Kimilerine göre, MHP'nin gözü yukarılarda. Bugün olmazsa, yarın..
   <br/>
   <br/>
   Gün ola, harman ola...
   <br/>
   <br/>
   email: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6055-vekiller-iki-arada-bir-derede.html), [web.archive.org (arşiv bağlantısı)](http://web.archive.org/web/20131016091934/http://www.aksiyon.com.tr:80/aksiyon/haber-6055-vekiller-iki-arada-bir-derede.html)
