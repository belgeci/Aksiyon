# 'Dünyasını bır bavula sığdırmış delıkanlılar...'

*Adnan Öksüz Bilinmeyen-tarih*

<div>
 <p>
  <font>
   Yazar Ali Tokul’un kaleme aldığı ve şu ana kadar Ufuk Kitapları’ndan 10 baskı yapmış olan Akasya Hikayeleri isimli kitap, Orta Asya Türk cumhuriyetlerinde yaşanan ilginç hikayeleri anlatıyor
   <br/>
   <br/>
   ‘Zor günler yaşanıyordu Azerbaycan’da. Tanklar Bakü’de kardeşlerimizi çiğnerken sen kürsüde baygınlık geçiriyordun. Kanlı arbede sürerken ‘dönelim mi?’ diye sormuşlardı ilk giden muhabbet fedaileri. ‘Asla’ demiştin kararlılıkla. ‘Kardeşlerimizin ızdırabıyla iki büklüm olun ve orada kalın.’ Senin duanı alıp bir üveyik gibi avuçlarından atayurda uçmak bana da nasip oldu. Atayurtta açılan okulların tükenmez bir sevgi pınarı olduğunu, bu okulların soyluluğunu, berraklığını, vakarını, ilk günkü tazeliğiyle koruduğunu bütün benliğimle yaşadım. Masallarımızın, ninnilerimizin, türkülerimizin, halaylarımızın, bilmecelerimizin, fıkralarımızın, bayraklarımızın, kahramanlarımızın buluşup-bütünleştiğini ve bir güç haline geldiğini her gün biraz daha iyi anladım. Türkiye yüzyılın afetiyle sarsıldığında buradaydım. Acının bizi canevimizden vurduğu günlerde, arkadaşlarım bir zarf tutuşturdu elime. Zarftan bir mektup ve ucunda ‘haç’ takılı bir altın kolye çıktı. Mektubun sahibinin ifadelerinden Rus olduğu anlaşılıyordu. ‘Ben Özkemen’de yaşayan bir bayanım. Siz Türkleri buradaki okulunuz sayesinde tanıdım ve sevdim. Acınızın büyüklüğünü anlıyorum. Acınızı bütün kalbimle paylaşıyorum. Elimden çok birşey gelmemesinin beni ne kadar üzdüğünü size anlatamam. Tek yapabildiğim şey, yıllardır sakladığım, bir arkadaşımın hatırası kolyemi size göndermek. Eğer kolyeyi satar ve karşılığını depremzedeler yararına kullanırsanız beni çok sevindirmiş olursunuz.’
   <br>
    <br>
     “Hüneri ancak samimiyet olan bu okulların etrafında asırlık düşmanlıkların paramparça olduğunu görmenin insana verdiği mutluluğu ancak duyan ve tadan gönül bilir. Çok mu iddialı bir cümle olur bilmiyorum ama, söylemeliyim. Sevginin egemen olduğu bir dünyanın kurulabileceğini mümkün görmeyenler herhalde seni ve bu okulları tanımayanlardır...”
     <br>
      <br>
       Bu satırlar, genç yazar Ali Tokul’un kısa zamanda 10 baskı yapan, Ufuk Kitaplarından çıkan Akasya Hikayeleri isimli kitabından alınma. Kitabın büyük bir özveriyle kaleme alındığı her halinden belli. Orta Asya Türk cumhuriyetlerinde ağırlıklı olarak geçen birbirinden ilginç öyküler, bu öykülerin üzerine bina edilen sonu gelmez gayretler, çabalar... Tabii tüm bunların da ötesinde kitabın ana temasında yatan gerçek belki de insan gerçeği. Çünkü bu yörelerde elinde bavul koşturan Türk delikanlılar neticede bu öyküleri oluşturan başlıca faktörler. Bu yüzden de kitaba bu perspektiften bakmak gerekiyor. 30 bölüm halinde yazılan kitabı ilginç kılan özelliklerden birisi de kuşkusuz her bölümün başında bir önemli ismin bölümle örtüşen görüşlerinin yeralması. Bu çerçevede Prof. Dr. Ümit Meriç Yazan, Aydın Bolak, Hz. Mevlânâ, Gülay Göktürk, Fatih Kısaparmak, Yahya Kemal, Nurullah Genç, Ahmet Kabaklı, M. Selahattin Şimşek, Benjamin D’israeli, Necip Fazıl Kısakürek, Şahin Alpay, Muhammed İkbal, J. J.Rousseau, Turgut Özal, Fehmi Koru, Namık Kemal Zeybek, Can Aksın, Fethullah Gülen, Walt Disney, Charlies K. Keitreing, Ziya Paşa, Sezai Karakoç’tan kısa görüşler ve bölüme uygun cümleler alınmış. Tokul, kendisi de bir elinde bavulu Türkiye ile Türk Cumhuriyetler arasında koşuşturan bir isim. Kendi iç dünyasını da yansıtması açısından kitabın ayrı bir önemi var. Aksiyon’un sorularını cevaplayan Tokul, kitabıyla ilgili ilginç ayrıntılar verdi;
       <br>
        <br>
         -Kitapta dile getiremediğiniz ilginç öyküler var mı?
         <br/>
         <br/>
         Elbette, Orta Asya’da yaşanan hikayeler benim anlattıklarımdan ibaret değil. Zamanın gergefinde, nakış nakış örülerek tarihe emanet edilen, kıymetini yarınkilerin daha iyi anlayıp değerlendireceğine inandığım destanın birkaç motifi sadece... Bu kitapta yer veremediğim ama bir başka çalışmada mutlaka ele almak istediğim ilginç olaylar tabii ki var. Mesela, ‘Türk’ deyince acıktığında ve yemeğe bir şey bulamadığında ‘insan yiyen’ bir ırk aklına gelen dünya iyisi bir hanımefendinin bu okulları tanıdıktan sonra kendini yaşadığı ildeki okula ve gencecik öğretmenlere adayışını herkesin bilmesini arzulardım. Yine ‘Türk’lerden nefret eden bir insanın, hastaneye düşüp, kana ihtiyacı olduğunda imdadına sevmediği Türk öğretmenlerden birisinin koşması sonucunda düşüncelerinden ve geçmişinden utanarak bir Türk dostuna dönüşmesini yine herkesin bilmesini isterdim.
         <br/>
         <br/>
         -Kitapta birçok karakterden sözediyorsunuz. Sizi en çok etkileyen karakter hangisi oldu, niçin?
         <br/>
         <br/>
         Kitapta yer alan karakterlerin hemen hepsi beni bir şekilde cidden etkilemiş tipler. Ama, herhalde bir ömür ‘Osmanlı Paşası’ bekleyen yaşlı Çeçen teyzeyi, ‘Siz Türkiye’nin bizim için ne demek olduğunu bilmiyorsunuz’ diye gözyaşı döken Aycan Hanım’ı, ‘Gitme balam, dur balam, kal balam’ diye inleyen 70’lik nineyi ve 18’inde kendisini inandığı mukaddeslere kurban eden Yasin’i unutmak mümkün olmayacak.
         <br/>
         <br/>
         -Yörede birçok yere gittiniz, birçok mekanda bulundunuz. Bir Türk olarak bu nasıl bir duygu? Mesela zaman zaman Evliya Çelebi gibi duygulara kapıldığınız oldu mu?
         <br/>
         <br/>
         Evliya Çelebi gezdiği, gördüğü yerlerde neler hissetmiş tamamıyla bilemeyeceğim amma ben gezdiğim, gördüğüm yerlerdeki - Asya coğrafyasını kastediyorum- bu okulların Türkiyemizin tanıtılmasında ve insanımızın sevdirilmesinde ve o ülkelerle sevgi ekseninde kalıcı dostlukların ve ilişkilerin kurulmasında nasıl inanılmaz bir misyon eda ettiğini yaşayarak görüyor, bundan büyük bir manevi haz alıyorum. Hayatımın daha anlamlı hale geldiğini hissediyorum ve bu işin öncülerinin geleceği ne kadar doğru okuduklarını her gün biraz daha iyi anlıyorum.
         <br/>
         <br/>
         -Kitapta sık sık işlemişsiniz... O bölgedeki Türk okulları sizce nasıl bir işlevi görüyor?
         <br/>
         <br/>
         Bu okulların bence en önemli işleri ülkemizin, insanımızın, dilimizin tanıtılması ve sevdirilmesidir. Çok basit ve beylik gibi görülen bu cümlenin haklılığı ve tesirleri seneler geçtikçe daha derinden ve daha etkin bir şekilde yaşanıp görülecektir. Bu okulların bir başka mühim  fonksiyonu da ortak değerlerimizin paylaşılması ve geliştirilmesinde oynadığı müspet rol. Masallarımız, ninnilerimiz, bilmecelerimiz, atasözlerimiz, kahramanlarımız, kelimelerimiz, türkülerimiz, düğünlerimiz, düşlerimiz ve dualarımız birleşiyor, buluşuyor bir güç haline geliyor. Bu çok önemli bence. Altı çizilmesi gereken bir başka işlevi de Türkçe’nin bu bölgelerde hayatın içine girmesi ve yaşayarak büyümesi konusundaki tartışılmaz katkıları. Bütün bunlar bir çok yanıyla ülkemiz açısından ümit verici çalışmalardır. Ve bence her şeyden önemlisi bize emanet edilen, o ülkenin yarınlarını oluşturan çocukları çağdaş bir eğitimle geleceğe iyi hazırlamak, vatanlarını çok sevmeleri ve varlıklarını ülkelerine adamaları bilincini oluşturmak ve bunda da başarılı olduğumuzu görmek iki ülkenin gelecekteki ilişki ve konumları açısından değerlendirildiğinde en değerli kazançtır diye düşünüyorum.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 19 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11813), [web.archive.org (arşiv bağlantısı)](http://web.archive.org/web/20050227214153/http://www.aksiyon.com.tr:80/yazdir.php?id=11813)
