# “İktidar, Hablemitoğlu cinayetini çözmek zorunda”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160736im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160736im_/http://www.aksiyon.com.tr/resim/421/50.jpg" vspace="5"/>
  </p>
 </font>
 <font class="content">
  “Türkiye’de 20 tane faili meçhul cinayet işlenirse AK Parti iktidar olamaz o zaman, iktidar koltuğunda oturması mümkün değildir. Neden? Çünkü bu tür cinayetler iktidarın altını için için kemiriyor, boşaltıyor. Terörün en hızlı olduğu döneme bakın, 1975—1980 arasında, iktidarların ömrü bir sene, birbuçuk sene dolayındadır.”
 </font>
 <br/>
 <p>
  <font class="content">
   Ersönmez Yarbay... Son seçimlerde AK Parti’den Ankara milletvekili olarak parlamentoya girdi. Ancak, Türkiye onun adını gazeteci—yazar Uğur Mumcu suikastiyle ilgili TBMM’de kurulan araştırma komisyonunun başkanı sıfatıyla tanıdı. O platformda çok ciddi çalışmaların altına imza attı. İddialı görüşleri dile getirdi. Dr. Necip Hablemitoğlu suikastinden sonra ‘görüşüne başvurulan’ kişilerden birisi yine o idi.
   <br>
    <br>
     Aksiyon’a ilginç açıklamalarda bulunan Ersönmez Yarbay, mensubu bulunduğu AK Parti iktidarının bu cinayeti mutlaka çözmesi gerektiğini, 20 tane faili meçhul cinayet olduğu takdirde ise artık iktidar olunamayacağını ileri sürdü. “Eğer Hablemitoğlu suikasti bir istihbarat işi ise bunu çözmek zor hatta imkansızdır” diyen Ersönmez Yarbay, siyasi suikastlerin bundan böyle sağ kesime yöneleceğini de ileri sürüyor.
     <br>
      <br>
       –Bu suikastin AK Parti iktidarına ‘hoşgeldiniz’ suikasti olduğu söyleniyor, ne dersiniz?
       <br/>
       <br/>
       Ben de öyle tahmin ediyorum.
       <br/>
       <br/>
       –Ne olabilir bu suikastin anlamı?
       <br/>
       <br/>
       3 Kasım seçimlerinin biraz öncesinden başlayarak sadece yurtiçinde değil, yurtdışında da AK Parti’ye yönelik bir bahar havası esmeye başladı. Bazı karanlık güçler AK Parti’ye olan bu güvenin kırılmasını istiyorlardı, onlar bir müddet beklediler. Önemli bir hata yapılır mı, kendi hatalarının üzerine politikalarımızı bina edebilir miyiz diye beklediler, bu olmayınca eski sistemlerini devreye soktular diye düşünüyorum.
       <br/>
       <br/>
       AKP’nin sınavı
       <br/>
       <br/>
       –Burada hedef ne olabilir?
       <br/>
       <br/>
       Bir iktidarın en önemli görevi halkının can güvenliğini sağlamasıdır. Bu AK Parti için bir sınavdır diye düşünüyorum. Katilin bulunması iktidarı rahatlatacaktır.
       <br/>
       <br/>
       –Siz ‘Siyasi cinayetlerin falinin bulunması mümkün değildir’ diyorsunuz, bunu neye dayandırıyorsunuz?
       <br/>
       <br/>
       Çünkü, bu türden cinayetler devletlerarası işlenen cinayetlerdir. Failin bulunmamasının sebebi ise istihbarat örgütleri birbirlerini kollarlar ve korurlar. Mafya usulü sen bir tane ortadan kaldır ben de öbürünü kaldırayım şeklinde değil, başka yöntemler geliştirirler muhaliflerine karşı. Birbirlerini bilirler ve kollarlar. CIA, MOSSAD, KGB, MİT’in de haberdar olduğu bir cinayetse failinin bulunması imkansızdır.
       <br/>
       <br/>
       –Türk istihbaratı bunun neresinde?
       <br/>
       <br/>
       Türk istihbaratının bizzat bu işin içinde olduğunu sanmıyorum ama eğer bu bir istihbarat cinayetiyse bilirler. Tetikçiyi bilmeyebilirler ama kimin/kimlerin tarafından işlendiğini bilirler. Şöyle bir olay var; araştırmacı gazeteciler ya da araştırmacı yazarlar genellikle bilerek veya bilmeyerek istihbarat örgütleriyle çalışıyorlar. Bazen bilgi akışı her iki tarafın da menfaatine oluyor. O onu besliyor, öbürü diğerini besliyor. Dolayısıyla iç içe geçmeler var. İç içe geçmeler olunca da herkes birbirinin elemanını tanıyor. Kim kimin elemanıdır, kim kimin adına çalışıyor. Şimdi bu araştırmacı gazeteciler, yazarlar farkında olarak ya da olmayarak devletin istihbarat elemanlarıyla iç içe olabilirler. Onun için kimin adına çalıştıysa, kime zarar verdiyse karşı taraf kendisini ortadan kaldırmak istemiş olabilir.
       <br/>
       <br/>
       –Hablemitoğlu için mi söylüyorsunuz bunu?
       <br/>
       <br/>
       Evet, birilerinin hoşlanmadığı bir sonuca vardıysa böyle bir eyleme gidilmiş olabilir. Ama ne olursa olsun bir cinayet var ortada. Sağ ya da sol önemli değil.
       <br/>
       <br/>
       –İstihbarat örgütlerinin işi ise bulunması mümkün değil diyorsunuz; ama bundan bir şekilde Türk istihbaratının da bilgisinin olabileceğine işaret ediyorsunuz. Eğer böyle ise fail ya da faillerin veya arkalarındaki gücün kim olduğunu bulmak niçin mümkün olmasın?
       <br/>
       <br/>
       Şu anda önemli olan tetikçinin bulunmasıdır, arkasında kimin olduğu o kadar önemli değildir. Yani azmettirmek ayrı, cinayeti işlemek ayrı bir suçtur. Yargı için, Ankara için, emniyet için, iktidar için önemli olan tetikçinin bulunmasıdır. Tetikçi bulunduğu zaman azmettirenlerin bulunması daha kolay olur. Azmettirenler bulunmasa bile en azından fail bulunduğu için kamuoyu rahatlamış olur. Şimdi çeşitli yerlerde senaryolar yazılıyor; CIA yapmıştır, şu devlet bu devlet yapmıştır diye. Ama bu devletlerarası hukukun sınırlarına girer ve bunu ispatlamanız çok zordur. Cinayet Ankara’nın Çankaya semtinde bulunan Portakal Çiçeği Sokağı’nda işlenmiştir, yeri bellidir. Silah belli olmasa bile mermiler bellidir. Şunu söylemek istiyorum; iktidar bu cinayetin arkasında belli devletleri aramak yerine, faili bir an önce bulmalıdır. Tetikçinin arkasındaki güçlerin bulunması ikinci bir aşamadır.
       <br/>
       <br/>
       –Ama asıl önemli olan tetikçinin arkasındaki güçler değil midir? Hatta bu güçlere yönelik Türk devletinin bir şekilde karşı misilleme yapması gereğinden de söz ediliyor...
       <br/>
       <br/>
       Hayır, bu yanlıştır. Bunun arkası gelmez. Mesela, bir istihbaratçı bir şey ifşa etmez. Bunu devlet sırrı olarak veya meslek sırrı olarak hayatının sonuna kadar saklar. Ben onun için zaman zaman devlet sırrı kavramının kaldırılması gerektiğini belirttim.
       <br/>
       <br/>
       –İnsan öldürmek devlet sırrı kapsamına girer mi?
       <br/>
       <br/>
       Her devletin istihbarat örgütü var. Bu istihbarat örgütleri o devletin menfaatlerine zarar verenlere veya zarar vermesi muhtemel olanlara karşı operasyonlar düzenliyorlar.
       <br/>
       <br/>
       –Bir ülkenin istihbarat kuruluşu kendi insanına yönelik de böyle bir eylemin içinde olabilir mi?
       <br/>
       <br/>
       Eğer o insanı başka yollardan susturma imkanı yoksa, ileride çok büyük zararlar verebileceğine inanılıyorsa bunu yaparlar. Yaptılar mı, bilmiyorum ama yaparlar. Çünkü her örgütün aynı zamanda operasyon daireleri var. Tekrar ediyorum, Hablemitoğlu devletlerarası bir cinayete kurban gittiyse faili bulunamaz.
       <br/>
       <br/>
       –Peki siz böyle zor bir konuda ihtisas alanınız olmamasına rağmen konuşmakta zorlanmıyor musunuz? Çevreniz ne diyor sizin bu açıklamalarınıza?
       <br/>
       <br/>
       Bazıları ‘Can güvenliğin tehlikeye girer, niçin böyle konularda konuşuyorsun?’ diyor. Bazıları ‘Burnunu böyle şeylere sokma’ diye tepki gösteriyor. Özellikle yakınlarınız... Geçenlerde kızım bu konuda konuşacağımı anlayınca ‘Baba ne olur, biraz yuvarlak konuş’ dedi. Benim temel felsefem şu: İnsanın siyasi düşüncesi ne olursa olsun, Allah’ın verdiği canı Allah almalıdır. Bu devlete zararlı, bu şuralara zararlı diye öngörülerle insanların hayatlarına son verilmemelidir. Hablemitoğlu ile benim düşüncelerim aynı paralelde değil. Uğur Mumcu ile de aynı düşünceyi paylaşmıyordum. Ama onların öldürülmesi beni de derin bir üzüntüye sevk ediyor.
       <br/>
       <br/>
       ‘İktidar kan üzerine oturamaz’
       <br/>
       <br/>
       –Bu suikast çözülemezse iktidar için nasıl bir tablo oluşur?
       <br/>
       <br/>
       Bu iktidar bu cinayeti çözmek zorunda. Hiçbir iktidar kan üzerine oturamaz. Türkiye’de 20 tane faili meçhul cinayet işlenirse AK Parti iktidar olamaz o zaman, iktidar koltuğunda oturması mümkün değildir.
       <br/>
       <br/>
       Neden? Çünkü bu tür cinayetler iktidarın altını için için kemiriyor, boşaltıyor. Terörün en hızlı olduğu döneme bakın, 1975—1980 arasına. İktidarların ömrü bir sene, birbuçuk sene dolayındadır. Ekonomik terör de önemlidir ama siyasi cinayetler kadar önemli değildir. Çünkü, cinayet işlendiği zaman her evde bir panik olur. Umutsuzluklar başlar. Onun için mutlaka bunun önüne geçilmesi gerekir. Eğer bu cinayetin faili bulunmazsa bundan daha etkili olacak bir hedef seçebilirler. Her kafadan çeşitli seslerin çıkmaması olumlu işaretler. Mesela Uğur Mumcu suikastinde 30 tane ayrı senaryo var. Her senaryo üzerine ayrı kitap yazılmış. Bu kadar senaryonun arasında katil bulunur mu? Uğur Mumcu’nun katili 40 bin sayfalık evrakın arasında kayboldu gitti. İnşallah Hablemitoğlu suikasti böyle olmaz. Katilin evrakların içinde kaybolmaması lazım. Biri devlet diyor, biri CIA, biri İslamcılar, diğeri uyuşturucu kaçakçıları, biri İran... Bu kadar olmaz.
       <br/>
       <br/>
       –Sizce nasıl bir koordinasyon olmalı?
       <br/>
       <br/>
       Basitten karmaşıklığa doğru bir yöntem izlemek lazım. Emniyet’in sürdürdüğü soruşturmadan ben şahsen memnunum. Uğur Mumcu’nun eşinin ifadesi suikastten 3 ay sonra alınıyor. Ama Hablemitoğlu’nun eşinin olay gecesi ifadesine başvuruluyor. Bu önemli bir ayrıntı.
       <br/>
       <br/>
       –Kamuoyunun tepkisini nasıl buldunuz?
       <br/>
       <br/>
       Türk halkı epeyce bilinçlendi. Bu olay olunca kimse birbirini suçlamadı. Çok önemli bir gelişme bu. Halkın bu tavrı yeni cinayetlerin önüne geçecektir diye düşünüyorum.
       <br/>
       <br/>
       –Mumcu ile Hablemitoğlu suikasti arasında bir benzerlik görüyor musunuz?
       <br/>
       <br/>
       Uğur Mumcu Türkiye çapında bir yazardı, düşünürdü. 25 senelik bir yazarlık geçmişi vardır. Ve yazılarının da kamuoyunda bir ağırlığı vardı. Hablemitoğlu’nun belki bundan sonra böyle bir ağırlığı olabilecekti, bilemiyorum. Hablemitoğlu’nun kitaplarına göz gezdirdim, delile dayanan fazla bir bilgi yok. Hablemitoğlu’nun öne çıkması Devlet Güvenlik Mahkemesi Savcısı’nın onun kitaplarını bazı davalarda delil olarak kabul etmesinden sonra başladı.
       <br/>
       <br/>
       –Uğur Mumcu’da olduğu gibi Hablemitoğlu cinayeti ile ilgili olarak TBMM’de araştırma komisyonu kurulması gerekir mi?
       <br/>
       <br/>
       Onun için henüz erken. Emniyet’in çalışmalarının bir neticesini beklemek lazım. En az bir altı ay çalışmalıdır.
       <br/>
       <br/>
       –Bir de siz Uğur Mumcu dosyasının kapanmadığını ileri sürüyorsunuz, niçin?
       <br/>
       <br/>
       Kapanmamıştır. Şöyle ki olayın kilit faili yakalanmamıştır. Gözetleyen yakalanmıştır sadece. Mahkemenin olayla ilgili verdiği kararı eleştiri dışında tutarak şunu söylemek isterim ki, dosyanın sadece yüzde 25’i hallolmuştur. Onu da olumlu bir gelişme olarak değerlendiriyorum. Orada ilginç bulduğum bir nokta ise; bir kişi kalkıyor, Uğur Mumcu dahil birçok devletin diplomatını ben öldürdüm diyor. Ama bu devletlerin hiçbiri bu şahıs hakkında bir dava açmıyor. Çok dikkat çekici bir nokta burası. Mesela Türkiye, Türk diplomatlarını öldüren katillerle ilgili davalara müdahil olarak katıldı. Sözkonusu devletlerin bu olayla hiç ilgilenmemeleri bu şahsı ciddiye almadıklarını gösteriyor. Bir insanın bir şeyi itiraf etmesi yeterli değildir. Savcılığın bu diplomatlarla ilgili soruşturmayı genişletmesi gerekiyordu, onu da yapmadılar.
       <br/>
       <br/>
       –Türkiye’de son zamanlarda siyasi cinayetler büyük çoğunlukla sol kesimdeki aydınları, yazarları hedef seçti. Neden sağ değil de sol?
       <br/>
       <br/>
       Bugünden itibaren sağ kesime yönelik cinayetler işlenebilir.
       <br/>
       <br/>
       – Niçin?
       <br/>
       <br/>
       Bugüne kadar yükselen değer İslam’dı. Sağcı, mukaddesatçı değerler yükseliyordu Türkiye’de. Özellikle 1980 ile 1996 arasında. Sol kesimi dinamik tutmak ve militanlaştımak için dengelemeye ihtiyaç vardı. Solcu aydın ve yazarlara yönelik suikastleri böyle değerlendiriyorum. Bunu sadece Türkiye’nin iç politik gelişmeleriyle ilgili açıklamak da mümkün değil. Dünya konjonktürüyle ilgili. Ama şimdi konjonktür biraz değişti. Artık sosyal demokrat görüşler, sol görüşler dünyada bundan sonra daha bir ivme kazanacak gibi görünüyor. Çünkü birçok haksızlıklar ve zulümler oluyor. Bu haksızlıklar karşısında İslamcı görüşler bekleneni veremedi, silindi. ABD’nin tüm dünyaya tek süper güç olarak hükmetmesinin verdiği bir rahatsızlık da var. Onun için bundan sonrasının yükselen değeri sol düşünceler olacak. Bunu dengelemek için de bazı güçler, toplumda dengeyi sağlamak için sağ kesimden aydın ve yazarları hedef seçebilirler. Bu suikastlerin amacı da bu bence, bir tarafı dinamik tutma.
       <br/>
       <br/>
       –Yani bunlar belli bir merkezden ve planlı olarak işlenen cinayetler, öyle mi?
       <br/>
       <br/>
       Tabii planlı. Eğer planlı olmasaydı ara sıra da sağdan aydın ve yazarları öldürürlerdi. Şunu söylemek istiyorum, dünyanın çeşitli fabrikalarında üretilen silahların hemen hepsi kayıt altındadır. Açmak gerekirse; terör devletlerin bilgisi dahilindedir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2261), [web.archive.org (arşiv bağlantısı)](http://web.archive.org/web/20050227160736/http://www.aksiyon.com.tr:80/detay.php?id=2261)
