# BBP şimdi “alternatif”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302180424im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180424im_/http://www.aksiyon.com.tr/resim/306/24.jpg" vspace="5"/>
  </p>
 </font>
 <font class="content">
  Dördüncü Olağan Kurultayı’nı gerçekleştiren Büyük Birlik Partisi’nde, kurultay sonrası egemen olan hava geçmişteki kurultaylardan çok farklı; partide yüzler gülüyor, çalışmalar daha bir hızlanmış, gelen—gidenlerin, ‘hayırlı olsun’ diyenlerin çokluğu dikkat çekiyor.
 </font>
 <br/>
 <p>
  <font class="content">
   Parti liderlerinden tutun da, farklı belediye başkanları, araştırmacılar, basın mensupları, yabancı misyon şeflerinin de aralarında bulunduğu geniş bir kesimin gündemine girmiş durumda BBP. Geçen bir hafta içinde Genel Başkan Yazıcıoğlu’nun randevu defteri oldukça kabarıktı. Ziyaret edenlere özellikle ‘Lütfen yarım saati aşmasın’ sözleriyle rica ediliyordu. Yeni bir şeylerin olduğu muhakkak, ama ne?
   <br>
    <br>
     İlginin sebepleri; konjonktür ve Kurultay
     <br>
      <br>
       Sorunun cevabının bir kısmı 8 Ekim’de yapılan kurultayda, diğer yarısı ise ‘bulunulan konjonktürde’ saklı. Kimine göre 40 bin, polis kayıtlarına göre ise 50 bin partilinin iştirak ettiği Kurultay, beklenenden çok daha coşkulu geçti. Başkentin en büyük spor salonu olma özelliğine sahip ASKİ Spor Salonu, hıncahınç dolduğu gibi birçok partili de dışarıda kalmıştı. Partililer heyecanlıydı, herhangi bir “yabancı” kaynak olmaksızın tamamen kendi imkanlarıyla Ankara’ya gelmişlerdi ve baştan sona kadar toplantıyı izlemişlerdi. Geçmiş kurultaylarda ulusal basın ve televizyonlar sadece günün sonunda kısa bir haberle geçiştirirken bu kez birçok televizyon kanalı salondan canlı bağlantı yaptı ve gelişmeleri anında izleyicilerine ulaştırdı. Öyle ki salona gelen rakip partilerin temsilcileri de oluşan tablo karşısında şaşırmışlardı. Fazilet Partisi’nin yenilikçi kanadına mensup milletvekillerinden, eski Meclis Grup Başkan Vekili Salih Kapusuz, salondan çıkarken ‘BBP işi bitirmiş’ demekten kendisini alamamıştı. Bu kalabalıklar ve ilgi birçok kimsenin dikkatini çekti.
       <br/>
       <br/>
       BBP’ye dışarının büyük ilgisinin ikinci büyük sebebi kuşku yok ki ‘konjonktür’. BBP, şu anda koalisyon iktidarının ikinci büyük partisini oluşturan MHP misyonundan koparak oluşmuş bir parti. Hâlâ ortak olarak kullandıkları birçok kavramları mevcut. Dolayısıyla ortak tabanları da.. Birçok kimse ‘Acaba ne zaman birleşecekler, bu mümkün olabilecek mi?’ sorusunu gündeme getiriyor. Ancak, MHP’nin 18 Nisan seçimlerinde beklenmeyen başarısı ve beklenmeyen Anasol—M hükümetindeki rolünün ardından birçok şey değişti. Moda deyimle ‘köprülerin altından çok sular aktı’. MHP, DSP ve ANAP’la ortak hükümet kurduktan sonra Türkiye’de gelişen gündemler zinciri, sevenlerinin MHP’den beklentisini kısmen azalttı. Bu partinin seçimler öncesi miting meydanlarında başörtüsüne, özgürlüklere, insan haklarına dair verdiği birtakım sözleri, demeçleri yerine tam anlamıyla getirememesi parti tabanında hayal kırıklığı meydana getirdi. ‘Erkek, ürkek’ tartışmaları bu meyanda çıktı, partinin haksızlıklar karşısında suskun kaldığı iddiaları kapalı kapılar ardında MHP kurmaylarını hep rahatsız edegeldi. MHP’nin geldiği bu noktadan en iyi istifade eden/edebilecek parti ise Büyük Birlik Partisi. Sadece MHP mi? Fazilet Partisi ile ilgili kapatma davası, merkez sağ partileri ANAP ve DYP’deki ümit vermeyen gelişmeler de BBP’ye yaradı dolaylı olarak. Bütün bunlar biraraya geldiği zaman, mevcut durumun partinin 18 Nisan seçimlerinde aldığı yaklaşık yüzde 1.5’luk oy miktarıyla ölçülemeyeceği gerçeğini ortaya koyuyor.
       <br/>
       <br/>
       Ilımlı mesajlar
       <br/>
       <br/>
       Büyümenin sınırlarını, Kongre salonuna toplanmış büyük kalabalıklara bağlamak da elbette yeterli sayılamaz. Niteliksel olarak da partinin böyle bir ortama kendisini hazırladığı söylenebilir. Başkan Muhsin Yazıcıoğlu’nun konuşmasında verdiği mesajlar ve partiye iltihaklar da önemli birer gösterge. BBP liderinin uzun konuşması içinde dikkati çeken “Kutsallarımızı temsil iddiasında değiliz. Milletin tüm manevi değerlerine hizmeti şeref kabul ederiz”, cümlelerinin hemen yanında yer verdiği ‘İslam’ı menfaatlerinin aracı yapan siyasal İslamcılık’ görüşü özenle seçilip, profesyonelce bu bölüme yerleştirilmiş. Kesinlikle tesadüf değil. Geçmişte, kapatılan RP’nin kongrelerinde genellikle kullanılan ve Türkiye’de belli bir kesimi hedef aldığı hep söylenegelen, Hacı Bektaş—ı Veli’ye atfen ifade edilen ‘Gelin canlar bir olalım’ çağrısı önemliydi.
       <br/>
       <br/>
       Yazıcıoğlu’nun Kongre ve sonrasında yaptığı değerlendirmelerindeki en dikkat çekici yanlardan biri de TSK’ya yönelik argümanlardı. 28 Şubat sürecinde, dönemin uygulamalarını sert yaklaşımlarla eleştiren BBP lideri, yeni süreçte meseleye farklı açılardan yaklaşıyor. Orduya yönelik yeni politikanın ana hattı ise; ordunun hedefe konulmaması. Şu cümleleri de bunu vurguluyor: “Ordu, siyasilerin zaaflarıyla boşalttığı alanları doldurmak için değil, güvenlik ve milli savunma alanlarında düşmana caydırıcı olmak için vardır”.
       <br/>
       <br/>
       BBP’nin daha ileri bir noktaya gidişini göstermesinde partiye katılımlar da önemli bir gösterge. DYP kökenli ve yıllardır bakanlık yapmış bir isim Refaiddin Şahin’i, Fazilet Partisi’nden son seçimlerde Bayburt’tan aday olan Murat Bahadır Akkoyunlu’yu, Demokraside Birlik Vakfı’nın Başkanı Mehmet Bozdemir’i saflarına katan Yazıcıoğlu bu alandaki esnekliğini de gösterdi. Partiye yeni bir açılım getirdi.
       <br/>
       <br/>
       Horasani’li dokundurma
       <br/>
       <br/>
       Yazıcıoğlu’nun kongredeki konuşmasında en dikkat çeken bölüm de eski yuvası MHP’ye ilişkin olanıydı. Peki şu anda bu partiyi nasıl değerlendiriyordu; “Geçen zaman içinde görüldü ki MHP, CHP’leşti. Son zamanlardaki siyaset anlayışları itibariyle baktığımızda da şu anda özgürlüklere düşman. 12 Eylül anayasasına dokunulamaz kriz çıkar diyor. 312’ye dokunamazsınız, Türkiye’de rejim sıkıntıya girer diyor. Yani nedir bu her taraf ateş çemberi gibi.. MHP birilerine olabildiğince müsamahakâr, diğer tarafta en temel hak ve hürriyetlerini koruyarak eğitim yapmak isteyenlere karşı hiç centilmen değil. Bunları iktidarda kalmak için değil, inanarak yaptıklarına inanıyorum. Eba Müslim Horasani’ye soruyorlar. Emeviler niçin yıkıldı diye. O da diyor ki, ‘Onlar, dostlarını ihmal ettiler, nasıl olsa bizim dediler, düşmanlarını memnun etmeye çalıştılar, sonunda düşmanları dost olmadı, dostları da uzaklaştı ve yıkılmak mukadder oldu’. Ben MHP’lilerin, dönüp dönüp Eba Müslim Horasani’yi okumalarını tavsiye ediyorum”
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13846), [web.archive.org (arşiv bağlantısı)](http://web.archive.org/web/20050302180424/http://www.aksiyon.com.tr:80/detay.php?id=13846)
