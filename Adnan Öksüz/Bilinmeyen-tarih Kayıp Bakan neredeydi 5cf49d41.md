# “Kayıp Bakan” neredeydi?

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227161422im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161422im_/http://www.aksiyon.com.tr/resim/359/28.jpg" vspace="5"/>
  </p>
 </font>
 <font class="content">
  Büyük hayallerle gelmiş Bakanlık koltuğuna oturmuştu. İşte, yıllardır kurduğu düşlerini gerçekleştirmek için fırsat tam da ayağına kadar gelmişti;
 </font>
 <br/>
 <p>
  <font class="content">
   Türkiye’nin, bağımsızlıklarını geçen yüzyılın son çeyreğinde kazanan Orta Asya cumhuriyetleriyle olan ilişkilerini düzenleyerek rayına oturtacak, misyonuna denk düşen böyle meşakkatli bir görevi başarmanın keyfini tadacaktı. Atandığı alan, partisinin de kendi ideolojisinin de misyonuna en uygun olan yerdi. Bölgeyi bilen ve seven biri olarak bu bakanlığa atandığı zaman “Türkiye’nin Orta Asya Politikası’ndaki gelişmelerin çok büyük olacağı düşünülüyordu. Ancak bir süre sonra herşeyde olduğu gibi, o ve bakanlığı da Türkiye’nin gündemi arasında kaybolup gitti. Ama bu öyle bir kayboluştu ki, ABD’nin Afganistan’a saldırması, Orta Asya’da kaynayan kazanlar dahi onu yeniden gündeme getirmedi. Şimdi gelinen noktada, Türkiye’nin Orta Asya politikasını belirleyecek bakan ortada yok. Onun yapması gerekeni başka bakanlar yapmaya çalışıyor. Ama yeterli değil. Türk cumhuriyetlerinden sorumlu bakanın şimdiye kadar en azından bir Türk Devletleri Zirvesi yapması ya da bütün cumhuriyetleri dolaşarak ortak bir politika belirmesi gerekirdi. Ama olmadı, çünkü o bakan kayıp... Üstelik tam da olması gerektiği zaman kayıp. Kim bu bakan, neden ortada yok ve ne yapmak istiyor? İşte hepsinin cevabı...
   <br>
    <br>
     MGK’ya sunulan rapor
     <br>
      <br>
       Prof. Abdulhaluk Çay’dan sözediyoruz. MHP lideri Devlet Bahçeli’nin başından beri yakın arkadaşı olan Çay, 1999 seçimlerinden sonra MHP’nin büyük başarısının ardından koalisyon ortağı olduğunda koltuğu da hazırdı; Türk cumhuriyetleri ile olan ilişkileri koordine edecekti. Göreve hızlı da başladı. İlk olarak, Dışişleri Bakanlığı ile irtibatlı olan ve başından beri gerçek görevlerini yerine getirememesinden şikayetçi olunan (TİKA) Türk İşbirliği ve Kalkınma İdaresi Başkanlığı’nın kendi idaresine geçmesini temin etti, bu kurumun yasal/yapısal dönüşümünü gerçekleştirdi. Bunun yanında MGK’ya geçtiğimiz Ağustos ayında sunduğu raporda Türk cumhuriyetleriyle ilgili devletin atması gereken adımları bir bir sıraladı, aksi halde bu ülkelerin elimizden kayıp gideceğini ısrarla vurguladı. Bakan’ın MGK’ya kadar gidip rapor vermesinin altında yatan gerçek aslında ‘gelecekte olacakların’ da bir nevi habercisiydi; ‘iletişimsizlik.’
       <br/>
       <br/>
       Çay’ı küstürdüler...
       <br/>
       <br/>
       Bakan Çay göreve geldiğinden bugüne kadar sözkonusu cumhuriyetlerle ilgili hazırlıklar yaptı, bu ülkelere birçok kez gitti, sorunları yerinde dinledi ve yapılması gerekenleri projelendirdi. Ama bu projelerine bugüne kadar iki devletten de bir cevap alamadı. Bunlardan birisi icradan sorumlu hükümet. Koalisyon hükümeti bugüne kadar Çay’ın çalışmalarına kayıtsız kaldı. Bunun da ötesinde, TİKA’dan sorumlu bakan olarak Orta Asya politikalarında devre dışı bırakıldı. Bunlardan ilki, Devlet Bakanı Mehmet Keçeciler’in Pakistan’a gönderilmesi oldu. Bakan Çay buna bir anlam verememişti. Bir adım sonrasındaki sorun ise, ABD’nin Afganistan’a müdahalesi öncesinde yine Pakistan’a Devlet Bakanı Şükrü Sina Gürel’in gitmesi oldu. Üstelik de kendisinin bu ülke KEK Eşbaşkanı olmasına rağmen... Sadece bunlar mı? Bakan Çay’ın Dışişleri Bakanı ile de yıldızı çoğu kez barışmadı. Çay ‘Hariciye’nin, kendi bakanlığını ‘iki başlılığı gerekçe göstererek’ bilinçli olarak dışladığı kanısını taşıyor. Son olarak Dışişleri Bakanı İsmail Cem’in, Türk cumhuriyetlerinin Ankara büyükelçilerine verdiği kahvaltıya çağrılmaması, bir haber bile verilmemesi Çay’ı büyük bir hayal kırıklığına uğrattı. Aksiyon’a bu konuda özel demeç veren Çay şunları söylüyor; “MGK’ya sunduğum raporda da dile getirdim. Bu bakanlığın koordinatör bakanlık olması lazım. Yani ciddi bir bütçesi ve uygulama gücü bulunsun. Böyle dediğimizde diyorlar ki ‘iki başlılık’ olur. O zaman ona göre önem vermeleri lazım bölgeye. Bunu da yapmıyorlar. Ne yapıyorlar, ne de yaptırıyorlar. Bakın bölgede eğitim meselesini daha yeni hallettim. Büyükelçiliklerin eğitim müşavirleri yıllardan beri yoktu, yeni tayin ettirdim.” Cumhurbaşkanı Ahmet Necdet Sezer’in bu projelerine destek verdiğini ancak kendisinin elinde bir yaptırım gücünün bulunmadığını dile getiren Çay, icranın bu projeleri uygulaması gerektiğinin altını çiziyor. İşte, Çay’ı ikinci devlet’le, yani aynı zamanda partisinin de liderliğini yapan Devlet Bahçeli’yle karşı karşıya getirmesi de bu noktada başladı.
       <br/>
       <br/>
       Devlet’e iki ay süre
       <br/>
       <br/>
       Bakan Çay ve Bahçeli esasen birçok bakımdan birbirlerine benzeyen iki politikacı. Ancak Bakan Çay bu göreve geldikten sonra, Bahçeli’den yeteri kadar destek göremedi.  Ancak Bakan Çay’ı bu çerçevede asıl ilgilendiren bir başka konu, MHP Genel Merkezi’ndeki bazı yetkililerin tavırlarıydı. Bakan’ın yakın çevresine ‘Genel Merkez’deki bazıları tarafından bilinçli olarak yıpratılmak istendiğini’ söylediği bildiriliyor. Bakan Çay, bu konuda konuşmak istemiyor. Ancak, Çay’ın icradan sorumlu olarak Başbakan Ecevit’e ve lideri Bahçeli’ye işlerin düzene sokulması için iki ay süre verdiği, bu süreden sonra konumunu yeniden gözden geçirebileceği konuşuluyor.
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12958), [web.archive.org (arşiv bağlantısı)](http://web.archive.org/web/20050227161422/http://www.aksiyon.com.tr:80/detay.php?id=12958)
