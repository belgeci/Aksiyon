# Bır ıhtımal daha var

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227031357im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031357im_/http://www.aksiyon.com.tr/resim/363/10.jpg" vspace="5"/>
  </p>
 </font>
 <font class="content">
  Köy Hizmetleri Genel Müdürlüğü’nün lağvedilmek istenmesinde dört temel ihtimal yatıyor; 1—Devletin küçültülmek istenmesi, 2—Yaklaşan seçimler, 3—Gizli protokol, 4—Eyalet sistemine geçişte ilk adım...
 </font>
 <br/>
 <p>
  <font class="content">
   “Proje, ilk bakışta insana “Vallahi güzel” dedirtecek şekilde ambalajlanmış. Çünkü Anadolu’nun en ücra iki köyü arasındaki yol ihtiyacını Ankara’daki genel müdürlüğün bürokratları nereden bilsin?
   <br>
    <br>
     İyi de... Aziz vatanımda işleyiş öyle değil ki...  Yetki ve makineler illere devredilince o ildeki iktidar partisi örgütleriyle milletvekilleri ertesi gün valinin karşısına dikilip, —biraz da aba altından sopa göstererek— “Sayın Valim, bizim için şu ilçenin sorunları önemli. Onları öncelikle çözmenizi rica ediyoruz” deyince ne olacak? Oysa bugünkü usule göre vali, tüm ilin ihtiyaçlarını yıllık programda öneriyor. Genel müdürlük de olanaklara göre bunları dikkate alıp uyguluyor. Böylece partizanlık asgari düzeye iniyor.
     <br>
      <br>
       Şimdi söyleyin... Hangisinin yararı, hangisinin sakıncası fazla...
       <br/>
       <br/>
       Hem... Yetkiyi, iş makinelerini ve personeli devredince bir şey değişmiyor ki... Sadece Köy Hizmetleri, DSP’ye ait Devlet Bakanı’ndan alınıp ANAP’a bağlı İçişleri Bakanı’na bağlanmış oluyor.
       <br/>
       <br/>
       Mesut Yılmaz öneriye o nedenle destek veriyor olmasın?”
       <br/>
       <br/>
       Bu satırlar, Hürriyet’in etkili başyazarı, Basın Konseyi Başkanı Oktay Ekşi’ye ait. Ekşi, Köy Hizmetleri Genel Müdürlüğü’nün lağvedilip il özel idarelerine devredilmesine ağırlıklı olarak ‘son cümlesindeki gerekçe’yle karşı çıkıyordu. Ne de olsa Başbakan Bülent Ecevit, Köykent Projesi’ni, kendi yazılarından ilham alarak başlatmış, hatta proje denetlemelerinde kendisini hemen yanında oturtmuştu. Bu projenin gerçekleşmesinde ise Köy Hizmetleri’nin destekleri unutulmazdı.
       <br/>
       <br/>
       En üst düzeyde temas
       <br/>
       <br/>
       Şöyle ya da böyle bir gerçek vardı; sözkonusu genel müdürlüğün lağvedilmesi için koalisyonun bir ortağı düğmeye basmıştı. Yaklaşık bir aylık bir süre içinde bu görüşünü yüksek sesle dile getirmeye başlayan koalisyonun küçük ortağı Anavatan Partisi kurmaylarının ardından, genel başkan Mesut Yılmaz  da çıktığı bir televizyon programında partisinin bu görüşünü açıktan bildirmişti.
       <br/>
       <br/>
       Ancak konuya ilişkin en bariz ifadeler, devlet sistemini ve bürokrasiyi iyi bilen Devlet Bakanı Mehmet Keçeciler’den geldi. Bakan Keçeciler, hükümet programı yazılırken Köy Hizmetleri’nin İl Özel İdareleri’ne devredileceğini bilmeyen siyasi yetkili olmadığını söyledi. Keçeciler, ‘‘ANAP Köy Hizmetleri’ni kaldırmak istiyor da başkaları koruyor şeklinde bir durum ortaya çıktı. Hükümet programı yazılırken, Köy Hizmetleri’nin İl Özel İdareleri’ne devredileceğini bilmeyen siyasi yetkili yoktu. Herkes biliyordu. Köy Hizmetleri’yle ilgili tasarrufumuz hükümet protokolüne tamamen uygundur” görüşünü de ekliyordu.
       <br/>
       <br/>
       MHP de soğuk
       <br/>
       <br/>
       ANAP’ın bu derece hararetle savunduğu, Genel Müdürlüğün yaklaşık 3 yıldır sorumluluğunu taşıyan DSP’nin ise en az bu kadar karşısında yeraldığı lağvetmenin nasıl gerçekleşebileceği, hayata nasıl geçirilebileceği ise tam bir muamma. Çünkü kurumun ortadan kaldırılıp yerel birimlere devri için yasa gerekli. Yasanın hazırlanıp Meclis’e sevki durumunda dahi yasalaşabilme ihtimali çok uzak görünüyor. Çünkü düzenlemenin TBMM'den çıkması için hemen her aşamada DSP’nin desteğine ihtiyaç bulunuyor. Ancak Başbakan’ın okey demesi durumunda Meclis’ten alınacak bir yetkiyle Kanun Hükmünde Kararname ile bunun düzenlenmesi de formüller arasında. Bu arada, Köy Hizmetleri’nin, DSP’nin uhdesinden alınıp, valiliklere bağlı il özel idarelerine bağlanmasına koalisyonun ikinci büyük ortağı MHP de sıcak değil, temkinli yaklaşıyor. MHP kurmaylarının gerekçesi ise açık; “Valilikler İçişleri Bakanlığı’na, İçişleri Bakanlığı da ANAP’a bağlı. Böyle bir durumu arzu etmeyiz...”
       <br/>
       <br/>
       Çok ihtimalli senaryo
       <br/>
       <br/>
       DSP’li vekillerin karşı çıktığı, MHP’nin soğuk yaklaştığı, ANAP’ın ise bir an önce gerçekleşmesini istediği bu genel müdürlüğün ortadan kaldırılması niçin bu kadar sorun oldu, peki? Bu sorunun ‘çoktan seçmeli’ cevabı bulunuyor. Başkent’teki kulislere göre lağvedilmek isteğinin arkasında 4 ihtimal var;
       <br/>
       <br/>
       1—Devlet küçültülmek isteniyor: ANAP gerçekten de —son dönemlerde sıkça dile getirdiği gibi— Avrupa Birliği yolunda olan Türkiye’de devletin küçültülmesi gerektiği inancını taşıdığı için böyle bir eylem içinde. Devletin küçültülmesine bir yerlerden başlamak gerekiyordu, piyango bu genel müdürlüğe vurdu.
       <br/>
       <br/>
       2—Yaklaşan seçimler: Bugünlerde iki partide seçime hazırlık çalışmaları dikkat çekiyor; ANAP ve MHP. Köy Hizmetleri Genel Müdürlüğü, köylü seçmenlerle iletişim kurmada neredeyse başat rol oynuyor. Köylerin yolları, suları, kanalizasyonları ve öteki temel bazı ihtiyaçlarına bu genel müdürlük cevap verebiliyor. Deyim yerindeyse seçmenle yüzyüze iletişim kurmada önemli bir fonksiyonu var, kurumun. Hatta 1999 seçimlerinden sonra koalisyon görüşmeleri yapılırken, Başbakan Ecevit’in bu genel müdürlüğü özellikle tercih ettiği biliniyor. 1999 seçimlerinde DSP’nin başarısında yine bu kurumun kısa süreli çalışmalarından sözedilir. İşte yaklaşan seçimler öncesinde, ANAP lideri Yılmaz’a verilen raporlarda da bu notların iletildiği ve Başbakan Yardımcısı’nın bu anlamda atağa geçtiği öne sürülüyor. Tabii, MHP’nin yeni yapılanmaya karşı çıkması da aynı gerekçeye dayanıyor.
       <br/>
       <br/>
       3—Köy Hizmetlerinin, il özel idarelerine devrinde en güçlü gerekçelerden birisini ise ‘gizli protokol’ oluşturuyor. Kulislere göre, koalisyon görüşmeleri sırasında gerçekleştirilen gizli protokolle, hükümetin kurulmasından sonra bir yıl içinde Köy Hizmetlerinin İçişleri’ne devri kararı alındı. Şu andaki tartışmaların odağında da bu protokol var.
       <br/>
       <br/>
       4—Bir senaryoya göre de değişiklik, gelecekte oluşturulacak eyaletler sistemine geçişte ilk adım olacak. Yetkilerin mahalline devri, böyle bir sistem değişikliğini kolaylaştıracak.
       <br/>
       <br/>
       Senaryolar böyle. Hangisinin doğru olduğunu şimdiden söylemek zor. Sizce hangisi?..
       <br/>
       <br/>
       “Bu yükü taşıyamıyoruz”
       <br/>
       <br/>
       Devlet Bakanı Mehmet Keçeciler Aksiyon’un sorularını cevapladı;
       <br/>
       <br/>
       Türkiye’nin 2.800.000 personeli kaldıracak gücü yok. Evvela bunu belirlemeliyiz. Bu fakir millet bu kadar ağır bir bürokrasi yükünü kaldıramıyor. Bunu normal şartlara, modern devletlerdeki şartlara getirmemiz lazım. Bu durum bu hükümet döneminde meydana gelmiş bir şey değil. Aksine bu  dönem kadrolar azaldı, zapturapt altına alındı. Unutulmaması lazım gelen husus şudur: Türkiye, bir hukuk devletidir. Emeklilik için belli şartlar vardır. Bu şartlar olmadan insanları işten  çıkartmak mümkün değil. Dolayısıyla memurlarımızın, işçilerimizin telaşa kapılmasına, endişeye düşmesine, yasal haklarından geriye gidecekleri düşüncesine kapılmalarına hiç gerek yok. Anayasa’da değişiklikler yapıyoruz. İnsan hakları geliştirilirken, işçi hakları geriye götürülür mü?
       <br/>
       <br/>
       Türkiye’nin içinde bulunduğu ekonomik şartlar içerisinde, bizim bu kadar ağır devlet makinesini çalıştıracak durumumuz yok. Milletimiz bu bedeli ödeyecek durumda değil. O halde hep beraber bu tasarruf tedbirlerini alacağız. Devlet ne yapar? Standart koyar, sağlıklı ihaleler yapar. Diğer
       <br/>
       <br/>
       işleri özel sektöre bırakır. İşi vatandaş yapar.  Devlet onları kontrol eder, parasını öder. Devleti küçültmenin iki önemli yolu var. Birisi, özelleşme, birisi yerelleşme. Özelleşmeye doğru gitmek mecburiyetindeyiz. Düşündüğümüz modele geçiş için bir başlangıç yapmak mümkün olabilir. Güçlü devlet, memur, İşçi sayısı çok fazla olan devlet değildir. Güçlü devlet, ekonomisi sağlam olan devlettir. Herkesi devlet memuru yaparak, devlette iş vererek kamuda işsizlik sorununu çözmemiz mümkün değil. Bizim devlet yapımız benimsediğimiz ekonomik modele uygun değil. Eski dönemlerden, karma ekonomi döneminden kalma, devlet ağırlıklı bir yapımız var. Köy Hizmetleri’nin verimli çalışması, ‘yerinden yönetim ilkesiyle’ mümkün olabilir. Çalışanları telaş etmesinler. Her birinin  kazanılmış hakları zayi edilmeyecektir. Köy Hizmetleri’nin ortadan kaybolacağı anlayışı son derece yanlıştır.
       <br/>
       <br/>
       e—mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12374), [web.archive.org (arşiv bağlantısı)](http://web.archive.org/web/20050227031357/http://www.aksiyon.com.tr:80/detay.php?id=12374)
