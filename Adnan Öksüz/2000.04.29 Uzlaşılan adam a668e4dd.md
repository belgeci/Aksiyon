# Uzlaşılan adam

*Adnan Öksüz 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1973 seçimlerinde de öyle olmuştu. Ecevit'in önerisi üzerine, görev süresi dolan Cevdet Sunay'ın yerine Anayasa Mahkemesi Başkanı Muhittin Taylan aday gösterilmek istenmiş ancak bu son anda yine Sunay tarafından engellenmişti.
  </font>
 </div>
 <div id="newsText">
  <font class="detail-text">
   Üstelik, şimdiki gibi, kararın arkasında ciddi bir konsensüs oluşmuş, Demirel'in de desteği sağlanmıştı. Ama o formül tutmadı. Aradan yıllar geçtikten sonra yine Bülent Ecevit bu kez başbakan olarak, yine bir Anayasa Mahkemesi başkanını, cumhurbaşkanı adayı olarak öne sürdü.
   <br/>
   <br/>
   Koalisyonu oluşturan hükümet ortakları (DSP, MHP ve ANAP) ile muhalefet partileri Fazilet Partisi ve DYP, Anayasa Mahkemesi Başkanı Ahmet Necdet Sezer üzerinde tam bir fikir birliğinde bulunduklarını açıkladılar. Açıklamayı yapan Ecevit bunun cumhuriyet tarihinde bir ilk olduğunu bildirdi.
   <br/>
   <br/>
   Son isim; Sezer
   <br/>
   <br/>
   Köşk seçimleri sürecinde taktik savaşı son ana kadar devam etti. Adaylık başvuru süresinin sona erdiği geçtiğimiz hafta salı akşamına kadar partiler arasında yoğun bir trafik gerçekleşti. Geçtiğimiz pazartesi günü koalisyonu oluşturan parti liderleri arasında dokuz saatlik maraton yaşandı. Maraton sonunda, Başbakan Bülent Ecevit ortak adaylarının Anayasa Mahkemesi Başkanı Ahmet Necdet Sezer olduğunu açıkladı.
   <br/>
   <br/>
   Bu açıklama ve isim esasen tam bir sürprizdi. Kimse bu ismi beklemiyordu, kulislerde kısmen konuşulmasına karşılık...
   <br/>
   <br/>
   Hesaplar altüst olmuştu. İsimler üzerinde yapılan tüm değerlendirmeler bir bakıma boşa çıkmıştı.
   <br/>
   <br/>
   İyi de kimdi Ahmet Necdet Sezer?
   <br/>
   <br/>
   A. Necdet Sezer adını Türkiye ilk kez 1998'de Anayasa Mahkemesi Başkanı olarak, Refah Partisi'nin kapatılması kararını okurken tanıdı. Televizyonlardan naklen verilen karar konuşmasında Ahmet Necdet Sezer ilk kez kamuoyunun önüne çıktı. Bundan sonra da ortalıklarda fazlaca gözükmedi. Sadece Yüksek Mahkeme'nin kuruluş yıldönümlerindeki konuşmalarıyla dikkat çekti.
   <br/>
   <br/>
   Sezer'in bu alandaki ilkesi şuydu; "Hukukun kendi kararları vardır, o konuşulur".
   <br/>
   <br/>
   Türkiye'nin sivil cumhurbaşkanları 8. Cumhurbaşkanı Turgut Özal ile 9. Cumhurbaşkanı Süleyman Demirel gibi, Sezer de cuma namazı kılıyor ve orucunu tutuyor. Çevresinde muhafazakar biri olarak tanınıyor. Makam aracını zorunlu olmadığı sürece kullanmıyor.
   <br/>
   <br/>
   Gazetecilerin, özellikle yargı muhabirlerinin pek hoşlanmadıkları bir isim Sezer; demeç vermeyi, sık sık çeşitli konularda görüşlerini iletmeyi ve her platformda boy göstermeyi sevmiyor. Bu özelliğiyle, Yüksek Mahkeme'nin eski başkanlarından Yekta Güngör Özden'le yüzdeyüz çelişen bir özelliği önplana çıkıyor. Gazetecilere beyanat vermediği gibi kendi alanında da önde gözükmekten özellikle kaçındı, Sezer; ikinci konumda kalmayı yeğledi. CNN Türk'ün genel müdürü ve Milliyet Gazetesi köşe yazarlarından Taha Akyol ile geçmişten kaynaklanan bir dostluğu olduğu biliniyor.
   <br/>
   <br/>
   Arkadaşları ne diyor?
   <br/>
   <br/>
   Ahmet Necdet Sezer, geldiği yere bir bakıma, o meşhur tabirle, tırnaklarıyla kazıyarak gelmiş. Bu sebeple her geçtiği yerde birçok insanla teması olmuş bir isim. Yakın arkadaşlarının ve ünlü hukukçuların görüşleri de bu doğrultuda yoğunlaşıyor. Başkent'in ünlü hukukçularından, DYP Amasya Milletvekili ve Meclis Anayasa Komisyonu eski Başkanı Ahmet İyimaya da Sezer'in özelliklerini şu şekilde sıralıyor; "Dürüst, objektif, hakem fonksiyonunu en iyi bir şekilde icra edebilecek bir hukukçu". İyimaya, Sezer'in bir özelliğinin daha altını çiziyor; 'Avrupa Birliği yolunda iyi bir cumhurbaşkanı olur'. Belli bir süre geçtikten sonra Sezer'in cumhurbaşkanlığı koltuğunu çok iyi doldurabileceğine dikkat çeken İyimaya, demokratikleşme kapsamındaki adımların Sezer'le çok daha kolay atılabileceğini de ekliyor.
   <br/>
   <br/>
   FP'nin desteği
   <br/>
   <br/>
   Sezer'in adaylığının gündeme gelmesinden sonra en beklenmeyen tepki, Meclis'in üçüncü büyük partisi Fazilet Partisi'nden geldi. FP, beklenenin aksine Sezer'in adaylığını destekliyordu. Bazı çevrelerin 'Refah Partisi'nin kapatılması kararının altında Sezer'in imzası bulunuyor, bu sebeple bu parti Sezer'e destek vermez' şeklindeki görüşlerine karşılık, Fazilet Partililer, demokrat ve Türkiye'nin önünü açabilecek bir aday olması özelliklerini öne çıkararak, Sezer'e destek vereceklerini söylediler. Bunda, bir süre önce, milliyetçimuhafazakar eğilimlerinin ağırlıkta olduğu Yüksek Mahkeme üyesi Haşim Kılıç'ın, Mahkeme Başkanvekilliğine getirilmesinde, Sezer'in destek vermesi de büyük rol oynadı. Kılıç, Refah Partisi'nin kapatılması kararına karşı çıkmış, karara şerh koymuştu. Sezer, Yüksek Mahkeme'nin Başkanvekilliğine Kılıç'ın getirilmesine destek vermesi dolayısıyla da belli çevrelerin eleştirilerine uğramıştı. Hülasa, RP'nin kapatılması kararı dolayısıyla hemen hiçbir Fazilet Partilinin, Sezer'e gönül koymadığı anlaşılmıştı. FP'liler, RP'nin kapanması kararı metninin altında Sezer'in imzasının bulunmasına ise değişik bir yorum getiriyorlardı; "Sezer, önünde sonucu belli, hazır bir karar buldu".
   <br/>
   <br/>
   Son konuşması...
   <br/>
   <br/>
   Sezer'in Yüksek Mahkeme'nin 38. kuruluş yıldönümü dolayısıyla yaptığı son konuşması da, aday olacağı belli olmasına karşılık benzer demokratik çizgiler taşıyordu. Sezer, cumhurbaşkanının görev ve yetkilerinin sınırlandırılmasını, 1982 Anayasası ile cumhurbaşkanına tanınan yetkilerin parlammenter sistemin yanısıra hukuk devletine aykırı olduğunu hatırlattı. Yürütmenin başı olarak cumhurbaşkanının idari işlem ve eylemlerininin yargı denetimi dışında tutulamayacağını bildirdi. "Anayasaya göre cumhurbaşkanı yalnız yürütme organı içinde değil, tüm devlet yapısında üstün bir konuma ve önemli yetkilere sahip bulunmaktadır" diyen Sezer'e göre 'Anayasa'nın 104. Maddesi'nde cumhurbaşkanına verilen yetkiler, parlamenter demokrasinin sınırlarını aşıyor'du. Sezer, demokratik devlet düzeninde ulusal iradeyi temsil eden parlamento dışında sorumsuz bir cumhurbaşkanının yönetimi paylaşması ve tek başına önemli yetkiler kullanmasını 'kabul edilemez' bulduğunu da deklare etti. Sezer bu noktada Anayasa Mahkemesi üyelerinin cumhurbaşkanınca seçilmesinin de yargı bağımsızlığıyla başdaşmayacağını söyledi.
   <br/>
   <br/>
   1961 Anayasası'nı özgürlükçü, 1982 Anayasası'nı ise özgürlükler açısından kısıtlayıcı bulan Sezer, cumhurbaşkanın tek başına yapacağı işlemlerin yargı denetimine açık olması gerektiğini dile getirdi. "Anayasanın 121 ve 122. maddesi ile geçici 15. maddesinin, Milli Güvenlik Konseyi tarafından çıkarılan kanun ve kararnamelerin yargı denetimi dışında tutulması hukuk devleti ile bağdaşmaz. Bunları yargı denetimine tabi tutmak gerekir" görüşleri de yine Sezer'e ait.
   <br/>
   <br/>
   Yüksek Askeri Şura Kararları'nın yargı denetimine açık olması gerektiğini de son konuşmasında ifade etti.
   <br/>
   <br/>
   Kısacası, Sezer, adaylığının ilan edildiği gün yaptığı konuşmada tam bir demokratik manifesto ilan etti. Konuşma, Yargıtay Başkanı Sami Selçuk'un ünlü konuşmasına atfedildi, bu yönüyle...
   <br/>
   <br/>
   Belli olmaz mı?
   <br/>
   <br/>
   Meclis'te grubu bulunan 5 liderin de ortak imzasıyla cumhurbaşkanlığına aday gösterilmesi, Sezer'in ilk turda gerekli anayasal çoğunluğu sağlayıp Köşk'e rahat çıkabileceği anlamını taşıyor. İlk turun yapıldığı gün olan 27 Nisan'da Aksiyon baskıya gönderildiği için Sezer için 'yeni cumhurbaşkanı' diyemiyoruz. Çünkü siyasette, her dakika yeni bir gelişme oluyor, dengeler bir anda değişebiliyor. Kaldı ki, başka güçlü adaylar da sözkonusu. Turun/turların, başından beri seçimin güçlü adaylarından biri olarak gösterilen Meclis Başkanı Yıldırım Akbulut'la Sezer arasında geçeceği söylenebilir.
   <br/>
   <br/>
   <br/>
   <br/>
   Sezer'in özgeçmişi
   <br/>
   <br/>
   Koalisyonu oluşturan partilerin, FP ve DYP'ye cumhurbaşkanı adayı olarak önerdiği Anayasa Mahkemesi Başkanı Ahmet Necdet Sezer Afyon'da 13 Eylül 1941'de dünyaya geldi. Sezer, 1958'de Afyon Lisesi'nden, 1962'de Ankara Üniversitesi Hukuk Fakültesi'nden mezun oldu. Askerliğini Kara Harp Okulu'nda yedek subay olarak yapan Sezer, sırasıyla Dicle, Yerköy hakimlikleri ve Yargıtay Tetkik Hakimliği görevlerinde bulundu.
   <br/>
   <br/>
   Medeni Hukuk alanında 1977 ve 1978'de Ankara Hukuk Fakültesi'nde yüksek lisans öğrenimi yapan Sezer, 7 Mart 1983'te Yargıtay üyeliğine seçildi. Sezer, Yargıtay 2. Hukuk Dairesi üyesi iken Yargıtay Genel Kurulu'nca belirlenen 3 aday arasından cumhurbaşkanı tarafından, 27 Eylül 1988'de Anayasa Mahkemesi üyeliğine atandı. Sezer, 6 Ocak 1998'de Anayasa Mahkemesi Başkanlığı'na seçildi.
   <br/>
   <br/>
   Sezer, evli ve 3 çocuk babası.
   <br/>
   <br/>
   Email: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6128-uzlasilan-adam.html), [web.archive.org (arşiv bağlantısı)](http://web.archive.org/web/20131016092445/http://www.aksiyon.com.tr:80/aksiyon/haber-6128-uzlasilan-adam.html)
