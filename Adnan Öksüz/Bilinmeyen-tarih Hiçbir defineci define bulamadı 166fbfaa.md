# Hiçbir defineci, define bulamadı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050225005811im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005811im_/http://www.aksiyon.com.tr/resim/389/54.jpg" vspace="5"/>
  </p>
 </font>
 <font class="content">
  “Bugüne kadar elinde bir define haritası veya define krokisiyle resmen müracaat ederek define kazısı yapmış olan hiç kimsenin en ufak bir define parçası dahi bulduğuna tanık olmadım”
 </font>
 <br/>
 <p>
  <font class="content">
   Mehmet Akif Işık. İki kez (1989–1992 ve 1996–1997 yıllarında) Kültür Bakanlığı Anıtlar ve Müzeler Genel Müdürlüğü görevinde bulundu. Özellikle bu dönemlerinde görevi gereği definecilerle çok yakından çalıştı, sorunlarıyla ilgilendi, onların ruh dünyalarını gözlemledi. Tüm bu tecrübelerinden yola çıkarak, özellikle yaz mevsiminin yaklaştığı ve definecilerin işbaşı yapacağı bu günlerde ilginç bir uyarı yapıyor; “Bugüne kadar ben define bulan defineciye rastlamadım. Bu tamamen tesadüfidir. Defineciler ellerindeki haritalarla kendilerini kandırırlar ancak. O kadar emek ve para da boşa gider..”
   <br>
    <br>
     Harita ve krokiler gerçek dışı
     <br>
      <br>
       Bu ilginç çıkışın sahibi Işık, Kültür Bakanlığı bünyesinde müze asistanlığı, müfettişlik, başmüfettişlik, Teftiş Kurulu Başkan Yardımcılığı, Teftiş Kurulu Başkan Vekilliği ve iki dönem de Anıtlar ve Müzeler Genel Müdürü olarak (yaklaşık 30 yıl) görev yaptı. Bu görevleri esnasında birçok define kazısına Bakanlığı temsilen kazı başkanı olarak katıldı, Türkiye’deki bütün müzelerde yapmış olduğu teftişler sırasında diğer dosyalarla birlikte tüm define dosyalarını da inceledi. Ama, bugüne kadar elinde bir define haritası veya define krokisiyle resmen müracaat ederek define kazısı yapmış olan hiç kimsenin en ufak bir define parçası dahi bulduğuna tanık olmadı. “Define bulunamayışının nedeni bence, definecilerin veya define meraklılarının ellerindeki harita veya krokilerin hayali olmasıdır. Yani bu haritalar– krokiler birilerini yanıltmak üzere o bölgeyi iyi bilenler tarafından çizilmektedir. Bu çizimler genellikle para karşılığı meraklılarına satılmakta, bazen de sırf o kişiye eziyet vermek amacı güdülmektedir. Özellikle yurt dışından gelen haritalarda bu husus rahatlıkla sezilebilmektedir” diyen Işık’a göre bu merak ‘harita veya krokiler dışında bir de; o bölgede vaktiyle yaşamış olan çok zengin bir kişi veya bir eşkıyanın hayatının abartılı olarak hikaye edilmesi ve bu hikayenin zamanla kulaktan kulağa aktarılırken, araya, bu kişilere ait gizli hazinelerin de bulunabileceği konusunun girmesi ile bazı saf define meraklılarının hikayede geçen defineyi aramaları şeklinde de’ olabiliyordu. Işık, definecilerin elindeki harita ve krokilerin gerçek dışı olduğunu kendilerinin çoğu kez bildiğini ama define arayanlara bunu kabul ettirmenin çok zor olduğunu da belirtiyor; “Zira kendilerini bu işe öylesine kaptırmışlardır ki hiç kimseyi dinleyecek durumda değillerdir. Tek emelleri kazı yapıp defineyi bulmaktır. Define kazısı yapılıp hiçbir şey çıkmadığını gördüklerinde yine de bunu ellerindeki haritanın sahteliğine bağlamamakta ve genellikle ‘Bizden önce birileri gelip burayı kazıp defineyi almış’ demekte, bazen de ‘kazı sırasında gerekli duaları okumadık, toprağın üzerine horoz kanı akıtmadık v.s. gibi sözler söyleyip definenin toprağa dönüştüğünü veya cinlerin definenin üzerine oturduğu için görülemediğini’ söyleyerek haritanın gerçek olduğu yolundaki inançlarını sürdürmektedirler.”
       <br/>
       <br/>
       Bakan bile devreye girdi
       <br/>
       <br/>
       Peki Işık’ın şahit olduğu böylesi bir öykü var mıydı gerçekten? Bu soruya evet diyor. Hem de bu öyküyü kitaplaştırmıştı, eski genel müdür. Çanakkale yöresinde başından geçenleri roman tarzında ‘Öldüren Define’ adıyla kitaplaştıran Işık, genel müdürlük görevi sırasında başından geçen bir kazı hikayesini de şöyle anlatıyordu; “Bir gün dönemin bakanı beni telefonla arayarak çok önemli bir konu olduğunu, acilen makamında beklediğini söyledi. Hemen gittim. Makamında, milletvekili olarak tanıştırıldığım biriyle oturuyordu. Bakan hemen söze girdi ‘Akif Bey, çok önemli bir define konusu var. Gaziantep’in .... köyünde küp içerisinde altın heykeller bulunmuş, bulan köylü çekindiği için müzeye götürememiş, milletvekilini olaydan haberdar etmiş, milletvekili arkadaş da heykellerin fotoğraflarının çekilerek gönderilmesini istemiş. İşte altın heykellerin fotoğrafları’ diyerek fotoğrafları bana uzattı. Fotoğraflara bakar bakmaz sanki bana ‘biz sahteyiz’ diyorlardı. Bu heykellerin orijinal olmadıklarını belirttiğimde, ‘Fakat nasıl olur, bulan kişi yemin ederek bunları tarlasında çift sürerken bir küp içerisinde bulduğunu ve altın olduklarını söylüyor’ deyince, bu ciddi iddia karşısında ben de tereddütte kaldım, heykelleri görmeden sahteliği konusunda ısrar etmek hoş olmayacaktı. Bakan bey bu işin çok önemli olduğunu, konuyla bizzat benim ilgilenmemi istedi.”
       <br/>
       <br/>
       Zengin hayaller..
       <br/>
       <br/>
       Bakan talimatının ardından Genel Müdür Işık, yanına iki uzman alıp Gaziantep’e gider. Ev halkı merakla kendilerini beklemektedir. İçeri girdikten sonra kapıları sıkıca kaparlar ve yatak odasında karyolanın altına gizledikleri bezlere sarılmış çıkını çıkarıp heyetin önüne koyarlar. Gerisini Akif Işık’tan dinleyelim; “Köylü, bezleri titiz bir şekilde açtı ve içinden çıkardığı kırık bir küp ile üç adet heykelciği masanın üzerine koydu. Odadaki herkesin meraklı bakışları benim üzerimdeydi. Heykelleri görür görmez tebessüm ederek başımı olumsuz anlamında sallayınca köylülerin meraklı yüz ifadelerinin yerini üzüntü aldı. Heykeller sahte idi ve altın suyuna batırılmıştı, heykellerin içinde bulunduğu küp ise, yeni bir testinin üzerine alçı ve toprak karışımı bir çamur sıvanmak suretiyle eskiye benzetilmeye çalışılmış ve ortasına da kabartma bir haç yapılmıştı. Bu durumu uzun uzun açıkladıktan sonra, bulan köylüye ısrarla, ‘herhangi bir kişiye bunun için para kaptırıp kaptırmadığını’ sordum. Köylü yemin ederek hiç kimseye para kaptırmadığını, tarlasında çift sürerken küpü bulduğunu söyledi. Köylünün büyük oğlu bu işe çok üzülmüştü, zira bizim yola çıktığımızı öğrendikten sonra, elde edeceği parayla traktör, taksi, ev alacağı hayalini kurarak geceyi zor geçirmiş olduğunu bize anlattı. Şimdi bu olayın bir tek açıklaması vardı, o da; birileri define meraklılarına oyun hazırlamış ve testiyi de bu köylünün tarlasına gömmüştü. Ancak, daha oyun gerçekleşmeden köylü tesadüfen bu küpü bulup çıkardığı için oyun bozulmuştu. Odadakilere bu hususu anlattıktan sonra kalplerinde en ufak bir şüphe kalmaması için bizimle birlikte Gaziantep’e gelmelerini söyledim. Heykelleri ve testiyi alıp müzeye gittik, kuyumcular odasından bir kuyumcunun müzeye gönderilmesini rica ettik. Gelen kuyumcu da heykelleri görünce bunların altın olmadığını söyledi ve içleri rahat etsin diye, birlikte getirdiği kimyevi madde ile de gerekli test işlemini yaptı. Sahte heykeller ve küp, köylünün muvafakati alındıktan sonra müzede bir vitrin içerisinde ziyaretçilerin dikkatine sunulmak üzere teşhire konuldu.” Işık, benzer olaylara Gaziantep’in bir başka köyünde ve Erzurum’da da rastladıklarını ekliyor.
       <br/>
       <br/>
       Milyon dolarlarımız kaçırıldı
       <br/>
       <br/>
       Peki eski eser kaçakçılığı ile definecilik aynı şeyler miydi? Bu işin uzmanı olan M. Akif Işık bu ikisinin farklı uğraşlar olduğunu dile getiriyor; “Eski eser kaçakçılığı; kaçak kazılar yoluyla bulunan tarihi eserlerin veya müze ve ören yerlerinden çalınan eserlerin yurt içinde pazarlanması veya yurt dışına kaçırılmasıdır. Maalesef bugün için yurt dışına kaçırılmış ve halen birçok Batı müzelerinde teşhir edilen veya depolarda saklanan çok sayıda Anadolu kökenli eser bulunmaktadır. Bu eserlerin bir kısmının ülkemize iadesi için yurt dışında davalar açılmakta ve milyonlarca dolar avukatlık ücreti ödenmek zorunda kalınmaktadır. Yani eski eser kaçakçıları hem Anadolu tarihinin önemli parçalarının, tarihi mirasımızın yok olmasına ve hem de fakir fukaranın rızkı olabilecek milyonlarca doların kaybına neden olmaktadırlar. Bu nedenle eski eser kaçakçılığını önlemenin her Türk vatandaşının görevi olması gerektiği kanaatimi burada belirtmek istiyorum.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12043), [web.archive.org (arşiv bağlantısı)](http://web.archive.org/web/20050225005811/http://www.aksiyon.com.tr:80/detay.php?id=12043)
