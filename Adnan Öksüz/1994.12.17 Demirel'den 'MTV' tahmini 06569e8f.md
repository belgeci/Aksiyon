# Demirel'den 'MTV' tahmini

*Adnan Öksüz 1994.12.17*

<div>
 <p>
  <font>
   Cumhurbaşkanı Süleyman Demirel, selefi Turgut Özal kadar Meclis’e gelmiyor. Geçtiğimiz gün Meclis televizyonunun açış konuşmasını yapmak üzere bu ziyaretlerinden birisini daha gerçekleştirdi Demirel. Meclis E Blok’un hemen altında yeralan stüdyoları gezdi, bir de konuşma yaptı.
   <br/>
   <br/>
   Cumhurbaşkanı Demirel, konuşmasına başlamadan önce stüdyoda kendisine refakat eden ve bilgi veren, eski ünlü TV spikeri ve Meclis TV Sorumlusu Ülkü Kuranel’e “Bu televizyonun adı MTV’mi?” diye sordu. Süleyman Bey, Meclis TV’den hareketle böyle bir ismin konulabileceğini tahmin etti.
   <br>
    Ancak Kuranel, “Hayır efendim. Şimdilik Türkiye Büyük Millet Meclisi Televizyonu diyoruz” dedi. Demirel, Meclis TV’nin kumanda ve yayın merkezini gezerken de, televizyonun demokratikleşmede önemli fonksiyonunun olduğunu belirtti ve “Bu yüzden demokrasimize tele demokrasi diyorlar” esprisini yaptı.
    <br>
     Meclis TV, TRT’nin 3. kanalından yayına başladı. Ancak hemen herkesin sorduğu soru şu: “Ne kadar objektif olabilecek?” Yayıncılar şu noktaların altını çiziyorlar: “Siyasi partilerin temsilcileri, özellikle iktidar partisi mensupları bugüne kadar ‘neden benim haberimi bu kadar girdin, niçin benim şu görüntümü yayınlamadın?’ gibi eleştirileri TRT yöneticilerine hep yaptılar. Hatta TRT Genel Müdürlüğü’nü bile bastılar. TRT’nin az da olsa özerk yapısı olduğu halde bunlar yaşandı. Şimdi Meclis TV, Meclis Başkanı Cindoruk’a bağlı olarak çalışacak. Ama Hüsamettin Bey de nitekim bir siyasetçi, ne kadar objektif olmaya çalışırsa çalışsın, bir partilinin talebini nasıl geri çevirecek?”
     <br>
      Bu eleştiriler bir yana, böylesi bir proje, Meclis çalışmalarının kamuoyuna daha iyi yansıması için büyük bir fırsat.
      <br>
       <br/>
       <br/>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 50 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21359), [web.archive.org (arşiv bağlantısı)](http://web.archive.org/web/20060422175339/http://www.aksiyon.com.tr:80/yazdir.php?id=21359)
