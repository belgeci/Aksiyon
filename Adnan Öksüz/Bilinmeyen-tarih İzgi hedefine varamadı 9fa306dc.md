# İzgi, hedefine varamadı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050225005107im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005107im_/http://www.aksiyon.com.tr/resim/386/32.jpg" vspace="5"/>
  </p>
 </font>
 <font class="content">
  Meclis Başkanı Ömer İzgi, 2000’de işbaşına geldiğinde, bazı hedefler ortaya koymuştu. Seçildikten sonra yaklaşık iki  sene geçmesine karşılık bu hedeflerin çok uzağında bir tablo
  <br>
   ortaya çıktı. Meclis 82. kuruluş yılını kutlarken, İzgi neleri yaptı, neleri yapamadı?
   <br>
   </br>
  </br>
 </font>
 <br/>
 <p>
  <font class="content">
   TBMM Başkanı Ömer İzgi’nin eşi Aysel İzgi, eşinin Meclis Başkanı olarak göreve başladığının ilk günlerinde “Partiye gidemiyorum. Parti çalışmalarından uzak kaldığım için üzgünüm. Bazen eşim benim bu halime üzülüyor. Ben öyle mahzun kalınca, ‘Bilseydim senin bu kadar üzüleceğini, Meclis başkanı olmazdım’ diyor. Ama olsun, önce eşim, sonra partim gelir, onun için katlanıyorum” diyordu.
   <br>
    <br>
     Aysel hanımın dile getirdiği görüş, Meclis Başkanının yüklü gündeminden kaynaklanıyordu, esasen. Meclis Başkanı, 18 Ekim 2000 tarihinde, MHP’den seçilen ilk TBMM Başkanı olarak koltuğa oturduğunda hayli iddialı sözler ifade etmiş, oldukça ideal hedefler koymuştu.
     <br/>
     <br/>
     Ne dedi, ne oldu?
     <br/>
     <br/>
     İzgi’nin göreve başlar başlamaz dile getirdiği görüşlerden birisi, Meclis’teki personel şişkinliği idi. Meclis’te danışman ve sekreter ordusu olduğunu söyleyerek “Yalnızca Meclis Başkanlığı’nın 42 danışmanı bulunuyor. Bunların ancak ikisi işime yarıyor. Emekliliği çoktan dolmuş 28 kişiden erken emekli olmasını istedim” demişti.
     <br/>
     <br/>
     Milli Saraylar ve hatta Hereke’deki halı fabrikasının bile Meclis’in yükü olduğunu vurgulamış, hükümetin devlet lojmanlarını satmayı istemesi durumunda milletvekili lojmanlarının da satılacağını kaydetmişti. TBMM Başkanı tam bu noktada Meclis’in iç işleyişi açısından ilginç bir noktanın altını daha çizmişti; Başkan, grup başkan vekillerinin otomobillerinin partileri tarafından verilmesini istemiş ve yeni otomobil alımına direneceğinin sinyallerini vermişti. Meclis Başkanının hedefleri bu kadarla kalmadı; trilyonlarca lira harcanarak yapılan davalık Meclis Genel Kurul Salonu’nun yeniden yıkılıp inşa edileceğini açıklamıştı. Ve bu konuda hedef de açıktı; yenileme çalışmaları, Temmuz 2001 tarihinde başlayacak ve üç aylık yaz tatili sırasında, Genel Kurul salonu yeniden yapılacak, Başkanlık Divanı kürsüsü ve milletvekili kürsüsü yıkılacak, bu iki kürsü aynı eski salonda olduğu biçimde yeniden yapılacaktı.
     <br/>
     <br/>
     İzgi, göreve başlarken gösterdiği ‘personel’ hedefini tutturamadı. Yeni elemanlar alınmaya devam etti, TBMM’ye. Bu arada kendisine sorulan bir soruya cevap verirken, Hüsamettin Cindoruk döneminde 978, İsmet Sezgin döneminde 61, Mustafa Kalemli döneminde 991, Hikmet Çetin döneminde 115, Yıldırım Akbulut döneminde de 246 personel alındığını bildiriyordu. Başkan’ın personel şişkinliğini önleme yolunda attığı olumlu adım ise kuşkusuz Meclis Başkanlık Müşavirlerini dağıtmasıydı. Fakat, bu başlangıçta gösterdiği hedeflerin çok uzağındaydı. Meclis’teki Daire Başkanlıklarının kaldırılacağı projesi de şimdilik akim kalmış gözüküyor. Projeye göre Daire Başkanlıkları kaldırılacak, bunun yerine Müdürler ikame edilecekti.
     <br/>
     <br/>
     Başkan’ın yapamadıklarından birisi de grup başkan vekillerine tahsis edilen makam araçlarıydı. Başkan ‘Bu araçları, partiler kendileri tahsis etsinler’ demişti ancak bunu söyledikten bir süre sonra Meclis bütçesine ‘yeni araç alımıyla ilgili’ ödenek konuluyordu.
     <br/>
     <br/>
     Meclis Genel Kurulu Salonu’nun yenilenmesi çalışmaları noktasında ise bugüne kadar hiçbir çalışma yapılmaması dikkatlerden kaçmıyor, proje Başkan’ın demeciyle sınırlı kalıyordu.
     <br/>
     <br/>
     Muhalefet okları...
     <br/>
     <br/>
     Başkan’ın koltuğa oturmasından sonra görüş belirttiği konuların başında partilere eşit mesafede bulunma sözü geliyordu. Ancak Meclis Başkanı olarak bazı icraatları da muhalefetin tepkisini çekmişti. Bir dış gezi sırasında iktidara mensup milletvekillerinin masraflarını Meclis’in karşılamasına karşılık muhalif parti vekillerine ‘cebinizden karşılayın’ önerisi ‘büyük bir ayrım’ olarak nitelendirilmişti.
     <br/>
     <br/>
     Muhalefetin tepkilerini çeken Meclis Başkanı, kendi döneminde bir ilk’e de imza atıyordu. 12 Eylül İhtilali döneminde bile parlamento muhabirlerine kapatılmayan Meclis kulisleri gazetecilere ilk kez kapatılıyordu.
     <br/>
     <br/>
     Meclis Başkanlık Divanında, Parlamento muhabirlerinin kulislere girişlerinin yasaklanması tartışılmış, yapılan tartışmalar sonucunda oybirliği ile gazetecilerin kulislere girişinin yasaklanması kararı benimsenmişti. Karar alınmış ancak, gazeteci örgütlerinin tepkisi yüzünden uygulanamamıştı. Son olarak da bir gazetecinin yazdığı haberden dolayı Meclis’te bir ay çalışması yasaklanmıştı. Peki tüm bu icraatlardan sorumlu Meclis Başkanı nasıl bir kişiliğe sahipti?
     <br/>
     <br/>
     İsmet Paşacı MHP’li
     <br/>
     <br/>
     MHP’ye girdikten sonra siyaset basamaklarını hızla çıkan İzgi’nin partideki seyri de ilginçti. Pek gidip gelmediği halde Konya’dan milletvekili seçilen İzgi, vekil olmasından sonra MHP lideri Devlet Bahçeli’nin Meclis’teki eli, kulağı oldu. MHP’nin Meclis Grup Başkanvekili seçilen İzgi, yaklaşık 1,5 sene sonra ise TBMM’nin 21. Başkanı olarak göreve başladı. MHP liderinin, Meclis Başkanlığı seçimlerinde İzgi için ayrı bir metod izlediği de biliniyor. Parti içinde bunun tartışmasını yapmayan Bahçeli, bir Meclis Grup toplantısından hemen sonra milletvekillerine yönelerek ‘Meclis Başkanlığı seçimlerinde bizim adayımız Ömer beydir” diyerek tartışma ve spekülasyonların önüne geçmişti. Siyasete CHP Gençlik Kolları’nda başlayan, kendi deyimiyle İsmet Paşa hayranı olarak yetişen biriydi, İzgi. Sonradan ülkücülükte karar kılmıştı. 1940 yılında Konya’nın Doğanhisar ilçesinde doğmasına karşılık Konyalıların kendisini fazlaca tanımadığı belirtiliyor. Bu, yıllarca Ankara’da bürokrat olarak bulunmasının bir doğal sonucu, belki. Ankara Üniversitesi Hukuk Fakültesi’ni bitirdikten sonra, aynı fakültede master yapmış, uzun yıllar avukat olarak çalışmıştı. Son seçimde parti vitrinine ılımlı isimler çıkartmak isteyen MHP lideri Bahçeli kendisini Konya’dan liste başı yapmıştı. Eski Halk Partili kimliği DSP grubunun Meclis Başkanlığı seçiminde kendisine oy vermesini kolaylaştırmış, DSP lideri Ecevit de kendisi için ‘olumlu’ sözler etmişti. Öztürkçe konusundaki duyarlılığı ile de tanınan Başkan’ın en büyük hayallerinden birinin Meclis’ten bir ‘Öztürkçe yasası’ çıkartmak olduğu söyleniyor.
     <br/>
     <br/>
     İstisnai bir durum; yasama yılı
     <br/>
     <br/>
     İzgi’nin bugüne kadar irdelenmeyen ilginç bir yanı da Meclis Başkanlığı koltuğunda kalacağı süreyle ilgili. Yasaya göre Meclis Başkanlarının süresi, 5 yıllık süre içinde 2 ve 3’er yıllık sürelerle sınırlı. Fakat 19 Nisan 1999 seçimlerinin ardından Meclis Başkanlığına seçilen şimdi DYP’li olan Yıldırım Akbulut’un görev süresi 2000 yılının Ekim ayında sona ermişti. Akbulut Nisan 1999’dan Ekim 2000 yılına kadar 1,5 yıl görevde kalmasına karşılık iki yasama yılını doldurduğu için 2 yıl görev yapmış kabul edilmiş ve seçimler gerçekleştirilmişti. Şayet planlar belirtilen doğrultuda olursa —koalisyon verilen demeçler paralelinde 5 yıl sürerse— İzgi’nin 3 yıl yapacağı Meclis Başkanlığı görevi 3,5 sene olacak ve 6 ay uzayacak. Dolayısıyla yasama yılı da 3 değil 4 olacak. Böylelikle iki seçim arasında 5 yasama yılı olması gerekirken bu özel durum sonucunda yasama yılı sayısı da istisnai olarak 6’ya çıkmış olacak. Bu tamamen teknik bir farklılıktan kaynaklanıyor; seçimlerin Nisan ayında yapılması, yasama yılının ise Ekim ayında başlaması otomatikman böyle bir sonucu doğuruyor.
     <br/>
     <br/>
     İzgi, Meclis’in 82. açılış yıldönümü kutlamalarında iyi bir sınav verdi. Kutlamalar son yıllarda olduğu gibi yine gösterişten uzaktı. Kulislerde İzgi’nin, Meclis’e karşı çıkış yapan emekli general Osman Özbek’e karşı verdiği cevap konuşuldu. Fakat şu husus pek konuşulmadı; İzgi, son dönemde ‘siyaseti bırakacağından’ sözetti. Bunun nedenini konuşmayanların bilmediği bir nokta daha vardı; İzgi’nin siyasi sezgileri oldukça güçlüydü ve bu yakın çevresi tarafından da çok iyi biliniyordu...
     <br/>
     <br/>
     E—mail: a.oksuz@aksiyon.com.tr
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11896), [web.archive.org (arşiv bağlantısı)](http://web.archive.org/web/20050225005107/http://www.aksiyon.com.tr:80/detay.php?id=11896)
