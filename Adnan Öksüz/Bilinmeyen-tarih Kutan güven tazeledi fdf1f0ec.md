# Kutan “güven” tazeledi

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302223059im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223059im_/http://www.aksiyon.com.tr/resim/300/22.jpg" vspace="5"/>
  </p>
 </font>
 <font class="content">
  Fazilet Partisi Genel Başkanlığı koltuğuna oturduğunda önce ‘kim bu’ dediler? Kısa boylu, tıknaz, gözlüklü, durağan bu kişiyi önce tabanı yadırgadı. “Bu işi götüremez” dedi birçoğu.
 </font>
 <br/>
 <p>
  <font class="content">
   Oysa karşılarında duran hoş sohbet yapan, hatta zaman zaman sevdiği sanat mûsikîsi eserlerini dillendirmekten hoşlanan, şiir söyleyen ve geçmişte Türk sporu güreşle uğraşmış biriydi. Farklıydı, herşeyden önce.
   <br>
    <br>
     Ancak ona da zamanla alıştılar. Onun ‘hasbi ve uyumlu’ kişiliği zamanla altlara kadar sirayet etti ve bu şekilde kabullenildi.
     <br>
      <br>
       Recai Kutan’dan sözediyoruz. Kutan, bugünlerde Meclis’in çalışmalara ara vermesini de fırsat bilerek tüm Türkiye’yi dolaşıyor. Şu ana kadar yaklaşık 40 ili, 200 dolayında da ilçe ve beldeyi gezdi, nabız tuttu. Yıl sonuna kadar tüm illerin bitirilmesi planlanıyor. Kutan gittiği illerde mutlaka vilayeti, belediye başkanlığını ve esnaf odaları ziyaretini de programına alıyor. Aksiyon’un da bu gezilerinden bir bölümüne iştirak ettiği Kutan, gittiği bölgelerde ilgiyle karşılanıyor, dinleniyor. İnsanlar biraz da meraktan, Kutan’a ilgi gösteriyorlar; ‘nasıl birisi acaba’ diyerek... Kutan da yanında kurmaylarıyla birlikte il il dolaşıyor, mitinglere katılıyor, basın toplantıları yapıyor. FP lideri, mitinglerde müthiş kalabalıkların toplanmamasına ise hiç aldırış etmeden gezilerini sürdürüyor. Çünkü o ne de olsa gerçekçi bir lider. Kapatılan Refah Partisi’nin siyasi yasaklı eski lideri Prof. Necmettin Erbakan mitinglerinde karşısında 10 kişi dahi olsa ‘Bu mahşeri kalabalık’ diye sözlerine başlarken, Kutan’ın üslubu ve kriterleri çok daha farklı gözüküyor. O, bu toplantıları daha ziyade ‘istişari ve halkla buluşma günleri’ olarak nitelendiriyor. Karizmatik bir lider olmasa bile halkın büyük sevgisini ve teveccühünü görmekten son derece mutlu, FP lideri. Hatta yurt gezisi sırasında yaptığı sınırlı mitinglerde de bunu gördüğünü söylüyor. Konya Çumra ve Ankara Polatlı’da buğday, Tekirdağ’da çiftçi, Giresun’da fındık, Trabzon’da çay mitingi düzenleyen Kutan’ın toplantılarında yaşananlar da bunun bir göstergesi... Neler mi oldu?
       <br/>
       <br/>
       Ot pazarı...
       <br/>
       <br/>
       Mitinglerde Kutan’ın şaşırdığı anlar oldu. Erzurum Narman’daki temasları sırasında bir de bakıyor ki ‘ot pazarı’ kurulmuş. Ne demek ot pazarı? Hemen Erzurum milletvekilleri Fahrettin Kukaracı ile Aslan Polat açıklıyorlar; ‘Efendim, halkın alım gücü o kadar düştü ki, ot bile artık kiloyla alınıp satılıyor’. Kutan, otun kiloyla alınıp satıldığını ilk kez gördüğünü burada çevresindekilere söylüyor. Kastamonu ziyaretinde ise Kutan’ı hem şaşırtan hem de sevindiren bir başka gelişme yaşanıyor. Kastamonu Belediye Başkanı ile görüşmelerinde, MHP’li Başkan Kutan’a ‘Efendim biz çalışmalarımızda Fazilet Partili belediyelerin çalışmalarını örnek alıyoruz’ deyince, Kutan’ın yüzünde bir gülümseme beliriyor.
       <br/>
       <br/>
       Yine Kastamonu görüşmelerinde bir esnafın anlattıklarına hem şaşırıyor hem de seviniyor, Kutan. Esnaf ‘Efendim, 12 Eylül İhtilali’nden sonra sizin de mahpus olduğunuz sırada Ankara Dil Okulu’nda ben askerlik görevimi yapıyordum. Beni tanıdınız mı?’ diyor. Kutan, bu çıkış karşısında ‘Hayır tanıyamadım’ deyince esnaf ‘Canınız sağolsun, hocama da selam söyleyin’ diyor.
       <br/>
       <br/>
       Iğdır Tuzluca’da Belediye Parkı’nın açılış töreninde ise 65 yaşlarında bir vatandaşın “Ben Bağ—Kur’luyum. Son zamlarda 150 bin lira zam aldık. Bu 1.5 simit parası bile etmiyor. Erbakan bize zam yapmasaydı, mahvolmuştuk” sözlerine tanık oluyor.
       <br/>
       <br/>
       Kadı’nın yaptığı...
       <br/>
       <br/>
       Kutan, esnafla görüşmelerde ve gerçekleştirdiği toplantılarında sadece halkı dinlemiyor, kendisi de konuşuyor. Yörenin ve Türkiye’nin genel sorunlarını kapsayan espri dolu fıkralar da anlatıyor bu arada. Fazilet Partisi liderinin Kars’a gittiğinde anlattığı bir fıkra ise oldukça ilginç; “Hırsızla kadı arkadaş olmuşlar. Hırsız, birgün balkondan düşüp, ayağı kırılıyor. Ev sahibi kadıya şikayetçi oluyor. Ancak kadı ev sahibini azarlıyor ‘Niçin balkonunun demirlerini sağlam yapmadın?’ diyor. Ev sahibi ‘Efendim ben yapmadım, demir ustası yaptı’ diyor. Kadı bu kez emir veriyor “Çağırın bu ustayı’.
       <br/>
       <br/>
       Ustanın ifadesi de ilginçtir;” Efendim ben bu demirleri takarken dışarıdan kırmızı feraceli 3 kadın geçiyordu. Dikkatim dağıldı ve böyle oldu”. Kadı bu kez, kadınları çağırıp ‘niçin kırmızı ferace takıyorsunuz?’ diye sorguluyor.
       <br/>
       <br/>
       Kadınlar da ifadesinde ‘Efendim bu tamamen ferace boyacısının işidir, yanlışlıkla kırmızıya boyamışlar’ diyorlar. Kadı bu kez boyacının gelmesini emir buyuruyor. Ve neticede boyacı suçlu bulunuyor. Asılmasına karar veriliyor. Ama cellat hâlâ işini bitirmemiş. Kadı gürlüyor cellada ‘Hâlâ niçin asmıyorsun?’. Cellat ‘Boyu çok kısa ip kavuşmuyor, efendim’ deyince kadı köpürüyor; ‘Cellat cellat, sana boyacıyı as dedim, illa bu boyacı olması şart mı, bir boyacı bul as, bu dava ortadan kalksın’. Kutan’ın anlattığı bu fıkra dinleyenlerin kahkahalarına sebep oluyor.
       <br/>
       <br/>
       Yanındakiler...
       <br/>
       <br/>
       Kutan gezilerinde özellikle parti genel sekreteri Bayburt Milletvekili Suat Pamukçu, konuşma metinlerini hazırlayan Rize Milletvekili Mehmet Bekaroğlu, Trabzon Milletvekili Şeref Malkoç, Genel Başkan Yardımcısı Ertan Yülek, Basın Müşaviri Ahmet Karademir’i yanından ayırmamaya özen gösteriyor. Bazı gezilerine katılan İstanbul İl Başkanı Doç. Numan Kurtulmuş ise çevresindekilerce ‘geleceğin genel başkanı’ olarak nitelendiriliyor. Bunların yanısıra gittiği illerin varsa milletvekilleri de geziler sırasında Kutan’a eşlik ediyorlar. Ancak, FP liderinin gezilerdeki ekip üslubu da eski lideri Erbakan’dan oldukça farklı çizgiler sergiliyor. Bir kere, Erbakan ‘eskortsuz dışarıya adım bile atmazken’, Kutan’ın böyle bir hevesinin olmadığı açıkça görülüyor. Siyasi yasaklı Erbakan’ın bindiği araba sürekli ‘Mercedes’ markalı arabaydı —halen de öyle—. Buna karşılık Kutan’ın böyle bir ısrarı yok. Kutan’ın gezilerinde Erbakan’dan ayrılan en büyük özelliklerinden birisi de kuşkusuz ‘özel koruma’lar. Erbakan nereye gitse Sakarya Grubu olarak da anılan özel korumalar yanından bir an olsun ayrılmazken, Kutan’ın yanında koruma kapsamında belirgin olan devletin kendisine verdiği resmi korumalar. Özel korumalar Refahyol döneminde Erbakan’ın başbakanlığı esnasında da sorun olmuş, resmi korumalarla aralarında görünür kapışmalar yaşanmıştı. Gezilerdeki Kutan—Erbakan farklarından birisi de özel kalem müdürü anlayışında görülüyor. Siyasi yasaklı Erbakan yıllardır —ve halen—özel kalem müdürlüğünü yürüten Mehmet Karaman’sız iş yapmazken, Kutan’ın böyle bir ısrarının olmaması dikkatlerden kaçmıyor. FP lideri birçok yere özel kalem müdürünü almadan gidiyor.
       <br/>
       <br/>
       Kutan’ın yanında sürekli bulundurduğu ekip Ankara ile de sürekli temas sağlayarak güncel konularda genel başkanın anında bilgilendirilmesini temin ediyorlar. Doğrusu, FP lideri günceli yakalama konusunda oldukça başarılı sayılabilir. Çünkü Kanun Hükmünde Kararname Krizi’nden tutun da cumhurbaşkanının yetkilerinin sınırlandırılmasını isteyen başbakanın bu yaklaşımına kadar birçok konuda anında cevap verdi ve haber bültenlerine girdi, Recai Kutan.
       <br/>
       <br/>
       FP lideri Meclis’in tatil olmasıyla birlikte çıktığı yurt gezilerinde hem yerini sağlamlaştırdı, hem de büyük tecrübe kazandı. Fazilet Partisi’ne genel başkan olduktan sonra ilk kez bu çapta halkla karşı karşıya geldi, Kutan. Bu sınavdan başarıyla çıktığı söylenebilir. Belki tek eksiği geçtiğimiz Büyük Kongre’de karşısında aday olarak çıkan ve beklenmeyen bir çıkış gerçekleştiren Doç. Abdullah Gül’ün seçim bölgesi Kayseri’yi —şimdilik de olsa— gezi kapsamına almamış olmasıydı.
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14030), [web.archive.org (arşiv bağlantısı)](http://web.archive.org/web/20050302223059/http://www.aksiyon.com.tr:80/detay.php?id=14030)
