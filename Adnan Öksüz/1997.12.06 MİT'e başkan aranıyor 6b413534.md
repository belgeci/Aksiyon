# MİT'e başkan aranıyor

*Adnan Öksüz 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstihbarat örgütleri bir ülkenin geleceği açısından kuşkusuz çok önemli.
  </font>
 </div>
 <div id="newsText">
  <font class="detail-text">
   Ülkenin özellikle dış rakiplerine karşı önceden haber alma, gerekli makamları bilgilendirme bu örgütlerin işi.
   <br/>
   <br/>
   Türkiye'de bu işlevi 1965 yılından bu yana 32 senedir kısa adı MİT olan Milli İstihbarat Teşkilatı yürütüyor. MİT bugünlerde 'patron değişimi' sebebiyle yine gündemde. Başbakan Mesut Yılmaz en geç bu yılın sonuna kadar MİT'e yeni patron atanacağını ve şimdiki Müsteşar Sönmez Köksal'ın Paris'e büyükelçi olarak gideceğini duyurdu. Fakat MİT'e müsteşar atamak sıradan bir hükümet tasarrufu değil. Daha şimdiden birçok adayın adı müstakbel MİT Müsteşarlığı için kulislerde dolaşıyor. Kimler yok ki... Nüzhet Kandemir, Kutlu Savaş, Teoman Koman, Ali İrtemçelik, Mehmet Kaya vb. isimler konuşulmaya başlandı.
   <br/>
   <br/>
   O, artık Paris Büyükelçisi
   <br/>
   <br/>
   Sönmez Köksal, MİT'in sivilleştirilmesi kapsamı içinde 9 Kasım 1992'de kurumun başına getirilmişti. Zamanın başbakanı şimdiki Cumhurbaşkanı Süleyman Demirel tarafından DYPSHP hükümeti döneminde MİT Müsteşarlığına atanmıştı. Köksal'ın MİT Müsteşarlığı için adı geçen Washington Büyükelçisi Nüzhet Kandemir'le kesiştiği noktalar var. İkisi de Ankara SBF mezunu. İkisi de çeşitli dönemlerde Cenevre Ofisi Nezdinde Türkiye Daimi Temsilciliği görevinde bulundu (Kandemir 'yardımcı' idi). İkisinin de Bağdat Büyükelçiliği görevleri var. Paris Büyükelçiliği'ni Başbakanın ağzından garantileyen Köksal iki evlilik yaptı. Önce 8 Nisan 1974'te Ela Maro ile evlendi. Ardından MİT Müsteşarlığına getirildikten sonra ünlü sinema sanatçısı Filiz Akın'la hayatını birleştirdi. Köksal'ın annesi Bahriye hanımın kızlık soyadı da 'Akın'.
   <br/>
   <br/>
   Başbakan Yılmaz'ın güvenini kazanmış bir bürokrat Savaş. Sosyal Hizmetler Akademisi'nden mezun olduktan sonra 1967'de Sağlık Bakanlığı'nda memur olarak göreve başladı. 1968'de DPT'de uzman yardımcısı, 1977'de Ticaret Bakanlığı'nda müşavirlik ve Genel Müdür Yardımcılığı, 1980'de DPT Genel Sekreterliği, 1982'de DPT Sosyal Planlama Başkanlığı, 1984'te Çalışma Bakanlığı Müsteşarlığı, 1986'da ise şimdiki görevi olan Başbakanlık Teftiş Kurulu Başkanlığı görevlerinde bulundu. Geçtiğimiz hafta içinde Mesut Yılmaz'ın yanına Kutlu Savaş'ı da alarak MİT Merkezi'ne gitmesi çeşitli spekülasyonlara yolaçtı. Yılmaz, Kutlu Savaş'ı MİT Müsteşarlığı'na mı ısındırıyordu? Bunun için ilk adım da MİT'e giden yolların tanınmasıydı. Savaş'ın MİT'e müsteşar olacağı yönündeki haberler mevcut makamıyla da yakından ilişkili gibi gözüküyor. Malum, Yılmaz, Kutlu Savaş'a Susurluk'la gündeme gelen entrikaları ortaya çıkarma görevini vermişti. Savaş'ın ve dolayısıyla Başbakan Yılmaz'ın çok önemli bilgilere ulaşmasına karşılık bunları kamuoyuna açıklamada zorlukları olduğu belirtiliyor. Kutlu Savaş'ın bu noktada Susurluk'un ortaya çıkmasında çok önemli bir fonksiyon üstlenebilecek MİT'in patronluğuna gelmesi ayrı bir önem taşıyor. Savaş'ın bazı ortamlarda 'Susurluk'u halletmemi bekliyorsanız beni MİT'in patronluğuna getirmeniz gerekir' dediği de öne sürülüyor.
   <br/>
   <br/>
   CHP'li senaryo
   <br/>
   <br/>
   Ancak ortada bir sorun var. Öyle ya koalisyon ANAP, DSP ve DTP'den teşekkül ediyorsa da hükümetin dolaylı destekçisi CHP'nin de böylesi önemli bir atamada onayının bulunması isteniyordu. Bir ANAP milletvekilinin senaryosuna göre; 'Eski SHP ile CHP birleştiler ama henüz bütünleşemediler. SHP'li il başkanlarının yarısından çoğu müteahhitti. Bayındırlık Bakanlığı ihaleleri dolayısıyla bu il başkanları dizginlenebiliyordu. Şimdi bu politikacıların birçoğu CHP'de fakat bütünleşme olamadığı için herbirisinin bir düşüncesi ve ayrı parti kurma planları var. Baykal da bunu çok iyi biliyor. Bu parçalanmanın olmaması için de koalisyon hükümeti bu ihalelere karşı MİT'teki operasyonu tamamlayacak ve CHP'nin onayını bu şekilde alacak.' Yine iddialara göre ANAP kanadı Başbakanlık Teftiş Kurulu Başkanı Kutlu Savaş'ı MİT'in başına getirmek için CHP ile gayriresmi mutabakatı sağladı bile.
   <br/>
   <br/>
   Yaklaşık 6 yıldır Türkiye'nin Washington Büyükelçiliği'ni yapan Mehmed Nüzhet Kandemir diplomasinin her dönem güçlü isimlerinden biri olarak anılıyor. Turgut Özal'a yakınlığıyla bilinen Nüzhet Kandemir büyükelçilik yaptığı dönemde Washington diplomasi kulislerinde Türkiye'nin görüşlerini iyi savunan bir büyükelçi. Batı'nın Kürtçülük ve PKK'yla ilgili Türkiye'ye yönelik suçlamalarına karşı hep akılcı savunmaları ve açıklamalarıyla ün saldı. Galatasaray Lisesi ve Ankara SBF mezunu. Mesut Yılmaz gibi koyu bir Galatarasaraylı olarak biliniyor. Galatarasaray Cemiyeti ve Londra'da bulunan The International Institute for Strategic Studies üyesi. 1957'den itibaren Dışişlerinin çeşitli kademelerinde görev alan Kandemir 19681972 yılları arasında Cenevre Ofisi Nezdinde Türkiye Daimi Temsilci Yardımcılığı yaptı. Ortadoğu'yu iyi bildiği söylenir.  Kandemir'in, 'Beni Washington'dan çekerlerse bir şartla giderim. O da MİT Müsteşarı olursam'  dediği ileri sürülüyor. MİT Müsteşarlığı bir büyükelçinin bürokraside yükselebileceği son nokta. Ancak MİT'in çok farklı bir mekan olduğu, çalışma usulleri ve genel yapısı itibariyle Dışişlerini andırsa bile burada başarılı olmanın ya da olamamanın çok daha değişik faktörlere bağlı olduğu gerçeği de gözardı edilmemeli.
   <br/>
   <br/>
   Köşk faktörü ya da Teoman Koman
   <br/>
   <br/>
   Demirel iktidara geldiği 1991 seçimlerinden önce 16 Mart 1990'da MİT'in sivilleştirilmesine ilişkin önemli değerlendirmelerde bulunmuştu. MİT'in başında üniformalı, muvazzaf subaylar olduğunu belirtmiş ve "Bu asker kişiler Milli Güvenlik Kurulu tarafından belirlenir. Terfileri de Genelkurmay'a aittir. Böyle olunca hizmetlerini görürken daha çok orayı gözeteceklerdir. Geçmişte MİT 1960 Darbesi'nden, 1971 Muhtırası'ndan ve 1980 el koymasından hükümeti haberdar etmemiştir. Hükümet genellikle Angola'da olan hareketi bilir de Ankara'da olanı bilmez. Bu daha çok askeri kanadın etkin olmasından geliyor. Bugünkü ortamda ve çağda yapılması gereken şey bu işi sivilleştirmektir. Sivilleştirilmesi askerler üzerindeki eleştiriyi de teşkilat üzerindeki eleştiriyi de kaldırır. Türkiye'nin, yeni bir MİT'e nasıl kavuşturalım diye bir sorunu vardır" değerlendirmesini yapmıştı. Bu değerlendirmenin ardından Süleyman Demirel gerçekten de iktidara geldikten sonra Kasım 1992'de MİT'in başına sivil birini, bir büyükelçiyi, Sönmez Köksal'ı getirmişti. Yeni MİT Müsteşarının atanmasında hükümetin isteği ve tercihi elbette birincil faktör. Fakat Köşk'ün onayı olmadan bu atamayı yapmak da Türkiye'deki dengeler gözetildiğinde neredeyse imkansız. Bu yüzden çok partili hükümetin bu alanda atacağı adım Köşk çevrelerinde de dikkatle takip ediliyor. Yeniden MİT Müsteşarlığı görevine geleceği yönünde haberler alınan Teoman Koman'ın bu açıdan bu makama gelmesi biraz zor görünüyor. Koman hakkında 'Jandarma Genel Komutanlığı'ndan emekli oldu ve köşesine çekildi' hükmü de çok geçerli bir hüküm değil. Koman'ın askerlerin de isteğiyle yeniden MİT koridorlarına dönmesi ihtimali olabilir mi? Ya da İrtemçelik, Kaya gibi bir sürpriz isim olabilir mi?
   <br/>
   <br/>
   Burası Türkiye. 'Olmaz olmaz' demek en iyisi.
   <br/>
   <br/>
   e mail: oksuz@superonline.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3248-mite-baskan-araniyor.html), [web.archive.org (arşiv bağlantısı)](http://web.archive.org/web/20120131172216/http://www.aksiyon.com.tr:80/aksiyon/haber-3248-mite-baskan-araniyor.html)
