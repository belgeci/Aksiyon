# Ankara Kalesi'nde bir Bozkırkurdu

*Adnan Öksüz 1998.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Onu kimi zaman Ankara Kalesi'nde döner ekmek yiyip ardından Erzincan/Kemah çayı yudumlarken görürsünüz,
  </font>
 </div>
 <div id="newsText">
  <font class="detail-text">
   kimi zaman gazete koklarken, kimi zaman da bütün stresli zamanların ortasında yazısını yazarken...
   <br/>
   <br/>
   Arada bir de önünüzden geçer, farkedemezsiniz. Tutkunu olduğu Fenerbahçe'nin maçlarını canlı olarak izleyememenin müthiş ızdırabını, yaşam sevincinin verdiği mutlulukla, hayatın büyüsü kapsamında örtmeye çalışır çoğu kez. Hayatın ferahlığını yeşil'de arar, bulduğu yerde hemen ayakkabılarını çıkararak çimende yürümeye başlar. Fenerbahçeli olmanın yanısıra ikinci lig maçları bile ilgili alanına girer onun. Bir zamanların meşhur stadı Cebeci Stadyumu'nda koca tribünlerde bazen tek başına onu farkedersiniz.
   <br/>
   <br/>
   Tamer Korkmaz, yaklaşık bir yıldır Zaman'daki 'hayatın içinden' yazılarına ara vermişti. Şimdi yeniden başladı. Sıradışı yazar Korkmaz'la farklı bir konuşma gerçekleştirdik.
   <br/>
   <br/>
   "Okuyucu da zap yapıyor"
   <br/>
   <br/>
   Öncelikle yazı üslubunu konuşalım, istersen...
   <br/>
   <br/>
   Üslubum, sembollerle dolu, sürrealist bir üslup. Bunu bilinçli tercih ettim çünkü günümüzde artık klasik üsluplar gazete okuyucusu için oldukça sıkıcı olmaya başladı. Aslında bu daha önce gerçekleşti. Ben böyle bir üsluba varmak için epey bekledim. 1991 yılında yeniden Ankara'ya gelip yazmaya başladığım zaman önce politik kulis yazdım. O zaman politik muhabirlik yapıyordum çünkü. Sonra politik yazarlık yaptım fakat 1993'te böyle bir üsluba hazırlık olması açısından bazı pilot yazılar yazdım. Tabii bir taraftan okuyucunun nasıl bir tür aradığını da araştırıyorsunuz. Bu çağda büyükşehirlerde yaşayan insanların zaten okumak için fazla vakitleri yok. Bunun için de mesajları biraz ironik bir üslupla ve sürreel vermenin daha kalıcı ve daha canlı olduğunu düşündüm. Bunda da yanılmadığımı gördüm. Klasik anlatımları okuyucu artık terketti. Şüphesiz onların değersiz olduğu anlamına gelmiyor bu, ama okuyucu da artık zap yapıyor. Ama eğer siz bu sürrealist üslubu iyi yakalayabilirseniz daha kalıcı olacaktır. Bazı şeyleri sembollerle anlatmak ise bunun bir uzantısı. Bunu devamlı yeniliyorum tabii. Daha fazla zihinsel çaba sarfediyorum.
   <br/>
   <br/>
    Bu tarzı okurlar nasıl karşılıyor?
   <br/>
   <br/>
   Bu sizi belli bir okuyucu kitlesinin dışında kılacaktır ama ben zaten entellektüel kesimi ve üniversite gençliğini hedefledim. Bir yıl uyguladığım bu yazı tekniğini şimdi daha da geliştirmek istiyorum. Amacım, bu sürrealist anlatımı hayatın içine daha fazla koymak, adeta film yönetir gibi yazı yazmak. Sinemaya eğlence faktörünün dışında bir de bu gözle bakıyorum; sinemasal anlatımı yazı tekniğine uyarlamak. Bu tüm yazılara uygulanmayabilir tabii, bazen yoğun gündemde edebi üslup feda edilebiliyor. O zaman zihinsel hazırlık döneminiz daha kısa olur. Yine güncel olmakla birlikte hazırlanarak yazdığınız yazılar çoğunluğu oluşturuyor.
   <br/>
   <br/>
   Okuyucu, yazıları okurken film seyreder gibi okumalı diyorsun.
   <br/>
   <br/>
   Kesinlikle, hayatın içinden olmalı. Okuyucu yazıyla bütünleşmeli. Tabii pişe pişe bu noktaya gelinecek. Asıl amacıma çok daha sonra ulaşabileceğimi zannediyorum. Tasvirlerle dolu, ağızda bir damak tadı bırakması için. Bazen mizahi, bazen de duygusal şeyler var. Okuyucu bazen aynı yazı içinde hem gülebilecek hem de gözleri nemlenebilecek. Türkiye'de şu anda kara mizah çok gözde. Bu daha da gelişecek. Bu benim avantajım, çünkü ironik üslup benim işim.
   <br/>
   <br/>
   Biraz Yavuz Gökmen türü galiba...
   <br/>
   <br/>
   Yavuz Gökmen doğru örnek. Temelde bir benzerlik var. Bende ironik yan, Gökmen'de duygusal taraf ağır basıyor. Ben bu tür yazıya 'damardan girecek yazı türü' diyorum. Ama tabii bu Müslüm Gürses anlamında değil!
   <br/>
   <br/>
   "Basın öldü.. ölünün ardından konuşulmaz"
   <br/>
   <br/>
   Geçenlerde Selahattin Duman 'Güngör Mengi alınmasın ama bizim başyazarımız teflon tava..." diyordu. Bu noktadan yola çıkarak senin şu ana kadar söylediklerin çerçevesinde gazetecilik anlayışını nereye oturtabiliriz?
   <br/>
   <br/>
   Türkiye'de hemen hemen hiçbir şey değişmiyor. Politik olarak söylediğiniz şeyleri 500 defa söylüyorsunuz yine değişen birşey olmuyor. Bu tür yazarlara da böyle bir ortam doğuruyor. Yani, Selahattin Duman biraz daha değişik bir örnek. Ama mesela bir Serdar Turgut çok ciddi yazılar yazıyor. Türkiye'de kara mizah hakim olduğu için o yazıları bir mizah yazısı olarak görebilirsin. Mesela bir karikatür, yeri gelir bir kitaptan çok daha fazla şeyler anlatır. Bu yazıyı da öyle düşünmek lazım. Türk basınına gelince; içerik tamamen boşaldı. Basın ahlak ilkeleri anlamında bütünüyle sınavı kaybetti. Dönüşü olmayan nokta gibi birşey bu. Haberlerin ve yorumların içeriği, haber metninde olması gereken metnin yorum olması anlamında basın öldü. Ben bu yüzden, Türk basını için kısaca şunu söylüyorum: Ölünün arkasından konuşulmaz!
   <br/>
   <br/>
   Bundan sonrasını nasıl görüyorsun?
   <br/>
   <br/>
   Hiçbir şey göremiyorum. Bugün bitti... Bu karamsar tablo bir realite, bunu bunun için söylüyorum. Ama yapılacak şeyler de var. Bunu yeşertmek de mümkün, nasıl yeşereceği de belli. Bu süreçte basın patronları ne kadar uzaklaştı bu işten. Belli bir süreçte kontrol altına alındı basın ve basın sektöründe çalışan insanlar da bu gidişata tepki oluşturamadılar. Yani bunun bir parçası oldular. Neticede düzenin bu şekilde oluşmasında çoğu itiraz etmeyen kimseler oldular. İlkesel olmaya devam etmedikleri için sistemin bir parçası olarak, maddi ve manevi konumlarını yitirmemek için ilkelerinden taviz verdiler. Sonuçta hiçbir şey kalmadı.
   <br/>
   <br/>
   Senin bazı sembollerin var; Elveda Başkaldırı, Leon, Serdar Verigut, Güneri Nicholson.. gibi. Sembollerle yazmak daha mı tatlı?
   <br/>
   <br/>
   Böyle çoğu sinemasal kavramları kullanma; ayrıca isimlerle sembolleri birbirine meczetme ilgili okuyucunun daha çok hoşuna gidiyor. Bir de birebir örtüşüyorsa...
   <br/>
   <br/>
   Semboller ve gerçekler
   <br/>
   <br/>
   Şöyle soralım, örneğin Güneri Nicholson diyorsun. Burada sözkonusu olan herhalde Güneri Civaoğlu. Civaoğlu ile Nicholson arasında nasıl bir irtibatlandırma yapıyorsun?
   <br/>
   <br/>
   Bir kere fiziksel olarak birbirlerine benziyorlar. Ben böyle bir benzetme yaptığım zaman okuyucu Güneri Civaoğlu'nun yüzüyle Jack Nicholson'ın yüzünü biraraya getiriyorsa o zaman buradan çok fazla mizah değeri alacaktır. Başka şekillerde de örtüşüyor. Bu örtüşmeyi dolaylı olarak zaten yazıların içinde anlatıyorum. Direkt adını yazarak söyleyeceğimizi söylesek bu kadar etkili olmaz. Serdar Verigut diyorum, çünkü bir tek cümlesi yetiyor. Kendi gazetesindeki yönetime eleştirisini 'Yazarımızın bugünkü yazısını yayınladığımız için özür dileriz' diye yansıttığı için Verigut demekle ona bir buket çiçek göndermiş oluyorsunuz. Ama asıl bu sorunun cevabı olacak şey şu; verdiğimiz sembollerle gerçek hayattaki kişiler arasında benim kafamda hayal dünyamda birebir örtüşme var, bunu yazıya koyuyorum ve yazıda da o kişiyi tasvir ediyorum ve o örtüşmeyi anlatıyorum.
   <br/>
   <br/>
   Sadece düşündürmek değil, biraz da tebessüm ettirmek...
   <br/>
   <br/>
   Tabii, tabii. Kişilerle ilgili sembolleştirmenin ötesinde kavramlarla oynamak sözkonusu. Ben şimdi 'Arzın Merkezine Seyahat' kalıbını şunun için kullanıyorum; bütün meselelerin temelini çözmeye çalışmak. Palyatif, yalınkat, yapay, sahte çözümlerle uğraşmayalım. Bu, Türkiye'nin en büyük sorunu. Sürekli aynı tabirleri kullanırsam okuyucu sıkılır. Ama bir 'Arzın Merkezine Seyahat' repliği daha vurucu. Daha önce de Daniel Demokrachi'yi kullanmıştım. Amokhachi yerine Demokrachi yazmamın sebebi şu; önümüzde bir Nijerya demokrasisi örneği var, olumsuz çağrışımları var. Türkiye'de de demokrasi adına olumsuz çağrışımlar var, bundan daha güzel örnek olamazdı. Bu okuyucunun çok sevdiği bir örnek oldu. Burada demokrasi kelimesini çok kullandığınız zaman yalama oluyor. Örneğin; şok, bomba, az sonra.. kelimeleri hep aşındı... Ben sürrealist bir tekniğin hep canlı kalacağına inanıyorum. Resimde ve sinemada da sürrealist yönetmenler beni çok fazla ilgilendiriyor. Belki neticede belli bir klasik okuyucu kitlesinin bu tarzda anlamadığı noktalar olabilir, bu beni ilgilendirmiyor. Benim hedef kitlem beni çok iyi anlıyor. Ama daha zamanımız var, bu stili sürekli geliştirmeye çalışacağım.
   <br/>
   <br/>
   Biraz da özel hayatınla ilgili konuşalım. Senin bir Ankara Kalesi tutkunluğun var. Oraya gitmediğin zaman rahatsız oluyorsun, nereden geliyor bu aşk?
   <br/>
   <br/>
   Burası benim adeta ruh doktorum gibi. Buraya çok sık uğruyorum. Israrla restore edilmediği için döküntü bir yer. Ama temeldeki yaklaşımımı değiştirmiyor. Büyük çoğunlukla turistlerin uğradığı bir yer burası. Ankara'nın en eski yeri, aynı zamanda. Bir şehre tepeden baktığınız zaman aslında çok büyük sorun olarak kabul ettiğiniz şeylerin bile küçücük kaldığını görüyorsunuz. Beyne otomatikman olumlu bir mesaj gönderiyor. Benim açımdan bir de nostaljik yanı var buranın; sanki başka yüzyılda yaşayan bir yer. Şehrin günümüzdeki halinden farklı bir yer. Kaybolmuş değer yargılarını bir bakıma orada görüyorum ve rahatlıyorum. Bu benim için böyle; bir başkası dış görüntüsüne bakıp dudak bükebilir ve ruhsal anlamda birşey duymayabilir. Özetle Ahmet Hamdi Tanpınar'la aynı yaklaşım içindeyim Kale'ye karşı... Aynı mekanlarda geziyoruz, Tanpınar'la. Ruhun gezintisi bu...
   <br/>
   <br/>
   "Ben Bozkırkurdu.."
   <br/>
   <br/>
   Kale'de seni etkileyen bir şey daha var; Cuma.
   <br/>
   <br/>
   Cuma'nın orada yine simgesel bir değeri var. Orada benim birçok tanıdığım aile var, Cuma da o ailelerden birinin çocuğu. Sessiz, sakin, geçimini turistlerden topladığı harçlıklarla sağlayan bir çocuk. İlkokula bu sene yeni başladı. Önceleri bir altı ay kadar altı cümle bile sarfetmedi bana karşı; ama hep mahcup ve candan bir biçimde gülümsedi. Sadece 'para, para' diyordu. Ben kendimi Hermann Hesse'in Bozkırkurdu gibi görüyorum. Değerleri yitip giden bu yapay toplumla uyum sağlayamayan, hep ilkeli kalmaya çaba sarfeden birinin Bozkırkurdu olması çok normal; ben de bunu tercih ettim. Bir anlamda Robinson Crusoe'nun bir Cuma'sı vardı. Neticede bu da sembolik bir şeydir. Cuma'nın yaşgünü var, 6 Mart'ta. Seninle birlikte gitmiştik hatırlarsan. O gün hep birlikte gideceğiz, inşallah... Ankara Kalesi benim için aslında çok fazla önemsediğim romanım için en stratejik mekan...
   <br/>
   <br/>
   Hazırlığını sürdürdüğün romanına geleceğiz tabii de, bütün bu anlattıklarından şöyle bir sonuç çıkarabilir miyiz, bilmiyorum. Senin aslında aykırı bir kişiliğin var.
   <br/>
   <br/>
   Evet, kesinlikle öyle.
   <br/>
   <br/>
   Yani kendini Bozkırkurdu'na benzetmen de belki yeterli değil... Bunu açığa çıkarman lazım.
   <br/>
   <br/>
   Onu herhalde romanımda açığa çıkaracağım. Yazmayı düşündüğüm romanla ilgili bazı taslaklar çıkardım. İki yıllık bir mazisi var. 2002'de bitirmeyi planlıyorum. Sürrealist bir eser olacak bu da. Fakat olayların tümü yaşanmış olaylardan alınma olacak. Bu benim iç dünyamı yansıtacak ama orada insanlar kendilerinden çok şeyler bulacak. Damardan girebileceğimi zannediyorum. Bu romanı yazmaya da Ankara Kalesi'nde karar verdim. Hacıbayram Camii, 19 Mayıs Stadyumu, Hacettepe tarafı, Lalegül Kavşağı gibi mekanlarda geçen gerçek öyküler olacak. Böyle bir roman fikriyle yaşamak beni ruhsal anlamda terapi ediyor.
   <br/>
   <br/>
   ABD'li günlerin nasıl geçti?
   <br/>
   <br/>
   Çok iyi bir tecrübe, mesleki anlamda. Orası bambaşka bir gezegen. Türkiye batılılaşma standartlarını önüne koymuş bir toplum ama bu standartlardan Türkiye'nin ne kadar uzak olduğunu, orada ulaşılmış evrensel standartları gördüğün zaman anlıyorsun. Bilim disiplini var orada. İnsanlar yaptıkları işi hakkıyla yapıyorlar ve çok önemsiyorlar. Bizim burada ancak sözünü edebildiğimiz ahlaksal yaklaşımları orada yaşıyorsunuz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4393-ankara-kalesinde-bir-bozkirkurdu.html), [web.archive.org (arşiv bağlantısı)](http://web.archive.org/web/20140429131107/http://www.aksiyon.com.tr:80/aksiyon/haber-4393-ankara-kalesinde-bir-bozkirkurdu.html)
