# "Kriz" genelge

*Adnan Öksüz 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28Şubat kararlarının en çok tartışılan günleriydi. Sincan'da tankların yürümesinin ardından MGK'nın alınmasını istediği tedbirler paketi Refahyol'u zor duruma düşürmüştü.
  </font>
 </div>
 <div id="newsText">
  <font class="detail-text">
   Başbakanlık Kriz Yönetim Merkezi Yönetmeliği'ne başbakanın imza atması dolayısıyla RP kanadına yöneltilen eleştiriler had safhadaydı. 9 Ocak 1997 tarihinde Resmi Gazete'de yayınlanarak yürürlüğe giren yönetmelik daha önce hazırlanmış taslaklara oranla sert karşılanmıştı. Yönetmelikle ilgili olarak en sert eleştiriler ise 'sivil inisiyatifin gittikçe elden gittiği' noktasında gerçekleştirildi.
   <br>
    <br>
     Erbakan'dan bu kez 'hayır'
     <br>
      <br>
       İşte tam da bu günlerde Başbakanlık koridorları başka bir sürprizle karşılaştı. Büyük gürültülere sebep olan Başbakanlık Kriz Yönetim Merkezi Yönetmeliği'nin 'derhal' yürürlüğe sokulması için hazırlanan bir genelge Başbakan Necmettin Erbakan'ın masasına konuldu. Erbakan genelgeyi inceledi ve kurmaylarına 'Bunu kaldırın, bir başka genelge hazırlayalım' talimatını verdi. Genelgenin yenisi hazırlanarak yürürlüğe konuldu. Hükümet başkanlığında kaldığı yaklaşık 11 ay boyunca olabildiğince iyi geçinmeye çalışan Erbakan üst makamlarca hazırlandığı ileri sürülen genelgeye 'hayır' demişti. Genelgeyi kimin bu şekilde hazırladığını kimse tam olarak bilmiyordu. İşte ne olduysa bundan sonra oldu. Refahyol hükümetine yönelik o güne kadar sadece eleştiri yapan  Mart 1997'den sonra eylem planını uygulamaya başladılar. Öncelikle belli basın yayın organlarına, ardından işadamlarına ve yargı mensuplarına verilen brifingler Refahyol'u hergün biraz daha eritti.
       <br>
        <br>
         Olay genelge
         <br/>
         <br/>
         Mart 1997 tarihli, 9 maddeden oluşan ve Erbakan'ın imzalamayıp reddettiği genelge şu maddelerden oluşuyor;
         <br/>
         <br/>
         1) Başbakanlık Kriz Yönetim Merkezi Yönetmeliği ilgi(b) ile yayımlanmış olup ilgi(a) ile yayımlanan taslak yönetmelik yürürlükten kaldırılmıştır.
         <br/>
         <br/>
         2) Kriz Koordinasyon Kurulu Başkanlığı görevi Başbakan tarafından yürütülecek, Başbakanın katılmadığı hallerde ise Kurul'a Devlet Bakanı Sn... Başkanlık edecektir.
         <br/>
         <br/>
         3) Başbakanlık Kriz Yönetim Merkezi Sekreteryası çekirdek olarak derhal Milli Güvenlik Kurulu Genel Sekreterliği'nce teşkil edilip, faaliyete geçirilecektir. Bu maksatla Sekreteryanın çekirdek kadro teklifi Milli Güvenlik Kurulu Genel Sekreterliği'nce hazırlanacak ve onay için Başbakanlığa sunulacaktır. Kriz Merkezi açmaktan sorumlu birimlerde kendi merkezlerini şu andan itibaren 8'inci maddede ifade edilen Muhabere Elektronik ve Bilgi Sistemleri Projesi dışında kalan gerekli cihaz, araç, gereç ve malzeme ile donatacaklar ve faal durumda bulunduracaklardır.
         <br/>
         <br/>
         4) Başbakanlık Kriz Yönetim Merkezi'nin organlarından biri olan Sekreterya'nın Başkanlık görevi, Başbakanlığın.işlerinden sorumlu müsteşar yardımcısı tarafından yürütülecektir.
         <br/>
         <br/>
         5) İlgi(b) Yönetmeliğin EKB, C ve D'sinde 'Temsilci', 'Genel Müdür', 'Başkan', 'Daire Başkanı' olarak ifade edilen görevliler unvanları ile belirlenecek ve liste halinde Başbakanlığa ve bilgi için Milli Güvenlik Kurulu Genel Sekreterliği'ne sunulacaktır.
         <br/>
         <br/>
         6) Milli Güvenlik Kurulu Genel Sekreterliği, Başbakanlık Kriz Yönetim Merkezi'nin devamlı faal halde tutulmasından sorumlu olup, sistem içerisinde yeralan birimlerin Kriz Yönetimi konusunda bilgilendirilmesi maksadıyla, ilgili kurum ve kuruluşlar ile koordine ederek konferanslar düzenleyecek ve icra edecektir.
         <br/>
         <br/>
         7) Milli Güvenlik Kurulu Genel Sekreterliği, ilgi(b)Yönetmelik esaslarına göre 'Başbakanlık Kriz Yönetim Merkezi Yönergesi'ni hazırlayacak ve Başbakanlığın onayına sunacaktır. Bahse konu yönerge hazırlanırken; Kriz hallerinde Başbakanlığın ve Bakanlar Kurulu'nun kararlarına esas olacak ve Başbakanlık Kriz Yönetim Merkezi'nin etkin bir şekilde görev yapmasını sağlayacak bilgi, haber ve istihbaratın zamanında ve yeterli ölçüde akışını düzenleyecek raporların hazırlanması ve gönderilmesine ilişkin prensipler, sorumluluklar ve usuller de belirlenecektir.
         <br/>
         <br/>
         8) Başbakanlık Kriz Yönetim Merkezi ile Hükümet Harekat Merkezi'nin 2000 yılı öncesi ve sonrası tüm haberleşme ihtiyaçlarını karşılamak maksadıyla, Milli Güvenlik Kurulu Genel Sekreterliği'nce bilgisayar kontrollü ve tam otomatik, emniyetli, süratli, güvenilir ve beka kabiliyeti yüksek bir Muhabere Elektronik ve Bilgi Sistemleri (MEBS) projesi hazırlanacak ve proje süratle uygulama alanına sokulacaktır.
         <br/>
         <br/>
         9) Başbakanlık Kriz Yönetim Merkezi'nin devamlı olarak faal halde bulunması için gerekli görülen cihaz, araç, gereç ve malzeme listeleri Milli Güvenlik Kurulu Genel Sekreterliği'nce hazırlanacak ve ihtiyaç duyulan ödenek Başbakanlıktan talep edilecektir.
         <br/>
         <br/>
         Gazi olaylarında denendi
         <br/>
         <br/>
         Kriz Yönetimi Türkiye'de ilk kez 1976 yılında gündeme geldi ve uygulandı. 12 Eylül sürecinin önemli kilometre taşlarından birisini teşkil eden Sivas olaylarında da Buhran Yönetim Merkezi denenmişti. 1981'de Kriz Yönetimi yeniden gündeme geldi. 1995'te dönemin Başbakanlık Müsteşar Vekili Ali Naci Tuncer imzasıyla yayınlanan 17 sayfalık taslak yönetmelikte Kriz Yönetim Merkezi Yönetmeliğinin ilgi direktif ile onaylanarak uygulamaya konulduğu hatırlatılıyordu.
         <br/>
         <br/>
         Başbakanlık Kriz Yönetim Merkezi'nin Yunanistan'ın Ege'de karasularını 6 milin ötesinde genişletmeyi değişmez bir hedef ve BM Deniz Hukuku Sözleşmesi'ne göre kendisine tanınmış bir hak olarak kabul etmesi nedeniyle sözkonusu dönemde, CMX95 Nato tatbikatı esnasında  ve Gazi olaylarında' denendiği öne sürülüyor. Buhran Yönetmeliği taslağı ile Refahyol döneminde 9 Ocak 1997 tarihinde yürürlüğe giren Başbakanlık Kriz Yönetimi Merkezi Yönetmeliği arasında büyük farklılıklar bulunuyor. İkinci yönetmelikte yapılan değişiklikle Genelkurmay ve Milli Güvenlik Kurulu kullanılan inisiyatifte söz sahibi olmuşlardı. İşte bu madde farklılıklarından birkaçı:
         <br/>
         <br/>
         Tanımlar (madde 4/e); Kriz merkezi
         <br/>
         <br/>
         Eski: İlgili Bakanlıklar ile buhrana neden olan olayların çıktığı bölge il veya ilçelerde valilikçe kurulan merkezlerdir.
         <br/>
         <br/>
         Yeni: Genelkurmay Başkanlığı, ilgili bakanlıklar, krize neden olan olayların çıktığı bölge, il veya ilçelerde valiliklerce kurulan merkezleri.
         <br/>
         <br/>
         Kriz Değerlendirme ve Takip Kurulu'nun Görevleri (madde 2)
         <br/>
         <br/>
         Eski: Yapacağı bu çalışmalarla ilgili olarak Bakanlıklar ve gerekli görülecek Kurum ve Kuruluşlar arasında koordinasyon ve işbirliği sağlar.
         <br/>
         <br/>
         Yeni: Yapacağı bu çalışmalarla ilgili olarak Genelkurmay Başkanlığı, Bakanlıklar ve gerekli görülecek kurum ve kuruluşlar arasında koordinasyon ve işbirliği sağlar.
         <br/>
         <br/>
         Kriz harekat merkezi (Teşkil esasları, madde 10)
         <br/>
         <br/>
         Son hali: Sekreteryada Başbakanlık merkez teşkilatından, Genelkurmay Başkanlığı, bakanlıklar, Milli Güvenlik Kurulu Genel Sekreterliği ve diğer kurum ve kuruluşlardan, kurumun görev özelliklerini iyi bilen güvenirliği tam, kendi alanında başarılı uzman personeli görevlendirir.
         <br/>
         <br/>
         Sekreteryanın görevleri (c)
         <br/>
         <br/>
         Son hali: Kriz esnasında Genelkurmay Başkanlığı, Bakanlık, Kurum, Kuruluş ve illerde teşkili öngörülen kriz merkezlerinde görev alacak ilgili personelin eğitilmesi ve muhabere şebekelerinin denenmesi için tatbikatlar planlar ve icra eder.
         <br/>
         <br/>
         Kriz Merkezleri Yönergesi(Madde 15/b)
         <br/>
         <br/>
         Son hali: Genelkurmay Başkanlığı'nın ve Bakanlıkların onaylı yönergesini alan üst birimler ikinci ay içerisinde kendi yönergelerini hazırlayarak ilgili makamın onayını müteakip kendi ast birimlerine yayımlar.
         <br/>
         <br/>
         Eski yönetmelik taslağında 'Bakanlar Kurulu tarafından kabulü tarihinde yürürlüğe girer' denilmesine karşılık Refahyol döneminde çıkarılan yönetmeliğin yürürlük maddesi 'Yayımı tarihinde yürürlüğe girer' şeklinde. Yine eski yönetmelik taslağının bir başka yürürlük maddesi olan 18. madde yönetmeliğin Başbakan tarafından yürütülmesi hükmünü getirirken Resmi Gazete'de yayımlanan yeni yönetmeliğin aynı maddesi yönetmeliğin Bakanlar Kurulu'nca yürütülmesini öngörüyor. Yönetmeliği hazırlayanlar açıkça olmasa bile dolaylı yollardan Kriz Merkezi üzerinde RP Genel Başkanı Prof. Erbakan'ın tek başına yetkili olmasını istememişlerdi.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3128-kriz-genelge.html), [web.archive.org (arşiv bağlantısı)](http://web.archive.org/web/20140204002719/http://www.aksiyon.com.tr/aksiyon/haber-3128-kriz-genelge.html)
