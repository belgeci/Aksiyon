# Merkez sağ kime kalacak?

*Adnan Öksüz 1999.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki lider...Tansu Çiller ve Mesut Yılmaz. Siyasi kaderleri birbirine o kadar çok benziyor ki! İkisine de liderlerinin 864 rakımlı tepeye çıkmasından dolayı, genel başkanlık yolu açıldı.
  </font>
 </div>
 <div id="newsText">
  <font class="detail-text">
   Merhum Özal'dan iki adım sonra Mesut Yılmaz, Süleyman Demirel'den sonra ise Tansu Çiller liderlik koltuğuna oturdu. 1991'deki üç aylık kısa dönemi görmezlikten gelirseniz ikisi de tek başına iktidar imkanı göremedi, koalisyonlarla yetindiler. Yaşları bile birbirine o kadar yakın ki! Çiller 53 yaşında ve Mesut Yılmaz'dan sadece bir yaş büyük. Birinin varlığı diğerine bağlı. Bazılarına göre ikisi de, Türkiye için şu anda elzem olarak gösterilen "merkez sağın birleşmesi" önünde en büyük iki engel. Bu sebepten ikisinden de bu yönde 'feragat' isteniyor, parti liderliğinden çekilmeleri talep ediliyor. Yüce Divan'a gönderilmeleri için haklarında açılan Meclis Soruşturma dosyalarının sebebi de bu gerekçelere bağlanıyor. Ancak, ikisinin de bu projeyi öne sürenlerin isteklerinin aksine siyaseti bırakmaya niyetleri yok. Yılmaz, başbakanlığı Ecevit'e bıraktığı gün bu tavrını 'Merak etmeyin, yine döneceğim' şeklinde sergilerken, Çiller kamuoyunda yıldızının parladığını, 18 Nisan seçimlerinden sonra iktidara geleceklerini ifade ediyor.
   <br/>
   <br/>
   İki parti liderinin siyasi çizgisindeki bu denli örtüşme 18 Nisan seçimlerine nasıl yansıyacak? Daha açık bir ifadeyle 18 Nisan seçimleri iki liderden birisi için dönüm noktası olacak mı? Göstergeler, Çiller'in de, Yılmaz'ın da seçimlere gerektiğinden fazla asılacağını gösteriyor. İki liderin kurmayları da 'bir'e oynuyor. Propaganda yöntem ve araçlarını buna göre belirliyor. Görünen, birleşmenin bir başka bahara kaldığı...Peki merkez sağın iki büyük partisi DYP ve ANAP seçimlere nasıl hazırlanıyor?
   <br/>
   <br/>
   Bir fotoğrafın öyküsü
   <br/>
   <br/>
   ANAP, seçimlerde umudunu orta direğe bağlamış durumda. İngilizce karşılığı "silent majority" olan 'sessiz çoğunluk' hedef kitle olacak bu seçimlerde, ANAP'ın kurucusu ve 8. Cumhurbaşkanı Turgut Özal'ın 1987 yılındaki propaganda kampanyasının üzerine inşâ edilen hedefe göre Mesut Yılmaz söylemlerinde özellikle orta direği hedef seçecek. Yılmaz, orta direğin yanısıra 'aile' ve 'gelecek' kavramları üzerinde de yeni argümanlar geliştirmeleri doğrultusunda kurmaylarına talimat verdi. Geçmişte 'Hadi Bakalım Kolay Gelsin, Bir Acayip Zor Yarış', 'Size Selam Getirmişem' türkülerini seçim propaganda çalışmalarında kullanan ANAP, bu seçimde 'İşte Benim Türkiyem' isimli şarkıyı ağırlıklı olarak meydanlarda seslendirecek. Turgut Özal'ın ANAP Genel Başkanı olduğu dönemlerde ellerini yukardan kenetleyerek verdiği pozlar çok gerilerde kaldı. Yılmaz uzun süredir ya gülümseyen bir fotoğrafını, ya da bir etkinlik sırasında çekilen bir görüntüsünü seçim çalışmalarında poster olarak kullanıyor. Nisan'99 seçimlerinde ise Yılmaz posterlerinde, Gürcistan'ın özerk bölgesi Acarya'da bir amatör fotoğrafçı tarafından çekilen fotoğraf kullanılacak. ANAP'ın önde gelen kurmayları başta Şadan Tuzcu olmak üzere bu fotoğrafın kullanılmasına karşı çıktılar. Ancak 'doğal' olduğunu savunan Yılmaz bu fotoğrafta ısrar edince, Gürcistan'dan görüntünün negatifini getiren ANAP yönetimi, posterleri Yılmaz'ın tercihi doğrultusunda hazırladı. Ayrıca, Yılmaz'ın sol elinin havada olduğu bir konuşma esnasında çekilen fotoğraf da seçim çalışmalarında yer alacak.
   <br/>
   <br/>
   Türkiye Sözleşmesi
   <br/>
   <br/>
   Yılmaz'ın İstanbul Lütfi Kırdar Kongre Salonu'nda verdiği seçim startında ön plana çıkan önemli bir doğrultu ise ANAP'ın bugüne kadar bu denli ağırlıkta kullanmadığı 'Atatürk' konusuydu. Tüm seçim hedefleri, içinde Atatürk görüntüsünün yer aldığı bir köşeden çıkıyordu. Partinin kurucusu Turgut Özal ve Mesut Yılmaz tanıtım görüntülerinde neredeyse yoktular. ANAP'ın bu argüman değişikliğinde, 28 Şubat süreci ne denli etkili olmuştu acaba? ANAP lideri ayrıca bu seçimi bir referanduma dönüştüreceğini belirtiyor. Tanıtım toplantısında öne çıkmayan insan hakları ve demokratikleşme konularını ise daha sonra açıklanacak 'Türkiye Sözleşmesi' ile telafi etmeyi umut ediyor ANAP kurmayları. Sözleşme'nin ayrıntıları muhtemelen gelecek ay belli olacak. Peki, eski Başbakan Yılmaz'ın bu seçimlerde belli başlı rakipleri kim olacak?
   <br/>
   <br/>
   1995 seçimlerinde propaganda hedefinin büyük bölümünü Tansu Çiller üzerine kuran Yılmaz bu seçimlerde de ana rakip olarak Çiller ve Baykal'ı seçiyor. Fazilet Partisi'ne de 'taban'dan çalışacak Yılmaz yönetimi. FP lideri Recai Kutan'dan çok, hedef Necmettin Erbakan. 5 yıl siyasi yasaklı olan Necmettin Erbakan'ın başbakanlığı sırasındaki icraatları eleştirilerek özellikle çetelere yönelik olarak bu dönemdeki yaklaşım tarzı ve FP eski liderinin Susurluk'la ilgili sarfettiği 'faso fiso' yaklaşımı büyük oranda mesajlarda, miting meydanlarında işlenecek. ANAP'ın seçim propaganda çalışmalarını yürüten isim ise son zamanlarda Yılmaz'a yakın çalışan, partinin parlak isimlerinden, Isparta milletvekili Erkan Mumcu.
   <br/>
   <br/>
   DYP'de ilkler
   <br/>
   <br/>
   DYP ise seçime "kadın, gençlik, işçi" gibi konuları içeren bir dizi kurultayla iyi bir başlangıç yapmayı planlıyor. Çiller, seçim startını ANAP lideri gibi İstanbul Lütfi Kırdar Kongre Salonu'nda gerçekleştirdi. İnce bir ayrıntı; her zaman bu tür parti toplantılarında Özer Çiller pek görünmezken bu toplantıda Tansu Çiller'in hemen arkasındaydı.
   <br/>
   <br/>
   Öyle anlaşılıyor ki Tansu hanım bu seçimlerde kendi titrine ve asıl mesleğine uygun olarak 'ekonomiye' ağırlık verecek. Çünkü hedeflediği 10 maddeden altısı ekonomi ağırlıklı; vergi mevzuatının değiştirilmesi, enflasyon, işsizlik sigortası, Kobi'lere destek, dar gelirliye sağlık hizmeti, gençlere iş, daha kolay bir hayat bunlardan bazısı. Çiller, ayrıca 28 Şubat sürecinde işlediği 'tam demokrasi, özgürlüklerin genişletilmesi' temasına ağırlık verecek. 'Hemen Adalet', 'Güçlü Ordu' ve 'Yeni 1000 Yılda Yeni Türkiye' sloganları da DYP Genel Başkanının diğer seçim argümanları. 'Yeter hak milletin' mesajını ise geniş kitlelere duyurma peşinde Çiller. İnternet ilk kez seçimlerde bu derece etkin kullanılacak belki. Bunun öncüsü de yine DYP. Seçmenler internet kanalıyla partilere ulaşabilecek ve çeşitli soruların cevabını bu kanaldan alabilecekler. Telefonla 'sorun söyleyelim' iletişim atağı da yine bu partiye ait.
   <br/>
   <br/>
   Tarabya'daki karargah
   <br/>
   <br/>
   Ayrıca büyük sürprizler de peşi peşine gelecek. Bir süredir etkili mesajlarıyla Çiller'in danışmanlığını yapan Analitik Grubu üyelerinden Şükrü Karaca "Sürprizlerimiz sürecek ama hemen hepsi de 'hak milletindir' mesajı çerçevesinde olacak. Bekleyin, sürprizlerimizi görün" diyor. Yılmaz'dan sonra Çiller'in misyon danışmanlığını yapan Analitik Grubu üyeleri Mümtaz'er Türköne, Şükrü Karaca ve Hüseyin Kocabıyık'ın çalışmalarından DYP lideri son derece memnun. Biraz da bunun göstergesi olarak grup üyelerini 18 Nisan sonrasına kadar seçim çalışmalarının ana üssü olarak öne çıkan İstanbul'a aldı ve Tarabya'da, Boğaz'a nazır bir yerde bir büro hazırlandı. Karaca ve arkadaşları çalışmalarını bu bürodan sürdürüyor. 28 Şubat sürecinde etkin yönlendirmeleriyle Çiller'i 'bir kanalda, tam demokrasi platformunda' yoğunlaştıran Analitik Grubu direkt Tansu hanımla çalışıyor. Çiller'in hangi kanalda hangi mesajı vermesi gerektiğinden tutun da görüşeceği kişi/kişilere kadar tüm propaganda çalışmalarıyla çok yakından ilgililer. Çiller, DYP seçim propaganda çalışmaları sırasında 'iktidarda ilk 99 gün'e de özel önem veriyor. Arge olarak isimlendirilen, partinin Araştırma Geliştirme biriminin aylardır üzerinde yoğun şekilde çalışarak ortaya çıkardığı projeyle Türkiye'nin temel meselelerine çözüm önerileri getiriliyor. 99 günde 99 çözüm önerisi... Çiller bu iddialı projenin, DYP'nin tek başına iktidara gelmesiyle uygulanabileceğini belirtiyor ve seçmene bu yönde telkinlerde bulunuyor. Bu iddialı projeler seçmenin gözünde hedefine varır mı, bilinmez. Ancak Tansu Çiller'in ekonomiden sorumlu Devlet Bakanı iken gündeme getirdiği ve bir bakıma başarısızlıkla neticelenen 'Herkese bir ev ve bir araba' projesi çeşitli kesimler tarafından kullanılacağa benziyor.
   <br/>
   <br/>
   Bütün bu yazılanlardan sonra bu iki merkez sağ parti liderinden herhangi birisinin birleşme doğrultusunda feragat edebileceğini düşünebiliyor musunuz?
   <br/>
   <br/>
   E mail:
   <a class="__cf_email__" data-cfemail="5f3e3b313e311f3e342c36263031713c3032712b2d" href="/web/20141112035200/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4815), [web.archive.org (arşiv bağlantısı)](http://web.archive.org/web/20141112035200/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4815)
