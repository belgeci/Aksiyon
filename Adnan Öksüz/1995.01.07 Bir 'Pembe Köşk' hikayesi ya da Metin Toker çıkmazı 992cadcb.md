# Bir 'Pembe Köşk' hikayesi ya da Metin Toker çıkmazı

*Adnan Öksüz 1995.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih: 13 Mart 1975  Inönü ailesinin, Ismet Paşa'dan kendilerine miras kalan Pembe Köşk alanında konut yaptırmak isteğine dönemin Eski Eserler ve Anıtlar Yüksek Kurulu şöyle bir cevap verir: "Cumhuriyet tarihimizin ve anıları açısından büyük önemi bulunan Ismet Inönü'nün Pembe Köşk'ünün parseli ile birlikte aynen korunması gerekli eski eser olduğuna, halen Pembe Köşk arazisi içinde olup da aynı numara alan diğer parsellerde yapılacak her nevi yapı konusunda ayrıca kurulumuzdan karar istenmesinin gerekli olduğuna karar verildi."
  </font>
 </div>
 <div id="newsText">
  <font class="detail-text">
   Inönü'ler bu karara aldırmazlar ve Pembe Köşk'ün bahçesinde blok apartmanlar yaptırmak için dönemin ünlü müteahhiti Ayduk Koray ile anlaşırlar.
   <br/>
   <br/>
   Tarih: 9 Ekim 1976  Sedat Hakkı Eldem ve Prof. Dr. Feridun Akzan isimli kişiler Eski Eserler ve Anıtlar Yüksek Kurulu'na başvurarak, Pembe Köşk'ün bahçesinde apatman yapılması için izin verilmesini isterler. Aynı tarihlerde Eski Eserler ve Anıtlar Yüksek Kurulu'na başvuran Pembe Köşk müteahhidi Köşk'ün bahçesinde konut yapımına izin verilmesini talep eder. Ilgili dosya Kültür Bakanlığı Eski Eserler ve Müzeler Genel Müdürlüğü'ne gönderilir. Ancak genel müdürlük uzmanları da tıpkı Anıtlar Yüksek Kurulu gibi Köşk'ün bahçesinin küçük bir bölümü dışında inşaata izin verilmemesini isterler. Ancak bu rapor dönemin Kültür Bakanlığı Müsteşarı Prof. Emin Bilgiç tarafından imzalanmaz. Bilgiç bununla da kalmaz, Pembe Köşk projesini doğrudan Imar Iskan Bakanlığı'na yollar.
   <br/>
   <br/>
   Tarih: 7 Ekim 1976  Bilgiç'in bu yazısı, Imar Iskan Bakanlığı Planlama ve Imar Genel Müdürü Kayhan Yüceyalçın tarafından şöyle cevaplandırılır: "Söz konusu alanların konuta dönüştürülmesinde planlama açısından bir sakınca görülmemiştir.."
   <br/>
   <br/>
   Tarih: 12 Kasım 1976  Kültür Bakanlığı Müsteşarı Prof. Emin Bilgiç'in projeyi, Yüceyalçın'dan gelen bu yazıyla beraber gönderdiği Eski Eserler ve Anıtlar Yüksek Kurulu'ndan şöyle bir karar çıkar: Pembe Köşk'ün bahçesine apartman yapılmasına izin verilmiştir. Bu kararda imzaları bulunanlar ise şunlar: Orhan Alsac, H.K. Söylemezoğlu, Ekrem Akurgal, Bahadır Alkın, Semavi Eyice, Doğan Kuran, Abdullah Kuran, Mithat Yenen, Osman Çataklı, Hikmet Gürçay ve Kayhan Yüceyalçın.
   <br/>
   <br/>
   Bir suikaste kurban giden gazeteciyazar Uğur Mumcu o dönem Pembe Köşk'ün bahçesinde aparrtman yapılmasına izin verilişini eleştirirken şöyle diyor:
   <br/>
   <br/>
   "Laf lafı açtı nereden,nereye geldik. Ne diyorduk, Ismet Paşa'nın Köşkü bahçesinde yükselen gökdelenlere ad buluyorduk. Orası öyle büyük bir mahalle olacak ki, sadece gökdelenlere değil bu gökdelenler arasındaki yollara da ad bulma gerekecek. En iyisi bu yollara mirasçılarının ve yakınlarının adlarını vermek...
   <br/>
   <br/>
    Erdal Inönü Caddesi...
   <br/>
   <br/>
    Ömer Inönü Sokağı...
   <br/>
   <br/>
   Ya Çankaya'dan gelip, Pembe Köşk'e sapan sokağa da ailenin en önemli adamının adını verelim, isterseniz:
   <br/>
   <br/>
    Metin Toker Çıkmazı..."
   <br/>
   <br/>
   SHP'nin Onursal Başkanı Prof. Erdal Inönü ve eşi Sevinç Hanım "liderlerin malvarlıkları ile ilgili spekülasyonları TV'den izledikçe" kimbilir nasıl keyifleniyorlardır. Oysa Inönü ailesi, liderler arasında belki de en zengini olduğu halde kimse onlarla uğraşmıyor. "Nereden buldun?" demiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-434-33-bir-pembe-kosk-hikayesi-ya-da-metin-toker-cikmazi.html), [web.archive.org (arşiv bağlantısı)](http://web.archive.org/web/20141116141544/http://www.aksiyon.com.tr:80/aksiyon/haber-434-33-bir-pembe-kosk-hikayesi-ya-da-metin-toker-cikmazi.html)
