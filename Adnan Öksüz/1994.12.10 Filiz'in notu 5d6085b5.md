# Filiz’in notu

*Adnan Öksüz 1994.12.10*

<div>
 <p>
  <font>
   Meclis Insan Hakları Araştırma Komisyonu ‘Keşmir’ raporunu görüşmek üzere toplanmıştı. Üyeler, hazırlanan Keşmir raporunun açıklanmasını istediler. Ancak, Komisyon Başkanı SHP’li Sabri Yavuz Pakistan’dan sonra Keşmir’in Hindistan Büyükelçiliği’nin davetini açıkladı
   <br/>
   <br/>
   ve raporun ancak bu gezinin tamamlanmasından sonra açıklanabileceğini söyledi. Sıra, Hindistan’a gidecek komisyon üyelerinin belirlenmesine gelmişti. Genel kanaat, Pakistan’a giden, Komisyon Başkanı Sabri Yavuz ile yine komisyon üyeleri Adana DYP Milletvekili Turgut Tekin ve RP Gümüşhane Milletvekili Lütfi Doğan’ın gitmesiydi. Konuya hakim olmaları sebebiyle böyle bir fikir ortaya atılmıştı. Ancak bazı komisyon üyeleri ‘Hindistan’a da başka milletvekilleri gitsinler’ tezini ileri sürdüler.
   <br>
    <br>
     RP Istanbul Milletvekili Mukadder Başeğmez, ‘Bu defa da ben gidebilirim, bir de ben göreyim oraları’ dedi. RP’li öteki üye Lütfi Doğan, Başeğmez’in bu teklifine ‘olmaz’ demedi. O sırada Komisyon Başkanı Sabri Yavuz’un eline bir not tutuşturuldu. Kırıkkale DYP Milletvekili ve komisyon üyesi Hacı Filiz’den gelen notta ‘Hindistan’a gidecek milletvekilleri belirlenirken kendisinin de haberdar edilmesi’ yazıyordu. Buna geziye katılan DYP’li Tekin, ‘Komisyonumuzda böyle bir usul yoktur’ diye tepki gösterdi. Öteki komisyon üyeleri de benzer tepkilerini dile getirdiler. Iş  sonunda tatlıya bağlandı, Pakistan’a giden milletvekillerinin Hindistan heyetinde de yeralmaları benimsendi. Ancak bu kez de ‘gezinin zamanı’ problem oldu. Çünkü 12 Aralık’ta 1995 Mali Yılı Bütçesi görüşmeleri Meclis Genel Kurulu’nda başlayacak. Pakistan’a giden üç ismin yanında ANAP’tan da Mehmet Gedik’in Hindistan’a gitmesi benimsendi ve Meclis Başkanlığı’na sunuldu. Ancak bu ‘zor zamanda’ heyetin geziyi gerçekleştirmesi büyük başarı olacak. Şayet gezi gerçekleşmezse Keşmir raporu da hasır altı edilecek. Çünkü Komisyon Başkanı Yavuz, ‘Hindistan’a gidilmeden bu raporun açıklanmasını’ Türkiye’nin bu iki ülkeyle olan ilişkilerinden dolayı mümkün görmüyor.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 51 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21387), [web.archive.org (arşiv bağlantısı)](http://web.archive.org/web/20060414222347/http://www.aksiyon.com.tr:80/yazdir.php?id=21387)
