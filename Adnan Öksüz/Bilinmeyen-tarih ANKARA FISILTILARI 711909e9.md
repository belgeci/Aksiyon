# ANKARA FISILTILARI

*Adnan Öksüz Bilinmeyen-tarih*

<div>
 <p>
  <font>
   Ulaştırma Bakanlığı gözaltında
   <br/>
   Bakanlığın personel yapısında önemli değişimler oluyor. Eski Bakan Enis Öksüz’ün getirdiği önemli isimlerin hemen tümü şu anda bakanlıkta etkisiz hale getirildi. Buna paralel olarak bu bakanlık bünyesindeki trilyonluk ihaleler de mercek altında. MHP’li Bakan Oktay Vural’a yönelik bugüne kadar aleyhte haber çıkmadı ama bu her an değişebilir. Çünkü ‘dosya’lar tutulmaya başlandı...
   <br/>
   <br/>
   Fasıl koalisyonu
   <br/>
   <br/>
   Fazilet Partisi’nden iki parti doğdu; AKP ve SP. İki parti zaman zaman vekiller ve liderler bazında atışmalarla da gündeme geliyor. Fakat son  zamanlarda her iki parti vekil danışmanlarının oluşturduğu ‘fasıl koalisyonu’ dikkat çekiyor. İki parti danışmanları mutad zamanlarda biraraya gelip çiğ köfteli fasıl toplantıları düzenliyor.
   <br/>
   <br/>
   Coşkun’ların arası limoni
   <br/>
   <br/>
   AK Parti’nin ekonomiden sorumlu Genel Başkan Yardımcısı Ali Coşkun ile kardeşi Kadir Ramazan Coşkun’un arası bugünlerde şekerrenk. Sebebi ise, Kadir beyin, Melih Gökçek’in partisi olarak bilinen Demokrat Parti’nin İstanbul İl Başkanlığını kabul etmesi. Kadir beye vaktiyle AK Parti’nin İstanbul İl Başkanlığı teklif edildiği, ancak bunun da abi Ali bey tarafından engellendiği öne sürülmüştü.
   <br/>
   <br/>
   Sırada kimler var?
   <br/>
   <br/>
   Büyük Birlik Partisi (BBP) olağan kongresini yaptı ve ilk kez bir kongrede Genel Yönetim Kurulu, delegelerin direkt tercihleriyle belirlendi. Bir ilk de misafir siyasilerin konuşmalarıydı. BBP şu anda Meclis’te bir milletvekiliyle, Mehmet Ceylan’la temsil ediliyor. Kulislerden sızan bilgiler ise gelecek günlerde 5 vekilin daha bu partiye katılacağı yolunda. Sahi, Ulaştırma eski Bakanı Enis Öksüz ‘Önümüzdeki 2–3 ay içinde birçok şey değişecek’ cümlesini niçin sarfetti?
   <br/>
   <br/>
   Eski vekil sunucu oldu
   <br/>
   <br/>
   Eski FP İçel Milletvekili M. Emin Aydınbaş, radyo sunucusu oldu. Ankara’da faaliyet gösteren Hedef Radyo’da sabah kuşağında gazete başlıklarını okuyan ve yorumlayan Aydınbaş, işini oldukça seviyor.
   <br/>
   <br/>
  </font>
 </p>
 <p>
  <font>
   (Bu yazı 164 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1244), [web.archive.org (arşiv bağlantısı)](http://web.archive.org/web/20050301150654/http://www.aksiyon.com.tr:80/yazdir.php?id=1244)
