# ANKARA FISILTILARI (393)

*Adnan Öksüz Bilinmeyen-tarih*

<div>
 <p>
  <font>
   “Orada neler oluyor, bakayım?”
   <br/>
   TRT kulislerinde bugünlerde iki farklı konu konuşuluyor. Birincisi yeni RTÜK Kanunu sebebiyle şu andaki Genel Müdür Yücel Yener’in görevinden alınması gerekiyor. Yeniden atanacak mı yoksa yeni birisi mi getirilecek? RTÜK kimi/kimleri aday gösterecek? Birisi bu.. İkincisi ise TRT’nin yurtdışında bulunan bürolarındaki eleman istihdamı. Fısıltlara göre, TRT’den sorumlu Bakan Yılmaz Karakoyunlu bu bürolarda bulunan ve herbiri yaklaşık 4 bin dolar maaş alan elemanların yenilenmesi için düğmeye basmış.
   <br/>
   <br/>
   Ve 26 yurtdışı elemanın yarısının kendi inisiyatifiyle atanmasını istemiş. TRT’nin ABD’de 2, Belçika’da 2, Mısır’da 2, Azerbaycan’da 5, Türkmenistan’da 6, Almanya’da 6 ve birkaç da geçici görevlisi bulunuyor.
   <br/>
   <br/>
   G.Doğu’lu vekiller Apo asılsın der
   <br/>
   <br/>
   Bugünlerde çok tartışılan Apo'nun idam dosyası Meclis'e gelirse nasıl bir tablo ortaya çıkar sizce? İsimlerinin açıklanmasını istemeyen bazı Güneydoğulu vekiller dosyanın Meclis’e gelmesi ve oylanması durumunda kendi oylarının ‘evet’ olacağını belirtiyorlar. Bu oran ne olur, peki? Aynı vekillerin iddiasına göre yüzde 90’lar dolaylarında gerçekleşir...
   <br/>
   <br/>
   Pirince gitti bulgura razı oldu
   <br/>
   <br/>
   Alparslan Türkeş’ten sonraki günlerde MHP'de kimse pek birbirine birşey söylemese de partinin önde gelen isimleri kendilerine teklif yapılacağını bekler. İşte bu aşamada liderlik yarışına girmesi istenen ve partide iyi bir yeri bulunan bir isim destek bulmak amacıyla soluğu Gazi Üniversitesi’nden Devlet Bahçeli’nin odasında alır. Niyeti, teveccühlerin kendisine gösterilmesidir. Ancak bir anda ‘Devlet bey biliyorsunuz partimiz kritik bir eşikte. Bu aşamada toparlayıcı bir isme ihtiyaç var, bizim adayımız olur musunuz?’ der. Ve Bahçeli’den hiç beklemediği bir cevap alır; “Madem sizin böyle bir konsensüsünüz var ve ısrarlısınız, peki kabul ediyorum’ olur. Ve bilinen süreçle Devlet bey önce MHP Genel Başkanı, seçimlerden sonra da başbakan yardımcısı olur. Teklif eden isim şimdi ne mi yapıyor? O da eski mevziini kaybetmekle birlikte halen etkili bir makamda...
   <br/>
   <br/>
  </font>
 </p>
 <p>
  <font>
   (Bu yazı 106 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1294), [web.archive.org (arşiv bağlantısı)](http://web.archive.org/web/20050301160116/http://www.aksiyon.com.tr:80/yazdir.php?id=1294)
