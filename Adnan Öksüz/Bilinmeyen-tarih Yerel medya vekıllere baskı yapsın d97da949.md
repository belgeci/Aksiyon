# “Yerel medya, vekıllere baskı yapsın”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050225005501im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005501im_/http://www.aksiyon.com.tr/resim/385/32.jpg" vspace="5"/>
  </p>
 </font>
 <font class="content">
  “Yerel medya kuruluşlarının kendi yörelerindeki milletvekillerine bu konuda baskı yapıp kanunun engellenmesini istemeleri gerekir. Yoksa gerçekten bir iki yıla kadar Anadolu medyası tümüyle el değiştirecektir”
 </font>
 <br/>
 <p>
  <font class="content">
   Cumhurbaşkanı A. Necdet Sezer’in geçtiğimiz yıl veto ettiği Radyo Televizyon Üst Kurulu (RTÜK) kanun tasarısı hükümet tarafından yine gündeme getirildi. Kanun bu şekliyle Meclis Genel Kurulu’ndan geçtiği takdirde Köşk bu kez kanuna onay vermek zorunda. Özellikle yerel medyayı ve internet dünyasını çok zor durumda bırakacak ve RTÜK’ün yapısını tamamen hükümetlere endeksli duruma getirecek olan tasarıyla ilgili RTÜK Başkanı S. Nuri Kayış Aksiyon’a özel değerlendirmelerde bulundu.
   <br>
    <br>
     —Tasarının yerel medyayı tamamen bitireceğini söylüyorsunuz.
     <br>
      <br>
       Yerel medyayla ilgili madde yerel televizyonlara 5 milyar TL ile 100 milyar TL arasında ceza verilmesini öngörüyor. Yerel radyolara da bunun yarısı kadar. İhlalin tekrarı halinde bu ceza yüzde elli artırılarak uygulanacak. Yerel televizyonlara 150 milyar TL’ye kadar ceza verilebilecek. Ben şimdi Anadolu’da pek çok yerde yerel medya kuruluşlarını ziyaret ediyorum. Çatı aralarında, rutubetli bodrum katlarında son derece zor şartlarda yaşama mücadelesi veriyorlar. Zaten bizim ilişkilerimizde de ortaya çıkıyor; 25—30 milyar TL. Üst Kurul payını ödeyemediği için kapanan radyolar, televizyonlar var. Anadolu’da 200’ün üzerinde radyo ve televizyon kapalı, parasızlıktan. Bunların üzerine bir de yeni yasayla bu para cezaları gelirse bunu hiçbiri kaldıramaz. Ya kapısına kilit vurarak kapatacaktır, ya da tekelci medya, büyük sermaye grupları Anadolu medyasını da ele geçirecektir.
       <br/>
       <br/>
       “Vekillere baskı yapsınlar”
       <br/>
       <br/>
       —Biliyorsunuz, yerel medyanın yöre milletvekilleri üzerinde etkisi büyük. Bu anlamda sizin bir çağrınız olacak mı?
       <br/>
       <br/>
       Vekillerin büyük sermayenin elindeki imkanları kullanarak halka mesaj iletmeleri mümkün değil. Yerel medya kuruluşlarının kendi yörelerindeki milletvekillerine bu konuda baskı yapıp kanunun engellenmesini istemeleri gerekir. Yoksa gerçekten bir iki yıla kadar Anadolu medyası tümüyle el değiştirecektir.
       <br/>
       <br/>
       —Tasarı internet dünyasını nasıl etkileyecek?
       <br/>
       <br/>
       İktidarla, sermaye gruplarıyla içli—dışlı, sıkı—fıkı olmayan kimler? Küçük sermayelerle bazı heveskar girişimler. Bunlar, internet gazeteciliği yapan gençler, bir de yerel medya kuruluşları. Eğer ceza sistemi bu şekilde gerçekleşirse internet siteleri de ceza açısından basın kanunu ile ilişkilendiriliyor. Basın kanunundaki hükümler, internet sitelerine de uygulanacak. Bu sitelerin bu ağır cezaları kaldırmaları mümkün değil.
       <br/>
       <br/>
       “İçlerine sinmiyor ama...”
       <br/>
       <br/>
       —Siz yıllarca Meclis’te parlamento muhabirliği yaptınız. Parlamenterlerle içli dışlı oldunuz. Ama şimdi RTÜK başkanı olarak meramınızı onlara anlatamıyorsunuz. Bunu nasıl açıklıyorsunuz?
       <br/>
       <br/>
       Aslında Anayasa Komisyonu’ndaki muhalefet milletvekilleri bizi gayet iyi anladılar. İktidar vekillerinin sıkıntısı var. Tepede liderler anlaşmışlar; bu kanunu aynen geçirin, tekrar veto edilmesini önleyin demişler. İktidar partilerine mensup vekiller bunun sıkıntısını yaşıyor. Gerçekten, komisyondaki iktidar partilerine mensup vekillerin çoğunu bizzat tanıyorum, onlar da kanunu içlerine sindiremiyorlar. Ama koalisyonu oluşturan parti liderleri arasındaki bu uzlaşma onları da istemedikleri bir kanuna el kaldırmak zorunda bırakıyor.
       <br/>
       <br/>
       —Size yakınan oldu mu bu vekillerden; ‘İşte ne yapalım, el kaldırmak zorundayız’ gibi?
       <br/>
       <br/>
       Ben bir konuşma metni hazırlamıştım, Anayasa Komisyonu’nda. Komisyon Başkanı bana söz vermedi. Halbuki Meclis’te ben 15 yıl görev yaptım. Hangi kuruluşun kanunu görüşülüyorsa o kuruluşun temsilcisine söz vermek teamüldür. Bakandan sonra bize söz vermesi gerekirdi. Tabii benim kanuna muhalif olduğumu bildiği için Komisyon Başkanı Turhan Tayan beni atladı. İktidar milletvekillerinin bazıları da bana ‘Ya, bunu bu şekilde çıkarmak zorundayız’ dedi.
       <br/>
       <br/>
       “Umudumu tamamen yitirmedim”
       <br/>
       <br/>
       —Bu şekilde kanunlaşır mı sizce, tasarı?
       <br/>
       <br/>
       Komisyondaki tutum ile Genel Kurul’daki tavır farklı olabilir. Genel Kurul görüşmelerinde bir direniş bekliyorum. İktidar milletvekilleri fire vermezse kanun zaten aynen çıkar, ama bunların büyük bir kısmının rahatsız olduğunu biliyorum. Umudumu tamamen yitirmiş değilim. Geçen defa vekillerin tümüne birer mektup gönderip onları bilgilendirmiştim; bu kez de gönderdim.
       <br/>
       <br/>
       —RTÜK başkanı olduğunuz dönem içinde ‘keşke şunu da yapsaydım, söyleseydim’ dediğiniz birşey oldu mu?
       <br/>
       <br/>
       Ben aslında tüm radyo ve televizyonların Ankara’da eş zamanlı izlenmesi ve değerlendirilmesine imkan veren projenin hayata geçirilmesini istiyordum, kendi dönemimde. Biliyorsunuz Türkiye’deki tüm radyo ve televizyonları biz izleyemiyoruz. Ancak ulusal kanalları, bazı bölgesel radyo ve kanalları izleyebiliyoruz. 1200 radyo ve 260 televizyon kanalını Ankara’daki merkezimizden izleyebilmek için  geçen yıl bütçeye para koyduk. TBMM’de de kabul edildi bu; ama ekonomik kriz nedeniyle bunu gerçekleştiremedik. O sistemin bir faydası daha olacaktı; ulusal film arşivini de beraberinde kuracaktık. Tüm televizyon kanallarındaki yayınların dijital ortamda saklanması ve isteyen kuruluşlara, araştırmacılara para mukabilinde verilmesi.
       <br/>
       <br/>
       “DSP seçti ama DSP’li değilim”
       <br/>
       <br/>
       —Buradaki sürenizi doldurduktan sonra yeniden  RTÜK başkanı olmak ister misiniz?
       <br/>
       <br/>
       Ben faydalı olabildiğim sürece oturmayı isterim. Bu dönemde görevimi layıkıyla yerine getirdiğimi düşünüyorum. Yeni dönemde yine böyle bir görev istenirse benden onu da yerine getiririm ama bu demokratik bir seçimdir. Başkan olacağım demekle de başkan olunmaz yani. Zaten geçen seçimde aday da değildim. Diğer iki adayın, Fatih Karaca ile Kutlu Savaş’ın anlaşamaması sonucu yeni bir aday sürecine girildi ve bu arada beni seçtiler.
       <br/>
       <br/>
       —Bugüne kadar ne tür tepkiler aldınız?
       <br/>
       <br/>
       Özellikle vatandaşlardan çok olumlu mesajlar geliyor bana. Alo RTÜK hattına mesaj bırakıyorlar, telefon ediyorlar, mektup yazıyorlar. RTÜK’ün uygulamalarından genel olarak memnunlar. Demek ki doğru yoldayız diye düşünüyorum. Tepkiler kapanan kuruluşlardan, ceza alan kuruluşlardan geliyor. Bugüne kadar aldığımız kararların yüzde 75’i idare mahkemesi tarafından da onandı. Demek ki çok da yanılmıyoruz.
       <br/>
       <br/>
       —RTÜK’le ilgili değişiklik talepleri bundan önce de birçok kez gündeme geldi..
       <br/>
       <br/>
       RTÜK Kanunu değişikliği 1994 yılından beri gündemde. Kanun zaten aynı yılın Nisan ayında çıktı. Bu tarihten itibaren bazı çevreler, bu kanunu değiştirmek istiyorlar; konjonktür müsait olduğu zaman ısıtıp yeniden gündeme getiriyorlar. Gözden kaçırılan bir nokta var; bu kanunla medya yasamanın da yerine geçiyor. Dördüncü kuvvet olmaya razı değil artık. Birinci güç olurum ve kanun çıkarırım diyor. Bu aslında medyanın kanunudur. Kanunun çıkması için bastıran, çeşitli çevreleri, milletvekillerini, komisyonları zorlayan da medyadır.
       <br/>
       <br/>
       —Sanki DSP kontenjanından değil de muhalefet kontenjanından seçilmiş gibi konuşuyorsunuz..
       <br/>
       <br/>
       (Kahkahalar) Ben DSP kontenjanından seçildim ama DSP’li değilim. İlk günden beri öyle. Beni seçenlere, aday gösterenlere teşekkür ederim ama gerçekleri söylemek benim ülkeye karşı, Türk toplumuna karşı görevimdir.
       <br/>
       <br/>
       E—mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11990), [web.archive.org (arşiv bağlantısı)](http://web.archive.org/web/20050225005501/http://www.aksiyon.com.tr:80/detay.php?id=11990)
