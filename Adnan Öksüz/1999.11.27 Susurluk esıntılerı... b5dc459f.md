# Susurluk esıntılerı...

*Adnan Öksüz 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gaziantep FP Milletvekili Mehmet Bedri İncetahtacı'nın 'Susurluk konusu'nu anlatmak için giderken Esenboğa yolu üzerinde feci bir trafik kazasıyla hayatını kaybetmesi bazı soru işaretlerini de beraberinde taşıdı.
  </font>
 </div>
 <div id="newsText">
  <font class="detail-text">
   Hep acaba ile başlayan sorulardı bunlar. Acaba, İncetahtacı Susurluk'la ilgili yeni birtakım ipuçları mı yakalamıştı? Almanya'ya giderken koltuğunun altındaki dosyada bugüne kadar günışığına çıkmamış bazı gizli bilgiler mi mevcuttu? Bunlar bilinmiyor, elbette. Ancak bilinen bir nokta var; TBMM Susurluk Komisyonu üyesi Mehmet Bedri İncetahtacı son zamanlarda kendisine Erol Evcil'le ilgili gelen bazı dosyaları inceliyor ve yeni ilişkilerin neler olabileceğinin hesapları üzerinde duruyordu. Bunun için mi bir şekilde canına kastedilmişti? Ya da bir gözdağı mı verilmek isteniyordu? Bu soruları/şüpheleri artırmak mümkün.
   <br/>
   <br/>
   Herkes tarafından seviliyordu...
   <br/>
   <br/>
   Ancak Bedri İncetahtacı'yı öteki bazı Susurluk Komisyonu üyeleriyle karıştırmak/karşılaştırmak neredeyse imkansız. Susurluk konusunda, olayın en canlı tartışmalarının yaşandığı günlerde dahi İncetahtacı çok fazla ortalıkta görünmedi. Sadece araştırıyordu, araştırıyordu. İncetahtacı'yı Meclis koridorlarında sürekli koltuğunun altında kitaplarla görenler onun bitmeztükenmez çalışma azmini teslim ediyorlardı. Susurluk kazası meselesinde de bakışı bu şekildeydi. Önyargısı yoktu, peşin hükmü bulunmuyordu. Bunun canlı şahitleri de aynı şeyleri söylüyorlardı.
   <br/>
   <br/>
   Devlet eski bakanlarından Kayseri Milletvekili Doç. Dr. Abdullah Gül, İncetahtacı'nın uzlaşmacı kişiliğine dikkat çekiyor ve parti içerisinde araştırmaya önem veren milletvekillerinden biri olduğunu belirtiyor. Gül, İncetahtacı'nın uzlaşmacılığını "Kendi içimizdeki kutuplaşmalara bile katılmazdı" sözleriyle açıklıyor.
   <br/>
   <br/>
   Seçim bölgesi milletvekillerinden Nurrettin Aktaş "Sevgili Bedri İncetahtacı milletvekili olmadan önce de okumayı ve araştırmayı çok seven bir insandı. Yalnız İslami konuda değil yenilik adına ve insanlığın faydasına olan hemen hemen her konuda araştırır, okurdu. Rahmetli bir dönem Gaziantep Milli Gençlik Vakfı'nın başkanı oldu ve aynı zamanda Antep'te yeminli tercümanlık yapardı. Ben de ithalatihracaat işleri ile uğraştığım için kendisiyle uzun zamandır tanışırız. 1994 mahalli seçimlerinden sonra Gaziantep il başkanımız oldu. Çok aktif bir insandı, bunu Meclise gelince milletimiz daha iyi gördü" dedikten sonra kazayla ilgili ilginç ipuçları veriyordu, Aksiyon'a; "İncetahtacı, herşeyden önce iyi bir şoför değildi". Aktaş onun arabasına da binmiş ve bunu gözlemleme imkanı olmuştu. Ayrıca arabası da bakımlı bir araba değildi ve eski bir arabaydı. Kazanın olduğu gün İncetahtacı'nın, danışmanına "Araba kullanırken çok sık dalıyorum" dediğini hatırlatıyor. Aktaş yine de konunun araştırılmasından yana.
   <br/>
   <br/>
   Deftere düşülen not
   <br/>
   <br/>
   FP İstanbul Milletvekili Mukadder Başeğmez ise, inceleme yapmadan bir yargıya varmanın mümkün olmadığını belirtiyor: "Bedri ile çok iyi tanışırdım ve birbirimizi çok severdik. En son yemek yerken birlikte, bana şunu söyledi; 'A.Taner Kışlalı cinayetinin parti olarak takipçisi olmalıyız ve çözülene kadar da peşini bırakmamalıyız". Ben de kendisine 'Bunu aşağılık kompleksinden yaptığımızı sanırlar' dedim. O da bana 'Nasıl sanırlarsa sansınlar biz bu cinayetin aydınlığa çıkmasını sağlamalıyız' demişti."
   <br/>
   <br/>
   İncetahtacı ebedi âleme göçtükten sonra ise Başeğemez not defterine şunları yazmış; "Yargılaman adaletli, sorgulaman şefkatli, düşüncelerin berrak, herkesi sevecek kadar geniş bir yürek, o denli de cesur bir yürek".
   <br/>
   <br/>
   FP'nin 'ağa tabiatlı' milletvekillerinden Amasya Milletvekili Akif Gülle de "Bedri Bey oldukça entellektüel bir insandı. Bilgisi ve birikimi oldukça derin ve araştırmacı bir insandı. Susurluk Komisyonunda yaptığı çalışmalar ortadadır. Bu olay kaza mı yoksa suikast mi? Türkiye'deki şaibelerin çokluğu olaya sadece kaza olarak bakmamızı engelliyor ve ister istemez bazı soruları kafamıza getiriyor. Bu kaza sonuna kadar araştırılmalı" diyor.
   <br/>
   <br/>
   FP Bitlis Milletvekili Zeki Ergezen ise ortada kazayla ilgili tereddütler bulunduğunu ve bu tereddütlerin giderilmesi gerektiğini belirtiyor. Susurluk Komisyonu Başkanı Mehmet Elkatmış ise çok farklı birşey düşünmüyor; "Kazada bazı şüpheler olduğu gerçek ancak bunlara birşeyler inşa ederek kesin yargılarda bulunmak hata olur. İncetahtacı'nın arabasının ve kaza mahallinin incelenmesi, bu doğrultuda bişeyler söylenmesi gerekiyor. Kazaya bakan savcı beyle görüştükten sonra daha ayrıntılı birşeyler söylemek mümkün olacak. Fikri Sağlar'la birlikte bu konuyu araştıracağız. Bedri İncetahtacı çok pratik, çok zeki, dürüst, mert bir insandı. Kendisiyle Susurluk Komisyonu'nda birlikte çalışmıştık. Komisyon onun çalışmalarından çok memnundu."
   <br/>
   <br/>
   FP milletvekillerinin görüşleri bu şekilde. Ancak TBMM çatısı altındaki tüm partilere ait milletvekilleri de İncetahtacı hakkında olumlu kanaate sahipler.
   <br/>
   <br/>
   Komisyon üyelerine gözaltı
   <br/>
   <br/>
   TBMM Susurluk Komisyonu raportörü Kahta Hakimi Akman Akyürek de İstanbul'da aracının direksiyonunun kilitlenmesi sonucu hayatını kaybetmişti. Bu kazada da 'suikast şüphesine' dikkatler çekilmişti. Susurluk araştırmacısı MİT emeklisi Ertuğrul Berkman da yine İnegölAnkara yolunda seyahat ederken 29 Ağustos 1997'de yine bir trafik kazasında yaşamını yitirdi. Burada da benzer şüpheler dile getirildi. Yaklaşık bir ay önce Komisyonun önde gelen isimlerinden Fikri Sağlar da benzer bir trafik kazasından son anda kurtulabilmişti. Acaba bütün bunlar, birilerinin 'susması' için devreye soktuğu Susurluk kazaları mıydı? Bu, öylesine sorulmuş bir soru. Ancak gerçek olan birşey var; sözkonusu birileri TBMM'de konuyla ilgili kurulan komisyonların üyeleri ve hassaten başkanlarıyla ciddi bir şekilde uğraşıyor. Önce Çiller'in yanında ve Çiller'i savunanlar arasında bulunduktan sonra daha sonra muhalefet saflarına geçen, TBMM Hayali İhracatı Araştırma Komisyonu Başkanı, Aksaray Milletvekili Mahmut Öztürk 'bazı nasırlara bastığı' için o gün bu gündür parlamento koridorlarında görülmüyor. Aynı şekilde hazırladığı raporla epey ses getiren TBMM Faili Meçhul Cinayetleri Araştırma Komisyonu Başkanı Av. Sadık Avundukluoğlu da bu raporu hazırladıktan sonra bir kere daha milletvekili olamadı, hatta raporu büyük bir hevesle makamına götürdüğü Çiller'in huzurunda beklediği ilgiyi bulamadı. Şimdi ise hemen hemen aynı durum Meclis Susurluk Komisyonu üyeleriyle ilgili olarak karşımızda...
   <br/>
   <br/>
   Komisyon üyelerinden 3'ü kapatılan RP milletvekili idi. Bunlardan Mehmet Elkatmış (Komisyon Başkanı) halen FP Nevşehir Milletvekili. Ancak öteki RP'lilerden Hadi Dilekcan 18 Nisan seçimlerinde yeniden seçilemedi. Mehmet Bedri İncetahtacı ise geçtiğimiz günlerde şüpheli bir trafik kazasında vefat etti. Susurluk görüşmelerine DYP adına katılan Van Milletvekili Mahmut Yılbaş ise parlamentoda bu dönem yok. Yılbaş DYP'den istifa ettikten sonra DTP'ye geçmişti. ANAP üyesi İzmir Milletvekili Metin Öney de 18 Nisan seçimlerinde liste dışı kalmıştı. Belki, Komisyon Başkanı Mehmet Elkatmış'tan daha çok önplanda olan ve açıklamalarıyla büyük ilgi çeken Komisyon üyesi Fikri Sağlar da partisinin 18 Nisan seçimlerinde ülke genelindeki yüzde 10'luk barajı geçemediği için bu dönem parlamentoda yok. Görünmeyen bu güç hangi güçse oldukça başarılı (!) bir çalışma yürütmüş denilebilir.
   <br/>
   <br/>
   Gala gecesi...
   <br/>
   <br/>
   M. Bedri İncetahtacı yakın çalışma arkadaşlarının da ifade ettikleri üzere duygulu bir insandı. Bir haftalık dergideki (Cuma) son yazısında ilginç konulara değinen, İncetahtacı; toplumu yanlış yönlendiren din baronlarından sözediyor ve birey özgürlüklerinin önemini vurguluyordu. Yazısının sonunda ünlü şair Nazım Hikmet'ten esinlenerek yer verdiği şiiri ise okuyanları farklı düşüncelere sevkediyor; Artık şaşırtmıyor beni dostun kahpeliği/Elimi sıkarken sapladığı bıçak/demişti Hikmet. Bir yoldaşıydı onun nihayet/ulviliğe bigane/süflilikten bihaber. Kapital'de de geçmez zaten/fütüvvetten/bir haber. Bense, hıfsından öte/kayıt düştüğü her satırdan/şaşıra, şaşıra okuyarak/Ondan öğrendim kahpeliği. Şarkta dinledim, ihanetin sesini/Garpta seyrettim, gala gecesini.
   <br/>
   <br/>
   Allah rahmet eylesin.
   <br/>
   <br/>
   E mail:
   <a class="__cf_email__" data-cfemail="b1d0d5dfd0dff1d0dac2d8c8dedf9fd2dedc9fc5c3" href="/web/20141011002446/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5570), [web.archive.org (arşiv bağlantısı)](http://web.archive.org/web/20141011002446/http://www.aksiyon.com.tr:80/aksiyon/newsDetail_getNewsById.action;jsessionid=B7D9E07D53370A8CBF5CC3A4D2CD28A1?newsId=5570)
