# ANAP’ta "öze dönüş" kongresi

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227092934im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092934im_/http://www.aksiyon.com.tr/resim/345/30.jpg" vspace="5"/>
  </p>
 </font>
 <font class="content">
  Siyasetin tatile çıktığı bu günlerde başkent Ankara’nın önemli bir gündem maddesi var; ANAP’ın 7. Olağan Kongresi 4 Ağustos’ta toplanacak. Bir bakıma formalite görünümünde olacak —tıpkı CHP Kongresi gibi— ANAP kongresinde liderin değişmesi sözkonusu değil.
 </font>
 <br/>
 <p>
  <font class="content">
   Ama belki lider seçiminden daha önemli bir gündem maddesi var ANAP’ın; kuruluş felsefesine dönüş, Özal ruhunun geri getirilmesi ve değişim. Bunu anlamak için de biraz gerilere gitmek gerekiyor...
   <br>
    <br>
     Sivil toplum ve ANAP
     <br>
      <br>
       Turgut Özal’ın Çankaya’ya çıktığı ilk dönemler... ANAP yönetimi tarafından kaleme alınan bir açıklama ANAP’ın Türk siyasi tarihindeki yerini açıklamak anlamında önemli ipuçları veriyor. Bu ANAP tarihinde önemli belgelerden birisi aynı zamanda. Belge ‘Sivil Toplum, Demokrasi ve ANAP’ başlığını taşımakta. Tüm çözümlerin demokrasi içinde bulunduğu fikrinden başlayarak farklı fikirlerin birarada yaşaması gereği düşüncesini serdederek devam ediyor.
       <br/>
       <br/>
       “Genelkurmay Başkanlarının bir üst makamı şeklinde görülen ve geçmişte çok büyük siyasi krizlerin kaynağı olan Cumhurbaşkanlığı makamına Cumhuriyet tarihinde ikinci kez bir sivilin seçilmesi bizim dönemimizde  olmuştur... Tek parti zihniyetinin, bürokrasi hakimiyetinin, sivil cuntacıların, askeri kurumlar ile mazohist ilişkiye giren siyasilerin hâlâ bazı partilerde demokrasi havarisi görüntüsü altında var olduklarını görmek bize üzüntü veriyor. Sivilleşmeye ve demokratikleşmeye doğru attığımız adımlar bazı güç ve menfaat gruplarını rahatsız ediyor. Biz bu grupların temsil edildiği siyasi partilerin bu ülkeyi geriye götürmelerine izin vermeyeceğiz. Uyguladığımız demokratikleşme ve sivilleşme yolundaki reformun en önemli yönü gerçekleştirdiğimiz zihniyet değişikliğidir. Anavatan Hükümeti, askeri rejimin devamı olduğunu iddia eden bir partiye karşı halkın iktidara getirdiği gerçek bir kitle partisidir. Ordunun gerçek işlevine dönmesi, siyasi otoritenin tamamen sivil hükümete bırakılması bizim dönemimizde gerçekleşmiştir. Devletin Ordu da dahil bütün kurumlarını birey, halk ve sivil otorite lehine asli fonksiyonlarına çekmesi ve ekonomik alanda küçülmesi bizim temel hedeflerimizden biridir. “
       <br/>
       <br/>
       İki ayrı fotoğraf
       <br/>
       <br/>
       Başka hedefler ve icraatlarda var mıydı ANAP’ın? Türk Ceza Kanunu’nun 141, 142 ve 163. maddeleri onun iktidar olduğu dönemde kaldırıldı. Bu maddelerin kaldırılmasıyla Türkiye’nin ufku açıldı. Bu kadar mı sadece?
       <br/>
       <br/>
       Türk vatandaşına Avrupa İnsan Hakları Komisyonu’na başvuru hakkı tanınması, devletin vatandaşın hizmetinde vatandaşın mutluluk ve refahı için kurulmuş bir mekanizma olduğu düşüncesinin yerleştirilmesi, 1988 yılında Avrupa Konseyi bünyesinde hazırlanan ‘İşkencenin ve Gayriinsani ya da Küçültücü Ceza veya Muamelenin Önlenmesine Dair Avrupa Sözleşmesi’nin onaylanması da bu partinin iktidarı döneminde gerçekleşti. Bu kadarla da kalmıyor. Birleşmiş Milletler bünyesinde hazırlanan İşkenceye ve Diğer Zalimane, Gayriinsani veya Küçültücü Muamele veya Cezaya Karşı Birleşmiş Milletler Sözleşmesi bir kanunla yine bu dönemde mümkün olabildi. Gözaltı süresinin kısaltılması, Anayasa’da öngörülen limitin altında tutulması, kadınlara karşı ayrımcılığın önlenmesi sözleşmesinin onaylanması da yine bu döneme ilişkin kişi hak ve hürriyetlerine yönelik icraatlar.
       <br/>
       <br/>
       Buraya kadarki fotoğraf, bugünlerde 7. Olağan Kongresini yapmaya hazırlanan ANAP’ın gerçek kuruluş felsefesini yansıtıyor. Peki, bir de madalyonun öteki yüzünde neler olduğuna bakmak gerekiyor. 163. maddeyi kaldıran ANAP’ın şimdilerde özgürlükler ve haklar yelpazesinin neresinde olduğu sorusu çok önemli, mesela. 28 Şubat sürecinden sonra gitmek durumunda kalan Refahyol’un ardından kurulan Anasol—D neler yaptı? 1999 Nisan seçimlerinden sonra kurulan Anasol—M hükümetinde yeri neydi, bu bağlamda?
       <br/>
       <br/>
       İşte, birkaç satır başları;
       <br/>
       <br/>
       * Sekiz yıllık zorunlu kesintisiz ilköğretim yasası ANAP’lı dönemde geçti. Başbakan Mesut Yılmaz muhalefette iken ‘5+3’ formülünü önerirken iktidara gelir gelmez ilk olarak bu yasayı Meclis’ten geçirdi. Yasanın çıkmasıyla birlikte imam hatip liselerinin orta kısımları otomatikman kapanmış oldu. Yılmaz, muhazakâr kesimin ve kendi milletvekillerinin bütün tepkilerine karşın uygulamaya evet demek durumunda kaldı. İlahiyat fakülteleri mezunlarına ilişkin ilginç kararlar alındı.
       <br/>
       <br/>
       * YÖK üniversitelerde öğrencilerin başörtüsü takmalarını yasakladı. İmam hatip liselerindeki kız öğrencilerin başörtüsü takmalarını yasaklayan MEB genelgesi ise ANAP’lı milletvekillerinin sert tepkisi üzerine şimdilik rafa kaldırıldı. İmam hatip liselerinde başörtüsü takan öğretmenler hakkında soruşturma başlatıldı, birçok öğretmenin ise işine son verildi.
       <br/>
       <br/>
       * Vakıf ve yurtların üzerine gidildi, baskınlar gerçekleştirildi, öğrenci ve idareciler tedirgin edildi. Dar gelirli Anadolu çocuklarının barındığı Vakıflar Öğrenci Yurtları yine ANAP’lı bir bakan, Yüksel Yalova tarafından MEB’e devredildi ve eski işlevi yitirildi.
       <br/>
       <br/>
       * Yasal olarak hizmet veren şirketlerin üzerine gidildi. Dünya çapında ün yapan şirket ve kuruluşlar ‘ambargo listeleri’ne alındı.
       <br/>
       <br/>
       * Yine bu dönemde büyük bir atama furyası yaşandı. Yüzlerce üst düzey kamu çalışanı görevinden alındı. Dönemin Başbakanlık Müsteşarı Yaşar Yazıcıoğlu tarafından atamalar ‘şef seviyesine’ kadar indirildi. Sırf Refahyol döneminde işe alındıkları için çok sayıda devlet çalışanının asaleti onaylanmadı ya da çok geç onaylandı.
       <br/>
       <br/>
       * Radyo Televizyon Üst Kurulu (RTÜK) planladığı halde ulusal ve yerel televizyon ile radyoların frekans ihalelerini iptal etmek zorunda kaldı.
       <br/>
       <br/>
       * İl ve ilçelere kadar götürülen örgütlenmeyle kamu çalışanları fişlendi/fişleniyor. Muhafazakâr/milliyetçi vali ve kaymakamlar üzerinde büyük bir baskı kuruldu.
       <br/>
       <br/>
       * İrtica yasa tasarıları büyük bir kitleyi rahatsız edecek nitelikte hazırlandı. Kısacası ANAP, demokratikleşme çizgisinde gelecekte başını büyük oranda ağrıtacak ve tarihine olumsuz not olarak geçecek uygulama/icraatların içinde buldu kendini.
       <br/>
       <br/>
       Yılmaz sınav verecek
       <br/>
       <br/>
       İşte, 4 Ağustos’ta Ankara ASKİ tesislerinde yapılacak ANAP 7. Olağan Kongresinde asıl tartışılacak olan bu iki fotoğraf; ANAP özgürlüklerden yana bir parti mi olacak, kuruluş felsefesini koruyarak ‘yeniden değişim’i gerçekleştirecek, yoksa statükoyu mu tercih edecek? Bugüne kadar belli olan adaylar şunlar; Halen genel başkanlığı yürüten, Başbakan Yardımcısı Mesut Yılmaz, eski Milli Eğitim Bakanı Vehbi Dinçerler, Trabzon Milletvekili Eyüp Aşık ve Yozgat Milletvekili Lütfullah Kayalar. Bu adaylardan hangisi daha şanslı diye bir sorunun yeri elbette yok; çünkü mevcut delege yapısı ile mevcut yönetimin değişme şansı milyonda sıfır.
       <br/>
       <br/>
       Dinçerler’in teklifi
       <br/>
       <br/>
       ANAP Genel Başkanı Yılmaz’ın kongrede, ‘Geleceğe Yönelik Bir Türkiye Projesi’ni açıklaması bekleniyor. Yılmaz’ın özellikle son dönemlerdeki demokrasi vurgularını ön plana çıkaracağı da belirtiliyor. Vitrin değişikliği de gündemde. Buna göre, Mesut Bey ‘parti içinde sempati duyulan fakat yıpranmamış’ bazı isimleri Başkanlık Divanı’na taşıyacak.
       <br/>
       <br/>
       Genel Başkan adaylarından Vehbi Dinçerler’in altını çizdiği iki konu var; parti içinde kalarak, mevcut yönetimin karşısında muhalefet anlayışını olumlu anlamda geliştirmek ve Özal ruhunu geri getirmek. Dinçerler, Aksiyon’a yaptığı kongre değerlendirmesinde ‘ANAP felsefesinin yanında ama mevcut yönetimin karşısında olduğunun’ özellikle altını çizdi. Dinçerler Kongrede yapacağı konuşmada “Tüm yeni oluşumlar Özalvari bir parti kurma noktasında birleşiyorlar. Ben de diyorum ki, bu anlayışın tapusu ANAP’tadır. Bunun bizim partimizde aranması lazım. Bunu ya mevcut parti yönetimi gerçekleştirir ya da halk ANAP’ı cezalandırır’ diyecek.
       <br/>
       <br/>
       Öteki adaylar, Kayalar ve Aşık da ‘ANAP’taki kötü gidişe dur demek için’ aday olduklarını deklare ettiler.
       <br/>
       <br/>
       ANAP’ta 4 Ağustos’ta yapılacak kongrede mevcut yönetimin yerini koruması kesin gibi. Ama bu, partideki kan kaybını durdurabilecek mi? Asıl üzerinde durulması gereken konu bu belki de...
       <br/>
       <br/>
       e—mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12657), [web.archive.org (arşiv bağlantısı)](http://web.archive.org/web/20050227092934/http://www.aksiyon.com.tr:80/detay.php?id=12657)
