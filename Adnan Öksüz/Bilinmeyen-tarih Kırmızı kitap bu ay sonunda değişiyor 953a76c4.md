# Kırmızı kitap bu ay sonunda değişiyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20030901230727im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230727im_/http://www.aksiyon.com.tr/resim/34/32.jpg" vspace="5"/>
  </p>
 </font>
 <font class="content">
  Her hükümetin önüne devletin değişmezleri olarak belirlenen Milli Güvenlik Siyaset Belgesi  yani Kırmızı Kitap konur. “Geçen dönem başımıza gelenler Türkiye'nin gerçeklerini tam tanımadığımız için oldu. En büyük eksikliğimiz devleti tam tanımamaktı” diyen Abdullah Gül'ün en önemli sınavı bu ay sonunda
 </font>
 <p>
  <font class="content">
   Devletin beka ve temadisi ile tehdit değerlendirmesinin yapıldığı Kırmızı Kitap olarak bilinen Milli Güvenlik Siyaset Belgesi, beş yıl aradan sonra bu ay sonunda toplanması beklenen Yüksek Askeri Şûra’da değiştirilecek. Başbakan Gül’e Genelkurmay Karargahı’nda verilen brifing bu açıdan önem taşıyor.
   <br/>
   <br/>
   Kırmızı Kitap ne diyor?
   <br/>
   <br/>
   “Geçen dönem başımıza gelenler, Türkiye’nin gerçeklerini tam tanımadığımız için oldu. Hatalarımız çatışmanın yükselmesine, üzerimize gelinmesine fırsat verdi. En büyük eksikliğimiz devleti tam tanımamaktı. Hatalar yaptık. Bazı yaptıklarımız gayet tabii idi. Ama bu ülkenin farklı hassasiyetleri olduğunu iyi bilmemiz gerekirdi. Devletin kurallarını da bilmiyorduk. Vehbi Dinçerler, ‘Bir Kırmızı Kitap vardır, sizin ne yapabileceğiniz, neleri yapamayacağınız orada yazılıdır’ dedi bir gün. 28 Şubat’ın ertesinde bu tür belgeleri Erbakan, başbakan olarak makamına getirtti. Biz de odasına toplandık, birlikte okuduk. Belgelerde Hoca’nın adı, Milli Görüş Teşkilatı’nın adı, adresi, tarihçesi, bazı ülkücüler, soldan bildik isimler vardı. ‘Bunlar kabul edilemez, bizim varlığımız tehlike olarak işaret ediliyor, bunları değiştirmek gerek’ dedik. Üstelik o günlerde bu belgeleri yenileme zamanı da geliyordu. Ama Hoca tuttu bir grup toplantısında bu konuda konuştu. Üstü kapalı konuştu, ama yine de konuştu. Kanaatim o ki, 28 Şubat’ın netice alma operasyonları bundan sonra hızlandı...’’
   <br/>
   <br/>
   Bu sözler Başbakan Abdullah Gül’e ait. Refahyol döneminde Devlet Bakanı olan Gül, o günlere ilişkin gözlemlerini gazeteci Ali Bayramoğlu’na anlatmaya devam ediyor: “Hoca aslında bunları bilir. Zamanında bir MGK toplantısında Demirel başbakan, Hoca başbakan yardımcısı iken bir MİT raporu gelmiş önlerine. Bakmışlar bazı sayfalar Demirel’de başka, Hoca’da başka. Konuşup, ‘Bunlar bizi aldatıyor, bu işe el atalım’ demişler. Yani Hoca bilir devletin nasıl işlediğini. Ama aynı durumları bir kere daha yaşadı. Yine de karşı tarafın bu kadar acımasız olacağını beklemiyordu...” Gül, özeleştiri yapıyor ve devleti tanımadıklarını aktarıyor. Bir de örnek veriyor. TBMM’de Milli Savunma Bakanlığı Bütçesi görüşülürken Erbakan’ın önerisiyle 60 trilyonluk AR—GE kurulur, ancak bu paranın nereden sağlanacağı sorun olur. Dönemin Başbakanı, bu bütçeyi Milli Savunma Bakanlığı’nın bütçesinden alıp Başbakanlık Stratejik Yatırım Takip Merkezi’ne bağlamaya çalışınca da kıyamet kopar.
   <br/>
   <br/>
   Gül’ün önemini işaret ettiği Kırmızı Kitap ya da birilerinin deyimiyle ‘gizli anayasa’ her hükümet kuruluşundan sonra kamuoyunca tartışıldı. Başbakan Yardımcısı Abdullatif Şener, bayram tatilini geçirdiği Sivas’ta, Türkiye’de siyasal iktidarların istediği her değişikliği yapabilme gücüne sahipmiş gibi algılandığını belirtirken, iş başına gelen iktidarın değiştirebileceği konular olduğu gibi, ülkenin değişmezlerinin de bulunduğunu vurguluyordu.
   <br/>
   <br/>
   Hangi gerekçelerden yola çıkıldı?
   <br/>
   <br/>
   TBMM Başkanı Bülent Arınç’ın “Ben görmedim ama gören arkadaşlardan dinledim, antidemokratik bir çalışma” dediği Kırmızı Kitap neyin nesiydi gerçekten? Milli Güvenlik Siyaseti Belgesi ileri sürüldüğü gibi 1980’lerde ortaya çıkmadı, 1960’lı yıllardan beri zaten vardı. Ancak ağırlıklı olarak konuşulması, birkaç sene önce Harp Akademileri Komutanlığı’nın İstanbul’da düzenlediği ‘denizcilikle ilgili’ sempozyumda kendisini MGK yetkilisi olarak tanıtan bir konuşmacının ‘Türkiye’nin milli güvenlik siyaseti kayıtlıdır. Basında da yer almış olan Kırmızı Kitap siyaset belgesidir. Önemli olan bu siyasetin nasıl uygulanacağını gösteren eylem planı, stratejinin hazırlanmasıdır. İcradan umudu kestiğimiz için strateji belgesini MGK Genel Sekreterliği olarak hazırlıyoruz’ şeklindeki sözleriyle başlamıştı.
   <br/>
   <br/>
   İlk Kırmızı Kitap’ın hazırlandığı yıllarda Cevdet Sunay cumhurbaşkanı, Süleyman Demirel ise başbakandı. Genelkurmay Başkanı da Orgeneral Memduh Tağmaç’tı.
   <br/>
   <br/>
   Belge konjonktüre bağlı olarak değiştiriliyor. Mesela, Sovyet Bloku’nun dağılması ve Türkiye’de bazı akımların güçlendiği iddiaları böyle bir değişikliğe gidilmesi için sebep gösterilmişti. MGSB, yoğun olarak tartışıldı son birkaç yılda. Ancak belge üzerindeki bazı değerlendirmeler gerçeklerle bağdaşmıyor. Birincisi, ‘Belgenin bütünüyle sivil iradenin üzerinde olduğu’ intibaıydı. Oysa, Bakanlar Kurulu istediği zaman MGSB’yi değiştirme hatta tümüyle reddetme yetkisine sahip. En azından kağıt üzerinde böyle. Bu arada Milli Güvenlik Kurulu çevrelerinin MGSB’nin ‘Anayasaüstü gibi bir konumla sunulmasından’ rahatsızlık duydukları da ileri sürülüyor. Çünkü MGK yetkililerine göre bu belge tamamen anayasal bir çerçevede —anayasanın 117 ve 118. maddelerine istinaden— hazırlanıyor ve düzenleniyor.
   <br/>
   <br/>
   MGK Kurmayları MGSB’yi Anayasanın bu maddelerine dayandırırken askeri akademisyenler milli güvenlik siyasetine niçin ihtiyaç duyulduğuna yönelik sorulara karşılık şunları ifade ediyorlar: “Her devlet kendi  varlığına yönelik, devamlılığını ve bütünlüğünü hedef  alan iç ve dış tehditlere karşı, varoluşundan itibaren bir milli güvenlik politikası tesbit etmek ve bunu uygulamak durumundadır.” Milli güvenlik politikasının tespitinde; milli, bölgesel ve uluslararası konjonktürdeki değişimler ve gelişmeler dikkate alınırken önceden belirlenmiş olan milli menfaat ve hedeflerin gözönünde bulundurulması gerektiğine de işaret ediliyor.
   <br/>
   <br/>
   Bir kavramın anatomisi
   <br/>
   <br/>
   Önce Mart 1997’de Milli Askeri Strateji Konpsepti (MASK), daha sonra da Ekim 1997’de değiştirilen Milli Güvenlik Siyaset Belgesi ile irtica ile terör öncelikli tehdit sıralamasına alındı. Bu tarihten üç yıl sonra ise tekrar MGSB ve MASK üzerinde birtakım çalışmalar yürüten devletin üst kademesinin ‘yolsuzluk ekonomisi’nin öncelikli tehditler sıralamasına alınması için çalışma yürüttüğü haberleri geldi. Dönemin Genelkurmay Başkanı Org. Hüseyin Kıvrıkoğlu ve öteki komutanlar da bu paralelde açıklamalar yapmışlar ve yolsuzluk ekonomisinin mutlaka üzerine gidilmesi gerektiğinin altını kalın çizgilerle belirlemişlerdi.
   <br/>
   <br/>
   İşte eski Genelkurmay Başkanı Org. Kıvrıkoğlu’nun bu konuşmayı yaptığı sıralarda Milli Güvenlik Kurulu Genel Sekreterliği en son 31 Ekim 1997 tarihinde, ünlü 28 Şubat kararlarından hemen sonra değiştirilen Milli Güvenlik Siyaset Belgesi üzerinde birtakım çalışmalar yapıyordu. Yine aynı tarihte Genelkurmay Başkanlığı Harekat Daire Başkanlığı da Milli Güvenlik Siyaset Belgesi’ne uygun olarak Milli Askeri Strateji Konsepti (MASK) üzerinde birtakım çalışmalarda bulunuyordu. Bu değişikliğin bir ucundan da Cumhurbaşkanı Ahmet Necdet Sezer tutuyordu. Sezer’in talimatı doğrultusunda çalışmalarına bir süredir devam eden MGK Genel Sekreterliği, MGSB’de yaptığı kısmi değişiklikle yolsuzluğu öncelikli tehditler sıralamasına almıştı.
   <br/>
   <br/>
   MGK Genel Sekreterliği’nin ‘Üzerinde Hassasiyetle Durulması Gereken Öncelikler ve Tehditler’ başlıklı çalışmasında, yolsuzluk ekonomisinin açıkça bir tehdit oluşturduğu belirtilmişti. Genelkurmay Başkanlığı’nda yapılan bir toplantıda yolsuzluk, Türkiye’nin önünde duran 5 temel konudan biri olarak değerlendirilmişti. 1960 yılından bu yana MGSB’ye uygun olarak yürütülen ancak ilk defa 28 Şubat süreci içinde MGSB kararları beklenmeden üzerinde değişikliğe gidilen MASK ile ilgili genel değişiklik MGSB’ye bağlı olarak her beş yılda bir yapılıyor. Ancak, gerektiği durumlarda her yıl aralık ayında yapılan Yüksek Askeri Şûra toplantısında değerlendirilmek ve üzerinde birtakım değişiklikler yapılmak üzere gündeme gelebiliyor. MGSB’deki değişiklikler Bakanlar Kurulu kararı ile yürürlüğe girerken, MASK ile ilgili değişikler ancak başbakan başkanlığında toplanan YAŞ’ın kararı ile mümkün olabiliyor.
   <br/>
   <br/>
   En gizemli tartışma
   <br/>
   <br/>
   Kırmızı Kitap üzerinde tartışmalar bitecek gibi görünmüyor. Merhum gazeteci Yavuz Gökmen ölümünden kısa süre önce şöyle yazıyordu: “Bir Kırmızı Kitap varmış. Son Türk Devleti’nin yönetim makamlarında bulunan herkes bu kitabı bilirmiş. Bu kitabın kapağında ‘Milli Güvenlik Siyaset Belgesi’ yazıyormuş. Bu kitap beş yılda bir yazılırmış. Ana ilkeleri hemen hiç değişmezmiş. Sadece Türkiye’nin milli güvenliğini tehdit eden şeylerin sıraları bazen değiştirilirmiş. Bu kitap, yönetim makamına gelen herkese derhal okutulurmuş. Sözgelimi bakanlığa atanan biri makamına oturur oturmaz, biri yanına gelir ve eline bir ‘Kırmızı Kitap’ tutuştururmuş. ‘Oku’ dermiş. Bakanlığa atanmanın sevincini yaşayan yönetici kitabı okurmuş. Sevinci kursağında kalırmış. Çünkü bakanlıkta yapabileceği işlerin bu kitapla sınırlı olduğunu anlarmış. Bu da, hemen hiçbir şey yapamayacağı anlamına gelirmiş...” Tüm bu bilgileri bakanlık yapmış bir isimden dinlediğini ifade eden Gökmen, Türkiye’nin demokratik bir ülke olamamasının sebebini bu kitaba bağlıyordu.
   <br/>
   <br/>
   Gazeteci Can Dündar ise bir yazısında şunları ileri sürüyordu: “Milli Güvenlik Kurulu Genel Sekreterinin 4 yardımcısından biri olan ‘Milli Güvenlik Siyaseti Başkanı’ stratejiyi hazırlıyor. Devletin tehdit  sıralamasından ekonomi politikalarına, kültürel  önceliklerden dış siyaset tercihlerine kadar her şeyin yazılı olduğu bu belge de Genel Sekreterlik’te pişirilip kırmızı kitaba dönüştürülüyor. Önce MGK’da sonra Bakanlar Kurulu’nda onaylanıyor. Meclis, —içinde ne yazdığını bilmese de— bu kitaba aykırı yasa çıkaramıyor. Her seçilen iktidar, 3 ay içinde MGK Genel Sekreterliği’ne brifinge davet ediliyor. Burada yeni süvariye ‘ulusal savunma stratejisi’ anlatılıyor. Peki ya iktidar olan partinin programı bu kitapla çelişirse?”
   <br/>
   <br/>
   Yıllar önce bu soruyu MGK’nın eski Genel Sekreteri, emekli Org. Doğan Bayazıt’a sorduğumda şu cevabı almıştım: “İktidara gelen parti milli güvenlik siyaseti esaslarından haberdar olunca programındaki çoğu fikri değiştirir.” 3 Kasım seçimlerinin ardından siyaseti bıraktığını açıklayan Mesut Yılmaz ise bu yöndeki bir soruya karşılık şunları söylemişti: “Yaratılmak istenen olumsuz hava yanlış. Bu belge 1960 yılından beri hazırlanıyor. Bizden önceki hükümetler döneminde de oldu. Hiç kimsenin itiraz edemeyeceği konular. Bunun eleştiri konusu yapılmasını anlamak mümkün değil.”
   <br/>
   <br/>
   Eski Kültür Bakanlarından Fikri Sağlar ise 1995’te verdiği bir Meclis soru önergesiyle konuyu gündeme taşımış ve dönemin başbakanı Çiller’e “Kırmızı Kitap niçin açıklanmıyor?” şeklinde soru yöneltmişti. Çiller ise soruyu “Bunlar faydalı şeyler, ben de istifade ettim” diye geçiştirmişti.  2003’te yeni kitap
   <br/>
   <br/>
   Devletin zirvesi son olarak 1997 yılında üzerinde 12. defa değişiklik yapılan MGSB’yi 13. kez değiştirme hazırlığında. Başbakan Abdullah Gül’e geçtiğimiz günlerde Genelkurmay Karargahı’nda verilen brifing bu açıdan önem taşıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2220), [web.archive.org (arşiv bağlantısı)](http://web.archive.org/web/20030901230727/http://www.aksiyon.com.tr:80/detay.php?id=2220)
