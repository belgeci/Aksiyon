# Bu kez gücü yetmedi

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226152547im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152547im_/http://www.aksiyon.com.tr/resim/409/34.jpg" vspace="5"/>
  </p>
 </font>
 <font class="content">
  Meclis'in renkli simalarından Afyon milletvekili Gaffar Yakın finali küskünlerin sözcülüğüyle noktaladı. Robert Kolej mezunu ve hekim. Yakın bir dönem Yeniden Milli Mücadeleciler ile beraberdi. Cumhurbaşkanlığı seçimi öncesi  son anda hemşehrisi Ahmet Necdet Sezer'i Ecevit'e önererek seçilmesini sağlarken bu kez aynı başarıyı gösteremedi.
 </font>
 <br/>
 <p>
  <font class="content">
   Küskünler hareketinde Türkiye bir ismi yakından tanıma fırsatı buldu: Yeni Türkiye Partisi Afyon Milletvekili ve Meclis Grup Başkanvekili Gaffar Yakın. 1970’li yıllarda Aykut Edibali’nin önderlik ettiği Yeniden Milli Mücadeleciler ekolünün içinde yer alan Gaffar Yakın, yıllar sonra ANAP’tan milletvekili oldu ve merhum Turgut Özal’ın yakınında bulundu. Sağcı bilinmesine rağmen Başbakan Ecevit onu Afyon’dan aday göstermekte beis görmedi. Renkli kişiliğiyle tanınan Yakın, Cumhurbaşkanı adayı olarak hemşehrisi Ahmet Necdet Sezer ismini Ecevit’e ilk kez önerdi. Büyük bir gizlilikle yürüttüğü o operasyon başarılı olmuştu.
   <br>
    <br>
     1954 doğumlu, Robert Kolej mezunu olan Gaffar Yakın Meclis’teki 43 hekimden biri. İstanbul Üniversitesi Cerrahpaşa Tıp Fakültesi’ni bitirdikten sonra Viyana Üniversitesi’nde dil eğitimi aldı, Marmara Üniversitesi Tıp Fakültesi’nde ise uzmanlık eğitimini bitirdi. Gaffar Yakın’ı kamuoyu ilk kez 30 Kasım 1992’de gerçekleştirilen ANAP 2. Olağanüstü Kongresi’nde tanıdı. Bu kongrede Mesut Yılmaz’ın, aday olan Mehmet Keçeciler’e karşı tekrar Genel Başkan seçilmesinin ardından Keçeciler’le birlikte partiden istifa eden 15 milletvekilinden biriydi.
     <br>
      <br>
       Saygılar efendim
       <br/>
       <br/>
       Gaffar Yakın, 1995 seçimlerinde milletvekili seçilemedi ancak; Meclis’le irtibatını kesmedi. Farklı kesimleri biraraya getiren sempozyum ve konferanslar düzenledi. Yakın, birşeyi daha ihmal etmedi: Bülent Ecevitle 1991—1995 Meclis döneminde kurduğu sıkı diyaloğu kesmedi. O dönemde Ecevit, Hüsamettin Özkan’la birlikte ne zaman Meclis Genel Kurulu’na girse her defasında karşılaştığı bu genç parlamenterle selamlaşıyordu. O da daima ayağa kalkarak eski başbakana yönelik saygısını ifade ediyordu.
       <br/>
       <br/>
       Bu karşılaşmalarda Yakın, Afyon’da yapılması gerekenler noktasındaki düşüncelerini anlatırken, Ecevit çoğu kez dinlemekle iktifa ediyordu. Arada sırada diyaloglara giren isim ise Hüsamettin Özkan’dı. Özkan’la Yakın arasındaki samimi bağların temelleri o yıllarda atıldı.
       <br/>
       <br/>
       1999 erken genel seçimlerinde milletvekili aday listeleri hazırlanırken sıra Afyon’a geldiğinde akla gelen isimlerden ilki Gaffar Yakın olmuştu. ANAP’tan milletvekilliği yapmıştı ama olsun, teklif götürülecekti. Yakın, Ecevit’ten gelen bu teklif karşısında önce şaşırmış, ardından da kabul ettiğini bildirmişti. Yakın’ın DSP’den milletvekili adaylığı basında da geniş yankı bulmuştu.
       <br/>
       <br/>
       Yukarıdan telefon gelince
       <br/>
       <br/>
       Anasol—M hükümetini zora sokan icraatların başında gelen ‘İrticacı ve bölücü memurların işten çıkarılmasını öngören tasarı’ TBMM Plan ve Bütçe Komisyonu’nda görüşülüyordu. Hem iktidar partileri, hem de muhalefet buna çok önem veriyorlardı. Çankaya Köşkü de bu konuda hassastı ve hükümetin Kanun Hükmünde Kararname (KHK) ile düzenlediği tasarı Köşk’ten dönmüştü. ‘İrticai ve bölücü faaliyetlere katıldıkları saptanan kamu görevlilerinin memuriyetten çıkarılmasını kolaylaştıran’ yasa tasarısının görüşülmesine ilişkin usul oylamasında bazı MHP, ANAP ve DSP’liler muhalefetle birlikte hareket edince ortalık toz duman olmuştu. Muhalefetle birlikte hareket eden isimlerden biri de DSP’li Gaffar Yakın idi. Sert tartışmaların yaşandığı komisyonda Yakın hiçbir devletin kendisini yıkacak faaliyetlere izin vermeyeceğini belirtip şu görüşleri savunmuştu: “Hiç kıvırmaya gerek yok. Cumhurbaşkanı da aynı sıkıntıya girdi. Meclis olarak biz bu kanunu çıkarmakla mükellefiz. Yoksa bazı çevreler, ‘Bu Meclis ve milletvekilleri irticaya ve bölücülüğe evet diyor’ diyecek. Bir düzenleme yapmalıyız ama hukuk kurallarına bağlı kalarak. İrticai, yıkıcı faaliyeti açık bir şekilde tarif etmek zorundayız. Dindar olan gitti, zikir yaptı, Risale—i Nur okudu, atılacak mı?”
       <br/>
       <br/>
       Konuşmaların ardından DSP’li Başkan Metin Şahin, tasarının komisyonda görüşülüp görüşülmemesini oya sundu. Üç kez tekrarlanan oylamada muhalefet ve iktidar partilerinin oyları 14’e 14 eşit çıktı. Oylamalar sırasında DSP’li Gaffar Yakın, MHP’li Hakkı Duran ile ANAP’lı Nihat Gökbulut çekimser kalırken, ANAP’lı Nesrin Nas ve Cengiz Aydoğan ile MHP’li Lütfi Ceylan muhalefetle birlikte ‘Anayasa Komisyonu’nda görüşülmeli’ diye oy verdi. Bağımsız Evliya Parlak da muhalefetle aynı yönde oy kullandı. Üç oylamada da oylar eşit çıkınca Şahin toplantıya ara vermek zorunda kalmıştı.
       <br/>
       <br/>
       Gelişmeleri partisinin Başkanlık Divanı toplantısında öğrenen ANAP lideri Mesut Yılmaz toplantıya ara vererek, muhalefetle birlikte oy kullanan ANAP’lı üyelerle telefonla görüştü. MHP grup başkan vekilleri de MHP’li üyeleri arayarak, tasarının görüşülmesini istedi. Başbakan Yardımcısı Hüsamettin Özkan ise DSP’li Gaffar Yakın’ı uyardı. Öğleden sonra yeniden toplanan komisyona, muhalefetle birlikte hareket eden üç ANAP’lı ile iki MHP’li üye katılmadı. Yenilenen oylamada, önce çekimser kalan DSP’li Gaffar Yakın bu kez tasarının Plan ve Bütçe Komisyonu’nda görüşülmesi yönünde oy kullandı. Bu oylama sırasında Yakın’a, şu anda ekonomiden sorumlu Devlet Bakanı olan Masum Türker’in dikteleri ise dikkatlerden kaçmamıştı. Tasarı komisyonda görüşülmesi sonunda kabul edilmişti.
       <br/>
       <br/>
       Gazetecilere imzalı söz
       <br/>
       <br/>
       Gaffar Yakın’ın 1999’da DSP’den vekil seçilince ilk yaptığı değerlendirmelerden birisi ‘parti değiştirmekle ilgili’ idi. ‘Size şeref sözü... Eğer bir daha parti değiştirirsem, milletvekilliğinden istifa edeceğim’ diye söz verdiği ve bu sözünü kağıda yazıp, altını imzalayıp gazetecilere verdiği o dönem basına yansımıştı. Ancak DSP’deki depremden etkilenen ilk isimlerden oldu ve Hüsamettin Özkan’ın istifasıyla başlayan furyaya o da katılarak Yeni Türkiye Partisi’nin Meclis Grup Başkanvekili oldu.
       <br/>
       <br/>
       Bir kez daha Ecevit..
       <br/>
       <br/>
       Yakın’ın sahneye son çıkışı ‘seçimi erteletme ekibinin yönetmeni’ sıfatıyla oldu. 3 Kasım 2002’de erken seçim kararının altına imza atan 449 vekilden biriydi. Ama partisinin barajı aşamayacağını anlayınca ertelenmesi için büyük gayret gösterdi. Aileye yakın isim Mecit Şekercioğlu aracılığı ile Ecevit'e "Bu hassas dönemde mutlaka başbakan olarak kalmasının gerektiği" mesajını gönderdi. Hiç olmazsa DSP 1 Ekim’deki oylamaya katılmayarak destek veremez miydi?  Ecevit'in cevabı olumsuzdu: ‘Bu teklif üzerinde durmaya bile değmez.’ Rahşan Ecevit ise daha sertti; ‘Bizi arkamızdan hançerleyenlere asla güvenilmez. Kültürü bu partiye ile yakışmayanlar buradan gittiler. Şimdi küskün hareketi organize ediyorlar. Oyun içinde oyun sürüyor. Bunlara nasıl güvenilir?’
       <br/>
       <br/>
       Hastanede müdahale etti
       <br/>
       <br/>
       Gaffar Yakın, partisinden istifa eden milletvekili olarak eski lideri Bülent Ecevit’i üzmüştü ancak, onun ağır hasta olduğu dönemlerdeki yakın ilgisi unutulmazdı. 4 Mayıs 2002 tarihinde Aydın Tümen ve bir gurup arkadaşı ile birlikte Başkent Üniversitesi Hastanesi’ne giden Gaffar Yakın, hastane başhekimine ‘Başbakana neler yaptınız, ayakta film çektiniz mi?’ türünden sorular yöneltince asıl patron Mehmet Haberal gelmiş ve aralarında kısa süren bir gerginlik yaşanmıştı. Yakın, tartışmanın sonunda ‘Bu tedavi bir günde yapılmaz, ağır olur, kortizon ilacı, kemikleri zayıflatır ya da bağırsakta gaz yaratır’ diyordu. Yakın’ın Ecevit’in tedavisine yönelik bu girişimi kuşkusuz ilerisi için olumlu neticeler verecekti.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1946), [web.archive.org (arşiv bağlantısı)](http://web.archive.org/web/20050226152547/http://www.aksiyon.com.tr:80/detay.php?id=1946)
