# Hacı “Biner”, Hoca bu işe ne der?

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302223406im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223406im_/http://www.aksiyon.com.tr/resim/297/blank.gif" vspace="5"/>
  </p>
 </font>
 <font class="content">
  Tüzük değişikliği doğrusu içine sinmemişti, birşeyler yapması gerekiyordu. Değişik duygular içinde daktilosunun başına oturdu ve başladı yazmaya; “Yargıtay Cumhuriyet Başsavcılığı’na: Fazilet Partisi Büyük Kongre delegesiyim.
 </font>
 <br/>
 <p>
  <font class="content">
   Parti tüzüğünde 5.5.2000 tarihinde kurucular kurulunca değişiklikler yapılmış, yeni tüzük şekli başsavcılığınıza intikal ettirilmiş bulunmaktadır. Yukarda belirtilen tarihte parti tüzüğümüzde yapılan bazı değişiklikleri Anayasa, Siyasi Partiler Kanunu ve hukukun genel prensipleri ile bağdaştıramadığım için aşağıdaki mülahazalarımı makamınıza sunuyorum. 1— Kurucular Kurulunun tüzük değişikliği kararı yeterli nisapla alınmamıştır...”
   <br>
    <br>
     Yazıyı kaleme alan aslında yabancı bir isim değildi. Hacı Biner, Fazilet Partisi’nin kurucuları arasında yeralmış, ardından da Başkanlık Divanı üyesi, siyasi işlerden sorumlu genel başkan yardımcılığı görevini üstlenmişti. Bürokrasiden geliyordu. Uzun yıllar Kültür Bakanlığı danışmanlığının ardından Diyanet İşleri Başkanlığı’nda halen başkanlık görevini yürüten Mehmet Nuri Yılmaz’ın danışmanlığını sürdürmüştü. Bürokraside görevi devam ederken birkaç kez değişik partilerden Vanlı olması dolayısıyla bu ilden milletvekilliği adaylığı sözkonusu olmuş ama bir türlü istediği şartlar meydana gelmemişti. Geçtiğimiz seçimlerde de Fazilet Partisi’nin kurucuları arasında yeralmasına karşın milletvekili aday listelerinde arzu ettiği yeri bulamamış, doğrusu çok da ısrarcı olmamıştı. Kendisine önce liste ikinciliği söz verilmesine rağmen son anda bir başka isim gündeme gelmiş ve alt sıralara düşmüştü, fakat bunu sorun yapmamıştı. Şimdi durum farklıydı, söz sahibi olmaları gerektiği bir alanda göz göre göre by—pas edilmiş, görmezlikten gelinmişti. Kendisi gibi birçok arkadaşı da ıskalanmıştı.
     <br>
      <br>
       Başroldeki ‘ortak’
       <br/>
       <br/>
       Bunun için Biner, öncelikle Yargıtay Cumhuriyet Başsavcısı Vural Savaş’a bir dilekçe yazarak Siyasi Partiler Kanunu’nun 14. maddesinin 8. fıkrasını hatırlatarak, tüzük değişikliğine sadece Kurucular Kurulu’nun değil Genel İdare Kurulu, Merkez Disiplin Kurulu ve milletvekillerinin karar vermesi gerektiğine işaret ediyordu. Tartışılan tüzük değişikliği 29 kişinin kararıyla alınmıştı ancak Biner’in ifade ettiği yasal sayı ise 103 idi. Aradaki fark ise oldukça yüksekti. “Hâl böyleyken tüzük değişikliği kararı sadece 29 kişi ile alınmıştır. Toplantı ve karar yeter sayısı olan nisap oluşmamıştır. Bu nedenle tüzük değişikliğiyle ilgili karar ve yapılan son tüzük değişikliği hukuken geçersiz olup yok hükmündedir, kanaatindeyim” şeklinde dilekçesine devam eden Hacı Bey, tüzükte yapılan değişiklikle olağanüstü kongre taleplerinin zorlaştırıldığına dikkat çekiyor ve bunun da anayasaya aykırı olduğunu bildiriyordu. Hacı Biner’in ‘aykırı’ bulduğu bir nokta ise seçimde GİK üyelerinin seçim şekliyle ilgiliydi. Değişiklik yapılmadan önce “...oy pusulalarındaki isimlerden seçilecek sayıda aday yanına işaret konulmak suretiyle seçilir” denmesine karşılık tüzük değişikliği sonrasında “...tasnifte matbu oy pusulalarındaki delegeler tarafından yapılan değişiklikler dikkate alınmaz, matbu liste tam olarak değerlendirilir” hükmü getirilmişti. Böyle bir değişikliğin hukukun genel prensiplerine , anayasanın 69. maddesinin 1. fıkrasına ve Siyasi Partiler Kanunu’nun 90. ve 93. maddelerine aykırı olduğu görüşlerine dilekçesinde yer veren Biner “Delegelerin tamamının ismini çizdiği ve seçilmesini uygun bulmadığı ismin seçilmiş sayılmasını kabul etmek asla kabul edilemez. Delegeler gerek merkez organlarına, gerekse taşra teşkilatlarına seçecekleri kimseleri hür iradeleri ile seçebilmelidirler. Demokrasinin gereği budur. Delegelerin bu hakkını ortadan kaldırıcı düzenlemeler hukuken korunamaz. Düzeltilmeleri gerekir” diyordu. Doğrusu Biner’in söyledikleri kongre sonrası neredeyse tamamıyla gerçek haline gelmişti. Kongre delegeleri, Kutan’ın listesinde yeralan birkaç isme büyük çoğunlukla çizmişti. Tüzük değişikliği yapılmamış olsaydı başta partinin halen ağır topları arasında yeralan ve Kutan’a ‘ortak’ diye hitap eden Malatya milletvekili Oğuzhan Asiltürk şimdi sıradan bir milletvekili olacak, partinin en yetkili organı Genel İdare Kurulu’na giremeyecekti.
       <br/>
       <br/>
       Bu, tüzük değişikliğinin yasalara aykırı olduğunu bildiren bir dilekçeydi. Asıl yapması gerekeni yapmamıştı Biner, henüz. İşte bu fırsatı da yakalamıştı. 14 Mayıs 2000 tarihinde yapılan FP Büyük Kongresi’nin ardından, FP Genel Başkanlığı’na bir yazı gönderen Yargıtay Cumhuriyet Başsavcısı Vural Savaş, parti tüzüğünde yapılan değişiklikle ilgili kararların ‘yasada tabii üye olarak gösterilen kişilerin katılımı sağlanmaksızın’ yalnızca parti kurucularının iştirak ettiği toplantılarda ele alındığının görüldüğünü bildirerek “Kurucular Kurulu toplantı ve karar yeter sayısı mevcut olmadığından alınan kararlar hukuken tümüyle geçersiz olup, parti tüzüğü 8.3.2000 ve 5.5.2000 günlü değişikliklerden önceki haliyle hüküm ifade edecektir” diyordu. Başsavcılığın bu kararı Fazilet Partisi Genel Merkezi’nin üzerine bomba gibi düşmüştü. Bu karar, yapılan kongrenin ve sonuçlarının tümüyle iptal edilmesi anlamına da gelecek miydi?
       <br/>
       <br/>
       Tam da o noktada
       <br/>
       <br/>
       İşte, Y. Cumhuriyet Başsavcılığı’nın bu yazısı büyük bir fırsatı da beraberinde getirmişti. Bu yazıdan yaklaşık bir ay sonra Hacı Biner bu kez ‘iptal davası’ açmaya karar vermişti. Ankara Asliye Hukuk Mahkemesi’ne ‘Kurucular Kurulu üyesi ve Büyük Kongre delegesi’ sıfatıyla üç sayfalık bir dilekçe yazan Biner ‘14 Mayıs 2000 tarihinde gerçekleştirilen Kongre öncesi tüzükte yapılan değişiklikle delegelerin demokratik seçim haklarının ellerinden alındığını’ söylüyordu. Biner’e göre ‘Büyük kongre oylamalarında bu tüzük değişikliği nedeniyle listedeki isim çizmeleri dikkate alınmadan’ tasnif yapılmıştı. Bu nedenle gerçekte seçilecek kadar oy alamayan bazı kişiler Genel İdare Kurulu’na seçilmişler, kazanamayan listede olup da Genel İdare Kurulu’na seçilecek miktarda oy alan bazı isimler de tüzük değişikliği sebebiyle GİK’e girememişlerdi. İptal başvuru dilekçesinde Yargıtay Cumhuriyet Başsavcılığı’nın 7.6.2000 tarihli yazısını da dayanak gösteren Biner, sayılan tüm bu gerekçeler sebebiyle 14 Mayıs 2000’de gerçekleştirilen Fazilet Partisi Büyük Kongresi’nin iptal edilmesini istiyordu.
       <br/>
       <br/>
       Bir ilk daha
       <br/>
       <br/>
       Hacı Biner’in bir avukatı bulunmuyor. Gerek Yargıtay Cumhuriyet Başsavcılığına yazdığı dilekçe gerekse Ankara Asliye Hukuk Mahkemesi’ne ilettiği iptal başvuru metinlerini kendisi kaleme aldı. “Gerekirse avukat da tutarız” diyen Hacı Biner’in iptal davasıyla ilgili ilk duruşması 10 Ekim’de yapılacak. Biner’in bu girişimi, Fazilet Partisi çizgisinde bir ilk aynı zamanda. Üstelik de geçen kongrede ikinci bir adayın çıkmasıyla yaşanan şok henüz geçmemişken... Bu zamana kadar hiçbir kongre sonucu böyle tartışılmadı ve sonuçta mahkemeye kadar da gitmedi. Biner ‘ilk’ olma konusunda da Aksiyon’a şunları söylüyor; ‘Bu bir yanlış ve bu yanlışın düzeltilmesi gerekirdi. Bugüne kadar yanlışların üzerine pek gidilmemiş. Bundan sonra niçin böyle devam etsin?’
       <br/>
       <br/>
       Bu tarz bir ‘ilk’e FP çizgisinde start veren Biner yalnız da değil. Türkiye’nin tanınmış bir giyim firmasının(Aydınlı) Ankara Koordinatörlüğünü yapan Hacı Bey’in Kızılay’ın göbeğindeki ofisi hergün ‘Hayırlı olsun, inşallah sonuç alırsınız’ diyenlerin akınına uğramakta. Van’daki aşiretinden büyük destek geldiğini belirtiyor Biner. Peki başta Oğuzhan Asiltürk olmak üzere partinin ağır toplarından herhangi bir yakınma ya da değişik tepkiler oluyor muydu? “Kimse birşey söylemedi bugüne kadar, telefonda küçük yollu sitemler olsa da bunun o kadar ehemmiyeti olduğunu düşünmüyorum, netice itibariyle doğru bildiğim bir yolda ilerliyorum” diyor.
       <br/>
       <br/>
       Bir ‘ilk’in sahibi Biner’in iptal davasıyla ilgili ilk duruşması 10 Ekim’de yapılacak. Ancak partiyle ilgili Anayasa Mahkemesinde kapatma davası halen sürüyor. Kulislere göre kapatma davası gelecek ay sonuçlanacak. Ne olur bilinmiyor. Ancak, bilinen bir nokta, yenilikçilerle hocacılar arasında süren mücadele kongre sonrasında gittikçe artan bir trendle devam ediyor. Ayrışma/kopma kaçınılmaz gibi.
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14105), [web.archive.org (arşiv bağlantısı)](http://web.archive.org/web/20050302223406/http://www.aksiyon.com.tr:80/detay.php?id=14105)
