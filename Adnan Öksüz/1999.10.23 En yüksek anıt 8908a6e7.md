# En yüksek anıt

*Adnan Öksüz 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Serhat şehirlerimizden Iğdır geçtiğimiz hafta olağanüstü birkaç gün geçirdi. Atatürk Araştırma Merkezi ile Iğdır Valiliği'nin ortaklaşa organize ettikleri
  </font>
 </div>
 <div id="newsText">
  <font class="detail-text">
   Ermeni soykırımıyla ilgili bir dizi etkinlik için Türk ve yabancı bilimadamları, araştırmacılar Iğdır'daydı. ATAM'ın bağlı olduğu MHP lideri Başbakan Yardımcısı Devlet Bahçeli de yerine Devlet Bakanı Ramazan Mirzaoğlu'nu aynı etkinlik çerçevesinde bu ile gönderince Iğdır değişik birkaç gün yaşadı. Aksiyon ekibinin de izlediği etkinlikler çerçevesinde '21. yüzyıla girerken Tarihe dostça bakış; TürkErmeni İlişkileri Uluslararası Sempozyumu' ile Iğdır'ın merkez köylerinden Hakmenmet Köyünde yapılan toplu mezar kazısı büyük ilgi çekti. Iğdır Valiliği'nce yapılan Ermeni Soykırımı Anıtı da Devlet Bakanı Mirzaoğlu tarafından açıldı.
   <br/>
   <br/>
   Iğdırlıların en fazla ilgisini bu dev anıt çekti. Ermenistan topraklarından da rahat olarak görülebilen Ermeni Soykırım Anıtı Türkiye'nin ve Balkanlar'ın en yüksek dağı Ağrı'ya nisbet ediyor. Yaklaşık 43.5 metre yüksekliğinde olan ve gözdolduran anıtIN yapıt başkanlığını, son valiler kararnamesi ile merkeze alınan Iğdır eski Valisi Şemsettin Uzun yaparken, finansmanını Iğdır İli ve İlçelerini Kalkındırma Vakfı üstlendi. Yörenin kalkınmışlığı gözönünde bulundurulduğunda astronomik bir para harcanmış yapıt için.
   <br/>
   <br/>
   Ağrı Dağı'nın ihtişamı aksetmiş
   <br/>
   <br/>
   Iğdır'ın Doğu girişindeki Azerbaycan, İran ve Ermenistan'dan gelen yolların kavşağında yeralan anıt üçgen biçimli arazinin ortasında inşa edildi. Anıt müzeyi bu yollardan geçerken görenler, Ağrı Dağı'yla bir fon teşkil ettiğini hemen farkediyorlar. Ağrı'nın muhteşem görüntüsü ve görkemi adeta anıta yansıtılmış. Müzeye giriş kapısı Selçuklu mimarisine uygun olarak taç kapı şeklinde. Taç kapının mekan tasarımında kadavalı Osmanlı camii mihraplarının kompozisyon benzerliği bulunuyor; böylelikle taç kapının kutsal bir mekana açıldığı vurgulanmış. Müzeye giriş kapısı ve çevre şekillerindeki bordo ve siyah renkli granit kaplama ile sayıca az ve dar pencereler 'soykırımın ağırlığını ve faciasını' sembolize etmekte. Üstten bakıldığında bayrağımızdaki yıldız şeklinde görülen 5 adet kılıç ise yukarıda birleşiyor. Bunun anlamı ise; birlik ve beraberlik.
   <br/>
   <br/>
   Kılıç kabzalarında yeralan bozkurt rölyefi, milli değerlere saygıyı ve Atatürk ideallerine sadakati, çılgın at motifi Türkler'deki kahramanlık, mutluluk ve aydınlığı, çift başlı kartal figürü ise Türklerin Anadolu topraklarında kökleşmesi ve Bizans İmparatorluğu'nun yıkılmasını temsil ediyor. Kabzaların dış yüzlerindeki her asker figürü de Hun, Göktürk, Selçuklu, Osmanlı ve Türkiye Cumhuriyeti askerlerini anlatıyor. Temeli 1 Ağustos 1997 tarihinde atılan ve yaklaşık iki yılda bitirilen anıtın kapı ve pencereleri kestane ağacından yapıldı. Kılıçları İtalya'dan alınan ve 'Bianco Maris' ismi ile tanınan boz Çin granitinden, birkaç mimarlık detayı ise bordo renkli 'Afrikan Red' graniti ile kaplandı. Ayrıca çeşitli bölgelerde Kayseri'den Toros Siyah, İzmir'den Teos Yeşili' ve 'Ege Füme', Diyarbakır'dan 'Hazar Pink', Muğla'dan 'Ege Bordo', Denizli ve Kütahya'dan 'Traversin', Muğla'dan 'Bodrum Kayran' doğal taşı, İzmir'den 'Bergama Granit' parke taşı, Antalya'dan 'İmyra' doğal taşı kullanıldı. Anıtın inşasında Ahıska Türkleri ve Azerbaycan vatandaşları da katkıda bulundular.
   <br/>
   <br/>
   Çağdaş Vambery: Erich Feigl
   <br/>
   <br/>
   Uluslararası Sempozyuma Avusturya Viyana'dan katılan Prof. Dr. Erich Feigl, oldukça sempatik hareketleri ve yaklaşımlarıyla öteki bilimadamlarının ve davetlilerin dikkatlerini çekti. Kendisini kitaplara Saraydaki Casus olarak geçen, Londra ile Osmanlı Sultanı 2. Abdülhamid arasında elçilik yapan Yahudi asıllı Avusturyalı bilim adamı Arminius Vambery'nin bir bakıma bugünkü uzantısı olarak gören Feigl, sözlerine 'Aziz dostlar, ekselanslar, hazretler, başkanlar, profesörler ve talebeler, hacılar ve hocalar' diyerek başladı. Avusturyalı Profesör'e göre 1915 yılında Ermenilerin Van'da başlattıkları ayaklanmanın arkasında Amerikan misyonerleri bulunuyor. İşte Prof. Feigl'in iddiası: "O günlerde Diadin, tahminen Türkİran sınırının 60 km. batısında bir sınır kasabası idi. Diadin'de (bugün yeni otoyolun yanıbaşında) Vambery ilginç bir karşılaşma yaşar. Hakimin evinde Boston'a dönmekte olan ve birkaç gün dinlenmek için kadıya misafir olan bir Amerikan misyonerine rastlar. Bu misyoner, sayısız Protestan Hıristiyan Kilisesi veya tarikatlarının bir üyesi idi. Bunlar Selçukluların ve Osmanlıların hakimiyetinde bin küsur yıl mutlu yaşamış olan Ermenilerin ta ki 1915 ilkbaharında Van'da başlattıkları feci ayaklanmaya kadar, talihsizliklerinden sorumludurlar. Bu ayaklanma, Rusların Kuzey'den Van üzerine ilerlemelerine denk düşer."
   <br/>
   <br/>
   Bu misyonerlerin Hıristiyan Ermeni İmparatorluğu kurmayı tasarladıklarını ileri süren Avusturyalı Feigl, Ermenilerin bu amaçla kışkırtıldıklarını bildirdi tebliğinde; "Herhangi bir yerde üç veya dört kişi öldüğünde İstanbul'daki Ermeni çevreler 3 veya 4 bin ölüden bahsediyorlardı. Ve Atlantik üzerinden gelen haberleri Protestan gazeteleri, işte Abdülhamid yine 40 bin suçsuz Ermeni'yi katlettirdi diye yazıyorlardı. Bu şekilde misyon kiliseleri Ermenileri korumak maksadı ile büyük paralar topluyorlardı. Bu paralarla daha fazla Rus silahlarını Osmanlı İmparatorluğuna sokuyorlardı. Netice, öldürücü bir dolaşımdı, bir nevi 'şeytani daire' diyebilirim."
   <br/>
   <br/>
   Prof. Feigl'in yanısıra Prof. Cevat Başaran, küçük yaşlardan beri Paris ve Vatikan'da bulunan Prof. Dr. Mehlika A. Kaşgarlı, Yard. Doç. Dr. Erol Kürkçüoğlu, Yard. Doç. Dr. Mehmet İnbaşı, Doç. Dr. Şükür Memmedov (Nahcıvan), Prof. Dr. Stefano Trinchese (İtalya), Dr. Erdal İlter, Doç. Dr. Ali Yusifov, Doç. Dr. İsmail Hacıyev, Dr. Hüsamettin Yıldırım, Prof. Dr. İsa Habibbeyli (Nahcıvan), Doç. Dr. İman Caferov (Nahcıvan), Prof. Dr. Enver Konukçu, Prof. Dr. Abdusselam Uluçam, Prof. Dr. Mehmet Saray da tebliğ sundular.
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5468-en-yuksek-anit.html), [web.archive.org (arşiv bağlantısı)](http://web.archive.org/web/20140720205129/http://www.aksiyon.com.tr:80/aksiyon/haber-5468-en-yuksek-anit.html)
