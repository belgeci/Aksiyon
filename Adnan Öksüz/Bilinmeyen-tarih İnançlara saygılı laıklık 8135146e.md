# İnançlara saygılı laıklık

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226214829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214829im_/http://www.aksiyon.com.tr/resim/331/34.jpg" vspace="5"/>
  </p>
 </font>
 <font class="content">
  CHP lideri Deniz Baykal bugünlerde hayli telaşlı; bir yandan yeniden yapılanma çalışmaları çerçevesinde partisinden ayrılanların kısmi sıkıntısını yaşarken öte yandan yüzde doksanı gençlerden oluşan binlerce yeni partilinin CHP’ye girmesinin heyecanını duyuyor.
 </font>
 <br/>
 <p>
  <font class="content">
   Baykal’ın ‘partiyi geniş kesimlere açmak istemesi, kavgayı sona erdirmek için girişimlerde bulunması ve mezhep-meşrep ayrımcılığına son vermek arzusu’ parti içindeki birtakım odakların tepkisini çekiyor. Ama o kararlı; ‘kesinlikle parti yeniden yapılanacak ve bugüne kadar CHP ile tanışmayan kesimler parti ile biraraya gelecek’. Baykal’ın bu çıkışı, 1990’lı yıllarda, emekli cumhurbaşkanı, o dönemin DYP lideri Süleyman Demirel’in ‘sol argümanlar ağırlıklı’ çıkışlarını andırsa da Deniz Baykal bu çıkışlarının temel noktalar olduğuna dikkat çekiyor.         Deniz Baykal ile CHP Genel Merkezi’nde yaptığımız söyleşide CHP’de nelerin değiştiğini konuştuk. Baykal öteden beri vurgulayıp altını çizdiği Anadolu Solu’nun geniş bir analizini yaptı ve niçin böyle bir çıkışa ihtiyaç duyduğunu anlattı.
   <br>
    <br>
     -Anadolu Solun'a birazdan geleceğiz ama önce Şeyh Edebali ile başlayalım. Edebali’yi nasıl keşfettiniz ve neden öne çıkarma ihtiyacı hissettiniz?
     <br>
      <br>
       Uzun bir süreden beri yani genel başkan olmadan önce bu vasiyeti zevkle okumuştum. Çok daha önce okumuştum, ama bu kez daha farklı oldu. Arkadaşlar bulup getirmişler, ben de yorumladım ve anlattım. Bu konu ile ilgili yaklaşımımı çevremle, buraya gelmeden paylaşmaya başlamıştım.
       <br/>
       <br/>
       -Arkadaşlarımız derken, partinin yetkili organları  ile mi?
       <br/>
       <br/>
       Hayır. Değil. Yürüyüş arkadaşlarımız falan. Ondan sonra sürekli olarak çantamda da bulundu o metin. Genel başkan olduktan sonra da çerçeveletip astırdım. Uzun bir süre kimse farkına varmadı. Bir süre sonra yine böyle bir kabulde, gazeteciler geldiler, onlara gösterdim. Sonrasını biliyorsunuz; herkes tartışmaya başladı. Osmanlı’nın kuruluş öncesi ve sonrası ilgiyle izlenmesi gereken bir dönemdir. Bu dönemde çok önemli bir çizginin ortaya çıktığını düşünüyorum. Bu çizgi bugün de çok büyük bir değer taşıyor. Anadolu’da bir aydınlanma döneminin, bir Anadolu rönesans döneminin var olduğunu söylemek imkanı var. Her kültür gibi bizim kültürümüz de bir karmaşadır. Yani olumlu unsurlar, olumsuz unsurlar, iyiler, kötüler bir aradadır. Ama ciddi bir gözle baktığımız zaman bu olumlu unsurların çok büyük bir değer taşıdığını ve bir süreklilik oluşturduğunu görürüz.
       <br/>
       <br/>
       Hıristiyan tacı yerine Müslüman fesi
       <br/>
       <br/>
       -Anadolu solun'dan sonra mı bunu söylediniz?
       <br/>
       <br/>
       -Evet. Bunu açıklama, izah etme ihtiyacı ortaya çıkınca, bu konudaki anlayışımı gerçek çerçevesine oturtma durumunda kaldım ve bunu ifade ettim. Anadolu aydınlanma döneminde çok önemli düşünürler çıkmış, çok önemli tesbitler yapmışlar ve siyasi kültür çizgisini şekillendirmişler. Kendi kültürümüzün, kendi tarihimizin ana akımının bu şekilde ortaya çıkmasını hepimizin memnuniyetle karşılaması gerekir. Büyük siyasi başarıların altyapısının ne olduğu konusunda bizim aydınlanmamıza da yardımcı oluyor. Osmanlı İmparatorluğu, dünyanın gördüğü en büyük devletlerden birisi. Bir büyük siyasi organizasyon var. Devşirme kurumundan tutunuz, toprak düzenine, asker ve toprak düzeni arasında kurduğu ilişkilere ve denetimi altına aldığı bölgelerdeki farklı inançlara, dinlere, mezheplere, inananlarla kurduğu ilişkiye kadar. Şunu söylettirmiş bir imparatorluk bu: İstanbul’da Hıristiyan tacını görmektense Müslüman fesi görmeyi tercih ederim. Bunu Ortodokslar’a söyletmiş.
       <br/>
       <br/>
       Siz bu aydınlarla birlikte aynı zamanda Osmanlı’yı da yeniden yorumlamak gerektiğini söylüyorsunuz? Bunu bir sol parti liderinin söylemesi ilginç olsa gerek?
       <br/>
       <br/>
       Hepimizin tanık olduğu olaylardır. Bir süre önce yaşanan Bosna Savaşı, Osmanlı yönetim düzeni ile ilgili gözlemler yapmamıza fırsat verir. Bosna Savaşı sırasında ben sık sık Amerikan yetkililerinden bu konuda çarpıcı değerlendirmeler dinledim. Holbrock’un, “Siz burayı üç yüzyıl barış içinde idare etmişsiniz. Bunu nasıl yapmışsınız?” sözleri basına yansıdı. İşte şimdi Küdüs olayı önümüzde. Osmanlı orayı nasıl barış içerisinde yaşatmış. Bunlar, anlaşılması gereken olaylar. Niçin böyle olmuştur? Bunun arkasında ne yatıyor. Kendi tarihimizi, bir savaş, bir talan tarihi gibi anlamak kadar yanlış bir şey olamaz. Maalesef bu yanlışları yapıyoruz. İşte birbiri ardına savaşları sıralayıp tarihimizi öyle anlamaya çalışıyoruz.
       <br/>
       <br/>
       -Bu tarihi nasıl anlıyorsunuz?
       <br/>
       <br/>
       Bu sistemin temelinde büyük bir kültür var. Bu kültür temelini anlamadan meseleleri çözemeyiz. Bütün savaşların medeniyet, kültür, siyaset ve ekonomik boyutu vardır. Ben bu anlayışın temelinde yatan nedenleri yakalamaya çalışıyorum. O anlayış işte bu 13. yüzyıldaki anlayıştır.
       <br/>
       <br/>
       -Bugün sizin slogan haline getirdiğiniz insan merkezli siyaset anlayışını Osmanlı yıllardır uyguluyor muydu?
       <br/>
       <br/>
       Bir defa insan temel unsur olmuş. Mevlana, Yunus Emre, Hacı Bektaşi Veli ve Ahmet Yesevi’de kendisini gösteren bir ortak anlayış var. İnsanları tasnif etmiyorlar. İnsanı inancıyla, milliyetiyle, mezhebiyle ayırmıyor. O dönem, Avrupa’nın en karanlık dönemi. Bu dönemde Anadolu’da çıkmış düşünürler, ‘Önemli olan insandır, insanın özüdür.’ diyorlar. Kendisini aşma, kendisini yenileme şansını daima insana vereceksin. Ve insanı makamıyla, mevkiiyle, milliyetiyle, sınıfıyla, mezhebiyle, ailesi, aşireti ile değil, kendisi olarak anlayacak, öyle kabul edeceksin. Çok ilerici, çok devrimci bir düşünce.
       <br/>
       <br/>
       -Siz bu söylediklerinizi ne bileyim bir kaç yıl önce de söylüyor muydunuz?
       <br/>
       <br/>
       Sosyal demokrasi bu noktaya son dönemde geldi. Eskiden sol düşüncenin temel kavramı devlet ve sınıftı. Artık öyle değil.
       <br/>
       <br/>
       Sağcı olmadık, olmuyoruz
       <br/>
       <br/>
       -Bu yeni anlayışın bir miladı var mı?
       <br/>
       <br/>
       Böyle bir tarih noktası aramanın pek bir anlamı yok. 1976 yılındaki ilk kurultayımda da üretim solculuğu demişim. O sırada ne yeni sol kavramı vardı, ne bu doğrultuda bir açılım. O zamanki işbölümüne ters düşen bir anlayıştı bu. Sağ üreticidir, sol paylaştırıcı. Solun görevi, bölüştürmektir, paylaştırmaktır. Sağ da üretim yapar. Ben bunu reddettim ve üretim solculuğunu ortaya attım. Herkes şaşırdı, bir sağ sapma gibi gördüler. ‘Ya, ne yapıyorsun sen, bölüşme konusunu nasıl önemsiz sayarsın?’ dediler. Ülkeyi büyütmek bizim de görevimiz. Hem büyüteceğiz hem de adaletli bir biçimde bölüştüreceğiz.  Şimdi bu oralardan başladı. Daha sonra, eski blok yıkılmadan, duvar yıkılmadan, SSCB dağılmadan yeni sol söylemini geliştirdim.
       <br/>
       <br/>
       -Solun da şartlara göre kendini yenilediğini mi söylüyorsunuz?
       <br/>
       <br/>
       Sol düşünce, (ki Sosyalist Enternasyonal’de ifadesini buluyor) devleti, ya da sınıfı temel alan ve sınıf çatışması ile toplumları değiştirmeyi öngören bir yaklaşımı aşmıştır. Artık Sosyalist Enternasyonal’de devlet ve sınıf mistifikasyonlarına dayalı bir söylem yoktur. Onun yerini insan gelmiştir. Sosyalist Enternasyonal’in belgelerinde insan, birey, vatandaş, temel unsur olarak kabul edilmiştir. Şimdi oradaki bu gelişme ile bizim kendi tarihimizde 13. yüzyılda ortaya çıkan insan vurgusu arasında büyük bir paralellik var. Bu şu demektir: Bizim Anadolu’daki düşünürlerimizin evrenselliği artık kesinlik kazanmaya başlamıştır. Evrensel söylemlerle örtüşük bir noktaya gelmiştir. Başka ne demişler, bilgi demişler. Günümüzün Sosyalist Enternasyonal’inde temel kavram bilgi haline geldi. Toplumsal değişmenin aracı artık sınıf çatışmaları değil, bilgi olarak ortaya konuluyor. Bilgi ile toplumsal değişimi gerçekleştirmek hedefleniyor. Bizim eskiden beri gelir dağılımının eşit olmaması konusundaki vurgulamamız bilinir, şimdi de yeni bir vurgulama ortaya çıkmıştır; bilginin eşit dağıtımı. Yani servetin eşit dağıtımından daha önemlidir bilginin eşit dağıtımı. Ben buraya bakıyorum, burda da bilgi var. Yani hayatı romantik veya kitabi tercüme etmiyorlar. Bilgiyi arama yükümlülüğü veriyorlar. Üçüncü bir temel nokta şu: Bu söylemin temelinde yatan ana konulardan bir tanesi, sevginin, dayanışmanın önemi. Başkasını sevme, dayanışma, başkalarını düşünme, kendisini başkalarından sorumlu sayma anlayışı, bizim bu Anadolu düşüncesinin bir temel noktası. Bizim kültür çizgimizde yerliliğe karşı bir tavır var.
       <br/>
       <br/>
       -Kimin ya da kimlerin tavrı bu?
       <br/>
       <br/>
       Aydınlarımızın... Genellikle değişimleri dışardan aktarmış bir kültür çizgisinden geldiğimiz için onu çok önemsiyoruz. Dışarıya yönelik bir hayranlık, kendisine yönelik de küçümseyici bir tavır var. Elbette, doğruyu, iyiyi, güzeli nerde ise bulup alacağız. Dışarda olması hiçbir engel çıkarmaz. Dışarıya kompleksle yaklaşan insanlar olamayız elbette fakat kendi içimizdeki güzellikleri, iyilikleri de övebilecek bir güven duygusu içinde olmalıyız. Bu pek yok. Yani bir anlamda hani bir marka hayranlığı vardır ya, onun gibi. Yabancı marka olduğu zaman kimse sorgulamıyor, yerli marka olduğu zaman peşin bir anlayışla bu kötüdür deniliyor.
       <br/>
       <br/>
       Sol parti zaten yerele sahip çıkar
       <br/>
       <br/>
       -Yerli fikre sağdan çok soldan tepki geldi bugüne kadar. Şimdi ise siz sol bir parti lideri olarak sağın argümanlarını söylüyorsunuz. Tabanınızdan tepki gelmeyecek mi?
       <br/>
       <br/>
       Yerli fikir üretimimiz çağdaş dünya görüşüne çok önemli katkılar yaptı. Bu hümanizma bugün sosyal demokrat düşüncenin ana unsurlarından biridir. Bizim tasavvuf kültürümüz, bahsettiğimiz 13. yüzyıl, hümanizma ile örtüşüktür. Elin yabancısı bu isimlerin başında şeyh, hacı olmasını mesele yapmaz ve onların evrensel değerini bilerek onları inceler, okur, gelir buralarda izler, değer verir. Ama biz bunu yaptığımız zaman bu değerlendirilmez. Eğer bu insanlar Bavyera’da doğmuş olsalardı bugün Batı’nın bütün okul kitaplarında, insanlığın düşünce temelleri arasında Yunus Emre’nin de, Hacı Bektaşi Veli’nin de, Mevlana’nın da ismi geçecekti. Şimdi ben bunları söyledim diye, bir sol parti nasıl bunlara sahip çıkar sorusuna muhatap oluyorum. Yahu sol bir parti bundan başka bir şey mi? Nasıl olur da ben bunları köşe dönmeciliğe, insanları parası ile, sınıfı, rütbesi ile, etnik kimliği ile tasnif etmeye yönelik hiyerarşiyi temel alan, vurguna, soyguna göz yuman bir siyaset anlayışına teslim edebilirim?
       <br/>
       <br/>
       -Az önce ifade ettiğiniz Batı hayranlığının ve yerli düşmanlığının bayraktarlığını yapan Türkiye’yi kuran CHP’ydi. Şimdi de siz CHP genel başkanısınız. Tam ters bir çizgi değil mi?
       <br/>
       <br/>
       Yok yok öyle değil. CHP’nin temelinde Kuvayi Milliye, Müdafai Hukuk ve milli iradeyi hakim kılma var. Türk aydınının, ta tanzimattan beri, Batı’ya yönelik bakışı, bir çizgisi var ve bu cumhuriyetle  devam etmiş. Cumhuriyetin kuruluşu ile birlikte bir Batılılaşma, Batı ile entegrasyon amacı güdülmüş.
       <br/>
       <br/>
       Tepeden inmeci değildik
       <br/>
       <br/>
       -Eskiden CHP denilince baskıcı, diktatör, halktan kopuk bir parti görünümü vardı. Şimdi CHP kendini revize mi ediyor?
       <br/>
       <br/>
       Bunun yanlış olduğunu ortaya koyuyoruz. Bunlar doğru değil, hiçbir zaman da doğru değildi. Ama bunun anlatılma ihtiyacı belki yeterince hissedilmiyordu. Şimdi ben o ihtiyacı hissediyorum. Biz 12 Mart Muhtırası’na karşı çıkmış bir siyasi partiyiz. Bu tartışmaları kendi içimizde 1970’li yıllarda yaptık. İşte Ecevit hareketi bahsettiğiniz anlayışa karşı çıkma hareketi olarak ortaya çıktı. 12 Mart’ta CHP’ye iktidar formülleri önerildi. Ve biz bunu reddettik. Hayır, biz sandıktan geleceğiz dedik.
       <br/>
       <br/>
       Bu imaj nereden çıktı peki?
       <br/>
       <br/>
       Bilemiyorum, ama böyle birşey varsa bunun yanlış olduğunu söylüyorum.
       <br/>
       <br/>
       İyi de, bir de 27 Mayıs olayı var ve CHP ile de sık sık irtibatlandırılır?
       <br/>
       <br/>
       Yok o farklı bir olaydı. Aynı tariflerin içine onu oturtmamak lazım. 12 Mart’tan sonra 12 Eylül’de de, sonrasında da aynı şeyi yaptık. Halkçı ve domakrat olmayı istedik. Ve bu da kolay olamamıştır, bizim aydınımız kestirmeci yaklaşımlara yönelmiştir. Bunun tartışmasını yapmışızdır kendi içimizde ve ayrışmışızdır. Hiçbir zaman tepeden inmeci hareketlerin parçası haline gelmedi CHP. İçinde bulunmuş olduğumuz toplumun özünü, temel değerlerini, anlayışını içtenlikle sahipleniyoruz. Türkiye’nin çıkış yolunun da buradan geçtiğini biliyoruz. Halktan destek almayan hiçbir hareketin başarıya ulaşma şansı yoktur.
       <br/>
       <br/>
       -Bu söylediklerinizin ne kadar arkasında durabileceksiniz?
       <br/>
       <br/>
       Refah’ın iktidarı ile Türk siyaseti gereksiz bir gerilime girdi. Böyle bir kutuplaşma ortaya çıkınca elbette uzlaşmayı, hoşgörüyü, karşılıklı sevgiyi temel alan kavramlar yavaş yavaş ortadan kalktı. Bu bizim tercihimiz olarak ortaya çıkmaz. Bizim dışımızda olan bir süreçtir.
       <br/>
       <br/>
       -Son soru, neredeyse ülkenin bütün sorunlarının temelini oluşturan laikliğin Anadolu Solu’nun içindeki yeri nedir?
       <br/>
       <br/>
       Anadolu kültüründe hoşgörü, insanların kimliğine saygı vardır; bunlar bizim laiklik anlayışımıza yansıyor ve yansıyacaktır. Ama din istismarına karşıyız, Anadolu’nun manevi dinamikleri olan kimseler de buna karşıydı. O günün koşullarında bile tasavvuf bir tür bağnazlığa, ortodoksiye karşı tavır olarak gelişmiştir. Bugün laiklik anlayışımız çok açıktır; her türlü din istismarına karşıyız, herkesin din ve vicdan özgürlüğüne sonuna kadar saygılıyız. Bunu çok temel insan değeri olarak görüyoruz. Biz insanların özgürlüğünü savunmakla yükümlüyüz.
       <br/>
       <br/>
       e mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13180), [web.archive.org (arşiv bağlantısı)](http://web.archive.org/web/20050226214829/http://www.aksiyon.com.tr:80/detay.php?id=13180)
