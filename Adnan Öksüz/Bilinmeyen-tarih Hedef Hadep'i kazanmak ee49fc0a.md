# Hedef Hadep'i kazanmak

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227093102im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093102im_/http://www.aksiyon.com.tr/resim/344/28.jpg" vspace="5"/>
  </p>
 </font>
 <font class="content">
  “Fazilet Partisi’nin kapatılma senaryoları arasında en kötüsü belki de milletvekillerinin büyük çoğunluğunun vekilliği düşürülerek ara seçim yolunun açılması olasılığı idi. Bu şekilde bir senaryo gerçekleştirilmiş bulunsaydı, bazı kesimlerin korktuğu başlarına gelecek idi.
 </font>
 <br/>
 <p>
  <font class="content">
   Yani HADEP’in Meclis’e girme ihtimali... Ama bu olmadı. Şimdi bu konudaki hesaplar yeniden yapılıyor. HADEP’in legal şartlarda yeniden sisteme kazandırılmasının yolları aranıyor. APO’nun tesliminden sonra zaten böyle bir çalışma yapılıyordu. Şimdi netleşiyor. Yeni senaryonun başkahramanı ise parti işlerinden elini eteğini çeken ve bir daha da politikaya dönmeyeceğini kerelerce deklare etmiş bulunan Erdal İnönü. İnönü’nün, politikaya bir daha dönmeyeceğini söylemesine rağmen bugünlerde ‘hazırlık yapıyoruz’ demeçlerinin arkasında da bu var. Zemin yavaş yavaş hazırlanmaya çalışılıyor. Sonbahara doğru yeni bir sol parti kurulacak, İnönü’nün öteden beri yanında bulunan kurmaylarından bir kısmı yine yanında bulunacaklar. Ama hepsinden önemlisi gelecek seçimlerde HADEP’le birlikte ortak bir liste çıkararak bu insanların da sisteme yeniden kazandırılmasına katkıda bulunmak. Deniz Baykal zaten partide güneydoğu kökenlileri  ve Alevileri  küstürdü ve itti. Bu kesimlerde belirgin bir kırgınlık zaten vardı. İnönü ve ekibi bunu da bir fırsat telakki ederek, onların da rüzgarını arkasına alarak bir taşla birkaç kuş vurmuş olacak. Zaten devletin dolaylı olarak istediği de bu...”
   <br>
    <br>
     Senaryonun gerçekleşmesi Baykal’a bağlı
     <br>
      <br>
       Senaryoyu dile getiren, Deniz Baykal’ın rahat kazandığı Cumhuriyet Halk Partisi’nin Olağan 29. Kurultayı’nı da izleyen ve bugünlerde bir bakıma kendisini ‘araştırmalara, okumaya ve düşünmeye’ veren bir CHP’li idi. Senaryo ilginçti. Politikayı artık hayatından kesin olarak çıkarmış gibi gözüken Erdal İnönü yeniden -tam aktif olarak da olmayabilir- politikaya dönüş yapacak, Ercan Karakaş, Murat Karayalçın, Mehmet Moğultay vb. gibi bugüne kadar ya CHP’den ilişkisini kesmiş ya da Baykal’la arası limoni olan partinin önemli isimleriyle birlikte yeni sol partiyi kuracak, HADEP’in Güneydoğu’daki potansiyelini de arkasına alarak seçimlere gidecekti. CHP’nin eski ekibi ağırlıkta olduğu için partinin en azından belli kesimleri zaten çantada keklik olacaktı. Artı olarak ise HADEP’in oyları ile CHP’ye uzun süredir küs olan belli kesimlerin oyları... Bugün yapılan hesaplara göre HADEP’in Türkiye çapında nereden bakılırsa bakılsın yüzde 5’lik bir oyu bulunuyor. İnönü isminin de belli bir ağırlığı hesap edilirse bu oy miktarının yüzde 7-8’lere çıkmaması mümkün değildi. Gerisi ise tamamen Baykal’ın bundan sonraki politikalarına ve çizgisine bağlıydı. Senaryo sahibine göre ‘Deniz bey, partiyi gittikçe sağa kaydırıyordu ve bu partinin özellikle tabanında rahatsızlık meydana getiriyor bu da CHP’nin oy kaybına sebep oluyordu.’ Burada tek olumsuz değerlendirme ‘Acaba böyle bir yol, PKK’nın siyasallaşma hesaplarına istemeyerek de olsa hizmet etmiş olur mu?’ düşüncesiydi.
       <br/>
       <br/>
       Eylül’de Erdal İnönü’nün -HADEP’i de kapsayacak şekilde- yeni bir misyonla yeni parti arayışları... Sol’da yeniden yapılanma çalışmaları... İyi ama bu tarafta Deniz Baykal ne yapıyordu?
       <br/>
       <br/>
       Baykal rahat ama...
       <br/>
       <br/>
       Kongre sonuçlarını değerlendiren sol kurmaylar, Ertuğrul Günay’ın aldığı 400’e yakın oyu küçümsememek gerektiğini dile getiriyorlar. Çünkü, Günay böyle bir sonucu çok kısa bir süre içinde gerçekleştirmiş, üstelik de Baykal yanlılarının tüm çalışmalarına rağmen bu sonucu elde etmişti. Baykal’ın oluşturduğu Parti Meclisi’nde ise bundan böyle muhalefetin bittiği yolundaki değerlendirmeler de doğru değildi. Homojen gibi görünen şu andaki Parti Meclisi’nde ‘milletvekili olamayacağını anlayan’ PM üyeleri, yavaş yavaş seslerini çıkarmaya başlayacaklardı.
       <br/>
       <br/>
       Peki, Kongre nasıl geçmişti? Kongrenin tek ‘flaş’ı belki de, Deniz beyin konuşmasıydı. Baykal’ın konuşma metni daha çok ekonomi ağırlıklıydı.
       <br/>
       <br/>
       Kongrenin, Türkiye’nin sosyal, siyasi ve ekonomik yaşamının çok kritik bir aşamasında yapıldığını kaydeden Baykal, Türkiye’nin, Cumhuriyet tarihinin en ağır ekonomik bunalımını yaşadığını öne sürerek, ‘Türkiye’nin bir çok sorunu var, bu tablo çok ağır bir tablodur’ dedi.
       <br/>
       <br/>
       Türkiye’nin ekonomisiyle, tarımıyla, sanayisiyle büyük sıkıntıların içine itiliverdiğini söyleyen Baykal, ‘2000 yılında Türkiye 10 yıl geriye düşürülmüştür’ diye konuştu. Baykal, şöyle devam etti: ‘Ne olmuştur da Türkiye bu hale gelmiştir. İnsan aynı insan, toprak aynı toprak, fabrika aynı fabrika.. Neden olmuştur, neden? Bunun tek nedeni var; Türkiye son 15 yılda kötü yönetilmiştir, kötü. Birbiri ardından gelen hükümetler, siyasi kadrolar aynı yanlışın içine girmişlerdir. 1980’li yılların ortasında ekonominin temel kuralları bir yana itilerek, Türkiye yeni bir anlayışla yönetilmeye başlanmıştır. Bu anlayış üretmeden tüketme anlayışıdır. Üretmeden, çalışmadan zenginleşmek mümkünmüş gibi sunulmuş ve sonrasında arabanın duvara vurduğu zaman gelmiştir. Bir söz vardır, borç yiyen kendi kesesinden yer diye. Ama 1980’li yılların ortasında borç yiyenler çocukların, gençlerin kesesinden yemiştir.’
       <br/>
       <br/>
       ‘Bugün geldiğimiz nokta iflas noktasıdır’ diyen Baykal, geçmişte alınan borçların ödenmediğini, dönüştürüldüğünü ve piyasa ifadesi ile ‘takla attırıldığını’ belirtti.
       <br/>
       <br/>
       Türkiye’nin yolsuzluk batağına çekildiğini de özellikle vurguladı, Baykal.
       <br/>
       <br/>
       “Tapu sizde”
       <br/>
       <br/>
       Baykal’ın Kurultayda verdiği en önemli mesajlardan birisi de parti içine yönelikti. Baykal, son dönemlerde partide gerçekleştirdiği ve belirgin bir rahatsızlığa sebep olan ‘sağa açılma’ politikalarını da değerlendirdi; “Birbirimizle kavgayı ülke sorunlarını çözmenin önüne taşıdık. Bu yanlış olmuştur. CHP’de ciddi bir kavganın haklı ideolojik bir nedeni yoktur. Artık kavgayı bir yana atmak zorundayız. Kavga dönemi geçti. Artık bütünlük dönemi. CHP’nin önümüzdeki dönem başarısını sağlayacak en temel konu kavgayı aşmış, ilkeleriyle kaynaşmış bir görüntü vermesidir. Bu CHP’nin başarısına en büyük katkıyı yapacaktır. Biz büyüyen bir partiyiz. Büyüyen bir partinin temel kültürü kendi dışındaki insanlara sevgiyle yaklaşmak olmalıdır. Dostça, anlayışla yaklaşmak olmalıdır. Onları anlamaya çalışmak olmalıdır. Onları anladıktan sonra, onları kendi ilkelerimize doğru yönlendirmek olmalıdır. Sağ partilere sol mücadeleden bıkmış insanlar geçerken birşey demiyorsunuz. Sağdan bize geçince ‘Nereden geldi bunlar?’ diye tepki gösteriyorsunuz. Bu kültürü aşalım. Bu azınlık psikolojisidir. Artık bize herkes gelmeli, gelsin istiyoruz. Bütün Türkiye’yi kucaklamak istiyoruz. Türkiye’nin demokrasiye, sosyal adalete, ülke bağımsızlığına inanan bütün insanlarını kucaklamak istiyoruz. Kıskanç olmayalım, itici olmayalım, dışlayıcı olmayalım. Rahat olun. Bırakın gelsinler, korkmayın tapu sizde. Ne korkuyorsunuz?”
       <br/>
       <br/>
       Baykal’ın ‘sağ politika’ sınavı
       <br/>
       <br/>
       Deniz Baykal’ın kongrede verdiği mesajların tabanda nasıl algılanacağını önümüzdeki günler gösterecek. Ama bunun çok da anlaşılır olmadığı açık. Baykal’ın özellikle sağ tandanslı politikacılara CHP’nin kapılarını açma girişimi ‘sürekli bir politika’ olarak değerlendirilmiyor. Parti kulislerinde bu girişimin özünde ‘CHP’yi belli bir yere taşıdıktan sonra artık herkes yoluna’ anlayışının yattığı içten içe dile getiriliyor.
       <br/>
       <br/>
       Solda eylül hesaplarına ve senaryolarına bakıldığında Baykal’ın işi zor. Ama bu tamamen Baykal’ın bundan sonra izleyeceği çizgiye ve göstereceği tutuma bağlı.
       <br/>
       <br/>
       E mail. a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12680), [web.archive.org (arşiv bağlantısı)](http://web.archive.org/web/20050227093102/http://www.aksiyon.com.tr:80/detay.php?id=12680)
