# Defacto’ya rıza göstermeyiz

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227093520im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093520im_/http://www.aksiyon.com.tr/resim/357/32.jpg" vspace="5"/>
  </p>
 </font>
 <font class="content">
  TBMM’nin açılış resepsiyonu her yıl olduğu gibi bu yıl da renkli görüntülere sahne oldu. Ancak her yılki geleneklerin en azından birkaçının değiştiği de dikkatlerden kaçmadı.
 </font>
 <br/>
 <p>
  <font class="content">
   Bugüne kadar, cumhurbaşkanı kürsüde konuşurken kendisine eşlik eden Meclis başkanvekili ayakta beklerdi, bu kez Sezer’e eşlik eden, DYP kontenjanından seçilen, çiçeği burnunda Meclis Başkanvekili Kamer Genç, komisyon üyelerine ayrılan bölümde oturdu. Bunun dışında, akşamki resepsiyonda ise her yılkinden farklı olarak ‘ihtişam’ bulunmuyordu. Davetlilere verilen yemekler -askeri resepsiyonlarda olduğu gibi- son derece mütevazı idi.
   <br>
    <br>
     “Kürt devleti kurulamaz”
     <br>
      <br>
       Meclis’in açılış gününün yıldızı hiç kuşkusuz Cumhurbaşkanı Ahmet Necdet Sezer’di. Ancak, Genelkurmay Başkanı Orgeneral Hüseyin Kıvrıkoğlu’nun resepsiyondaki açıklamaları güne damgasını vurdu. ‘Afganistan’da arazi savaşı olmasının akıl kârı olmadığını dile getiren Kıvrıkoğlu, bu sırada sivillere zarar verilmesinin komşu ülkeleri de rahatsız edeceğine vurgu yaptı. Genelkurmay Başkanı’nın konuya ilişkin görüşleri şu şekildeydi; ‘‘Kara harekatı orada çok zor. Türkiye bile ne kadar büyük bir kuvvetle yıllardır savaşıyor. Türkiye’den daha kötü bir arazi orası. O araziye girecek birlikler kaybolur. O bakımdan bir kara harekatı akıl kârı görülmüyor. Ancak şu olur; hedeflerin yerleri tespit edilir, buralara gemilerden ve uçaklardan bomba atılmak suretiyle yok edilmeye çalışılır. Bazı yerlere helikopterlerle bu özel kuvvetler indirilir. O hedefler bertaraf edilir. Kara harekatı olmaz.’’ Türkiye’nin ABD’nin Afganistan’a olası bir operasyonuna asker göndermeyeceğini, uluslararası güç gönderimine karar verilmesi halinde de Meclis onayına gerek olmadığını söyleyen Kıvrıkoğlu’nun Kuzey Irak’la ilgili bir görüşü kamuoyuna yeterince yansımadı. Genelkurmay Başkanı “Kuzey Irak’ta defacto (fiili) bir duruma Türkiye rıza gösterir mi?’ şeklindeki bir soruyu cevaplarken kesin bir cevap verdi; “Hayır, Irak’ın toprak bütünlüğünün korunmasını istiyoruz”. Genelkurmay Başkanı’nın bu açıklaması, son dönemlerin tartışma konusu olan ‘Kuzey Irak’ta Kürt devleti kurulacağı yönündeki’ tezlere de son noktayı koymuş oldu.
       <br/>
       <br/>
       Koyu bir Fenerbahçe’li olarak bilinen Genelkurmay Başkanı, gazetecilerin bu yöndeki sorularını da esprili bir şekilde cevapladı. Bu arada Orgeneral Kıvrıkoğlu’nun eşi Olcay Kıvrıkoğlu’nun DYP lideri Tansu Çiller’le ‘kilo’ sohbeti dikkat çekti. Genelkurmay Başkanı’ndan önce resepsiyona gelen İkinci Başkan Orgeneral Yaşar Büyükanıt da ağırlıklı olarak ‘Fenerbahçe’ sohbetinde bulundu. Büyükanıt’ın ‘Hiç merak etmeyin efsane geri dönecek’ sözleri gülüşmelere yolaçtı. Hava Kuvvetleri Komutanı Orgeneral Cumhur Asparuk ile Milli Güvenlik Kurulu Genel Sekreteri Orgeneral Tuncer Kılıç ve öteki üst düzey askeri yetkililer de resepsiyonda hazır bulundular. Kısacası, askerler TBMM resepsiyonunda en fazla ilgi çeken ve çevresi gazeteciler tarafından sarılan kesim oldular.
       <br/>
       <br/>
       Sezer, günün yıldızı idi..
       <br/>
       <br/>
       TBMM’nin açılışında günün yıldızı ise Cumhurbaşkanı Ahmet Necdet Sezer’di.
       <br/>
       <br/>
       TBMM’nin yeni yasama yılının açılış konuşmasını yapan Cumhurbaşkanı Sezer, milletvekili sayısının 400’e düşürülmesini, siyasi partiler ve seçim yasalarının değiştirilmesini istedi. Sezer, bakanlar hakkında soruşturma açma prosedürünün kolaylaştırılması gerektiğini de söyledi.
       <br/>
       <br/>
       Cuhurbaşkanı Ahmet Necdet Sezer, bir yandan anayasa değişikliği nedeniyle Meclis’e teşekkür ederken, bir yandan da yapılması gerekenler hakkında yeni reform önerilerinde bulundu. Sezer, yabancı diplomatlar ile izleyicilerin büyük ilgi gösterdiği Meclis konuşmasında milletvekili sayısının 400’e düşürülmesini, siyasi partiler ve seçim yasalarının değiştirilmesini ve bakanlar hakkında soruşturma açma prosedürünün kolaylaştırılmasını istedi. Sezer, 56 sayfalık yazılı metni yaklaşık 1,5 saatte okudu. Konuşmasında Türkiye’nin gündemindeki tüm iç ve dış konulara değinmeye özen gösterdi. Konuşmasına ABD halkının üzüntüsünü paylaştığını belirterek başlayan Sezer, terörle savışımında da Türkiye’nin ABD’nin yanında olduğunu bildirdi. Sezer, konuşmasında özetle şu görüşlere yer verdi:
       <br/>
       <br/>
       Her zamanki istek; SPY değişsin
       <br/>
       <br/>
       “Temel yasalarda günün koşullarına uygun değişikliklerin yapılması gereklidir. Siyasi partiler ve seçim yasaları bunların başında gelmektedir. Partilerin sağlıklı biçimde işleyebilmeleri için parti içi demokrasinin sağlanması ve partilerin parasal kaynaklarının saydamlaşması önem taşımaktadır.TBMM üye sayısının 400’e indirilerek çalışmalarına etkinlik kazandırılabileceğini düşünüyorum. Bu azaltma, kamuoyunun beklentilerine de uygun düşmektedir. Bu değişikliğin ilk seçimde uygulanmaması kimi sorunların önlenmesini sağlar.”
       <br/>
       <br/>
       AB’ye uymalı
       <br/>
       <br/>
       “Henüz düzlüğe çıkmış değiliz. Ekonomimize planlı bir yaklaşımla ve uzun erimli bir strateji ile yeni bir yön vermemiz zorunlu hale gelmiştir. Büyümemizi belirli bir strateji ile gerçekleştirmeli, ekonomimizi bu hükümetler üstü stratejik yaklaşımlarla yönlendirmeliyiz. Son yıllarda açıkça tartışılmaya başlanan ve yönetimin saydamlaşmasını engelleyen ihale sistemimizin de bir an önce AB ölçütlerine uygun bir yapıya kavuşturulması gerekmektedir.”
       <br/>
       <br/>
       Dokunulmazlık kürsü ile sınırlansın
       <br/>
       <br/>
       ‘‘Saydam bir devlet yönetimine kavuşabilmek için yasama dokunulmazlığı ile Bakanlar Kurulu üyeleri hakkında soruşturmayı düzenleyen kuralların yeniden ele alınması yararlı olacaktır. Dokunulmazlığın amacı TBMM üyelerinin Parlamento’daki yasama görevlerini hiçbir kuşku ya da ceza tehdidi altında kalmadan yerine getirmelerinin sağlanmasıdır. Buna göre, TBMM üyelerinin Meclis çalışmalarındaki oy ve sözlerinden, bunları dışarıda yinelemekten ve açıklamaktan sorumlu olmamaları gerekli ve yeterlidir. Bunun dışında haklarında suçlama bulunan milletvekillerinin yargılanabilmeleri için TBMM’ce dokunulmazlıklarının kaldırılmasına gerek olmamalıdır.’’
       <br/>
       <br/>
       İslam’a da, ülkeye de zarar
       <br/>
       <br/>
       ‘‘Gericilik ve bağnazlık, demokratik ve laik anayasal düzenimiz karşısında öncelikli bir tehdit olma niteliğini sürdürmektedir. Türk toplumunun Cumhuriyet döneminde elde ettiği tüm çağdaş kazanımları yok etmeyi amaçlayan hareket, dini de kötüye kullanmaktadır. Bu yönüyle bir yandan anayasal düzene ve demokratik gelişime, öte yandan hoşgörü dini olan İslamiyet’e büyük zarar verebilecek durumdadır.’’
       <br/>
       <br/>
       Hassas konu; yolsuzluklar
       <br/>
       <br/>
       ‘‘Enerji konusu, önceki yıllarda sektörde yaşanan yasal, yönetsel ve mali sıkıntılara 2001 yılında eklenen yolsuzluk ve görevi kötüye kullanma savlarının eklenmesiyle yine gündemdeki yerini korumuştur. İlgili bakanlık ile bağlı kurum ve kuruluşlardaki kimi yetkililere yönelik suçlamaların bir bölümü soruşturma, bir bölümü de yargılama aşamasındadır. Halen yargılama sürecinde bulunan dosyaların sonuçları, bağımsız yargı organlarına olan güvenimizi koruyarak ve yargılamaya karışma anlamına gelebilecek durumlardan kaçınarak beklenmelidir.’’
       <br/>
       <br/>
       Bundan sonraki gündem; seçim
       <br/>
       <br/>
       Sezer’in konuşmasını tamamladıktan sonra Genel Kurul salonunu terk ederken, Başbakan Bülent Ecevit, Başbakan Yardımcıları Devlet Bahçeli ve Mesut Yılmaz’la tokalaşıp, Başbakan Yardımcısı ve hemen yanında bulunan ANAP’lı Devlet Bakanı Mehmet Keçeciler’le tokalaşmaması ise esprilere yolaçtı.
       <br/>
       <br/>
       Meclis’in bir açılış yıldönümü daha geride kaldı. Meclis’in ve siyasetin bundan sonraki muhtemel ağırlıklı gündemi ise ‘seçim’ olacak.
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12788), [web.archive.org (arşiv bağlantısı)](http://web.archive.org/web/20050227093520/http://www.aksiyon.com.tr:80/detay.php?id=12788)
