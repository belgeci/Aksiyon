# Üç hilalin yükselişi

*Adnan Öksüz 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meydan Larousse Ansiklopedisi'nde Devlet'in tanımı şu şekilde yapılıyor; 1) Mutluluk, talih: Bütün gönüllü yazılmış bizimkiler, bir ben Köyün yabancısı bir ben uzak o devletten (Tevfik Fikret).
  </font>
 </div>
 <div id="newsText">
  <font class="detail-text">
   Ne olursa olsun, insan başındaki devleti ayağıyla tepmemeli. (H.E. Adıvar). 2)Büyüklük, mevki: Kızım sen babanın eski devletini, haşmetini bilmezsin (Namık Kemal). Devlet Bahçeli'nin ismi birinci tanımla birlikte ikinci tanıma daha uygun olmalı ki genel başkan olduğu partiyi daha ikinci senesinde ikinci parti konumuna getirdi. TBMM'nin en büyük gruplarından biri yaptı.
   <br/>
   <br/>
   Başarının sırrı
   <br/>
   <br/>
   MHP 18 Nisan seçimlerinde büyük bir sürpriz yaptı. Bunu kimse beklemiyordu, hatta MHP'liler bile. MHP Genel Başkanı Devlet Bahçeli'nin şahsı bu başarıda önemli rol oynadı. Bahçeli'nin son Erciyes Kurultayı'nda verdiği bir mesaj herkesin dikkatlerinden kaçmıştı, esasen; "Her ülküdaşım hayatının hiçbir döneminde MHP'ye oy vermemiş olan dokuz kişiyi MHP'ye oy vermeye ikna etsin". Bahçeli bununla da kalmadı, MHP örgütüne bir zamanlar Refah Partisi'nin 'yüzyüze görüşerek ikna etme yöntemi'ni izlemelerini isteyen talimatlar da gönderdi. Ve en önemlisi; 'kavgacı olmayacağız, kesinlikle öyle bir görüntü vermeyeceğiz' mesajıydı. Devlet Bahçeli, genel başkanlık koltuğuna oturur oturmaz 18 Mayıs 1997'deki olaylı kongreyi de gözönünde bulundurarak 'Soyadı Türkeş olan hiçbir şahsiyetle polemiğe girilmemesini' partililerden talep etti ve bunu uygulattı.
   <br/>
   <br/>
   Gerçekten de Bahçeli, bugüne kadar kendisine yöneltilen eleştirilerin hiçbirine açıktan cevap vermemeyi yeğledi. Ve göreve gelir gelmez toplumdaki MHP imajında önemli değişiklikler öngören mesajları birbiri ardına vermeye başladı; "Bizim milliyetçiliğimiz demokratik bir kültür milliyetçiliğidir". Bahçeli teşkilat içinde bu mesajları verirken meydanlarda da ilginç bir profil çizdi. Herkese seslendi ve ayrım yapmadı. Erzurum, Elazığ ve Antalya haricindeki tüm mitinglerinde karayolunu tercih etti, yollarda mola verdi, insanlarla sohbet etti.
   <br/>
   <br/>
   1997 yılındaki kongrede genel başkanlık koltuğuna oturan Dr. Devlet Bahçeli, merhum Alparslan Türkeş'in oğlu Tuğrul Türkeş'le 1987 yılında aynı gün Milleyetçi Çalışma Partisi'ne girdi. Alparslan Türkeş'in işaretiyle, Genel Başkan Abdulkerim Doğru ve daha sonra bir süreliğine partinin genel başkan vekilliğini de üstlenecek olan dönemin MÇP Genel Sekreter Yardımcısı Naci Kanburoğlu'nun daveti üzerine MÇP'ye giren Bahçeli ve Tuğrul Türkeş'in yolları daha sonra ayrıldı.
   <br/>
   <br/>
   Devlet Bahçeli'nin en önemli özelliklerinden birisi bu noktadan sonra daha bariz bir biçimde ortaya çıktı; kendisine yöneltilen hiçbir eleştiriye doğrudan cevap vermedi, gazeteler ve televizyonlar aracılığıyla konuşmadı. Olayların dinmesini, kendi mecrasında yol almasını yeğledi. Yakın arkadaşları onun bu özelliğini değerlendirirken "Devlet Bey böyle davranmakla çok isabetli davrandı. Çünkü basın aracılığıyla konuştuğunuz zaman a söylüyorsunuz bu b  şeklinde topluma yansıyor. Bahçeli'nin sessiz kalması olayların büyümesini engelledi, MHP'nin uzlaşmacı bir parti olduğu imajını kitlelerde yerleştirdi" görüşünü ileri sürüyorlar.
   <br/>
   <br/>
   1969'dan bu yana yaklaşık 30 yıldır MHP çizgisi içinde bulunan Dr. Devlet Bahçeli'nin ne derece titiz bir şahsiyet olduğu asistan olduğu dönemindeki yaşantısından da belli. Zamanın ülkücülerine göre ailesinden dolayı maddi durumu iyi olan Bahçeli'nin daha asistanken Renault 12 arabası vardı ve bu o dönemde gözde bir arabaydı. Arkadaşları "Arabası bile aynen kendisi gibiydi. Son derece temiz ve düzenli kullanırdı arabasını" görüşünü vurguluyorlar. Yemeklerini çoğunlukla kendisi yapan ve perhizine dikkat eden Bahçeli, bekar ve ablası Serpil Bahçeli ile birlikte kalıyor. Yeşil renge ise oldukça merakı var. Şu andaki makam odasının hakim rengi yeşil.
   <br/>
   <br/>
   Bahçeli'nin 1987'de girdiği MHP'de hemen her dönem bir odası bulundu. Yönetimde görev almadığı ve merhum Alparslan Türkeş'in başdanışmanlığı görevinde bulunduğu zamanlar dahi oda verildi, MÇP ve MHP Genel Merkezleri'nde. Okumayazmaya aşırı merakı olan Bahçeli odasında her zaman bir kütüphane oluşturdu. Bir de sekreteri vardı. Ancak, çoğu zaman sekreterinin maaşını kendisi ödedi. Yakın çalışma arkadaşlarına göre Devlet Bahçeli şu an devlet için bir şans.
   <br/>
   <br/>
   Neler düşünüyor?
   <br/>
   <br/>
   Devlet Bahçeli çeşitli platformlarda görüşlerini çok sık dile getiren bir lider değil. Bu sebeple de MHP liderinin çeşitli konulara ilişkin görüşleri kamuoyuna fazlaca yansımadı. Bahçeli, 19 Nisan sabahından itibaren özellikle yazılı ve görsel basının "Kiminle koalisyon yapacaksınız, kimlerle koalisyon yapmazsınız?" türünden sorularına muhatap oldu. Esasen, Bahçeli bu tür yönlendirmelerin ne anlama geldiğini çok iyi biliyordu, bir kısım medyanın daha başlangıçta hemen mahkum ettiğini de... Dolayısıyla seçimlerin belli olmaya başladığı ilk dakikadan itibaren çok itidalli bir dil kullanmaya başladı. Mümkün olduğu kadar isim vermemeye gayret gösterdi ve bilhassa da "Şununla kurarım, bununla kurmam" şeklinde bir beyanat vermedi.
   <br/>
   <br/>
   Ancak seçimlerden hemen sonra dillendirilen 'yeni bir MC hükümeti (MHPFPDYP) mi geliyor?' türünden yaklaşımlara karşılık da sözkonusu iki partiye karşı daha bir mesafeli davranmaya başladı, 'DSP ile niçin olmasın' yaklaşımını partinin etkili isimlerine deklare ettirdi. Bunun siyasi anlamı açıktı; Bahçeli'nin liderliğindeki MHP'nin hiçbir şartlanmışlığı bulunmuyordu.
   <br/>
   <br/>
   "Uzlaşmacı olacağız"
   <br/>
   <br/>
   Bahçeli yeni dönemle ilgili olarak Aksiyon'a değerlendirmelerde bulunurken hükümet ortaklığı konusunda çok katı bir tutum sergilemeyeceklerini belirtiyor ve her türlü hükûmet formülüne açık olacaklarını belirtiyor. DSP'ye yönelik başlangıçta önyargılı olmayacaklarını da ifade ediyor. "MHP başından bu yana ilkeli bir siyaset çizgisi izliyor. Kavga, çatışma ve kuru tartışmalardan mümkün olduğu oranda uzakta duruyoruz. Siyasi ilkelerimizle ters düşmeyen tüm partilerle biraraya gelmememiz için hiçbir neden yok" diyen Devlet Bahçeli, Milliyetçi Cephe görüntüsünün ülkeye yarardan çok zarar getireceğini ifade etti.
   <br/>
   <br/>
   Aksiyon'a, irtibatlandırılmaya çalışılan ülkücümafya ilişkisiyle ilgili görüşlerini de anlatan MHP lideri "Ülkücülüğün mafyayla hiçbir şekilde alâkası bulunmamaktadır. Mafya kavramı, ülkücü gençlikle ve onun yüksek ahlakıyla bağdaşan bir kavram değildir. Bu tür insanların bizim bünyemizde barınmaları mümkün değildir, kendiliklerinden ayıklanırlar" diye konuştu. Bahçeli, koalisyon ortağı oldukları takdirde Meclis'te öncelikli yasa tasarılarını sıraya koyacaklarını ve uzlaşmayla bu yasaları çıkaracaklarını bildirdi.
   <br/>
   <br/>
   Peki, Bahçeli HADEP'in özellikle Güneydoğu'da büyükşehir belediyeleri de dahil olmak üzere bazı belediye başkanlıklarını kazanmasına nasıl bakıyor? Bu konudaki tavrı gayet net; "Kimseyi dışlamayız. Bunun sıkıntıları geçmişte çok yaşandı, merkezi hükümet yerel yönetimleri kayırmamalı". MHP Genel Başkanı, APO konusundaki tutumun "şehit ailelerini üzmemesi' gerektiğini dile getiriyor.
   <br/>
   <br/>
   MHP'li yeni milletvekilleri
   <br/>
   <br/>
   MHP lideri Devlet Bahçeli, genel başkan olduktan sonra özellikle akademisyenlerden oluşan bir istişare kurulu meydana getirmişti. Bu kurul kendini milletvekili listesinde de gösterdi. Birçok akademisyen MHP'den parlamentoya girdi. MHP'li milletvekillerine genel olarak bakıldığında şöyle bir tablo ortaya çıkıyor; Sadi Somuncuoğlu MHP'nin fikir babalarından. 1980 sonrası Türk Ocakları Genel Başkanlığı yaptı. 1995 seçimlerinde ANAP'tan Aksaray Milletvekili seçildi. Bir süre sonra istifa ederek bağımsız kaldı ve ardından MHP'ye geçti. Adı, Meclis Başkanlığı için geçiyor.
   <br/>
   <br/>
   Koray Aydın, MHP'nin 1991 seçimlerinde MÇP'den Trabzon Milletvekili olarak Meclis'e girdi. 1991 seçimlerinde gerçekleştirilen RPMÇP ve IDP seçim ittifakında önemli bir misyon üstlendi. Alparslan Türkeş'in son genel sekreteri. Türkeş'in ölümünün ardından yapılan kongrede Devlet Bahçeli'ye destek verdi. Bahçeli'nin kurmaylarından. 18 Nisan seçimlerinde Ankara 1. Bölge 1. sıradan milletvekili seçildi.
   <br/>
   <br/>
   MHP'nin bu dönem milletvekili seçilen en ilginç isimlerinden birisi de Ali Işıklar. Yıldırım Akbulut'un başbakanlığı döneminde Devlet Planlama Teşkilatı'nda üst düzey yöneticilere yapılan operasyondan neredeyse daire başkanı olarak sadece Ali Işıklar kurtulmuştu. Daha sonra Türkeş'in işaretiyle kurduğu Kamu Sen'in genel başkanlığını yaptı, 1995 seçimlerinde MHP'den aday oldu. Türkeş'in en güvendiği isimlerden birisi olarak tanınıyor.
   <br/>
   <br/>
   Ankara Üniversitesi İlahiyat Fakültesi öğretim üyelerinden Prof. Dr. Abdurrahman Küçük sahasında ilk eser olan 'Dönmeler Tarihi' isimli kitabı ile tanınıyor. Ankara'dan Meclis'e girdi. MHP'de önemli görevler üstlenmesi bekleniyor. Kendisini 'Hem Erzincanlılar'ın hem de Ankaralılar'ın milletvekili olarak' tanımlıyor.
   <br/>
   <br/>
   TRT eski Genel Müdürü Tunca Toskay, Türkeş döneminde MHP'ye girdi ve Başkanlık Divanında görev üstlendi.
   <br/>
   <br/>
   Antalya'dan parlamentoya giren ve 12 Eylül öncesinde Ülkü Ocakları Genel Başkanlığı yapan Şefkat Çetin, 12 Eylül'den sonra uzun müddet hapiste yattı. Partinin etkili teşkilatçı isimlerinden. Teşkilattan sorumlu genel başkan yardımcısı olarak Bahçeli'nin sağ kolu olarak çalıştı.
   <br/>
   <br/>
   Ankara Milletvekili Şevket Bülent Yahnici MHP'de gazeteci dostu olarak biliniyor. MHP'nin seymen milletvekillerinden.
   <br/>
   <br/>
   MHP'nin başı örtülü milletvekillerinden Nesrin Ünal parlamentoya Antalya'dan girdi. Tıp doktoru.
   <br/>
   <br/>
   Parlamentoya Çorum Milletvekili olarak giren Abdulhaluk Çay, MHP'nin teorisyenlerinden. Türkçülük ve Türk cumhuriyetleri üzerine yaptığı çalışmalarıyla ünlü. Devletin üst düzey kademelerinde fikirleri önemsenen bir bilimadamı.
   <br/>
   <br/>
   MHP'nin bilimadamı milletvekillerinden birisi de Doç. Dr. Mustafa Gül. Bir süre YÖK Personel Dairesi Başkanlığı yapan Gül daha sonra bu görevinden istifa ederek Gazi Üniversitesindeki görevine döndü. Milli Eğitim Vakfı'nda da bir süre görev alan Mustafa Gül, yıllarca Ankara'da faaliyet gösteren Elazığlılar Derneği Başkanlığı da yaptı.
   <br/>
   <br/>
   MHP'nin tanınan bir başka milletvekili ise Enis Öksüz.
   <br/>
   <br/>
   1989'da Turgut Özal cumhurbaşkanı seçilince sinei millete dönen ve milletvekilliğinden istifa eden Hatay eski Milletvekili, eski Hatay Cumhurbaşkanı Tayfur Sökmenoğlu'nun oğlu Murat Sökmenoğlu da bu dönem Meclis'in renkli simalarından. Meclis Başkanı olduğu dönemde Hüsamettin Cindoruk'un başdanışmanlığını yapan Sökmenoğlu, daha sonra MHP yönetiminde görev aldı.
   <br/>
   <br/>
   İstanbul Milletvekili Nazif Okumuş, Tercüman Gazetesi'nde bir dönem yöneticilik ve yazarlık yaptı. Günaydın Gazetesi'nde görev aldı. Halen Kurultay Gazetesinde yazı yazıyor.
   <br/>
   <br/>
   Mehmet Gül, İstanbul İl Başkanlığı ile adını duyurdu. Sık sık çıktığı televizyon tartışmalarında MHP'nin yeni imajını ortaya koydu. En son Cem Özer protestosuyla gündeme geldi. İstanbul Milletvekili.
   <br/>
   <br/>
   Ahmet Kenan Tanrıkulu, Çevre ve Turizm Bakanlıkları eski Müsteşar Yardımcılarından. Bahçeli'nin danışmanlarından. İzmir Milletvekili.
   <br/>
   <br/>
   Emniyet eski Genel Müdürü Sebahattin Çakmakoğlu, politikaya MHP'de atıldı ve önemli görevler üstlendi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4983), [web.archive.org (arşiv bağlantısı)](http://web.archive.org/web/20120403182110/http://www.aksiyon.com.tr:80/aksiyon/newsDetail_getNewsById.action;jsessionid=2D414A0FFE1FFEC2A53B6EFF306A8E97?newsId=4983)
