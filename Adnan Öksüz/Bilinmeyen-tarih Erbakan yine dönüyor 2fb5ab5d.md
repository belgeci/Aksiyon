# Erbakan yine dönüyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227213949im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227213949im_/http://www.aksiyon.com.tr/resim/429/36.jpg" vspace="5"/>
  </p>
 </font>
 <font class="content">
  Siyasi yasakları kalkan Erbakan ve arkadaşları yeniden görev başına dönüyor. Hedef etkin bir muhalefet. Erbakan’ın yakın arkadaşlarından, eski Adalet Bakanı Kazan “AK Parti’de rahatsız olan arkadaşlarımızdan gelen olursa, gelmeyin demeyiz” diyor. Anayasa Mahkemesi’nin 1988 yılında kapatma kararı verdiği Refah Partisi’nin eski yöneticilerinin önündeki 5 yıllık siyasi yasak geçtiğimiz hafta sonunda sona erdi.
 </font>
 <br/>
 <p>
  <font class="content">
   Bu hafta başından itibaren partinin eski Genel Başkanı, 54. Hükümetin Başbakanı Necmettin Erbakan başta olmak üzere eski Adalet Bakanı Şevket Kazan ve partinin ileri gelen isimlerinden Ahmet Tekdal, Hasan Hüseyin Ceylan, İ. Halil Çelik ve halen Almanya’da yaşayan Şevki Yılmaz siyasi faaliyetlerine başlayabilecek. Peki ama ne yapacaklar?
   <br>
    <br>
     İki alternatifli strateji
     <br>
      <br>
       Siyasi yasağı kalkan eski Başbakan Necmettin Erbakan’ın Saadet Partisi’nin genel başkanlığına gelmesine kesin gözüyle bakılıyor. Geçtiğimiz günlerde Erbakan’ın İstanbul Hidiv Kasrı’nda bir grup gazeteciye verdiği yemek ‘buna hazır olun’ mesajıydı. Erbakan’ın yakın kurmayları Mart 2003 stratejileri üzerinde çalışmalarını yoğun bir şekilde sürdürüyor. Buna göre alternatifli bir plan hazırlandı. Saadet Partisi Kurucular Kurulu en yakın zamanda biraraya gelerek genel başkanlığa Necmettin Erbakan’ı getirebilir.
       <br/>
       <br/>
       İkinci yol ise büyük kongre ile genel başkanlığa getirilmesi. Bunda amaç ise Erbakan’ın daha gösterişli bir üslupla geri dönmesi. Ancak bu birincisi kadar kolay değil. Çünkü, partinin il kongrelerinin tamamlanabilmesi için birbuçuk aya ihtiyaç var. Bu hesaba göre büyük kongrenin 2003’ün Nisan—Mayıs aylarında toplanabilmesi öngörülüyor. Yakın çevresi Erbakan’ın dönüşünün büyük kongreyle olması gerektiğini dile getirirken, önemli bir noktanın daha altını çiziyorlar: “Şu anda kapatılan Refah Partisi’nin kayıp trilyonlar davası Yargıtay aşamasında. Davanın Yargıtay’da da aynen onanması durumunda Erbakan ömür boyu siyasi yasaklı hale gelebilir. Onun için bu davanın sonucunun beklenmesinde fayda var.”  Kapımız AKP’lilere açık olacak Erbakan’ın sırdaşlarından Şevket Kazan, bundan sonra ne yapacaklarına ilişkin bazı ipuçları veriyor. Kazan’ın verdiği ilk sinyal ‘etkin’ bir muhalefet. Bu konuda kapatılan Refah Partisi’nin 1987—1991 yılları arasındaki tutumunu örnek veriyor ve “Bunu şimdi yine biz yapacağız. Ama hele bir kapıdan içeri girelim. Şimdiden iddialı sözler söylemek yanlış anlaşılabilir” diyor. Kazan, ‘Yeni dönemde Başkanlık Divanı’nda yeralıp almama’ konusunda şöyle diyor: “Uzun zamandır kendimi kitaplara verdim. Kitap yazıyorum ve bu işi de çok sevdim. Kişisel hedefim danışmanlıktır. Ama illa da Başkanlık Divanı’nda yer alacaksın denirse, zaten haftada bir toplantı olur, yer alabilirim.” Kazan’ın açıklamalarında önemli bir vurgu ise AK Parti’ye ilişkin olanıydı. Kazan açıkça ‘AK Parti’de rahatsız olan arkadaşlarımızdan gelen olursa gelmeyin demeyiz’ diyordu.
       <br/>
       <br/>
       Öteki yasaklılar ne yapacak?
       <br/>
       <br/>
       Bir zamanlar Erbakan’ın en yakın görüştüğü isimlerden Şevki Yılmaz halen Almanya’da yaşıyor. Siyasi yasağı kalktıktan sonra Yılmaz Türkiye’ye dönecek mi? Kulislere yansıyan bilgilere göre, konuşmaları ve açıklamalarıyla Refahyol Hükümetini oldukça zor durumlara düşüren Yılmaz yeni dönemde Türkiye’ye dönmeyecek. Hasan Hüseyin Ceylan ve İbrahim Halil Çelik’in, siyasi yasağın kalkmasının ardından nasıl bir yol izleyecekleri belli olmazken, kapatılan Refah Partisi’nin kurucu genel başkanı Ahmet Tekdal’ın Erbakan’la birlikte hareket etme kararı aldığı bildiriliyor.
       <br/>
       <br/>
       Milli Görüş hareketinin seyri
       <br/>
       <br/>
       Anayasa Mahkemesi’nin teşkilat partisini de kapatması Prof. Necmettin Erbakan’ın temsilcisi olduğu Milli Görüş çizgisindeki dördüncü partinin de kapatılması anlamına geliyordu. 1969’da bağımsız milletvekili olarak parlamentoya giren Erbakan, 1970’te Milli Nizam Partisi’ni kurdu. Anayasa Mahkemesi, 21 Mart 1971’de ‘laik devlet niteliğinin ve Atatürk devrimciliğinin korunması prensiplerine aykırı olduğu’ gerekçesiyle Milli Nizam Partisi’ni kapattı. Erbakan, 1973’te Milli Selamet Partisi’nin genel başkanı oldu. Bu parti de 12 Eylül döneminde kapatıldı. Bu dönem bir süre cezaevinde kalan Erbakan’ın 1987’de yapılan referandumla siyasi yasağı kalktı ve 1983’te kurulan Refah Partisi’ne genel başkan oldu.
       <br/>
       <br/>
       Hoca’nın tartışılan sözleri
       <br/>
       <br/>
       “İktidara geleceğimiz kesindir. Bu geçiş tatlı mı olacak, tatsız mı, canlı mı olacak, cansız mı, kanlı mı olacak kansız mı? Geçiş dönemi yumuşak mı olacak, sert mi?” Erbakan’ın 13 Mayıs 1994’teki bu sözleri kamuoyunda büyük tepki oluşturdu. RP lideri ilerleyen yıllardaki açıklamalarında bu konuşmasının çarptırıldığını, cümlelerin cımbızla seçildiğini ileri sürüyordu. Ancak, dönemin DGM Savcısı’nın dikkatinden kaçmayan bu konuşmasından bir süre sonra DYP ile koalisyon gerçekleşti ve Erbakan da 54. Hükümetin Başbakanı oldu. Yaklaşık bir yıl süren ve kayıtlara Refahyol hükümeti olarak geçen bu zaman diliminde özellikle ekonomik alanda iyileştirmeler yapılmaya çaba gösterildi.
       <br/>
       <br/>
       28 Şubat; kritik tarih
       <br/>
       <br/>
       Ancak, başbakanlığı döneminde de sık sık eleştirilere uğradı, Erbakan. Libya lideri Kaddafi ile yapılan olaylı görüşme, bazı cemaat liderlerine Başbakanlık Konutunda verilen yemek, Çankaya’ya ve Taksim’e cami, hac, kurban derisi gibi tercihler Erbakan’ın başbakanlığı sırasında kamuoyunda sert tepki gördü. Ancak Erbakan’ın başbakanlığı 28 Şubat süreciyle kesildi.
       <br/>
       <br/>
       Refah Partisi iktidarında Adalet Bakanlığı yapan Şevket Kazan, Sivas katliamı sanıklarının savunmasını üstlenmişti. Kazan, RP’nin kapatılmasıyla Erbakan’la birlikte siyasetten men edildi. 21 Mart 1997’de Yargıtay Başsavcısı Vural Savaş, RP’nin laikliğe aykırı eylemleri nedeniyle kapatılması için Anayasa Mahkemesi’nde dava açtı. Anayasa Mahkemesi’ndeki dava sürerken, 17 Kasım 1997’de Fazilet Partisi kuruldu. Yüksek Mahkeme, 1998’de RP hakkında kapama kararı verdi ve Erbakan ile aralarında Şevket Kazan gibi isimlerin de bulunduğu yöneticileri için siyasi yasak getirildi.
       <br/>
       <br/>
       Fazilet’e geçiş
       <br/>
       <br/>
       Partinin kapatılmasından sonra RP milletvekilleri, Fazilet Partisi’ne katıldı. Yargıtay Başsavcılığı, 7 Mayıs 1999’da FP hakkında da kapatılan RP’nin devamı olduğu gerekçesiyle dava açtı. Dava, 22 Haziran 2001 tarihinde sonuçlandı ve parti kapatıldı. Bu kez Fazilet Partisi ikiye bölündü. Recai Kutan ve kendisini destekleyen bir grup milletvekili Saadet Partisi’ni kurarken, başını Recep Tayyip Erdoğan, Abdullah Gül ile Bülent Arınç’ın çektiği ve kendilerini yenilikçi olarak isimlendiren bir başka grup ise 3 Kasım 2002 seçimlerinde büyük bir başarı göstererek iktidar olan Adalet ve Kalkınma Partisi’ni kurdu. Refah Partisi’nin kapatılması nedeniyle Türkiye aleyhine açılan dava ise Avrupa İnsan Hakları Mahkemesi’nde görüşüldü ve geçtiğimiz günlerde sonuçlandı. Karar, RP çevreleri için tam anlamıyla bir hayal kırıklığıydı; mahkeme Anayasa Mahkemesi’nin kararını haklı, eski RP yetkililerinin başvurusunu ve gerekçelerini ise yersiz buldu.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2415), [web.archive.org (arşiv bağlantısı)](http://web.archive.org/web/20050227213949/http://www.aksiyon.com.tr:80/detay.php?id=2415)
