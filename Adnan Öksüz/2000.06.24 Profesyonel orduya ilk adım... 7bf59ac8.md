# Profesyonel orduya ilk adım...

*Adnan Öksüz 2000.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Profesyonel ordu kavramı üzerinde Türkiye yaklaşık bir 10 yıldır tartışıyor. Konunun iki ana önemli başlığı ise; daha az asker besleyerek buradan gelecek kaynakla vurucu gücü çok daha yüksek bir ordu meydana getirmek.
  </font>
 </div>
 <div id="newsText">
  <font class="detail-text">
   Bunu meydana getirirken de ülkemizin konumunu gözden ırak tutmamak... 1990'lı yıllardan bugüne yani NATO'nun varlığının masaya yatırıldığı günden buyana profesyonel ordu, üzerinde konuşulan bir konu. Ayrıntılarını Aksiyon sayfalarında bulabileceğiniz bu bildirinin satır aralarında önemli başka noktalar da bulunuyor.
   <br/>
   <br/>
   Herşey Sovyetler'in dağılmasıyla başladı
   <br/>
   <br/>
   Profesyonel ordu kavramı özellikle Sovyetler Birliği'nin dağılmasının ardından NATO'nun işlevinin, fonksiyonunun bölgede sorgulanmaya başlamasıyla gündeme geldi.
   <br/>
   <br/>
   Türkiye için kafa yoranlar da Soğuk Savaşın bittiği bir dönemde ülkemizin yüzbinlerce askeri barındırmasının gereksizliğinden sözetmeye başlamışlardı. Askeri gücümüzün sayısal anlamda mutlaka azaltılması gerektiği, bunun Türkiye açısından son derece büyük bir maddi yük getirdiği ileri sürülüyordu. Bu tezin kısmen karşısına çıkanlar ise öncelikle ülkemizin içinde bulunduğu şartların dikkate alınmasını istiyorlardı. Neydi bu şartlar? Türkiye'nin içinde bulunduğu bölgenin genel bir haritasını çıkarmak gerekirse şöyle bir tablo ortaya çıkıyor; Varşova Paktı'nın çökmesi, Soğuk Savaş döneminin sona ermesi ve bulunduğumuz bölgede yeni bağımsız devletlerin ortaya çıkması tüm dünyada yeni bir politik ve güvenlik ortamını oluşturdu. Bu yeni ortamın aynı zamanda yeni risk ve tehditleri de beraberinde getirdiği bir gerçekti. DoğuBatı çekişmesine bir anlamda son veren Soğuk Savaş'ın bitmesi tüm dünyada iyimser bir havanın doğmasına yolaçtı fakat aşırı milliyetçilik, etnik çatışmalar, bölgesel savaşlara yolaçan toprak talepleri doğan bu iyimser havaya gölge düşürdü. Burada Türkiye'nin konumu daha da ilginç elbette; Türkiye, dünyanın en istikrarsız ve değişken bölgesi olan Balkanlar, Kafkasya ve Ortadoğu üçgeni içinde yeralıyor. Kıtalar arasındaki bu stratejik konumu dolayısıyla Türkiye, bölge ve dünya barışı için tehlike oluşturabilecek çeşitli risk ortamlarını kontrol edebilecek durumda. Aynı zamanda kendisi de bu risklerle karşı karşıya. Balkanlar bölgesi tarih boyunca birçok etnik ve bölgesel çatışmanın yaşandığı dünyanın en kritik bölgelerinden birisi. Türkiye, depremden sonra estirilen havayla Yunanistan da dahil Balkan ülkeleri ile nisbeten iyi ilişkiler içinde bulunmasına rağmen bu huzursuzluklardan ciddi şekilde etkileniyor. Rusya Federasyonu, zengin tabii kaynaklara sahip olan Kafkaslar ve buna bitişik Orta Asya bölgesinin taşıdığı stratejik önem dolayısıyla, bölgenin kontrolünü elinde bulundurmak için her türlü çabayı sarfetmekte. Ermenistan ve Azerbaycan arasında yaşananlar da doğrudan Türkiye'nin güvenliğini etkilemekte. Ortadoğu'da ise yıllardan beri süren huzursuzluklara ilaveten İran'ın sürekli Türkiye'nin bölgede güçlü bir ülke olmasını engelleyen tavır ve tutumları... Körfez Savaşı sonrası ortaya çıkan belirsizlik ortamı, Suriye'nin tavırları...
   <br/>
   <br/>
   Herşeye rağmen profesyonel ordu
   <br/>
   <br/>
   Evet, ülkemizin bölgedeki konumu belli ve farklı ama yine de artık eskisi gibi yüzbinlerce asker bulundurmaya gerek var mıydı? Bu sorunun cevabı sivilaskeri çevrelerde halen tartışılıyor. Türk Silahlı Kuvvetleri'nin bu alandaki görüşü ise şu şekilde; modern çağın gerekli tüm bilgileri ile donatılmış ve her türlü şartlar altında harekat yapabilecek nitelikte eğitimli personel ve çağın gereklerine uygun modern, yüksek kaliteli silah, malzeme ve teçhizat. Profesyonel ordu geliyor çağrışımlarına neden olan 'uzman' uygulaması Türk Silahlı Kuvvetlerinde halen devam ediyor. Türk Silahlı Kuvvetlerinin yeni kuvvet yapısında ana düşüncenin 'Ulusal çıkar ve güvenliğimizi riske sokmadan, savunma ihtiyaçlarımızın en ekonomik şekilde karşılanması, karargah ve birlik bazında küçülürken, TSK'ya bir bütün olarak dinamik bir yapı kazandırmak' olduğu biliniyor. Uygulamasının halen yürürlükte olduğu bilinen bir başka husus ise Kara Kuvvetleri Komutanlığı'ndaki yapısal değişiklik; tümen ve alay kademelerinin bazı istisnalarla kaldırılması, bunun yerine tabur, tugay ve kolordu sistemine geçişle, Deniz ve Hava Kuvvetleri'nde ise daha çok modernizasyona önem verilmesi...'
   <br/>
   <br/>
   Nelere ihtiyaç var?
   <br/>
   <br/>
   Profesyonel ordunun mihenk taşını vurucu gücü yüksek ama küçülen bir sistem oluşturuyor. Yüzbinlerce askeri barındırıp, beslemek, dolayısıyla bütçeden her yıl milyonlarca doları bu alana aktarmak belki gereksizdi ama Türkiye'nin jeopolitik ve jeostratejik konumu da gözönünde bulundurularak ordu modernleştirilmeliydi. İşte bedelli askerlik tartışmaları esnasında gündeme bir kez daha gelen konu buydu. Şimdi ordunun gerçekleştirmek istediği, siyasi iradeden talebi savunma sanayiinin geliştirilmesi, desteklenmesi. TSK'nın öngörülen kuvvet yapısının gerektirdiği modern harp silah ve vasıtalarına sahip olması için ihtiyaçlar, tehdit ve harekat konsepti dikkate alınarak 'konsepte dayalı ihtiyaçlar sistemine' göre belirleniyor. Bu genel ilke çerçevesinde Türk Silahlı Kuvvetleri'nin birinci öncelikli ihtiyacı 21. yüzyıl savaşlarının gerektirdiği ve C41 olarak tanımlanan (Command, Control, Cummunications, Computers and Intellıgence) Komuta, Kontrol, Muhabere, Bilgisayar ve İstihbarat sistemleri ile elektronik harp ve hassas güdümlü füze sistemleri. Türkiye Milli Askeri Stratejisinde (TÜMAS) belirlenen hedeflere varmak üzere; 10 yıllık dönemler halinde Stratejik Hedef Planı (SHP) ve tahsis edilen kaynaklara göre de 10 yıllık tedarik programı (OYTEP) hazırlanıyor. Programın iki yılda bir revize edildiği belirtiliyor.
   <br/>
   <br/>
   Buradan hareketle Genelkurmay Başkanlığı ve Milli Savunma Bakanlığı verilerine dayanan araştırmalarımıza göre TSK'nın modernleşmesi yolunda yürütülmekte olan projeler şu şekilde sıralanıyor: Müşterek programlar; TSK entegre muhabere sistemi (Tafıcs), TSK komuta kontrol bilgi sistemi, taktik saha muhabere sistemi, frekans atlamalı ve kriptolu telsiz, öncelik taarruz olmak üzere her çeşit helikopter, roket ve füze sistemlerinin yurtiçinde imali, uydu gözetleme sistemi, insansız hava aracı. Kara Kuvvetleri Komutanlığı; muhtelif radar sistemleri, elektronik harp kestirme, dinleme, karıştırma sistemleri, muhtelif telsiz, kripto ve bilgisayar sistemleri, alçak irtifa hava savunma sistemleri, modern tanksavar silahları, zırhlı silah sistemi, zırhlı personel taşıyıcı ve k/m obüs modernizasyonu, 5.56 mm. piyade tüfeği imali, modern tank projesi. Deniz Kuvvetleri Komutanlığı; Uzun Ufuk Projesi (gözetlemekeşif), deniz karakol ve gözetleme uçakları, gözetleme radarları temin ve modernizasyonu, muhtelif uydu terminallerinin tedariki, modernizasyonu ve üretimi, Türk tipi fırkateyn yapımı, yeni tip mayın avlama ve mayın karşı tedbirler gemisi tedariki, yeni tip karakol gemileri tedariki. Hava Kuvvetleri Komutanlığı; havadan erken ihbar ve komuta kontrol uçakları (Awacs), F16 projesi, F4 ve F5 modernizasyonu, tanker uçağı, komuta kontrol ve istihbarat uydu sistemleri, uçak, helikopter elektronik harp sistemleri, gerçek zamanlı bilgi aktarma kıymetlendirme kabiliyetli keşif sistemleri, hava savunma füze sistemleri, modern havahava, havayer mühimmatı.
   <br/>
   <br/>
   1997 ile 2006 yılları arasında geçerli olan ve zaman zaman değişikliğe uğrayan bu hedefin parasal karşılığı katrilyonlarla ifade ediliyor. Yürütülmekte olan modernizasyon çalışmalarına karşılık önümüzdeki 2530 yıllık dönemde TSK envanterinde bulunan harp silah ve vasıtalarının büyük kısmının modernize edilmesi, envanterden çıkarılanların ise yeni teknolojiye sahip sistemlerle değiştirilmesi gerekiyor.
   <br/>
   <br/>
   Profesyonel orduya ilk adım...
   <br/>
   <br/>
   Genelkurmay Başkanlığı bu ihtiyaçların yeni yüzyılın ilk 2530 yıllık diliminde karşılanması halinde Türk Silahlı Kuvvetleri'nin modernleşebileceğini vurguluyor. Görüldüğü gibi, NATO'nun işlevini neredeyse yitirmesinden sonra ağırlıklı olarak gündeme gelen profesyonel ordu için Türk Silahlı Kuvvetleri hazırlıklarını hemen hemen tamamladı. Şimdi top siyasilerde. Siyasi iradenin askerlerin istediklerini ne ölçüde karşılayıp karşılayamayacağı ise tartışma konusu. Çünkü yaklaşık 30 sene içinde 150 milyar dolarlık harcama yapılması gerekiyor.
   <br/>
   <br/>
   Türk Silahlı Kuvvetleri'nde (TSK) sözleşmeli subay ve astsubay istihdam edilmesini öngören yasa tasarısı, TBMM Plan ve Bütçe Komisyonu'nda benimsendi. Tasarının kabul edilmesi, Türk Silahlı Kuvvetleri'nin üzerinde yıllarca çalıştığı projenin hayata geçirilmesi noktasında ilk adım olarak nitelendiriliyor.
   <br/>
   <br/>
   Milli Savunma Bakanı Sabahattin Çakmakoğlu, küçük rütbeli personel sıkıntısının bu yasa ile giderileceğini belirterek 'Harp okullarında yetişen subaylar, yetiştirilme amaçlarına uygun, piramidin üstünde istihdam edilebilecek' dedi. Tasarıyı Plan ve Bütçe Komisyonu'nda tanıtan Milli Savunma Bakanı Çakmakoğlu, tasarı ile yedek subaylığın sona ermeyeceğini, ancak zaman içinde yedek subaya ihtiyaç olmayabileceğini söyledi. Çakmakoğlu, bu sürenin 10 yılın altında olmayacağını belirtti. Sözleşmeli subay ve astsubayların TSK'nın küçük rütbeli personel ihtiyacını karşılayacağını ifade eden Bakan Çakmakoğlu, böylece Harp Okullarından yetişen muvazzaf subayların yetiştirilme amacına uygun olarak istihdam edilme imkanlarının da doğacağını söyledi. Çakmakoğlu, komisyona tasarıya göre kimlerin sözleşmeli subay ve astsubay olabileceği, özlük hakları hakkında bilgi verdi.
   <br/>
   <br/>
   TSK'daki yeniden yapılanma nedeniyle gereksinimi artan küçük rütbeli subay ve astsubayların, ek bir kaynak yaratılarak temin edilmesi gerekçesiyle hazırlanan tasarı, yedek subaylığın zaman içerisinde kademeli olarak kaldırılarak, yerine profesyonellik ve gönüllülük esasına dayalı sözleşmeli subay statüsü getirilip, ordunun teğmenüsteğmen sıkıntısının giderilmesinine yönelik düzenlemeler getiriyor. Tasarıyla sözleşmeli subayların, Harp Okulu kaynaklı subayların kullanıldığı kısım komutanı, takım ve bölük komutanlığı ve benzeri kadro görev yerlerinde istihdam edilmesi yanında, fakülte veya yüksekokul kaynaklıların kullanıldığı mühendis, tabip, öğretmen gibi kadro yerleri ile halen yedek subayların görev yaptığı tercümanlık, otomatik bilgi işlem merkezi gibi görev yerlerinde de istihdam edilmesi ve istihdam edilen sözleşmeli subay miktarı kadar muvazzaf subay yetiştirilmesinin azaltılması veya yedek subay istihdamında kesinti yapılması amaçlanıyor. Sözleşmeli subay ve astsubay istihdam edilmesiyle Silahlı Kuvvetler'in küçük rütbeli subay ve astsubay gereksiniminin daha ekonomik olarak karşılanması öngörülen tasarıda, düzenlemeyle elde edilmesi hedeflenen amaçlar şöyle sıralanıyor:
   <br/>
   <br/>
   Bazı hizmetlerin kısmen profesyonel kadro ile yürütülmesi, Harp Okulu mezunu subayların daha etkin ve kritik görev yerlerinde kullanılması, kısmen profesyonel ordunun teşkiline bir adım daha yaklaşılması, istihdam alanında ülke çapında yeni bir iş sahasının açılması, ileride dış kaynaktan subay alımının durdurularak denenmiş, çalışkan, istikbal vaat eden sözleşmeli subayların, muvazzaf subay kaynağına aktarılarak dış kaynağın getirdiği olumsuz personel problemlerinin asgari seviyeye indirilmesi, yedek subay istihdamının zamanla azaltılması ve hatta kaldırılmasına olanak sağlanması.
   <br/>
   <br/>
   Sözleşmeli olabilecekler...
   <br/>
   <br/>
   Tasarı yasalaştığı takdirde, en az 4 yıllık fakülte ya da yüksek okul mezunlarından 27, lisansüstü eğitimini tamamlamış olanlardan ise 32 yaşından büyük olmayanlar, diğer koşullara da uygun oldukları takdirde sözleşmeli subay olarak, en az lise ve dengi okul mezunu 24 yaşından büyük olmayanlar sözleşmeli astsubay olarak istihdam edilebilecek.
   <br/>
   <br/>
   Sözleşmeli subay ve astsubaylarda aranacak nitelikler ve diğer koşullar ve esaslar, yasanın yürürlüğe girmesini takip eden 6 ay içinde Milli Savunma Bakanlığı ve İçişleri Bakanlığı'nca ortaklaşa çıkarılacak bir yönetmelikte gösterilecek. Askeri okullardan çıkarılanlar ile her ne sebeple olursa olsun Silahlı Kuvvetler'den çıkarılanlar, sözleşmeli olarak alınmayacak. Ancak, askeri öğrencilikten kendi isteğiyle ayrılanlar ile askerliğini yedek subay veya kısa dönem erbaş olarak yapanlardan terhis olanlar, sözleşmeli subay olabilecek. Askeri hakim sınıfına sözleşmeli subay statüsünde personel alınamayacak. Sözleşmeli subay adayları, yapılacak ön sözleşmeden sonra eğitime alınacaklar, eğitimden sonra ihtiyaca göre düzenlenecek meslek içi eğitimlere ve ihtisas kurslarına gönderilebilecekler. Eğitimi başarı ile tamamlayanlar, ilgili yönetmelikteki şartları da taşıyorlarsa kendileri ile sözleşme yapılacak ve teğmen rütbesi verilecek. Sözleşme süreleri 3 yıldan az ve 9 yıldan da fazla olmamak kaydı ile hizmet gerekleri ve yetiştirme maliyetlerine bağlı olarak kuvvet, sınıf ve branşlarına göre yönetmelikte belirtilecek. Koşulları taşıyanların sözleşmeleri talepleri halinde yenilenebilecek, ancak yaş haddini dolduranlara Emekli Sandığı Kanunu hükümleri uygulanacak. Sözleşmeli subay ve astsubayların rütbe bekleme süreleri hakkında muvazzaf subay ve astsubaylar için belirlenen süreler uygulanacak. Sözleşmeli subay ve astsubaylar, sözleşme süreleri sona ermeden sözleşmeleri tek taraflı olarak feshedemeyecekler. Sözleşmeli subay ve astsubaylar, emsali rütbe ve derecedeki muvazzaf subay ve astsubaylar hakkında uygulanan aylık, tazminat, yan ödeme ve diğer mali ve sosyal haklardan aynen istifade edecekler.
   <br/>
   <br/>
   Paralı erlik...
   <br/>
   <br/>
   Meclis Plan ve Bütçe Komisyonu'ndan geçen bu tasarı profesyonel ordu yolunda ilk, birinci adım olarak nitelendiriliyor. Askerlerin değerlendirmeleri de bu yolda. Görüşlerine başvurduğumuz ordu mensupları, Türk Silahlı Kuvvetleri'nde yıllardan beri bu düşüncenin yoğunlaştığına ancak ilk adımın bir türlü atılamadığına dikkat çektiler. Ordu mensuplarının dile getirdikleri önemli bir nokta belki de bu tasarının da ötesine geçilmesi dileğiydi; şayet gerçekten Türkiye profesyonel orduya geçecek idiyse, silahlı kuvvetlere sadece sözleşmeli subay alımı son derece yetersizdi. Asıl yapılması gereken husus, normal erlerin de paralı hale getirilmesi, Amerika Birleşik Devletleri'ndeki uygulamanın aynen gerçekleştirilmesiydi. İşte o zaman kabarık olan asker sayısı en aza indirilebilecek, AB yolunda gerçek bir adım atılmış olacaktı...
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6322-26-profesyonel-orduya-ilk-adim.html), [web.archive.org (arşiv bağlantısı)](http://web.archive.org/web/20140111074742/http://www.aksiyon.com.tr:80/aksiyon/haber-6322-26-profesyonel-orduya-ilk-adim.html)
