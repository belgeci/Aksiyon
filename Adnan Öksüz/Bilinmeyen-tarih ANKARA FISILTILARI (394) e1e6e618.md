# ANKARA FISILTILARI (394)

*Adnan Öksüz Bilinmeyen-tarih*

<div>
 <p>
  <font>
   Özel timcilere ayakkabı imal edilir..
   <br/>
   <br/>
   TBMM Basının Sorunlarını Araştırma Komisyonu’nun İstanbul ayağındaki toplantılarda önemli bir gerçek ortaya çıktı; Özel timcilere yönelik özel ayakkabıların imal edildiği. Bu bilgi kırıntısı, bir basın patronunun Milli Savunma Bakanlığı ihalelerine sürekli girdiği, bugüne kadar da büyük çaplı işler yaptığı ifadesinin ardından geldi. Buna göre Ankara Esenboğa Havaalanı yakınlarında faaliyet gösteren bir ayakkabı fabrikası özel timcilere yönelik özel ayakkabılar üretiyordu. Ayakkabıların özelliği ise ‘kolay kolay eskimemeleri, arazi şartlarına uygun oluşu’ydu..
   <br/>
   <br/>
   Köy-kent Projesi’ne ABD incelemesi
   <br/>
   <br/>
   Başbakan Bülent Ecevit ve eşi Rahşan Ecevit çiftinin yıllar öncesine dayanan ve bir an önce gerçekleştirmeyi planladıkları Köy-kent Projesi mercek altına alındı. Ortadoğu Teknik Üniversitesi(ODTÜ) bünyesinde yapılacak araştırma üniversite öğretim üyelerinden Prof. Ziya Özcan’ın başkanlığındaki bir heyet tarafından gerçekleştirilecek. Projenin maliyetini ise Amerikalılar karşılıyor.
   <br/>
   <br/>
   Kore’ye gidemedi, Rize’ye gidecek
   <br/>
   <br/>
   AK Parti lideri Recep Tayyip Erdoğan Dünya Futbol Şampiyonası için Kore’ye gidemedi ama yakında memleketi Rize’ye giderek Güneysu’da yaptırdığı iki katlı ahşap evinde stres atacak. Erdoğan, Güneysu'ya bu ay içinde birkaç il mitingini de tamamladıktan sonra gidecek.
   <br/>
   <br/>
   Tekerlekli sandalye
   <br/>
   <br/>
   Başbakan Bülent Ecevit’in son olarak DSP Meclis grubuna gidişinin iptal edilmesinden sonra durum DSP’li vekiller arasında da yoğun olarak tartışılmaya başlandı. Ve bir DSP’li vekil “Sayın başbakanımızın sağlık durumu yürümesine müsait değil. O zaman hem Başbakanlık binasına hem de Meclis’e niçin tekerlekli sandalyeyle gelmesin?” teklifinde bulundu. Aynı DSP’liye göre ‘Aydın Menderes de yıllardır tekerlekli sandalyeyle yasama faaliyetlerini yürütüyordu ve hatta Meclis Başkanlığına da aday olmuştu..
   <br/>
   <br/>
  </font>
 </p>
 <p>
  <font>
   (Bu yazı 101 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1351), [web.archive.org (arşiv bağlantısı)](http://web.archive.org/web/20050301162327/http://www.aksiyon.com.tr:80/yazdir.php?id=1351)
