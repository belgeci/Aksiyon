# Demirel ekimde dönüyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302223402im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223402im_/http://www.aksiyon.com.tr/resim/299/26.jpg" vspace="5"/>
  </p>
 </font>
 <font class="content">
  Ekim 2000 tarihinde yeniden siyaset sahnesine döneceğine neredeyse kesin gözüyle bakılan Türkiye’nin dokuzuncu Cumhurbaşkanı Süleyman Demirel hazırlıklarını aralıksız sürdürüyor.
 </font>
 <br/>
 <p>
  <font class="content">
   Cumhurbaşkanı Süleyman Demirel’i en iyi tanıyanlardan biri kuşkusuz Hasan Korkmazcan. Geçmişte Demirel’le birlikte aynı parti sıralarında politika yapan Korkmazcan’ın daha sonra bu birliktelikleri bozuldu. Korkmazcan geçen dönem ANAP Meclis Başkanvekili görevini üstlenmiş, 18 Nisan seçimlerinde ise aday gösterilmemiş, ardından ANAP’tan istifasını vermişti. Şimdi yeni bir merkez sağ parti için çalışmalarını bir grup arkadaşı ile birlikte sürdüren Korkmazcan, Aksiyon’un, Demirel’le ilgili sorularını şöyle cevapladı.
   <br>
    <br>
     —Sizce Demirel nasıl bir politikacı?
     <br>
      <br>
       Sayın Demirel 1960 yılına kadar Türkiye’nin yüksek bürokratlarından biri olarak tanınıyordu. Bu dönemle ilgili kamuoyunun yeterli bilgisi olmayabilir. Ancak ben Isparta’da öğrenci olarak bulunduğum ve o yıllarda Isparta’daki siyasi gazetelerde günlük yazılar yazdığım için sayın Demirel’in bürokratlık dönemi ile ilgili bazı izlenimlere sahibim. Bu izlenimlerimi 1970’li yıllarda TBMM kürsüsünden de ifade etmiştim. Sayın Demirel bir bürokratken haftada bir, on günde bir Isparta’da benim günlük yazılar yazdığım Demokrat Gazete’ye mektuplar gönderirdi. Bu mektuplar yüksek bürokrat Demirel’in mektubu olduğu için başyazı olarak yayınlanırdı. Bu başyazılarda sayın Demirel genellikle su, hava, tarım ve sulama ile ilgili konuları işlerdi. Ben de Meclis’teki bir konuşmamda yaşımın gençliğine rağmen siyasette sayın Demirel’den daha kıdemli olduğumu ifade etmek için bu hatıralarımı bir espri olarak ifade etmiştim. Bugün size bunları naklederken sayın Demirel’in bir özelliğini ortaya koymak istiyorum. Sayın Demirel bulunduğu yerin, yaptığı görevin şeklî unsurlarına çok uygun davranır.
       <br/>
       <br/>
       —Peki ya 1969 seçimleri sonrası... Bir de sizin Demirel’le karşı karşıya geldiğiniz bir sahne var...
       <br/>
       <br/>
       1969’da, yeni milletvekilleriyle tanışma toplantısı sonunda grupta değişik bir rüzgar esmeye başladı. Grup adeta ikiye bölünmüş gibiydi. Bir grup Demirel’in etrafında kayıtsız şartsız itaat metoduyla yeralmıştı. Diğer grupta Demirel’in açıktan muhalifi konumundaydılar. Biz genç milletvekilleri 1965—69 arasındaki gibi yeniden partide konuların serbestçe tartışıldığı bir ortam meydana getirmeye çalıştık. Hatta ben grupta gündem dışı bir söz alabilmek için 3—4 hafta sabırla beklemeyi göze aldım. O konuşmayı da yaptım. Konuşmam gençlik olayları ile ilgiliydi. Üniversitede başlamış olan birkaç cinayetin çok kötü gelişmelerin görüntüleri olduğunu ifade ettim. Bunlarla ilgili süratle tedbir alınmazsa bu olayların üniversite duvarlarını aşabileceğini ve bunun ülkede istikrarsızlık meydana getirebileceğini ifade ettim.
       <br/>
       <br/>
       —Bu arada sizin de içinde yeraldığınız bir muhtıra hareketi var...
       <br/>
       <br/>
       Elbette. İhraçlar ve bazı teşkilatların sebepsiz görevden alınmaları karşısında biz 72 milletvekili bir muhtıra hazırladık ve parti genel başkanına sunduk. 1970 başlarında olabilir. 72’ler muhtırası ile ilgili sayın Demirel’in yapacağı işler sadece AP’nin değil o günkü iktidarın da geleceğini belirleyeceği için kamuoyunda büyük yankı uyandırdı. Bu muhtırada yeralan parti içi demokrasiyi yaşatıcı önlemler alınmadığı takdirde parti yönetimiyle kader birliğimizi gözden geçireceğimizi de ifade ediyorduk. Muhtıranın senato grubunda da Meclis grubunda da bazı arkadaşlarımızı harekete geçirdiğini hatırlıyorum. Bunlar arabulucu gibi bizlerle görüştüler. Bu görüşleri Demirel ve arkadaşlarına ilettiler. Bir kapalı diyalog şeklinde 5—10 günlük bir süre geçirdik. Ondan sonra bütçenin oylanması sırasında son bir görüşme yapılması imkanı doğdu. 72’ler muhtırasına imza koyanlar adına 5 kişi bir heyet olarak sayın Demirel’e gittik. Tartışma konularını kısaca yeniden anlattık. Bütçenin oylamasının bir gün ertelenmesini, o süre içinde bir uzlaşma sağlanmasını rica ettik. Demirel önce bu teklife olumlu yaklaştı. Ancak bir aralık kendisine bir pusula getirdiler. O pusuladan sonra Demirel’in havası değişti. İp inceldiği yerden kopsun sözüyle biten bir cevap verdi.
       <br/>
       <br/>
       —Süleyman beyin çok ünlü bir sözü var: Dün dündür bugün bugündür. Siz bu sözü siyasi terminolojide nereye koyuyorsunuz?
       <br/>
       <br/>
       Bu söz felsefi anlamda en doğru sözlerden biridir. Yunanlı filozofların döneminden beri gerçekliği de kabul edilir. Dünyada aynı ırmakta iki kez yıkanmak mümkün değildir. Bu felsefeyi en iyi izah eden budur. Dünyada değişmeyen bir tek gerçek vardır değişim. Herşey değişiyor. Sadece dün dündür değil bir saniye öncesi ile sonrası farklıdır. Ama sayın Demirel’in bunu söylediği günkü şartları bu felsefeye rağmen ben doğru bulmuyorum. Hangi şartlar altında söylediğini biliyorum. Ve bu sözü keşke sayın Demirel o gün söylemeseydi diyorum. İkincisi siyaset adamlarının bu tür bir sözü siyaset pratiği olarak söylemeye hakları yoktur. İkinci bir yanlış da budur. Sayın Demirel bu sözü Genelkurmay Başkanı ile yaptığı bir dizi görüşmenin kamuoyuna yansıması üzerine söylemek zorunda kalmıştır. İlk kez. Zannediyorum Genelkurmay Başkanı Semih Sancar’dı. Bir konuyla ilgili bir görüşmeleri olmuş. Basın mensupları sorduğunda ise ‘görüşmedim’ demiş. Ancak, Genelkurmay Başkanı ‘görüştük’ açıklamasını yaptı. Ertesi gün gazeteciler Demirel’e bunu hatırlattıklarında ‘Dün dündür, bugün bugündür’ dedi. İlk kez burada söyledi bu sözü.
       <br/>
       <br/>
       —Demirel, dobra dobra mıdır?
       <br/>
       <br/>
       Kişisel ilişkilerinde karşısındakilere saygı gösteren bir tutum içindedir. Düşüncelerini çok net söylediğini zannetmiyorum. Çünkü bir düşünceyi söylerken o alandaki bütün tartışmaların cevaplarını da kendi açıklamaları arasına koymaya gayret eder. Bu da net olarak kendi düşüncesini ayırmaya mani olur. Siz sayın Demirel’in konuşmasını ele aldığınız zaman asıl ağırlığı hangi noktaya verdiğini belirleyemezsiniz. Beklentileri değişik olan kişiler bu konuşma içinde kendi beklentilerini ifade ettiği yanılgısına düşebilir.
       <br/>
       <br/>
       —Bir de Demirel’i süngere benzetirler. Ne kadar hırpalanırsa hırpalansın yine ayağa kalkar diye...
       <br/>
       <br/>
       Şartlara uyum sağlamak ve ilkeli siyaset yapmak yerine başarıyı belli makamlarda bulunmak şeklinde algılayan herkes böyle bir izlenim verebilir.
       <br/>
       <br/>
       —28 Şubat sürecindeki tavrını nasıl buldunuz?
       <br/>
       <br/>
       Bu tavır herkesin gözü önünde cereyan etti. Onunla ilgili benim özel bir değerlendirme yapmama gerek yoktur. Ama 28 Şubat öncesinde daha doğrusu 1993 sonrasındaki Cumhurbaşkanlığı makamında sayın Demirel’in dışında bir siyasetçi bulunsaydı belki 28 Şubat sürecini yaşamayabilirdik. Türkiye 28 Şubat’a sürüklenmeyebilirdi. Bu da benim bir özel değerlendirmem. Cumhurbaşkanlığının bu anayasa içindeki yetkileri çerçevesinde Erbakan döneminde rejimin ilkelerine ağırlık veren bir doğrultuda Cumhurbaşkanlığı yetkileri kullanılsaydı zannediyorum Refahyol Hükümeti başka bir politika izlemek zorunda kalabilirdi. Bu hükümet rejimi zorlayıcı davranışlarda bu kadar ileri gitmeyebilirdi. Bunu yapmadı şeklinde koymayalım yapamadı. Öyle bir görev yapmanın da kendine göre riskleri vardır. O riskleri sayın Demirel üstlenmedi.
       <br/>
       <br/>
       —Demirel—risk karşılaştırmasını nasıl yaparsınız?
       <br/>
       <br/>
       Aslında çok ağır riskler de alıyor. Ama bu riskleri sevdiği anlamına gelmez.
       <br/>
       <br/>
       E mail: adnan@aksiyon. com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14055), [web.archive.org (arşiv bağlantısı)](http://web.archive.org/web/20050302223402/http://www.aksiyon.com.tr:80/detay.php?id=14055)
