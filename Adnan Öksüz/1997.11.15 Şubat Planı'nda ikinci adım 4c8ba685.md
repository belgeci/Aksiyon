# Şubat Planı'nda ikinci adım

*Adnan Öksüz 1997.11.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat MGK kararlarının ardından Genelkurmay İkinci Başkanı Org. Çevik Bir'in Refahyol'un iktidardan indirilmesinden sonraki öncelikli hedefinin
  </font>
 </div>
 <div id="newsText">
  <font class="detail-text">
   merkez sağda yeni bir parti kurmak olduğu gazetelerin sütunlarına da yansımıştı. Refahyol hükümeti iktidardan düşürüldü ama asıl önemli olanı ikinci raund, yani merkez sağı birleştirmekti. Şubat Planı'nın ardından önümüzdeki aylarda uygulanacak yeni oluşumların planlarını da Refahyol üzerindeki hesapların oldukça net olduğu anlaşılıyor; görünen o ki, yeni dönemde RP'ye yer yok.  28 Şubat'tan önce  start verilmiş olan Şubat Planı'nın ayrıntıları ise muhtemelen şöyle tamamlanacak:
   <br/>
   <br/>
   Önümüzdeki aylar oldukça hereketli geçecek. Anayasa Mahkemesi'nin RP ile ilgili kapatma davası yakında sonuçlanacak.
   <br/>
   <br/>
   Tansu Çiller hakkında, daha önce aklandığı Tedaş ve Tofaş ihalelerinde usulsüzlük yapıldığına ilişkin dosyalar senei devriyesinde yeniden açılacak ve MHP Kongresi Kasım 23'te gerçekleştirilecek. Bu aşamada Refah'ın mahkum olacağı ve kapatılabileceği yönündeki görüşler ağırlık kazanıyor. Önemli bir oy potansiyeline sahip olan partinin kapatılması ve milli görüş davasını bugüne taşıyan Prof. Erbakan'ın siyasetten 5 yıl el çektirilmesi  varolan yenieski çatışmasının günışığına çıkmasına sebep olacak. Bundan en çok faydalanması beklenen kesim merkez sağ partiler. Bu oy pastasının önemli bir kısmı DYP'ye gelecek. Ancak DYP bugünkü DYP olmamalıdır. Bunun içinse Çiller'in DYP'nin başında bulunmaması gerekiyor. Çiller'in başında olduğu parti gelecek seçimlerde önemli bir başarı gösterse bile belli kesimlere karşı bu kadar net tavır koyduğu için diğer açılardan şansı az. Hüsamettin Cindoruk da bekleneni veremedi. Partisi daha baştan fireler vererek işe başladı. Şu anda kurduğu grup bile oldukça yapay ve belli dengeler üzerinde kurulu. Daha da önemlisi kaynağı olan partinin tabanından fazla bir oy götüremedi. Seçimlerde başarılı olma şansı çok az.
   <br/>
   <br/>
   Zaten DYP'den istifa eden ya da ihraç edilenlerin büyük çoğunluğu partilerinden isteyerek gitmemişler, hep döneceklerinin hayallerini yapmışlardı. Kısacası yukardaki muhtemel gelişmelere göre gitmeleri teşvik edilen bazı DYP'lilerin şimdi başka gerekçelerle 'yuvaya dönmeleri ' gerekecek. Gündem 'dün dündür bugün bugündür' yaklaşımına doğru bir kere daha kayıyor.
   <br/>
   <br/>
   Büyük dostluk
   <br/>
   <br/>
   DemirelÇağlar dostluğu epey eskilere dayanıyor. 12 Eylül sonrası politikadan bir süre uzak kalan Süleyman Demirel'in 1987'de bu yasağın kalkmasından başlayarak Köşk'e çıktığı 1993 yılına kadar yanında hep Cavit Çağlar vardı. Benzin istasyonu işçiliğinden Bursa'da tekstil imparatorluğuna uzanan uzun ve meşakkatli yolda büyük paralar kazanan Çağlar mitingler için özel uçağını Demirel'e tahsis etmişti. Bu hizmetlerinden hiçbir karşılık beklemediği dile getiriliyor. 1991 seçimlerinin ardından kurulan DYPSHP koalisyon hükümetinde de önemli bir Devlet Bakanlığı görevini üstlenen Çağlar'ın adı aynı dönemde 'beşli etkililer'in içinde yeraldı. Buna göre Demirel'in kayınbiraderi Ali Şener, Mehmet Batalllı, Yaşar Topçu, Ömer Barutçu ve Cavit Çağlar hemen her sabah Güniz Sokak'ta kahvaltıda biraraya geliyorlardı. Bunlar kulaktan kulağa yayılan fısıltılardı. Çağlar, Refahyol döneminin ardından büyük destek verdiği Başbakan Mesut Yılmaz hakkında yüklü bir tazminat kaybetmesine sebep olan o ünlü sataşmasını da yine bu dönemde yaptı. Özal'ın ölümünün ardından Demirel'in Köşk'e çıkmasını müteakip DYP içinde patlak veren liderlik mücadelesinde de Çağlar'ın adı kulislerde uzun süre konuşuldu. Ancak son anda yeterli desteği alamadığı için aday olmaktan vazgeçti. Demirel'in Köşk'e çıkması Çağlar'la olan dostluğunu azaltmadı. Bu tarihten itibaren DYP'nin kurduğu SHPCHP'li hükümetlerde büyük oranda etkili bir isimdi Çağlar. 1995 Aralık seçimlerine kadar DYP içinde Köşk'e en yakın isimler arasındaydı da. Öte yandan AnasolD hükümeti döneminde Sanayi ve Ticaret Bakanlığı görevini bağımsızlar adına üstlenen Yalım Erez'in DYP içinde 'öl de öleyim' diyebilecek derecede sadık olan milletvekilleri bulunuyor . Çiller de tüm bu gelişmelerin farkında ama partinin yeteri kadar küçüldüğünün bilincinde olduğu için toptan bir temizliği göze alamıyor. Çiller'in bu noktada yapabileceği en uç karşı herekat geçen seçimlerde yaptığı gibi gelecek seçimlerde bu isimleri milletvekilliği listelerine koymamak olacak. Ancak Çiller bunun da çözüm olmadığını biliyor. A takımı esprisi içinde getirdiği isimlerin büyük çoğunluğu artık yanında yok ve bu isimleri getirirken DYP tabanının istediği birçok partiliyi küstürdüğünün farkında. 1995 seçimlerinden sonra kurulan Anayol'un ardından Çilller'in RP ile koalisyona gitmesini eleştiren Çağlar bir grup arkadaşıyla birlikte DYP'den istifa etti. Bundan sonra Çağlar ve arkadaşlarının yolları bir şekilde ayrıldı. En yakın arkadaşlarından ve İstanbul Emniyet Müdürlüğü görevini yaparken bile Bursa'da sık sık biraraya gelen Necdet Menzir Cindoruk'un liderliği üzerinde anlaşarak DTP(Demokrat Türkiye Partisi)'yi kurmaya karar verirken Çağlar istişare toplantılarına katıldığı bu partiye de yeteri ilgiyi göstermedi. Uzaktan gelişmeleri izlemeyi ve yeni hiçbir oluşumun içinde yeralmamayı tercih etti. Bu arada kurduğu NTV isimli haber ağırlıklı ulusal televizyon kuruluşuyla da geleceğe dönük önemli bir adım attı. Yeni dönemde Meclis'e sık uğramayan Çağlar'ın Köşk ile sürekli kontakt halinde olduğu biliniyor.
   <br/>
   <br/>
   Çiller'in başı ağrıyacak
   <br/>
   <br/>
   ANAP'la DYP arasındaki gerginliğin ilk işaretleri sekiz yıllık kesintisiz eğitim tasarısının TBMM'den geçmesinin ardından gerçekleşen tatilde verildi. Bir konuşma esnasında Mesut Yılmaz 'Eylül'e randevu verdik' sözleriyle Çiller'in daha önce aklandığı bazı dosyaları yeniden raflardan indireceklerini açıkladı. Ardından Çiller 'Randevulaşmaya varız ama Meclis'te görüşülmeyi bekleyen benim dosyam yok, kendisinin var' şeklinde  bir cevap verdi. Hüsnü Doğan'ın 'bu dosyada birşey yok' dediği TEDAŞ ile zarflarının önceden açılarak usulsüzlük yapıldığı ileri sürülen TOFAŞ ihalesi dosyalarını ANAP yeniden açma hazırlığında. İki dosyayla ilgili soruşturma açılabilmesi için oylamaların üzerlerinden bir yılın geçmesi gerekiyor. Bu tarih gelecek yılın ilk aylarına rastlıyor. Her iki dosya da TBMM'de RP'lilerin oylarıyla reddedilmiş, 'RP'liler kendi hazırladığı dosyalarına sahip çıkmıyor' eleştirilerine muhatap olmuşlardı. Şubat 98'de Çiller'le ilgili soruşturma önergelerinin peşpeşe Meclis gündemine gelmesi bekleniyor. İktidarın üç resmi kanadı ile dışardan destek veren CHP'nin ayrı ayrı sunacakları önerge taleplerinin şubat ayında Meclis Başkanlığı makamına iletileceği belirtiliyor. ANAP'ın etkili isimlerinden Yaşar Okuyan, Çiller hakındaki soruşturma dosyalarının yeniden gündeme getirileceğini savunurken DTP'li Devlet Bakanı Refaiddin Şahin bu dosyaları gündeme getirmekte kararlı olduklarını bildirdi. TEDAŞ ve TOFAŞ dosyalarının gündeme getirilmeleri, RP hakkında verilecek kararla da yakından ilgili. Bu dosyaların hem gündeme getirilmesinde hem de reddinde önemli bir yere sahip olan RP'liler şimdi nasıl bir tutum sergileyecekler? RP liderinin böyle bir durumda partisini dizginleyemeyeceği  ifade ediliyor. İfade edilen bir başka husus ise RP'nin iktidarda kaldığı dönemde olduğu gibi bundan böyle DYP'ye yakın görünmeyeceği şeklinde.
   <br/>
   <br/>
   3 aylık süre var
   <br/>
   <br/>
   Özetle, Şubat 98 birçok gelişmeye gebe. RP'nin kapatılması beklentisi birçoklarının iştahını kabartıyor. Çiller hakkındaki dosyalar yeniden gündeme getirilerek ve sonuç alınarak Çiller ailesinin DYP'den uzaklaştırılması yine paralel bir Şubat'98 beklentisi. Bunların sonucunda yapılacak tek şey kalıyor; iki turlu seçim sisteminin getirilerek RP ve benzeri partilerin Meclis'te güçlü olarak temsil edilmelerinin engellenmesi. 23 Kasım'da kongresini gerçekleştirecek olan MHP'nin yeni dönemde BBP'den daha güçlü kılınması Şubat Planı sahiplerince dile getiriliyor. Ancak son Milli Güvenlik Siyaset Belgesi'nde bu partiye yönelik eleştiriler devletin MHP ile yeniden masaya oturacağını gösteriyor.
   <br/>
   <br/>
   Erbakan ve Çiller'in partilerinin başından uzaklaştırılmalarıile düşünülen senaryonunun gerçekleşmesinin önündeki engeller de kendiliğinden ortadan kalkacak.
   <br/>
   <br/>
   Ne dersiniz?..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3176-subat-planinda-ikinci-adim.html), [web.archive.org (arşiv bağlantısı)](http://web.archive.org/web/20120131165743/http://www.aksiyon.com.tr:80/aksiyon/haber-3176-subat-planinda-ikinci-adim.html)
