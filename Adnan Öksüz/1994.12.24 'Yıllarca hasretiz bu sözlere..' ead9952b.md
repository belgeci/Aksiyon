# 'Yıllarca, hasretiz bu sözlere..'

*Adnan Öksüz 1994.12.24*

<div class="pNewsDetailMainContent" itemprop="articleBody">
 Hafta sonu olmasına rağmen Meclis tansiyonu yüksek bir gün geçirmişti. Dışişleri Bakanlığı bütçesi görüşülmekteydi. SHP Erzincan Milletvekili Mustafa Kul, bir süredir günlük literatürüne soktuğu "RP'nin Bosna paralarını" yine ileri sürünce bu kez RP'li milletvekilleri yerlerinden fırladılar. RP'li ve SHP'li milletvekilleri arasında kıyasıya bir meydan savaşı yaşandı. TRT 3'ten canlı olarak yayınlanan bu sahneler anında milyonlara ulaştı.
 <br/>
 <br/>
 Gergin bir oturumun ardından bazı milletvekilleri Meclis Kütüphanesi'ne giderek 19.00 haberleri için yerlerini aldılar. Kavgayı izleyeceklerdi. Ancak izledikleri kanal bu tartışmaları kısa geçiştirdi.
 <br/>
 <br/>
 Ekranda Başbakan Çiller, katıldığı bir toplantıda Batı'nın Gümrük Birliği kotasına değiniyor ve ekliyordu: "Bizim dostluğumuz iyidir ama düşmanlığımızdan korksunlar..." Çoğunluğu DYP'li olan milletvekilleri Çiller'i alkışladılar, Meclis Kütüphanesi'nde. Aralarından Bursa Milletvekili Kadri Güçlü ise çoktandır içinde bir kor gibi gözlediği anlaşılan cümlesini sarfetti: "Yıllarca hasretiz bu sözlere.." Diğer milletvekilleri de Güçlü'nün bu ifadesini başlarıyla tasdik ettiler.
 <br/>
 <br/>
 Dışarıda kar yağıyordu. Kar taneleriyle bütünleşerek loş koridorları bir hoş aydınlatan Meclis ışıkları bir nostaljinin de ötesinde tarihe ışık tutuyordu.
 <br/>
 <br/>
 "Yıllarca, hasretiz bu sözlere..."
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/yillarca-hasretiz-bu-sozlere_500379), [web.archive.org (arşiv bağlantısı)](http://web.archive.org/web/20150828223744/http://www.aksiyon.com.tr:80/siyaset/yillarca-hasretiz-bu-sozlere_500379)
