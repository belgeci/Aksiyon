# Melih Gökçek'ten 'İkinci Boğaz' Polemiği

*Adnan Öksüz 2002.07.01*

<div class="pNewsDetailMainContent" itemprop="articleBody">
 İkinci köprü mü yoksa tüp geçit mi tartışmalarına Melih Gökçek "ikinci Boğaz" polemiğiyle katılıyor. Demokrat Parti Genel Başkanlığına getirilmesi kesinleşen Gökçek iktidara gelmesi halinde Haliç"i Karadeniz"le birleştirip İstanbul"a "ikinci Boğaz"ı kazandıracağını iddia ediyor. "Yıllarca önceydi, Ankara İlahiyat Fakültesi"nde bir tartışma platformundaydık. Platformda Melih isimli bir arkadaş çok dikkat çekiyordu ve savunduğu düşünceler de ilginçti. Melih o zamanlar Mevlânâ"ya oldukça sert bir şekilde karşı çıkıyordu ve Mevlânâ"nın "Ne olursan ol gel" şeklinde özetlenebilecek felsefesinin yanlış olduğunu savunuyordu. Şimdi herhalde farklı düşünüyor sanıyorum.." Yukarıda, yakın bir arkadaşının kendisiyle ilgili görüşlerini dile getirdiği Melih isimli kişi, bugün Ankara Büyükşehir Belediye Başkanı ve Demokrat Parti"nin "müstakbel" genel başkanı Melih Gökçek"ten başkası değildi. Gökçek, hâlâ çok yakın görüştüğü arkadaşının ifadesiyle Mevlânâ düşüncesine karşıydı. Oysa şimdi, rahmetli Cumhurbaşkanı Turgut Özal"ın da ANAP"ı kurarken savunduğu "dört eğilimi" savunuyor ve hangi partiden olursa olsun herkese kapılarının açık olduğunu dile getiriyor.
 <br/>
 <br/>
 <br>
  Gökçek, bir süredir startını verdiği Demokrat Parti serüvenini somutlaştırdı. Geçtiğimiz pazar günü Ankara Tandoğan Meydanı"nda düzenlenen "Çözüme Çağrı" isimli mitingle resmen Demokrat Partili oldu, o artık DP"li Ankara Büyükşehir Belediye Başkanı. Ancak seçime üç ay kala bu görevinden istifa ederek partinin genel başkanlığına getirilecek. Ve başbakanlığa giden yolda mücadelesini sürdürecek, projelerini "yerel"den çıkararak "merkezi"leştirecek. Yumurta ve kırık bisküvi pazarlamacılığından Türkiye"de sözü edilen bir siyasi kişi haline gelen Melih Gökçek"in, 50 kişiden oluşan araştırma geliştirme (ar-ge) ekibi tarafından hazırlandığı ileri sürülen projeleri ise birbirinden renkli ve bir o kadar da iddialı. Ne kadar gerçekçi ve uygulanabir sorusunun cevabı şimdilik meçhul.
  <br/>
  <br/>
  <br>
   İkinci Boğaz, ama nasıl?
   <br/>
   <br/>
   <br>
    "Yanlış anlaşılmasın, "köprü" değil, Boğaz"ın bizatihi kendisinden bahsediyoruz. Yani Haliç ve Kağıthane Deresi"nden başlayarak Sarıyer Kilyos"a uzanan yapay Boğaz. Bu son derece iddialı bir proje. Gökçek İstanbul"a ikinci bir Boğaz yapmaktan bahsediyor. Haliç, Kağıthane Deresi ve Kilyos"un arka tarafından Marmara"yı Karadeniz"e bağlamayı hedefliyor. İkinci bir Boğaz meydana gelecek" sözleri Gökçek"e ait. Projenin ilk kez merhum Cumhurbaşkanı Turgut Özal tarafından gündeme taşındığını vurguluyor, Gökçek. Peki bunun ayrıntıları nelerdi; "Biliyorsunuz Karadeniz, Marmara" ya nazaran 1 metre yukarıda. Dolayısıyla oradan oraya akan bir su söz konusu olacak ama en önemli özelliği yamaç halinde olduğu için bu yapacağımız alana özellikle yukarı Kağıthane ve Kilyos tarafına 500 bine yakın konut yapılacak."
    <br/>
    <br/>
    <br>
     100 milyar dolar gelir
     <br/>
     <br/>
     <br>
      Gökçek projenin bugünün rakamlarıyla 600 milyon dolara (yaklaşık 1 katrilyon TL) mal olacağını ifade ediyor ancak bu maliyetin fazlasıyla projeden elde edileceğini de iddia ediyor; "Buradan beklediğimiz gelir, 100 ile 125 milyar dolar. Pek çok insan buna son derece ütopik hayal olarak bakar. Biz Akay kavşağını yaptığımızda da herkes önceleri karşı çıkıp dalga geçmişti. Şimdi teşekkür ediyorlar. İkinci Boğaz da dev bir projedir. Rahmetli Özal zamanında düşünüldü bu. Onu biz yapacağız. Haliç"i bağlayacağız Karadeniz"e, muazzam geniş şekilde. Düşünebiliyor musunuz onun yanındaki villaları? Yamaç tarzında olduğu için orada devamlı Boğazı görecek villalar. En üstünde yüksek katlı daireler, 500 bin konut düşünün. Bu 500 bin konutu kendimiz para vererek yapmak yerine kat karşılığı yapacağız. Buradan devletin kasasına kalacak net para 100 milyar doların altına düşmeyecek."
      <br/>
      <br/>
      <br>
       Finans merkezi olsun
       <br/>
       <br/>
       <br>
        Ankaralı siyasetçi Mlih Gökçek"in İstanbul"a ilişkin projeleri sadece Boğazla sınırlı değil. Herşeyden önce Türkiye"nin en büyük kentinin finans merkezi olması gerektiğinin altını çiziyor; "Bunun için özel bir proje hazırlıyoruz. Detaylarını ileride arz edeceğim. Şu anda hazırlanıyorum. Kesinlikle İstanbul bir finans merkezi olacak."
        <br/>
        <br/>
        <br>
         Gökçek"in İstanbul'a ilişkin bir projesi ise "üniversiteler". DP"li başkan, İstanbul"da üniversiteleri teşvik edeceklerini, çoğaltacaklarını bildiriyor; "İstanbul uluslararası bir nitelik taşıdığı için yabancıların oraya gelmesini temin edeceğiz. Hem onlardan bol miktarda gelir elde edeceğiz. Bugün ABD üniversitelerden ciddi anlamda gelir elde ediyor. Biz de aynı şekilde İstanbul"u bir üniversite merkezi haline getirmek istiyoruz. Ve aynı zamanda burada okuyan öğrencilerin çoğu ABD"de, İngiltere"de, Avrupa"da olduğu gibi ev ekonomisini geliştirecek. Bu öğrenciler evlerde misafir kalırlar. Onlardan birtakım gelirler elde ediliyor. Öyle ki aileler, oradan aldıkları parayla geçiniyorlar. Ev ekonomisi deniyor buna. Bunu da geliştireceğiz."
         <br/>
         <br/>
         <br>
          Deprem de ön planda
          <br/>
          <br/>
          <br>
           İstanbul sözkonusu olunca depremi de unutmamak gerek. Gökçek de her siyasetçi gibi bu konuyla ilgili projeleri olduğunu belirtiyor. "Bir yerden başlamak lazım. Biz özellikle depremle ilgili 3  proje yaptık. Öncelikle deprem riski ve rantı yüksek olan bölgelerde ek kat vererek yüzde 20, yüzde 30 rantını artırarak bir alanın yıkılarak yeniden yapılmasını temin edeceğiz" diyen Gökçek; Bakırköy, Yenibosna, Yenimahalle, Avcılar, Yeşilköy, Yeşilyurt, Silivri ve Tekirdağ"a kadar uzanan bölge ile, Anadolu yakasından Kadıköy, Göztepe, Pendik, hatta Tuzla"ya kadar olan sahil şeridindeki binaların değerini yükselteceklerini söylüyor; "İşte bu binaların deprem yönetmeliğine uygun olarak yeniden inşa edilmesi için bunlara yüzde 20, yüzde 30 kat irtifa hakkı vereceğiz. Ve dolayısıyla şimdi içerisinde oturan herkes gene aynı dairesinin sahibi olur. Ama en rahatlıkla 9 şiddetinde, 10 şiddetinde depreme dayanıklı olan yerler birinci projemiz."
           <br/>
           <br/>
           <br>
            Gökçek"in ikinci deprem projesi, okulların yenilenmesi; "Okulların altlarına aynı yerden giriş yapmak kaydıyla otopark ve alışveriş merkezleri yaptıralım. Bağımsız olarak üst tarafına deprem yönetmeliğine göre yeni okullar yaptıralım. Okulun altını veriyoruz, üstünü çok daha modern, çok daha güzel, bahçesi dahil, yıkıyoruz, yeniden yapıyoruz." Melih Gökçek'in depremle ilgili üçüncü projesi, gecekonduların yenilenmesi, "Binaları yıkıp, vatandaşa yaptığımız konutları vermeyi düşünüyoruz. Dünya Bankası"ndan veya uluslararası kuruluşlardan örneğin Avrupa İskan Fonu"ndan karşılıklı veya karşılıksız alınan kredilerle depreme dayanıklı konutlar yapacağız. Belli bir bölgeyi alacağız, yıkacağız, binaları konduracağız. Vatandaşı oraya oturtacağız."
            <br/>
            <br/>
            <br>
             Trafiğe Monoray"lı çözüm
             <br/>
             <br/>
             <br>
              Kobi"lerin güçlendirilmesi, silahlı kuvvetlerle anlaşarak çevre yollarının genişletilmek suretiyle İkitelli"nin devreye sokulması Gökçek"in projelerinden bazıları.
              <br/>
              <br/>
              <br>
               İstanbul"un trafik sorununu da mercek altına almış, Gökçek; "Tüp geçit ve tüp geçite bağlı tünel yollar yapılacak. . Yap-işlet-devret modeliyle bizim kasamızdan para çıkmayacak. Ayrıca katlı yollar yine yap-işlet-devret formülü ile yapılacak. İstanbul"un en büyük sorunu otopark. Çelik kontrüksiyonlu yer altında ve yer üstünde tamamen yap-işlet-devrete dayanan otoparklar teşvik edilecek." Gökçek"in ulaşımda buşvuracağı en büyük önlemlerden birisi, monoray olarak adlandırılan sistem. Kendi içerisinde kendini karşılayan bir sistem bu. Monoray ile İstanbul"un dört bir tarafını ağla sardıracaklarını iddia ediyor; "Bunun en önemli özelliği hepsinin kıyı şeritlerinden geçecek olması ve iskelelerle bağlantılı olması. Dolayısıyla deniz ulaşımı da teşvik edilmek suretiyle Boğaz Köprüsü"ndeki yükü de otomatikman ortadan kaldırmış olacağız."
               <br/>
               <br/>
               <br>
                AKP ile koalisyona "Havet"
                <br/>
                <br/>
                <br>
                 İstanbul"a ilişkin projeleri böyle, Gökçek"in. Ancak siyasi platformda neler yapacağı henüz net değil. Gökçek"in araştırmalarına göre bugün seçim olsa -girmekten son anda vazgeçtiği- AK Parti yüzde 24 ile birinci, kendi partisi DP ise yüzde 10,5 ile ikinci parti çıkıyor. Peki, yarın seçim olsa ve seçimden AKP birinci, DP ikinci parti çıksa AKP ile koalisyon yapar mıydı? Gökçek"in bu soruya yönelik cevabı "Havet". Yani, ne evet, ne hayır. "O zaman gelsin düşünürüz" diyor. HADEP"le kesinlikle seçim ittifakı yapmayacaklarını ileten Gökçek, HADEP"in PKK ile bağlantılı olduğunun bilindiğini vurguluyor. Başka.. Her gün 10 milyon insana ucuz ekmek, her yıl 1 milyon öğrenciye burs, her sene 250 bin çifti evlendirmek.. Türkiye"nin "dokunulamayan" kuruluşlarından birisi olan Dışişlerine yeni bir anlayış getirerek büyükelçilerin dışarıda "ticari ataşe" gibi çalıştıracaklarını, bu kurala uymayanları ise anında merkeze çekeceklerini bildiriyor. Hanımlara yönelik yeni adımları da kendilerinin atacağını belirtiyor; "Hanımları öncelikle dayaktan kurtaracağız. 6"dan fazla milletvekili çıkaran seçim bölgelerinde 4-5-6. sıralara hanım adayları koyacağız. Ve parti yönetiminde hanımlara yüzde 25 temsil hakkı tanıyacağız.."
                 <br/>
                 <br/>
                 <br>
                  Gökçek"in projeleri bu şekilde. Ancak Gökçek"in aylarca önce açıkladığı 100 dev adam nerede kaldı, herkes onları merak ediyor. Çünkü çıka çıka bugüne kadar sadece 3 tanesi çıktı da..
                  <br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr:80/dosyalar/melih-gokcekten-ikinci-bogaz-polemigi_508912), [web.archive.org (arşiv bağlantısı)](http://web.archive.org/web/20150511233122/http://www.aksiyon.com.tr:80/dosyalar/melih-gokcekten-ikinci-bogaz-polemigi_508912)
