# Sigara kanunu prim yapıyor

*Adnan Öksüz 1995.06.03*

<div>
 <p>
  <font>
   Bizde parlamenterlerin geleneklerindendir; çiçeği burnunda milletvekilleri biraz da kendilerini parti gruplarına ve seçmenlerine göstermek için bol bol yazılı soru önergeleri hazırlarlar. Birinci yılın sonundan itibaren de bunun hızı kesilir.
   <br/>
   <br/>
   Çünkü yazılı soru önergelerinin cevapları genellikle aylar sonra, —ilgili bakanların keyfi ne zaman gelir de talimat verirlerse o zaman— gelir. Cevaplar da suya sabuna dokunulmayacak şekildedir çoğunlukla. Fakat kanun teklifleri öyle değil. Yıllar sonra görüşülse bile belli bir ses getirir, milletvekilinin ve partisinin adından sözettirir. Kanun tekliflerinin bir avantajı; Meclis Genel Kurulu’nda görüşülmesi ve bunun canlı olarak TV’den anında milyonlarca insana ulaşması... Son olarak, 2 sene önce verilen Gaffar Yakın’ın ‘cuma’ teklifinde olduğu gibi.
   <br>
    <br>
     Meclis’te bazı konular kanun teklifi vermeleri için cazip geliyor milletvekillerine. Bunlardan birisi ‘sigara’ kanun teklifleri. Teklifleri diyorum çünkü ANAP’lı Bülent Akarcalı ve RP’li Ahmet Fevzi Inceöz’ün ardından şimdi de CHP’li Hasan Basri Eler sigarayla ilgili Meclis Başkanlığı’na kanun teklifini sundu. Inceöz’ün teklifi Meclis Adalet Komisyonu’nda bekliyor. Bakalım ‘sigara kanunuyla prim kapma savaşından’ kim galip çıkacak?
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 44 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21505), [web.archive.org (arşiv bağlantısı)](http://web.archive.org/web/20060422175701/http://www.aksiyon.com.tr:80/yazdir.php?id=21505)
