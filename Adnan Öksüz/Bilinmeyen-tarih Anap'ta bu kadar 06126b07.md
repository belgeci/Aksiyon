# “Anap'ta bu kadar”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050225010131im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010131im_/http://www.aksiyon.com.tr/resim/376/24.jpg" vspace="5"/>
  </p>
 </font>
 <font class="content">
  “Rahmetli Özal, Çankaya’ya cumhurbaşkanı olarak çıktığı zaman bana özel olarak şunları söylemişti. Bunu ilk kez aktarıyorum. ‘Her devletin doğup, büyüyüp, öldüğü gibi siyasi partiler de doğarlar, büyürler ve ölürler. ANAP şimdi öldü’. Özal bana böyle dedi ama ‘öldü’ dediği partinin başına da beni geçirdi”
 </font>
 <br/>
 <p>
  <font class="content">
   “Rahmetli Özal, Çankaya’ya cumhurbaşkanı olarak çıktığı zaman bana özel olarak şunları söylemişti. Bunu ilk kez aktarıyorum. ‘Her devletin doğup, büyüyüp, öldüğü gibi siyasi partiler de doğarlar, büyürler ve ölürler. ANAP şimdi öldü’. Özal bana böyle dedi ama ‘öldü’ dediği partinin başına da beni geçirdi.”
   <br>
    <br>
     Bu sözler, genel başkanlığını yaptığı partisi ANAP’tan istifa ederek geçtiğimiz hafta Adalet Partisi’nin kuruluş yıldönümünde Doğru Yol Partisi saflarına geçen Yıldırım Akbulut’a ait. DYP Genel Başkanı Tansu Çiller ve bazı çevrelere göre eski başbakan Akbulut ‘yuvasına geri dönmüştü’. Zira Akbulut çoğu kimsenin bilmediği bir özelliğe de sahipti; 12 Eylül öncesi Adalet Partisi’nin Erzincan il başkanlığını yürütmüştü. Bazı ANAP’lı üyelerin “Biz ona mareşallik hariç herşeyi verdik” dediği Yıldırım Akbulut, son cumhurbaşkanlığı seçimlerinin ardından kendi dünyasına çekilmiş, bu zamandan sonra genel başkanı Mesut Yılmaz ile hemen hemen hiç bir araya gelmemiş ve ardından da partisinden ayrılmaya karar vermişti. Akbulut, kulislere göre zaten partisinden ayrılmaya karar vermiş, iradesini çevresine açıklamıştı ama ‘bazı beklentilerinin gerçekleşmesini’ bekliyordu. Eski bakanlardan Burhan Kara ve Eyüp Aşık gibi ANAP’ın yine güçlü isimlerinin de partilerinden kopup DYP’ye girmeleri Akbulut’un bu kararında ‘katalizör’ görevi üstlendi. Yakınlarıyla istişare ettikten sonra da kararını açıkladı. Peki Yıldırım Akbulut nasıl bir kişiliğe sahipti, siyasi geçmişi neydi?
     <br>
      <br>
       Köşk hariç her makamda bulundu
       <br/>
       <br/>
       Anavatan Partisi’nin ikinci genel başkanı olan Yıldırım Akbulut, 1935 yılında Erzincan’da doğdu. İstanbul Hukuk Fakültesi’nden mezun olduktan sonra bir süre serbest avukatlık yaptı. 1983 yılında yapılan genel seçimde Anavatan Partisi’nden Erzincan milletvekili olarak parlamentoya giren ve TBMM başkanvekilliği görevinde bulunan Akbulut, 1984—87 yılları arasında içişleri bakanı olarak I. Turgut Özal kabinesinde görev aldı.
       <br/>
       <br/>
       1987 genel seçiminde ANAP Erzincan milletvekili olarak 17. dönemde yeniden parlamentoya girdikten sonra 24 Aralık 1987 tarihinde yapılan seçimde TBMM başkanlığına seçildi. Bu dönemin üçüncü yasama yılında 11 Eylül 1989 tarihinde yapılan oylamada ikinci kez TBMM başkanlığına getirildi.
       <br/>
       <br/>
       Yıldırım Akbulut, ANAP Genel Başkanı ve Başbakan Turgut Özal’ın cumhurbaşkanlığına seçilmesi üzerine 9 Kasım 1989 tarihinde TBMM başkanlığından istifa etti; başbakanlığa atandı ve bu görevi 23 Haziran 1991 yılına kadar sürdürdü. 1989—1991 yılları arasında da Anavatan Partisi genel başkanlığı görevini yürüttü.
       <br/>
       <br/>
       1995’te yapılan genel seçimde önce Mesut Yılmaz tarafından Türkiye milletvekilliği için düşünüldü ancak Anayasa Mahkemesi bu kanunu iptal edince Yılmaz, Akbulut’u asıl seçim bölgesi olan Erzincan’dan vekil adayı gösterdi. Ancak Erzincanlılar, bu seçimde eski başbakanlarına ‘vize’ vermedi ve Akbulut bu dönemi Ankara’da oto ticareti yaparak geçirdi. 1999 genel seçiminde ise Anavatan Partisi Ankara milletvekili olarak parlamentoya girdi. Ardından Meclis başkanlığına ikinci kez seçildi. Son cumhurbaşkanlığı seçimlerinde aday oldu ancak partisinin desteğini alamadı. Akbulut bu seçimlerden sonra kendi köşesine çekildi ve geçtiğimiz hafta da partisinden istifa ederek DYP’ye geçti.
       <br/>
       <br/>
       Deklarasyon...
       <br/>
       <br/>
       Esasen, eski başbakan, partisinden istifa edeceğinin sinyallerini uzun süredir veriyordu. ANAP içinde rahatsız olan yaklaşık 15 kişilik bir ekibin içindeki güçlü isimlerin başında geliyordu. Bu grup zaman zaman bir araya geliyor, değerlendirmeler ve ‘parti nereye gidiyor’ analizleri yapıyordu. Bu isimler geçtiğimiz aylarda bir deklarasyonla adlarını duyurmuşlardı.
       <br/>
       <br/>
       Bu 15 milletvekilinin oluşturduğu grubun, hiç kimse imza vermese bile kendileri, partilerinden toplu istifa etmeyi bile göze alarak bu işi yarıda bırakmayacakları değerlendirmeleri yapılıyordu, kulislerde. Yıldırım Akbulut’un ise bu konuda en istekli isimlerden biri olduğu anlaşılıyordu. Akbulut, istifayı düşündüğünü gizlemiyordu da. Arkadaşlarının da böyle bir tutum alması halinde buna çok olumlu bakacağını da açıkça ifade ediyordu. Ünlü deklarasyonu hazırlayan muhalif isimlerden Işın Çelebi’nin 81 imza toplanacağı yolundaki sözleri abartılı bulunmuştu ancak ANAP içinde kaynayan kazan artık belli bir noktaya da gelmiş, deklarasyonla somutlaşmıştı.
       <br/>
       <br/>
       Akbulut modeli
       <br/>
       <br/>
       Akbulut, ANAP genel başkanlığı, başbakanlık, Meclis başkanlığı, içişleri bakanlığı yaptığı dönemlerde çeşitli yönleriyle tepki topladı. Görevleri sırasında hemen her bakımdan ‘doğru, dürüst ve yolsuzluk ve usulsüzlüklere pirim vermeyen’ yönüyle takdir edildi. Ama bazı açılardan da eleştirildi. Bunlardan birisi de ‘Akbulut modeli’ olarak tarihe geçen ‘inisiyatiflerini yeteri kadar değerlendiremediği’ yönündeydi. Kültür eski bakanlarından Namık Kemal Zeybek’in bu konudaki görüşleri, Akbulut’un bu yönünü özetler mahiyetteydi; “Cumhuriyetimizin sekizinci cumhurbaşkanı olan merhum Özal, Sayın Yıldırım Akbulut’un başbakanlığı döneminde bu yetkisini geniş ölçüde kullanmıştır. O dönem, Türkiye’de yarı başkanlık bile değil, başkanlık sistemi yaşanmıştır. Türkiye’yi başbakan değil, cumhurbaşkanı yönetmiştir. Bakan olarak hem Turgut Özal kabinesinde, hem de Yıldırım Akbulut kabinesinde çalıştım. Toplumumuzda yaygınlaşan ‘Yıldırım Akbulut Modeli’ boşuna çıkmamıştır. Bugün, Kazakistan’da ve diğer Türk cumhuriyetlerinde başkanlık sistemi vardır. Oralardaki işleyişi de yakından takip ediyorum. Karşılaştırarak söylüyorum ki, o dönem Türkiye’sindeki işleyiş ile hiçbir ayrım yoktur.”
       <br/>
       <br/>
       “Sadece Erzincanlıların başbakanı değilim”
       <br/>
       <br/>
       Akbulut’un özellikle başbakanken eleştirildiği bir başka yönü de ‘hemşehrilerine yönelik tutumlarıydı’. Kimi Erzincanlılar, Akbulut’un bir Erzincanlı olarak seçim çevresine gerekli ilgiyi göstermediğini belirtiyordu. Hatta bu konuda anlatılan meşhur bir anekdot da şöyleydi; ‘Erzincanlılar Başbakan Akbulut’u ziyarete gelirler ve bütçeden bu ile daha çok pay verilmesini isterler, çeşitli yatırımların gerçekleşebilmesi için yardım isterler. Ancak Akbulut ayağa kalkar ve hemşehrilerine “Efendiler, ben sadece Erzincanlıların değil bütün Türkiye’nin başbakanıyım” der. Bazı Erzincanlılar, Akbulut’un bu sözünün kendisinin bu yöre insanı nezdinde kırılma noktası teşkil ettiğini ileri sürerler.
       <br/>
       <br/>
       ‘Ayıklama projesi’
       <br/>
       <br/>
       Yıldırım Akbulut başta olmak üzere ANAP’ın güçlü isimlerinin partiden ayrılmaları akla çeşitli ihtimalleri de beraberinde getiriyor. Bunlardan en önemlisi ‘ayıklama projesi.’ Bu projeyi dile getirenlerin ileri sürdüğü tez şu; “28 Şubat sürecinde birçok isim Doğru Yol Partisi’nden istifa ederek ANAP’a ve diğer bazı partilere transfer olmuşlardı. Ve bu isimlerin yüzde 95’i bugün parlamentoda bulunmuyor. Transfer edilen isimlerin hemen hiçbiri seçimlerde ya seçilecek yerlere konmadılar veya listelere hiç giremediler. Şimdi aynı süreç tersinden işliyor. Partisinden ayrılan ANAP’ın güçlü isimlerinin zaten başından beri Mesut Yılmaz’la şu veya bu şekilde araları iyi değildi. ‘Ayıklama projesi’ şimdi de ANAP için yürürlüğe konuldu...”
       <br/>
       <br/>
       Çok zor çizilen bir portre
       <br/>
       <br/>
       Hakkında çeşitli fıkraların türetildiği Yıldırım Akbulut’la ilgili son bir nokta da ‘zor çizilir’ bir tipi olması. Ünlü karikatürist Semih Balcıoğlu, Akbulut tipinin zor çizilir bir portre olduğunu ifade ediyor. Balcıoğlu  “Bir de portreyi halletme meselesi var. Bugüne kadar gelen başbakanların içinde, portresi en zor çizilen, yalnız benim tarafımdan değil, diğer meslektaşlarımca da, Yıldırım Akbulut’tur. Yıldırım Akbulut’un portresi, başbakan olduktan aşağı yukarı bir ay sonra oturabildi...” diyordu.
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12104), [web.archive.org (arşiv bağlantısı)](http://web.archive.org/web/20050225010131/http://www.aksiyon.com.tr:80/detay.php?id=12104)
