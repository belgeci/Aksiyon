# Hedefteki adam Sinan Aygün Aksiyon’a konuştu

*Adnan Öksüz 2000.12.02*

<div>
 <p class="baslik">
  “BiN TANE NÜFUZ CASUSU VAR”
 </p>
 <p class="spot">
  İçişleri Bakanı Sadettin  Tantan'ın işaret ettiği nüfuz  casuslarını açıkladığı için  hedefteki kişi konumuna gelen  Ankara Ticaret Odası Başkanı  Sinan Aygün, Türkiye'de bine  yakın nüfuz casusunun  bulunduğunu söyledi
 </p>
 <p class="metin">
 </p>
 <img border="0" src="/web/20020504115101im_/http://www.aksiyon.com.tr/2000/313/resimler/Hedefteki.jpg"/>
 <p class="metin">
  İçişleri Bakanı Sadettin Tantan'ın 'nüfuz casusları'ndan bahsetmesinin ardından, 12 eski bürokratı 'nüfuz casusu' nitelemesiyle, isimleriyle, eski ve yeni görevleriyle birlikte kamuoyuna açıklayan Ankara Ticaret Odası Başkanı Sinan Aygün bir anda hedefteki adam konumuna geldi. Eski bürokratlardan Engin Aras, Bayram Eser, Mustafa Kırali, Mustafa Selçuk, Ekrem Aydemir, Salih Şevki Doruk, Yener Dinçmen, Tevfik Altınok, Ahmet Mahir Barutçu, Mehmet Savaş, Fehmi Gültekin, Hasan Kılavuz'un, devlette çok önemli mevkilerde çalıştıktan sonra bir kısmı batan bankalarda görev aldıklarına işaret eden Aygün'e göre bu büyük bir suçtu. Aygün'ün açıklamalarının ardından Ankara Devlet Güvenlik Mahkemesi bu isimler hakkında soruşturma başlattı. Aksiyon'a konuşan ATO Başkanı, nüfuz casusu olarak kabul edilebilecek çok sayıda ismin daha bulunduğunu, bunların da mutlaka ortaya çıkarılması gerektiğini savundu.
 </p>
 <p class="metin">
  —Nerden çıktı nüfuz casusları meselesi? Neden ATO olarak olayın üzerine gitme ihtiyacı hissettiniz?
 </p>
 <p class="metin">
  Biz bunu sayın Tantan'dan aldık, nüfuz casusunun bir anlamı olduğunu düşündük ve araştırdık. İşte eski bürokratlar, kamu bankalarında çalışıp özel sektöre geçen bürokratlar, özel sektörde çalışıp kamu bankalarına geçen bürokratlar. 18 Kasım'da bize bir yazı geldi, o yazıda bazı isimler vardı ve biz de onları açıkladık.
 </p>
 <p class="metin">
  —Bakanlıktan mı geldi?
 </p>
 <p class="metin">
  Hayır hayır vatandaştan. O kadar çok ihbar aldık ki herhalde sayıları bini geçer. Bunların nüfuz casusu olduklarına kanaat getirdik ve isimlerini açıkladık. Zaten bunların çoğu hakkında dava açılmıştır. İki tanesi bildiğim kadarıyla İstanbul'da suçlu bulunmuş. Daha önceden haklarında açılmış davalar varmış ve sonuçlanmış. Yani benim açıkladığım kişiler yanlış kişiler değil. Açıkladığım isimlerden iki tanesi tutuklandı. Türkiye'de eğer bir banka soygunu, banka talanı varsa bunun elbette işadamı cephesinin de, bürokrat cephesinin de olması gerekir. Bürokrasi cephesindekiler kim? İşte bu açıkladığım isimler. Bunun siyasetçi ayağının da olması gerekiyor. Olay siyasetçilere kadar gitmeli.
 </p>
 <p class="metin">
  —Bu nasıl başarılacak?
 </p>
 <p class="metin">
  Siyasi ayağı da bürokratı sorguladığın zaman ortaya çıkar. Sorgulanan bürokrat kendisine emri veren siyasetçinin ismini söyleyecek.
 </p>
 <p class="metin">
  —Nereye kadar gidecek bu sizce?
 </p>
 <p class="metin">
  Gittiği yere kadar gidecek.
 </p>
 <p class="metin">
  —Sonunu görebiliyor musunuz?
 </p>
 <p class="metin">
  Görebiliyorum tabii ki. Bakın Türkiye ilk kez bu rüzgârı yakaladı. Olay kamuya malolmuş durumda. Artık geri adım atılması kolay değil. Tantan bu konuda çok kararlı. Cumhurbaşkanı faktörü var.
 </p>
 <p class="metin">
  —Daha iki ay öncesine kadar aynı hükümet görevdeydi ve bunların hiçbiri gündemde yoktu, ne banka soygunları, ne bürokrat meselesi. Nereden çıktı bunlar sizce?
 </p>
 <p class="metin">
  BDDK'nın kuruluşuna bağlıyorum. Temizel dürüst biri. Olayların üzerine kararlılıkla gitmesi ve bunları açıklaması, banka mürakıplarının zamanında yapmadıkları görevi yapması bu işin önünü açtı.
 </p>
 <p class="metin">
  —Bir kişi buna yeter mi sizce? Topyekün bir operasyon demek daha makul olmaz mı? Çünkü daha önce de Genelkurmay başkanının yolsuzlukla ilgili açıklamaları olmuştu...
 </p>
 <p class="metin">
  Bir kişi, iki kişi, üç kişi, beş kişi... Bunlar çoğaldı, biz eklendik, sivil toplum örgütleri destek vermeye başladılar. İşler bir kişi ile başlar zaten. Peygamber Efendimiz tek başına İslamiyeti yaymaya başladı. Şu an dünyada 1 milyar Müslüman var. Atatürk de TC'yi kurtarmak için harekete geçtiğinde bir kişiydi.
 </p>
 <p class="metin">
  —Biraz önce bin kadar nüfuz casusu olduğunu söylediniz.
 </p>
 <p class="metin">
  Gelen ihbarlardan çıkarılan bir sonuçtu. Ancak her bürokrata nüfuz casusu demek mümkün değil elbet.
 </p>
 <p class="metin">
  —Sadece bu dönemle sınırlamak da doğru değil...
 </p>
 <p class="metin">
  Tabii, son on yıla, on beş yıla bakmak lazım. 12 bürokratı açıkladıktan sonra bir sürü mektup gelmeye başladı, bir sürü isim sayılıyor. Ama artık yargı süreci başlamıştır. Kamuoyu da bunların kim olduğunu biliyor zaten.
 </p>
 <p class="metin">
  —Bu konuda Batıdaki mücadele tarzı ile bizdeki mücadele tarzı arasında bir farklılık var mı?
 </p>
 <p class="metin">
  Batıda mücadele yok ki. Orada yolsuzluk yok. İtalya'da temiz eller operasyonu oldu ve çok da gürültü kopardı, başbakan yargılandı. Bizdekinin de böyle olması lazım. Hiçkimsenin gözünün yaşına bakılmaması lazım.
 </p>
 <p class="metin">
  —Deniz Baykal'la görüşmenizde şöyle bir söz sarfettiniz. Siz hükümeti yıktığınız zaman size kızmıştık ama şimdi akl—ı selimle düşününce doğru yaptığınızı görüyoruz. Neden bu açıklamayı yaptınız?
 </p>
 <p class="metin">
  Şimdi de aynı şeyi düşünüyoruz. Türkbank olayını o zaman tam anlayamamıştık, tam kavrayamamıştık. Acaba, politikacı numara mı yapıyor, numara mı var diye tereddüt geçirmiştik. Ama görüyoruz ki Türkiye kirlenmiş, Türkbank olayında bile leke vardı. Şimdi yeni yeni gözümüzde canlanıyor yapılan işlemler, oynanan senaryolar. Eğer operasyonlar o gün yapılmış olsaydı zarar 3 milyar dolarda kalırdı. Şu an 10—12 milyar dolarlık zarar sözkonusu. O yüzden, o zaman Baykal hükümeti yıktığında kendisine kızmıştık ama şimdi haklı olduğunu görüyoruz.
 </p>
 <p class="metin">
  —Yolsuzluğun birinci tehdit olduğunu söylüyorsunuz. Birinci tehdit olmasının anlamı nedir?
 </p>
 <p class="metin">
  Türkiye'de enflasyonun sebebi kamu açıklarıdır. Kamu açığı nedir? Devletin, gelirinden fazla harcama yapması, savurganlığı, yanlış yatırım yapması ve soyulmasıdır. Eğer siz soygunu, yanlış yatırımı, ihaleye fesat karıştırılmasını önlerseniz kamu açığı olmayacak ve enflasyon da düşecek. Türkiye'de birinci tehdit enflasyondur. Yolsuzluk olan ülkelerin milli geliri yükselmiyor. O yüzden yolsuzluğu önlediğimiz zaman milli gelir artacak, milli gelir arttığında Güneydoğu'da sefalet çeken vatandaşımızın da milli geliri yükselecek. Ve böylece o insanların PKK'nın kucağına düşmesi önlenmiş olacak. Benim dediğim şu: Eğer siz yolsuzluğu/enflasyonu önlerseniz, PKK'yı da, Hizbullah'ı da, 'irticayı' da önlemiş olursunuz. Yolsuzluğu önlerseniz yoksulluğu ortadan kaldırırsınız. Yoksulluk olmayınca bunların hiçbiri olmaz. Türkiye'ye bir bakın. Milli geliri 6—7 bin dolar olan illere bir bakın, buralarda terör olaylarına karışan insan sayısı çok azdır. Ama geri kalan illere baktığımız zaman yasadışı yollara kayan insan sayısı çok daha fazla. Veya dünyaya bakın. Belçika, Fransa, İngiltere, Fransa, Danimarka gibi gelişmiş ülkelerde ne terör var, ne de yolsuzluk.
 </p>
 <p class="metin">
  —Siyasi irade bu konuda kararlı mı, bir sonuç alacak mı yoksa popüler bir konu olarak kalıp geçecek mi?
 </p>
 <p class="metin">
  Kararlı görüyorum. Birinci sırada cumhurbaşkanı, ikinci sırada başbakan, üçüncü sırada Devlet Bahçeli kararlı. İçişleri Bakanımız kararlı, Genelkurmay kararlı. Böyle bir konsensüs var. Kararlılık çerçevesinde ne olursa olsun bu olayın üzerine gidilecek. Tantan'ın bir açıklaması vardı, basın o açıklamayı genelde atladı. Tantan, ortaya çıkarılanların binde bir olduğunu söylemişti. Bu çok önemli. Milli gelirin büyüklüğüne bakın. Bakın binde bir bu ise, binde binin rakamı ne olur? 300—400 milyar dolar gibi korkunç rakamlar çıkar ortaya.
 </p>
 <p class="metin">
  —ATO olarak yolsuzluk rakamlarını hesapladınız mı?
 </p>
 <p class="metin">
  Sayıştay raporunda son on yıl içinde TBMM'nin denetiminden geçmeden harcanan para miktarı 116 milyar dolar. Türkiye'nin dış borcundan daha fazla yani. Batık bankalara giden para 10 milyar dolar, kamu bankalarının görev zararı 20 milyar dolar. Bunları üst üste tapladığınızda 150 milyar dolar para ortaya çıkıyor. Türkiye'deki tüm yolsuzlukların cetvelini tutmak mümkün değil. Biz sadece bankaları ele aldık. Ama yolsuzluk demek sadece banka demek değildir. Aşağı yukarı 18 çeşit yolsuzluk var.
 </p>
 <p class="metin">
  —ATO'da her partiden, her görüşten insanlar var. Hedef aldığınız kesimlerin de arkadaşları, dostları var burada. Ve siz ATO Başkanı olarak böyle bir dengenin üzerinde oturuyorsunuz. Buna rağmen bunları nasıl yapıyorsunuz?
 </p>
 <p class="metin">
  Bizim meclisimizdeki tüm insanlar sağduyulu insanlar. Hepsi ufak çapta ticaret yapan vasat veya altında insanlar. Artık insanlar 12 Eylül öncesinde olduğu gibi partiye falan bakmıyorlar. Burda parti falan sözkonusu değil. Bugüne kadar tek bir meclis üyesi bile bana, 'Neden bunları açıklıyorsunuz?' diye sormadı.
 </p>
 <p class="metin">
  — Türkiye'deki yolsuzlukların üzerine gitme konjonktürel bir olay olarak görülüyor. Siz de öyle mi bakıyorsunuz?
 </p>
 <p class="metin">
  Hayır. Türkiye'nin birinci sorunu yolsuzluk, başka hiçbir problemi yok.
 </p>
 <p class="metin">
  —İki ay sonra bunlar gündemden düşmeyecek mi?
 </p>
 <p class="metin">
  Tahmin etmiyorum. Açılmış davalar var. Emniyet'en, bunların devam edeceğinin sinyalleri geliyor. Başka konular çıkacak, şeker yolsuzluğu, gümrüklere sıra gelecek. Bunlar içeri girdikçe, cezalandırıldıkça bir yıldırma psikolojisi olacaktır. Bunlar dursa bile 4 yıl içinde Türkiye'nin önü açılır.
 </p>
 <p class="metin">
  —Bir çok banka devredildi ama sadece Egebank olayının üzerine gidildi. Neden sadece Egebank?
 </p>
 <p class="metin">
  Zamanla gidilecek ama bunların hepsi kötü niyetli değildi. 1994'te Türkiye çok büyük bir ekonomik kriz yaşadı, o kriz bankaları da derinden etkiledi. Banka hortumlamak bence iki üç tane hayali şirket kurmak veya hayali şirkete kredi açmak ve o kredileri ..... Bunlar cezalandırılmalıdır. Ama maddi sıkıntıya girip yanında binlerce kişi çalıştıran şirketleri olan bankalar var. Bunları .... etmemek lazım.
 </p>
 <p class="metin">
 </p>
 <p class="arabaslik">
  Son günlerin tepki çeken ismi Sinan Aygün
 </p>
 <p class="metin">
  Okuduğu son kitap, suikaste kurban giden ünlü MİT mensubu Hiram Abas'ın hayatını anlatan 'Bay Pipo'.
 </p>
 <p class="metin">
  Son gittiği film, Abuzer Kadayıf. Aygün, Kadayıf'ı beğenmediğini, absürt bulduğunu belirtti. Aygün'e göre film, Türk toplumunun örf ve adetlerine ters.
 </p>
 <p class="metin">
  Araba kullanmaktan hoşlanıyor ama hız yapmayı sevmiyor.
 </p>
 <p class="metin">
  Koyu renk elbise giyiyor ancak belli bir marka hevesi yok.
 </p>
 <p class="metin">
  Ayakkabı tercihi 'Ayakkabı Dünyası'.
 </p>
 <p class="metin">
  Hobilerinden birisi gezmek ama ticari temaslarından ve protokol ziyaretlerinden vakit bulamıyor. Sık sık yurtdışına çıkıyor.
 </p>
 <p class="metin">
  Spor yapmıyor. Çalışmalarının spor yerine geçtiğini düşünüyor.
 </p>
 <p class="metin">
  Takım tutmuyor.
 </p>
 <p class="metin">
  Gümüşhaneli.
 </p>
 <p class="metin">
  Küçük ve çabuk bittiğinden dolayı İtalyan Vouge sigarasını tercih ediyor.
 </p>
 <p class="metin">
  Kendisini yakın hissettiği özellikle bir parti yok. Tüm partilerle uyum içinde. Ancak "Türkiye'de parti kalmadı gördüğüm kadarıyla. Bunu partileri kötülemek için söylemiyorum. 12 Eylül öncesinde olduğu gibi sağcı, solcu, ANAP'lı, MHP'li diye bir şey kalmadı" görüşünde.
 </p>
 <p class="metin">
  12 Eylül öncesi üniversiteye girdi, 12 Eylül'de Gazi Üniversitesi İngiliz Dili ve Edebiyatı bölümünden mezun oldu. Üniversite döneminde MHP'lilerle büyük oranda ilişkisi bulundu.
 </p>
 <p class="metin">
  Ankara Büyükşehir Belediyesi Başkanı Melih Gökçek'le iyi arkadaşlar. Özellikle İçişleri camiasıyla yakın irtibat halinde.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020504115101/mailto:a.oksuz@aksiyon.com.tr">
   a.oksuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/roportaj/1.htm), [web.archive.org (arşiv bağlantısı)](http://web.archive.org/web/20020504115101/http://www.aksiyon.com.tr:80/2000/313/roportaj/1.htm)
