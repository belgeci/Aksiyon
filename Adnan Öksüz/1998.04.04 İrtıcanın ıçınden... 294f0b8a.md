# İrtıcanın ıçınden...

*Adnan Öksüz 1998.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Güvenlik Kurulu'nun son (27 Mart 1998) toplantısı basına yansıdığı kadarıyla tahmin edildiği oranda sert geçmediyse de toplantıda gündeme gelen
  </font>
 </div>
 <div id="newsText">
  <font class="detail-text">
   ve uzun süre Türkiye'nin gündeminde kalmaya aday olan önemli bir konu ağırlıklı olarak konuşuldu; irtica. Anasol D hükümeti toplantının ruhuna uygun olarak 'irticaya karşı bir dizi önlemler paketini' Türkiye Büyük Millet Meclisi'ne sevketti. Bu tasarıların Meclis'ten geçip geçemeyeceği konusu bir yana koalisyon ortakları bile kendi aralarında bu alanda uzlaşmış değiller. ANAP ve DTP milletvekilleri ve tabanı rahatsız, DSP ise konuya temkinli yaklaşıyor.
   <br/>
   <br/>
   Konu, yıllarca önce yapılan tartışmaları gündeme getiriyor. CHP iktidarı döneminde Türk Ceza Kanunu'nun 163. maddesinin yeniden düzenlenmesi görüşmeleri sırasında konuşulanlar ve maddeye gerekçe teşkil eden konular bugünküyle neredeyse örtüşüyor. Zamanın başbakanı Şemsettin Günaltay'ın "Sayın arkadaşlar; evvela şunu belirtmek istiyorum ki, bu kanun demokrasiyi öldürmek için değil, demokrasiyi yaşatmak için getirilmiştir. Demokrasi, bir memlekette sükun olursa herkes serbestçe fikir ve kanaatlerini söyleyebilirse o vakit yaşar" şeklindeki yaklaşımı ile "Muhalif ve muvafık herkes bilmelidir ki bugünkü hükümetin tek hedefi bu memlekette huzur ve sükunu muhafaza etmek ve huzur ve sükun içerisinde demokrasinin ilmi esaslara ve medeni memleketlerde görülen şekillere uygun olarak inkişafını hazırlamaktır" sözleri irticaya karşı getirilen bu maddenin ilginç ve masum gerekçelerini ortaya koyuyor. Ancak sözkonusu maddenin kanunlaşmasından kaldırılışına kadar geçen sürede çok sayıda suçsuz insanın 'irtica' gerekçesiyle gözaltına alındığı, yıllarca tutuklu kaldığı biliniyor. Şimdi de benzer bir senaryoyla karşı karşıyayız. Üstelik aradan geçen bunca zaman içinde bir türlü tam anlamıyla tarifi yapılmayan bir gerekçeyle...
   <br/>
   <br/>
   Değişen birşey yok
   <br/>
   <br/>
   Tarih 10 Haziran 1949. Türkiye Büyük Millet Meclisi'nin 104. birleşimi, 3. oturumu. Görüşülen konu Türk Ceza Kanunu'nun 163. maddesiyle ilgili değişiklik tasarısı. Görüşmeler esnasında geçen tartışmalar bir hayli ilginç. 163. maddeyle ilgili tartışmalar TBMM tutanaklarına aynen şu şekilde yansıyor:
   <br/>
   <br/>
   Başbakan Şemsettin Günaltay(Sivas): Memlekette irtica yok diyorlar. Bunu ben de kabul edeyim. Fakat arkadaşlar irtica komünizm siması altında tezahür edebilir ve ettiği yerler vardır. İrtica teşvik edilebilir ve edildiği zamanları görmüşüzdür. Vaktiyle inkılaplar yapıldı. Bugüne kadar irtica olmadı diyorlar. Birçok hadiseleri unuttukları anlaşılıyor. Birbirini velveleyen irticai kıyamların vuku buldukları zamanları da unutmayalım ki Takriri Sükun Kanunu yürürlükte bulunuyordu. İrtica ve ihtilaller için İstiklal Mahkemeleri kurmak imkanı mevcuttu. Bütün bunlara rağmen bu isyanlar oldu. Şimdi deniliyor ki; bütün bu fenalıklar olmasın, hepimiz aleyhindeyiz ama bunu önleyecek kanun yapmayın. Bunun manasını ben anlayamadım doğrusu. Kendileri izah ederlerse çok iyi olur. Sayın arkadaşlar evvela şunu belirtmek istiyorum ki bu kanun demokrasiyi yaşatmak için getirilmiştir. (Soldan bravo sesleri.) Demokrasi bir memlekette sükun olursa herkes serbestçe fikir ve kanaatlerini söyleyebilirse o vakit yaşar.
   <br/>
   <br/>
   Ahmed Veziroğlu(Afyon Karahisar): Bu kanunla değil. (Sağdan gürültüler.)
   <br/>
   <br/>
   Günaltay: Biz memlekette ihtilal ve irticaı yaşatmayacağız. Buna meydan vermemek için çalışıyoruz. (Sağdan gürültüler.) Demokrat Parti Başkanı ile bu mesele hakkında birkaç defa konuştum. Demokrat Parti Başkanı daima irtica endişesini izhar etti. Ben de kendisine irticaı önleyecek bir kanun tasarısı hazırlayacağımı söyledim. Sizlere mi, başkanınıza mı inanayım. Rica ederim, samimi olunuz efendiler. (Soldan bravo sesleri.)
   <br/>
   <br/>
   Amaç demokrasi(!)
   <br/>
   <br/>
   Günaltay: Asla. Politikayı sizler yapıyorsunuz... Muhalif ve muvafık herkes bilmelidir ki bugünkü hükümetin tek hedefi bu memlekette huzur ve sükunu muhafaza etmek ve huzur ve sükun içerisinde demokrasinin ilmi esaslara ve medeni memleketlerde görülen şekillere uygun olarak inkişafını hazırlamaktır.
   <br/>
   <br/>
   Dr. Aziz Köksal (İçel): Bu kanunla olmaz.
   <br/>
   <br/>
   Günaltay: Kanun belki de hiç tatbik edilmez. Fakat hükümet elinde böyle bir kanunun bulunması memleket düşmanlarına ve fena düşünenlere karşı hükümeti önleyici imkanla teçhiz edecektir. (Sağdan; tehdit olarak kullanmak için sesleri.) Hayır, tehdit olarak kullanılmak için değil, hainlerin cinayetlerini önlemek için. (Soldan bravo sesleri)... Bir arkadaş yani Millet Partisi Grup Başkanı Osman Nuri Köni, fikirlerini söyledikten sonra şahsımdan bahsetmemiş olsaydı onun bir mana ifade etmeyen ve sizin de ne söylemek istediğini anlamadığınız sözleri üzerinde duracak değildim...Hayret duydum, BMM'nde bir parti grubu başkanı olan zatın layisizmi anlayışı karşısında. (Sağdan bir ses; işinize gelmiyor.)
   <br/>
   <br/>
   'Yahudilere ağzınızın suyu aktı...'
   <br/>
   <br/>
   Osman Nuri Köni(İstanbul): Sizinle beraber Türkiye'de yaşadım.
   <br/>
   <br/>
   Günaltay: O halde bu müddet zarfında olup bitenleri hiç anlamamışsınız. Bizim anlayışımıza göre layisizm devlet işlerine yani milletin hayati kanunlarına esas olarak başka membalara müracaat etmeksizin B.M. Meclisi'nin hükümlerini sağlamaktır. Layisizmi dünya işlerine din işlerini karıştırmamak diye tarif ediyorlar ve bundan layisizmin bir nevi dinsizlik olduğu neticesini çıkarmak istiyorlar. Açıkça izah edeyim daha şu demektir; Arabistan'ın Hicaz çöllerinde yetişmiş olan İmam Malik'in bin bu kadar sene evvel o zamanın ve muhitine icap ve ihtiyacına göre yaptığı içtihatlara ittiba edecek değiliz. (Soldan bravo sesleri ve alkışlar)... Şimdi gelelim din meselesine; Bunun haricinde herkes vicdanen hürdür, inandığı şeye hür olarak inanır. Ve biz Müslüman olmak itibariyle Hazreti Muhammed'in din olarak telkin ettiği herşeye inanıyoruz. Ve ona göre ibadetlerimizi yapmakta serbest bulunuyoruz. Hiç kimseyi camiye gitmekten menetmiyoruz. (Osman Nuri Köni'ye hitaben)Yahudilere ağzınızın suyu aktı, halbuki Müslümanlar da onlar gibi serbestçe camilerine gidiyor ve ibadetlerini yapıyorlar. Bu memlekette hiç kimse Müslümanların ibadetlerine mumanaat edemez, edemeyecektir de. Din hükümlerine tamamen riayet eden bir Müslümana bu memlekette hiç kimse müdahale edemez.
   <br/>
   <br/>
   Osman Nuri Köni (İstanbul): Böyle bir iddia yoktur.
   <br/>
   <br/>
   Günaltay: Fakat siz dediniz ki bu memlekette Yahudiler serbestçe ibadetlerini yapıyorlar, Müslümanlar yapamıyorlar ve gene dediniz ki bu kanunla Müslümanlara kastedilmiştir.
   <br/>
   <br/>
   "Ölüleri yıkamak için imamhatip açtım"
   <br/>
   <br/>
   Osman Nuri Köni (İstanbul): Sen ediyorsun.
   <br/>
   <br/>
   Günaltay: İlk mekteplerde din dersleri okutturmaya başlayan hükümetin başkanıyım. Bu memlekette Müslümanlara namazlarını öğretmek, ölülerini yıkamak için imam hatip kursları açan bir hükümetin başkanıyım. İlahiyat Fakültesi açan bir hükümetin başkanıyım. (Soldan bravo sesleri, alkışlar.) Arkadaş vicdanını önüne al.
   <br/>
   <br/>
   Osman Nuri Köni: Ben küstah değilim, küstah diyemezsin.
   <br/>
   <br/>
   Günaltay: Küstah demedim. Vicdanını önüne al. Bana, Müslümanlığa kasteden adam diye hiç kimse hitap edemez. Ben bilerek inanan bir Müslümanım.
   <br/>
   <br/>
   Osman Nuri Köni: Yalan riyakar. (Gürültüler, kürsüden konuş sesleri.)
   <br/>
   <br/>
   Günaltay: Arkadaş, kendi vasfınızı söylüyorsunuz. Arzettiğimiz bu kanun her şeyden evvel muhtelif kisvelerde beliren ve belirmesi türlü memleketlerde görülen komünist harekatının inkişafına meydan vermemek, memleketin huzur ve sükununu temin etmek ve nihayet demokrasimizi hür ve serbest bir muhit içinde yaşatmaktır... Bu kanun tasarısını huzurunuza arzetmemizin başlıca saiki, arkadaşlar, Osman Nuri Köni'nin şahsında temessül ettiği sözlerinden anlaşılan Damat Ferit gibi Hilafet Ordusu kurmak isteyenlerin, yahut memleketi kanlara boğmak isteyen Derviş Vahdetilerin belirmesine meydan vermemektir. (Soldan bravo sesleri).
   <br/>
   <br/>
   Ne demeli?..
   <br/>
   <br/>
   Bundan yaklaşık yarım yüzyıl, 50 yıl önce irtica ve 163. maddeyle ilgili tartışmalar bu şekilde. 1926'da getirilen 163. maddenin yeniden düzenlenmesi dönemin başbakanı Şemsettin Günaltay tarafından oldukça masum gerekçelerle anlatılıyor. Ancak o dönemler hatırlandığında onbinlerce masum insanın bu madde ile hapishanelere girdiğine yakın tarih şahit oldu. Ta ki bu madde ANAP döneminde kaldırılıncaya kadar. Herşey değişiyor ama biz değişmiyor muyuz? Ne dersiniz?..
   <br/>
   <br/>
   E mail:
   <a class="__cf_email__" data-cfemail="244b4f57515e6457515441564b4a484d4a410a474b49" href="/web/20140930193433/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3609), [web.archive.org (arşiv bağlantısı)](http://web.archive.org/web/20140930193433/http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3609)
