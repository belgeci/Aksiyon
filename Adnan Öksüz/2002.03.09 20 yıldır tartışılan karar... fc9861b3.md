# 20 yıldır tartışılan karar...

*Adnan Öksüz 2002.03.09*

<div>
 <p>
  <font>
   Selçuk Duracık, 12 Eylül döneminde idam edilen ülkücülerden.  Ailesine yazdığı son mektup ilginç satırlar içeriyor. ‘Sevgili anneciğim, babacığım’la başlayan satırlarla, işte bir idam mektubu...
   <br/>
   <br/>
   12 Eylül döneminde sıkıyönetim askeri mahkemelerince 517 sanığa idam cezası verildi. Askeri Yargıtay’ın onayladığı idam kararlarının sayısı 124 oldu. Bunlardan, MGK’nın onayladığı ve onay sonrası hemen infazı yapılan 50’si dışındakiler için cezalar fiilen müebbet hapse dönüştü. 12 Eylül İhtilali’nden sonra hakkında idam cezası verilen ve 1983 yılında infaz edilenlerden birisi var ki çok konuşuldu; hâlâ da konuşuluyor: Selçuk Duracık.
   <br>
    <br>
     Duracık ülkücü kökenliydi. O dönem birçok arkadaşı gibi kutsal saydığı bir davanın içindeydi. Yıllarca önce Yugoslavya’dan Türkiye’ye göç eden bir aileye mensuptu. 1960 doğumlu olan Duracık idam sehpasına giden yolda birçok olayla karşılaşır. Selçuk birkaç kez cezaevine girip çıkar. Bu arada ailesinin geçimine yardımcı olmak amacıyla pazarda sebze—meyve satmaya başlar. Arabası birkaç defa havaya uçurulur.
     <br>
      <br>
       Sonunda, Turgutlu Ülkü Ocağı Başkanı ve 5 arkadaşının öldürülmesine misilleme olarak fırıncıları öldürdüğü gerekçesiyle yine gözaltına alınır.
       <br>
        <br>
         Önce firardaydı, Duracık. Fakat polisle köşe kapmaca oynamak da istemiyordu. Güvenlik güçlerinin özellikle babasını ikide bir rahatsız ettiğini duyunca bundan en çok kendisi rahatsız oluyordu. En yakın arkadaşlarından Ahmet Tuncel’e açıklamıştı fikrini; “Teslim olmak istiyorum, zira suçsuzum. Şahitlerim var.  Mahkeme adil davranırsa, ithal ideoloji maşalarına tevessül etmezse cezaevinde fazla kalmam. Hem evi çok üzdüm, hem nişanlımı. Daha fazla huzursuz olmalarını istemiyorum” diyordu.
         <br/>
         <br/>
         Ve yakalanmışlardı arkadaşlarıyla birlikte... Yargı sürecinin sonunda,  savcı mütalaasını okuyordu işte: “Sanıkların iş bu davada zikredilen fiilleri işledikleri sabit olduğundan idamları talep olunur.” Ve duruşma yargıcının kararı; “Gereği düşünüldü; Adı geçen sanıkların sözkonusu olayı işledikleri varit olduğundan ölüm cezası ile cezalandırılmalarına...” Duracık’la birlikte Halil Esendağ da idam cezasına çarptırılmıştır.
         <br/>
         <br/>
         Tam bu esnada Selçuk’un sesi duyulur; “Durun! Nereye?” Yargıçlar bir an durup arkalarına bakarlar. Duracık yüksek sesle bağırmaktadır; “Tamam, ceza verdiniz, kendinizce bir hükme vardınız. Ancak insan bir geçmiş olsun der, kulun verdiği ceza çabuk geçer, hükmü yoktur, yeter ki, Allah ceza vermesin diye bir iki teselli edici söz söyler...”
         <br/>
         <br/>
         Dramatik sahneler
         <br/>
         <br/>
         Böylelikle darağacına giden yol burada kesinleşmişti. Kader ağlarını birer birer örerken o iradesini bir an bile kaybetmemişti. Hatta idam sehpasına giderken bile... İdam edilecekleri gün kesinleşmiştir artık. 4 Haziran’ı 5’ine bağlayan gece saat 02:00’de haklarındaki karar infaz edilecektir. O gece Duracık son kez gusül abdesti alarak en güzel elbiselerini giyer. Bu son teheccüd namazıdır Duracık’ın. Ardından da aylardır koyun koyuna yattığı idam elbisesini giyer. Güzel kokular sürünür ve saçlarını özenle tarar. Sonrasında da cezaevi idaresiyle helalleşir ‘Allah’a emanet olun’ diyerek. Ailesine, arkadaşlarına yazdığı son mektuplar, vasiyetnameler vardır. Ayrıca eşya ve hatıraları... Cezaevi idaresine bunları da tutanakla teslim eder. ‘Gerek yok’ dese de adet üzre elleri arkadan kelepçelenir. İnfaz bahçesine çağrılmadan önce imam Abdullah Efendi ‘son bir isteklerinin olup olmadığını’ sorar, onunla da kucaklaşır. Son dakikalara gelinmiştir. Jandarmaların eşliğinde infaz bahçesine çıkarılır, Selçuk Duracık. Bahçede yürürken cezaevindeki arkadaşları salât ü selam getirmektedirler, kendisi de bunlara eşlik eder. Elini son kez uzatarak infaz heyetiyle helalleşir tek tek. Gardiyanlar, jandarmalar tutamazlar gözyaşlarını. Sulçuk’un gözleri bağlanır. Şehadet getirerek sandalyenin üzerine çıkar. Cellat, idam urganını Selçuk’un boğazına geçirir. Sandalye ayaklarının altından çekilir ve zaman durur... Aynı sahneler Halil Esendağ için de tekrarlanır.
         <br/>
         <br/>
         Evlenmeyi istiyordu
         <br/>
         <br/>
         Selçuk evlenmeyi murad etmişti. “Abi kızcağız çok bekledi. Sanki benimle cezaevine girdi, cezaevinden çıktı. Bütün yükümü omuzladı. Mahkeme beni serbest bırakır bırakmaz evleneceğiz...”diye açılmıştı arkadaşı Ahmet Tuncel’e.
         <br/>
         <br/>
         Ama bu kısmet olmadı. İdam edilmeden hemen önce ailesine yazdığı mektupta ise unutulmaz satırlar vardı. Selçuk Duracık bundan yıllarca önce ihtilal döneminde alınan kararla idam edildi. Ama hâlâ konuşuluyor... İdam ve idamın soğuk bakışı, sahneyi izleyenlerin belleklerinden bir türlü gitmiyor.
         <br/>
         <br/>
         E—mail: a.oksuz@aksiyon.com.tr
         <br/>
         <br/>
         <br/>
         <br/>
         <br/>
         <br/>
         12 Eylül İhtilali’nden sonra İzmir’de ilk idam edilen ülkücü Selçuk Duracık’ın ailesine yazdığı mektup;
         <br/>
         <br/>
         ‘...
         <br/>
         <br/>
         Muhterem babacığım ve anneciğim. Bu mektubu son ve ebedi yolculuğumuz olan Allah’ın huzuruna çıkmadan önce yazmış bulunuyorum. Yüce Mevlâmız sizlere sabır ve dayanma gücü versin. Benim ve sizlerin başından geçen ne ise Cenab—ı Mevlâmızdan gelmiştir. Onun için sabır edin ve şükür edin ki geçmiş ve gelecek günahlarımız Mevlamızın vermiş olduğu musibetlerce temizlensin, aksi halde sabır etmezsek Mevlâmızın daha çok musibet ve belaları üzerimize gelir. Onun için hiç üzülmeyin. Çünkü Mevlâmız bir hadisi kutsisinde şöyle diyor ‘Allah buyuruyor— ‘Kullarımdan birisine bedeninde veya malında veya evladında bir musibet verdiğim zaman, sonrada musibetleri güzel bir sabır ile karşılarsa Kıyamet gününde onun için mizan kurmak veya onun için defter açmaktan haya ederim.’ Durum böyle olunca bizlere güzel bir sabır ve şükür etmek düşüyor.
         <br/>
         <br/>
         ...Bir hadisi kutside şöyle buyurulmaktadır: Ey insanoğlu kazama razı olmayan, belama sabır etmeyen, nimetlerime, şükür etmeyen, verdiğime kanaat getirmeyen kendisine başka ‘Rab’ arasın. Ey İnsanoğlu belama sabır eden benden razı olur.’ Sizlerin de sabır edeceğinizi biliyorum. Eğer beni biraz seviyorsanız sakın ağlamayın, üzülmeyin. Çünkü Peygamberimiz bir hadisi şerifinde şöyle buyuruyor: Ölümü üzerine yas tutulan kimse kıyamet gününde bu yüzden azaba uğratılır.
         <br/>
         <br/>
         ...Sizler de benim azap görmemi istemiyorsanız sakın ağlamayın ve yas tutmayın, beni ebedi istirahathanemde rahatsız etmeyin. Dualarınız ile beni rahatlatın. Sizler ne kadar sabır ederseniz beni o kadar sevindirmiş olursunuz. Dualarınız için şimdiden Allah (cc) sizlerden razı olsun ‘İnşaallah’.
         <br/>
         <br/>
         Muhterem babacığım ve anneciğim... Yüce Mevlâmız nasip etti ki sizleri son olarak görmeyi biz aciz ve naçiz kullarından esirgemedi. Sizlere ziyarette söylemek nasip olmayan helallaşmamızı artık burada yazmak istiyorum. Canım babacığım ve anneciğim biliyorsunuz ki babanın ve annenin hakkı evlatlarından çok büyüktür. Ben oğlunuzu bu büyük yükten kurtarın ve hakkınızı helâl ediniz ki bizler de Mevlâmızın huzurunda perişan olmayalım.
         <br/>
         <br/>
         Ayrıca dedem, anneannem, teyzem, dayılarım, yengelerim ve Hüseyin abim, kardeşim Yüksel ve Gülşen’in üzerimde hakları vardır. Onlar da haklarını helâl etsinler. Beni soran, seven akraba ve Müslüman gardaşlarımla da benim için helallaşın. Beni bu büyük yükten kurtarın. Benim hakkım varsa, hepsine helâl olsun.
         <br/>
         <br/>
         Muhterem babacığım ve anneciğim, Cenabı Mevlâmız sırasıyla hepimizi huzuruna alacak. Sizler sabır ve şükür ederseniz ‘İnşaallah’ beraber olacağız. Yüce Rabbimiz cümle Ümmeti Muhammet ile birlikte dergahına kabul rızası mazhardır. Yüce Peygamberimiz (Sallallahü Aleyhi Vessellem) şefaatine nail edip, ebedi saadete ulaşmak nasip eylesin. ‘İnşaallah’.
         <br/>
         <br/>
         Muhterem babacığım ve anneciğim burada aciz satırlarıma ve mektubuma son verirken Cenab—ı Allah’ın (cc) Rahmeti, mağfireti, af, feyiz ve bereketi Yüce Peygamberimiz Hz. Muhammet Mustafa (s.a.v) Efendimizin şefaati sizlerin ve cümle ümmetinin üzerine olsun. ‘İnşaallah’ Ölüler için yapılan dualar nurdan yapılmış tabaklarla onlara takdim ediliyor.
         <br/>
         <br/>
         ‘Ölümü üzerine yas tutulan kimse kıyamet günü bu yüzden azap görecektir.’ Hadis—i Şerif ‘Ölüye kendisinin üzerine yas tutulması sebebiyle azap olunur.’ Hadis—i Şerif
         <br/>
         <br/>
         Yüce Rabbimize kavuşuyoruz; onun için bizler üzülmüyoruz. Sizler de üzülmeyiniz.
         <br/>
         <br/>
         Aciz ve garip oğlunuz
         <br/>
         Selçuk Duracık
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 85 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12501), [web.archive.org (arşiv bağlantısı)](http://web.archive.org/web/20060426175721/http://www.aksiyon.com.tr:80/yazdir.php?id=12501)
