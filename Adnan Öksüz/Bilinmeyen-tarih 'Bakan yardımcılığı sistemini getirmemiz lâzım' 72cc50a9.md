# 'Bakan yardımcılığı sistemini getirmemiz lâzım'

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160712im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160712im_/http://www.aksiyon.com.tr/resim/421/40.jpg" vspace="5"/>
  </p>
 </font>
 <font class="content">
  3 Kasım seçimlerinde Samsun’dan milletvekili seçilen gazeteci kökenli Suat Kılıç, Meclis’in yeni dönemde en genç parlamenteri. Meclis Başkanlık Divanı üyesi olan Kılıç, Bakanlara birer yardımcı verilmesini öneriyor
 </font>
 <br/>
 <p>
  <font class="content">
   “Günde en az birkaç kez benden iş istiyorlar. Hatta ‘Hazine size bağlı, biraz yardımcı olsanız’ diyenler bile var. Bunların da ötesinde geçenlerde kuliste birisiyle karşılaştım ve bana ‘Babanızı da çok severdim. Rahmetli memlekete çok hayırlı bir insandı’ demesin mi?...”
   <br>
    <br>
     Bu sözler, 3 Kasım seçimleriyle yenilenen Türkiye Büyük Millet Meclisi’nin yeni döneminde en genç milletvekili olan Suat Kılıç’a ait. Yukarıdaki satırlardan da anlaşılacağı gibi Kılıç’ı en çok Hazine’den sorumlu Devlet Bakanı Ali Babacan’a ve Devlet eski Bakanlarından merhum Yusuf Bozkurt Özal’ın oğlu, İstanbul milletvekili İbrahim Reyhan Özal’a benzetiyorlar. Adalet ve Kalkınma Partisi’nden Samsun milletvekili olarak parlamentoya giren Kılıç için arkadaşlarının şimdilerde en çok sarfettiği cümle ise şu; ‘Türkiye’nin en genç ve en yakışıklı milletvekili, nasılsın bakalım?’
     <br>
      <br>
       Hukukçu—gazeteci kökenli
       <br/>
       <br/>
       TBMM’nin en genç milletvekili ile şu anda Meclis’teki görevi itibariyle de Meclis Başkanlık Divanı’nın en genç üyesi sıfatlarını birlikte taşıyan Kılıç esasen hukuk kökenli. Ankara Üniversitesi Hukuk Fakültesi’nden mezun olduktan sonra kısa bir süre mesleğini icra eder, ardından da içinde sürekli taşıdığı gazetecilik serüvenine girer. İlk adım Kanal 7 Ankara Haber Merkezi’dir. Ardından aynı televizyon kanalının sabah kuşağını sunmaya, sabahları konuklar alıp Ankara’nın özellikle siyasi gündemini izleyenlere ulaştırmaya başlar. Bir süre sonra ise ver elini NTV. Kılıç’ın gazetecilik hayatında NTV önemli bir yer tutar. Çünkü bu televizyon kanalının gece haber kuşağını İstanbul Merkez’den Banu hanım ile birlikte sunarlar. Ankara’nın önemli gündem maddeleri, günün sonunda onun konuklarıyla bir başka çehre kazanır. Ancak orada da uzun süre kalmaz. Kanal D’nin o dönemki genel yayın yönetmeni Tuncay Özkan’ın teklifini değerlendirerek bu kanalın parlamento muhabiri olarak göreve başlar.
       <br/>
       <br/>
       Çarşamba’nın gelişi...
       <br/>
       <br/>
       Bu sürede yıllardan beri kafasının bir yerinde tuttuğu ama ‘acaba olur mu olmaz mı’ diye tereddütler geçirdiği aktif siyaset içinde bir başka kıpırdar. AKP kurulduğu tarihten itibaren de AK Parti’nin miting gibi gelişen ve büyük kalabalıklar toplayan il başkanlığı binalarının açılış törenlerini, çalıştığı televizyon kanalı adına izler, izlenimlerini aktarır. Bu arada yazdığı bir kitabın getirdiği ses de kendine güvenini daha da artırır. Türkiye’nin dokuzuncu Cumhurbaşkanı Süleyman Demirel’i konu alan ve ‘Son Ispartalı’ ismini taşıyan kitabı arşiv yayınlarından çıkar. Kitabın henüz girişinde Kılıç’ın ithaf sözleri ise kendisinin gelecekteki tercihiyle yakından ilgilidir; ‘Yöneten demokrasiye, güçlü ekonomiye, onurlu diplomasiye, kalkınmış Türkiye’ye ve tabii, hukuk devletine...’ Erken seçimlerin 3 Kasım’da yapılacağı kesinleştikten sonra ise kararını kesin olarak verir, aktif siyasete AKP’den  atılır.
       <br/>
       <br/>
       Esasen bu uzun bir süreç olacaktır. Çünkü AKP Genel Merkez yönetimi,  milletvekili adaylarını birkaç temayül yoklaması, anket ve sözlü olmak üzere üç aşamalı sınavdan geçirmektedir. Kılıç, AKP’den aday adayı olduğu Samsun’da yapılan temayül yoklamasında beklenmedik bir çıkış yapar ve dördüncü sıraya yerleşir. Ancak iş burada bitmeyecektir. Genel Merkez, yaptığı merkez yoklamada, temayülde 4. sıradan çıkan Kılıç’ı kesinleşmiş listede ancak 6. sıraya koyar. Ancak o ümidini kaybetmez. Mücadeleye devam der. Ve 3 Kasım’da beklenen netice gelir. Samsun’da MHP, ANAP ve DSP’nin yanısıra güçlü olduğu bilinen Doğru Yol Partisi de, Türkiye genelinde barajı aşamadığı için Kılıç rahat bir seçim kazanır. O artık sadece Samsun’un değil, parlamentonun da en genç milletvekilidir. Ancak bu sıfatı bir yerde daha kullanılmaya başlanır; Partisinin grup toplantısında yapılan Meclis Başkanlık Divanı üyeliği seçimlerinde aday olur, ‘Başkanlık Divanının en genç üyesi’ sıfatını da kazanır aynı zamanda.
       <br/>
       <br/>
       ‘Bakanlık Yardımcısı’ projesi
       <br/>
       <br/>
       Peki, Meclis’in en genç vekilinin geleceğe ilişkin projeleri ve önerileri, öngörüleri nelerdi? Bu konudaki düşüncelerini Aksiyon’a anlatan Kılıç’ın önündeki kalın dosyanın konusu; Bakanlara birer yardımcı projesi. Ak Parti’nin 363 milletvekili ile kalabalık bir grup oluşturduğunu dikkate alan Kılıç, bu vekillerin tümünün bakan ya da Meclis İhtisas Komisyonu Başkanı olamayacakları haklı varsayımından yola çıkıyor ve şu formülü ileri sürüyor; “Dolayısıyla birçok arkadaşımız şu anda atıl durumda. Bu arkadaşlarımızı acaba nasıl değerlendirebiliriz diye bir soru var gündemimde. Bunun bir yolunun ‘bakan yardımcılığı’ olabileceğini düşünüyorum. Bunu grup yönetimi ile Genel Merkez’e önermeyi düşünüyorum.” Projenin ayrıntılarını birer birer masasının üzerine koymuş; ‘Büyük projelerde imza ve takdir yetkisi sayın bakanlarda kalacak, fakat teknik projeler, projelerin yan detayları, ayrıntı ve bürokratlarla ilgili gelişmeler noktasında bakan yardımcıları görev alabilecek. Bu yardımcılar aynı zamanda bakanın halkla ilişkiler noktasında en büyük yardımcıları olacaklar ve bu alanda tıkandıkları noktada devreye girebilecekler.’ Kılıç, bu uygulama için ayrı bir yasal hazırlık yapılmasına gerek olmadığının da altını çiziyor.
       <br/>
       <br/>
       Kılıç, Son Ispartalı isimli kitabının son cümlelerini şöyle bağlamıştı; ‘Demirel son Ispartalı’ydı. Hatta bu kitap Son Ispartalı için iktidar tutkusunun son durağıydı. ‘Bitti’ dedim olmadı, bitmeyecek galiba. Yazgınızdır, alternatifi bulunamazsa Süleyman’ın ipine bir daha tutunacaksınız. Çoban Baba’nızla olmazsa, Mehmet Ali kardeşinize yanaşırsınız. O da Amerika’dan geliyor. Üstelik Süleyman’ın geldiği gün gibi, 40 yaşında, terütaze. Sarılın Mehmet Ali’nin ipine, ihya edin evlad—ı Süleyman’ı, Cavit de Meclis’i özlemiş, bekliyor, bak!’ Kılıç bu öngörüsünün yarım kalmasından memnun. Çünkü DYP barajı geçemediği için partisi büyük çoğunlukla iktidar oldu. 6 ay önce Demirel’le ilgili yazdıkları konusunda ise sadece ‘tebessüm’ ediyor ve ‘işte siyasetin cilvesi bu’ demekle yetiniyor.
       <br/>
       <br/>
       GAZETECİ VEKİL
       <br/>
       <br/>
       1972 yılında Samsun’da doğdu. Samsun 19 Mayıs Lisesi’nin ardından girdiği Ankara Üniversitesi Hukuk Fakültesi’nden 1995 yılında mezun oldu. Avukatlık stajını Ankara Barosu’na kayıtlı olarak Ankara Adliyesi’nde yaptı. Avukatlık Ruhsatnamesini 1996’da aldı. 1994 yılında başlayan gazetecilik yaşamında çeşitli televizyon kanallarında program sunucusu, program yapımcısı, metin yazarı ve editör olarak çalıştı. Son Ispartalı isimli kitabın yazarı. 3 Kasım’da yapılan erken genel seçimlerde AK Parti’den Samsun milletvekili seçildi. Ardından Meclis Başkanlık Divanı üyesi oldu. Avukat Melike Nur Kılıç ile evli ve M. Emin ve H. Kaan’ın babası.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2254), [web.archive.org (arşiv bağlantısı)](http://web.archive.org/web/20050227160712/http://www.aksiyon.com.tr:80/detay.php?id=2254)
