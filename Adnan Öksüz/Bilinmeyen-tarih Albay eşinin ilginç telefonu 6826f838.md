# Albay eşinin ilginç telefonu

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227093226im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093226im_/http://www.aksiyon.com.tr/resim/342/22.jpg" vspace="5"/>
  </p>
 </font>
 <font class="content">
  Albay eşi oldukça telaşlı bir sesle konuşuyordu; “Oldukça memnun olduk. Bülent beye çok selamlarımızı söyleyin. Söylediklerine aynen katıldığımızı ifade etmek istiyorum. Lütfen bu mesajımızı iletiniz
 </font>
 <br/>
 <p>
  <font class="content">
   Albay eşinin aradığı, Başbakan ve DSP lideri Bülent bey değildi, Anayasa Mahkemesi’nde kapatma davası süren Fazilet Partisi Grup Başkanvekili ve Manisa milletvekili Bülent Arınç’tı. 572 sıra Sayılı, Türk Silahlı Kuvvetleri Personel Kanunu ve Jandarma Teşkilatı Kanunu üzerinde konuşurken, Fazilet Partisi Meclis Grubu’nu arıyor ve Bülent Arınç’a bu duygularını iletiyordu. İyi de, Bülent beyin hangi cümleleri, Albay eşini bu kadar hislendirmiş, duygulandırmıştı. Olayın ilginç bir öyküsü bulunuyor; Parlamento üyeleri, geçtiğimiz günlerde ‘Derviş Yasaları’ olarak da isimlendirilen yasaları beklerken Meclis’te gündemin üst sıralarına yerleşen ve Genel Kurul gündemine alınan üç yasa tasarısı dikkatleri çekmişti. Bunlar Türk Silahlı Kuvvetleri ile ilgili yasa çalışmalarıydı.
   <br>
    <br>
     Yumuşak başladı...
     <br>
      <br>
       Yasa tasarısı üzerinde söz sırası Fazilet Parisi’ne gelince grup adına konuşmayı Grup Başkanvekili, Manisa Milletvekili Bülent Arınç yaptı: “Değerli arkadaşlarım, sözlerimin başında, öncelikle Sayın Millî Savunma Bakanımıza teşekkür etmek isterim. Sayın Bakanın, hem bu üç kanun üzerinde hem de bundan önceki, kendi bakanlığını ilgilendiren kanunlar üzerinde güzel bir uygulaması var.
       <br/>
       <br/>
       Parti gruplarını ziyaret ediyorlar ve kanunlar üzerinde, gerek kendileri gerekse askerî bürokrasideki arkadaşlarımız bilgi veriyorlar” diye başlayan Arınç, bu çabayı olumlu bulduklarını ve yapılması gerekenin de bu olduğunu belirtiyordu. Şunları da ekleyerek; “Hepimiz, Türk Silahlı Kuvvetleri üzerinde hassasiyet göstermeye mecburuz. Bizim ordumuza, elbette, hepimiz güveniyoruz, gözbebeğimizdir; ona yöneltecek hiçbir tenkidimiz ve eleştirimiz olamaz. O, bizim yurdumuzun, bağımsızlığımızın sembolü, vatanımızın, bayrağımızın bekçisidir. Millet olarak, Türk Silahlı Kuvvetlerine olan bağlılığımızı, herhalde, hepimiz en iyi bir şekilde biliyoruz”.
       <br/>
       <br/>
       Emekli paşaların durumu
       <br/>
       <br/>
       Bülent beyin, Meclis kürsüsünden bundan hemen sonra söyledikleri ise bir tartışmanın, hem de Meclis kürsüsünden naklen yayınlanan bir polemiğin habercisi oluyordu adeta. FP Meclis Grup Başkanvekili, TSK’ya yönelik bu övünç dolu satırları sıraladıktan hemen sonra, kamuoyunda uzun süredir tartışmalara konu olan hususa değiniyordu; bazı emekli paşaların, batık bankalarda yönetim kurulu görev almaları... Eski Jandarma Genel Komutanı Teoman Koman’ın, batan İnterbank’ın yönetim kurulu üyeliğinden başlayarak bugüne kadar birçok emekli paşa, birçok batık bankanın yönetim kurullarında görev almış ve bu ordu bünyesinde büyük bir rahatsızlık meydana getirmişti. Emekli paşaların mahkemede ifade verip vermeyecekleri tartışılırken, açılan davaya paralel olarak eski Deniz Kuvvetleri Komutanı Vural Bayazıt mahkemede 45 dakika ifade vermeye gelmişti. Arınç’ın konuşması bu açıdan önem taşıyordu. Arınç dikkatli konuşmasında ‘Son zamanlarda özellikle, ifade etmekten hicap duyarak söylüyorum; ama, bir gerçektir; maalesef, emekli olan orgenerallerimizin, kuvvet komutanlarımızın, korgenerallerimizin bir kısmının, bankalarda yönetim kurulu üyeleri olarak veya özel sektörde danışman olarak görev yaptığını hepimiz biliyoruz” cümlesini vurguladıktan sonra şöyle diyordu; “Yani, bir Cavit Çağlar’ın, bir başkasının, bir değerli komutanı bankasının yönetim kuruluna koyarken, herhalde finans bilgisinden istifade etmek için bu görevlendirmeyi yapmadığını yeni doğan çocuklar da çok iyi biliyorlar. Ben, bundan üzüntü duyuyorum; sağ olsun ki, Sayın Genelkurmay Başkanımız da bundan üzüntü duyuyor ve muhtelif yerlerde yaptığı konuşmalarda, emekli orgenerallerin, kuvvet komutanlarının, korgenerallerin bu tür işlerde çalışmaması gerektiğini de çok güzel biçimde ortaya koyuyor. Bugün, Muhittin Füsunoğlu’ndan Teoman Koman’a, Vural Beyazıt’tan Ahmet Çörekçi’ye kadar hepsi, bir bankanın, batmış bankanın, içinde milletin emanetlerinin batırıldığı bankaların -ne hikmetse- yönetim kurulu üyeliklerini yapmışlardır. Belki, bugün üzüntü duyuyorlar, belki pişmanlık duyuyorlar; ama, Türk Silahlı Kuvvetlerine gelebilecek en küçük bir tenkidi bile, bu vesileyle hak etmiş ve yerine getirmiş oluyorlar. O bakımdan değerli kardeşlerim, aldıkları emekli aylıklarına ilaveten, dolar karşılığı bu tür işlerde çalışan veya çalıştırılan kişilere bir de kadrosuzluk tazminatı vermek, doğrusu bana pek de hoş gelmiyor ve uygun gelmiyor.”
       <br/>
       <br/>
       Arınç konuşmasında dört eski komutanın adını zikrediyordu; eski Jandarma Genel Komutanı emekli Orgeneral Teoman Koman, eski Kara Kuvvetleri Komutanı emekli Orgeneral Muhittin Fisunoğlu, eski Deniz Kuvvetleri Komutanı emekli Oramiral Vural Bayazıt ve eski Hava Kuvvetleri Komutanı emekli Orgeneral Hasan Çörekçi.
       <br/>
       <br/>
       Çörekçi Paşa telefona sarıldı
       <br/>
       <br/>
       Arınç’ın konuşmasının ardından Meclis Fazilet Partisi Grubu’nda ilginç bir telefon trafiği başladı. İlk üç emekli komutandan bir ses çıkmazken, Hasan Çörekçi Paşa hemen telefona sarılmış, FP Grubu’nu arayarak ‘kendisinin ilk üç isimle birlikte anılmaması gerektiğini, emekli olduktan sonra hiçbir holdingde ya da bankada görev almadığını’ duyurmuştu. Çörekçi Paşa, telefonla bu tepkisini iletmişti ama o anda Arınç Meclis Genel Kurulu’nda yasayla ilgili gelişmeleri izliyordu. İş, Grup’un emektarlarından Himmet abi’ye düşmüştü. Himmet abi mesajı aldığı gibi Meclis kulisinin yolunu tutmuş ve Arınç’ı içerden çağırtarak, eline tutuşturulan notu Grup Başkanvekili’ne iletmişti. Çörekçi Paşa’nın mesajı ivedilikle, birkaç dakika içinde, herhangi bir ekleme/çıkarma olmadan Bülent beye ulaşmıştı.
       <br/>
       <br/>
       Anında tekzip
       <br/>
       <br/>
       Arınç, önündeki notu biraz bekledikten sonra ve kendisine söz geldiğinde kürsüden seslendirdi, belki de Meclis’te ilk kez gerçekleşen ‘anında tekzip’i gerçekleştirdi. Arınç’ın cümleleri (Meclis Tutanaklarından) aynen şöyleydi; “Biraz evvel yaptığım konuşmada, emekli orgeneral ve kuvvet komutanlarımızdan bazılarının bankalarda ve özel sektörde çalıştıklarını, bunların bir kısmı hakkında da, maalesef, ağır cezalarda, DGM’lerde dava açıldığını ifade etmiştim. Biraz önce önüme bir not getirdiler, Sayın Ahmet Çörekçi Paşamız, Grubumuzu aramışlar hem konuşmamız için teşekkür etmişler hem de kendisiyle ilgili olarak ‘Ben, Turgay Ciner’in Park Holding’inde görev teklifi almıştım, fakat, bunu kabul etmedim; yine, Havaş’la ilgili olarak da bir davam yoktur. Açıklarsanız, görevi kabul etmediğim ve dolayısıyla hakkımda açılmış bir dava da olmaması sebebiyle bir düzeltmeye ihtiyaç var’ demişler; severek yapıyorum; kendilerine teşekkür ediyorum”.
       <br/>
       <br/>
       Televizyonun karşısında bulunan Çörekçi Paşa rahatlamış, Arınç da yanlış enformasyondan kaynaklanan bir hatayı düzeltmişti.
       <br/>
       <br/>
       İlginç bir telefon daha
       <br/>
       <br/>
       Aynı dakikalarda Fazilet Partisi Meclis Grubu’nda bir başka ilginç gelişme daha yaşanıyordu; Bülent Arınç’ın Hasan Çörekçi Paşa’nın tekzibini Meclis kürsüsünden açıkladığı anlarda, Grubu arayan ve kendisini ‘Bir Albay eşi’ olarak tanıtan bir hanım, yazının grişindeki mesajının mutlaka Arınç’a iletilmesini talep ediyordu. Meçhul hanım bu cümlelerden sonra telefonu kapatmış ancak, Bülent beyin hangi konuşmasından dolayı teşekkür ettiği netlik kazanmamıştı. Emekli ordu mensuplarının maaşlarına yapılacak iyileştirmeyle mi ilgili yoksa Çörkeçi Paşa’nın tekzibini açıkladığı için mi?
       <br/>
       <br/>
       Ancak, hangi sebeple olursa olsun, gerçekten doğruysa bir Albay eşinin, Fazilet Grubu’nu arayarak, Arınç’ın konuşmasına olumlu tepki vermesi son dönemlerde gerçekleşen bir olay değildi. Albay eşinin telefon etmesinde Bülent beyin bir jandarma assubayının çocuğu olmasının da bir etkisi var mıdır? Kimbilir?
       <br/>
       <br/>
       e mail:a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12702), [web.archive.org (arşiv bağlantısı)](http://web.archive.org/web/20050227093226/http://www.aksiyon.com.tr:80/detay.php?id=12702)
