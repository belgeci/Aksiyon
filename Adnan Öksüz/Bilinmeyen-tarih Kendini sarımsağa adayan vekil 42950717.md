# Kendini sarımsağa adayan vekil

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227213944im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227213944im_/http://www.aksiyon.com.tr/resim/428/40.jpg" vspace="5"/>
  </p>
 </font>
 <font class="content">
  Milletvekillerinin medyaya verdikleri son malzeme, yörelerine ait yiyecekleri Meclis’te  dağıtmak. Önce CHP’li Mehmet Yıldırım sarmısağı kürsüye getirdi, ardından AKP’li Fatih Arıkan kırmızı biber dağıttı. Yıldırım, sarmısağı ABD Büyükelçisi Pearson’a bile verdi ve California ile Kastamonu’yu kardeş şehir ilan etmesi için Bush’tan yardım istedi.
 </font>
 <br/>
 <p>
  <font class="content">
   Meclis Genel Kurulu’nda elinde sarmısaklarla kürsüye gelen milletvekilini görenler önce buna bir anlam veremedi. Konuşmacı CHP Kastamonu milletvekili Mehmet Yıldırım’dı ve ‘sarmısağın faydalarından’ söz ediyordu; “Ben seçim meydanlarında konuşmalar yaparken ilçem Taşköprü’de, başörtülü bir kadın bana ‘Oğul, alın terim, emeğim, kendirim, sarmısağım sana emanet. Bunların hakkını, hukukunu koru’ demişti. Ben de bu başörtülü anaya söz verdim. Ve ‘Bunu Türkiye Büyük Millet Meclisi’ne götüreceğim ve tüm milletvekilleriyle birlikte mücadelemizi vereceğiz’ dedim. İşte bunun için söz aldım” diyordu.
   <br>
    <br>
     Bush’tan yardım istedi
     <br>
      <br>
       Kastamonu’nun Taşköprü ilçesinin sarmısağını sadece Meclis’e değil, Amerika’nın Türkiye Büyükelçisi Pearson aracılığıyla dünya gündemine taşıyan Yıldırım başka birine de söz vermişti. O da siyasetçi olmasında desteğini esirgemeyen ilkokul öğretmeni Hacı Zeynel Yurtsever idi. Seçimlerden hemen önce hakkın rahmetine kavuşan öğretmeni seçim meydanlarında ‘’Mehmet Yıldırım’a oy verecekseniz, o da kendirin bağını sırtına yükleyecek ve Meclis’e götürecek” demişti.
       <br/>
       <br/>
       Yıldırım da öyle yaptı. Meclis kürsüsünde yaptığı konuşma büyük ses getirince başka tanıtım yolları da aradı. Önce partisinin genel başkanı Deniz Baykal’a, ardından da AK Parti lideri Recep Tayyip Erdoğan ve Başbakan Abdullah Gül’e grup salonunda sarmısak hediye etti. Son olarak da Pearson bu sözleri dinledikten sonra notunu aldı ve bu mesajı Washington’a ileteceği sözünü verdi.
       <br/>
       <br/>
       Siyasetçilerin nabızlarına iyi geliyor
       <br/>
       <br/>
       Yaklaşık 20 yıldır CHP çizgisinde politika yapan ve son seçimlerde Kastamonu Milletvekili olarak parlamentoya giren Yıldırım, Meclis kulisinde Aksiyon’un sorularını cevaplandırdı. Yıldırım şov yapmadığını özellikle belirtiyor. Geçen hükümet döneminde son dakikada alınan bir kararla 5 bin ton Çin sarmısağının ithaline izin verilmesi bu atağını ateşlemiş; “Yılda 20 bin ton civarında üretim var Taşköprü’de ve istersek, destek olunursa 50 bin ton da olabilir. Damak tadı olarak, içindeki aroması bakımından, mineraller bakımından dünyanın en kaliteli sarmısağı bizimki. Çin’den getirilen ve halen bin tonu Mersin gümrüğünde bekleyen sarmısakla mukayese bile edilemez. Böyle olunca birşeyler yapmak gerektiğini düşündüm.”
       <br/>
       <br/>
       Çin sarmısağının iri yapısı ve büyük taneleriyle Taşköprü sarmısağından kolayca ayırt edilebileceğini ifade eden Yıldırım, sarmısağın 26 çeşit hastalığa iyi geldiğini ileri sürüyor. Yıldırım’ın bu noktada verdiği örnek ise çarpıcı; “Bir güvenlik görevlisine bunu tavsiye ettim. Mesaisinin büyük bölümü arazide geçen bir görevliydi. İnanır mısınız, her sabah bir dilim sarmısak yedikten sonra karda kışta eğitim yaptığı halde nezle ve grip olmadığını söyledi.”
       <br/>
       <br/>
       Yıldırım’ın sarmısağı tavsiye ettiği önemli bir kesim de siyasetçiler. Bir yığın ülke problemiyle uğraşan ve büyük stres altında olan politikacılara önerisi; ‘Eğer siyaset yüzünden nabzınız yüksek atıyorsa sarmısak yeyin. Çünkü nabzın ayarını düzeltiyor.’ İşte bu tavsiyesi yerini bulmuş olacak ki yaklaşık iki aydır bu öğüdü uygulayan vekillerden olumlu tepkiler almış. Şimdilerde Meclis kulislerinde Yıldırım’ı gören bütün vekiller kendisini ayaküstü çevirip ‘bir çay içimi zaman’ diliminde sarmısakla ilgili daha geniş bilgi alıyor. O da bıkmadan usanmadan anlatıyor. İstanbul Üniversitesi İlahiyat Fakültesi Dekanı iken Baykal’ın çağrısıyla CHP’den siyasete atılan, son seçimde İstanbul Milletvekili seçilen Prof. Yaşar Nuri Öztürk’ün Yıldırım’a bu çerçevede anlattıkları ilginçti. Öztürk, son olarak kullandığı Taşköprü sarmısağından sonra kendisini ‘daha diri ve sağlıklı’ hissettiğini belirtiyordu. CHP milletvekili ‘Böyle çok örnekle karşılaşıyorum’ diyor.
       <br/>
       <br/>
       Mail’e benzemem
       <br/>
       <br/>
       Geçtiğimiz dönem DSP Eskişehir Milletvekili iken partisinden istifa edip bağımsız kalan ve ilginç kişiliğiyle ünlenen Mail Büyükerman’a benzetilmek istenmesine de içerliyor Yıldırım; “Ben farklıyım, asıl amacım milli tarım politikasını dile getirmek. Sarmısaktan yola çıkarak bunu ifade etmek istiyorum. Ben şov yapmıyorum. Ayrıca holdinglerin, bankaların, tefecilerin temsilcisi değilim; halkın, emeğin, tabanın temsilcisiyim. Burası çalışma yeri. Huzur yeri değil. Bu olayı küçümseyip başka platformlara çekmek de doğru değil.” Bir çiftçi ailesinin çocuğu olarak sarmısak ektiğini de söyleyen Yıldırım, olayı kişiselleştirmek istemediğini de vurguluyor. Bu noktada iletmek istediği bir nokta ise sarmısakla ilgili Tükiye’de yapılan araştırmaların yetersizliği. Bilim adamlarının yaptıkları sarmısak araştırmalarının daha geniş perspektife dayandırılması gerektiğini söylüyor.
       <br/>
       <br/>
       Yetti gari!
       <br/>
       <br/>
       İsim, soyisim benzerliği sebebiyle sık sık İstanbul Ticaret Odası Başkanı Mehmet Yıldırım’la karıştırılan CHP Milletvekili bundan sonra da sarmısak ataklarına devam edecek mi? Yıldırım, bu açıklamalarına geçtiğimiz hafta itibariyle nokta koyduğunu bildiriyor. Yıldırım bir anlamda yöresinin futbol karşılaşmalarında atılan tezahüratı hatırlatıyor; ‘hadi gari, yetti gari, dep dep dep’. CHP Milletvekilinin bir de mesajı var. Her yılın eylül ayında düzenlenen ve bugüne kadar dar bir kapsamda kalan sarmısak festivaline herkesi davet ediyor. Bu festivalde en iyi sarmısak üreticisine ödüller veriliyor. Yıldırım’ın bu konuda nihai amacı ise sarmısakla ilgili yan sanayinin Türkiye’de de gelişmesi. Batı ülkelerinde sarmısağın kokusuz tabletlerinin üretildiğine dikkat çekiyor ve ‘Bu Türkiye’de niçin olmasın?’ diyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2400), [web.archive.org (arşiv bağlantısı)](http://web.archive.org/web/20050227213944/http://www.aksiyon.com.tr:80/detay.php?id=2400)
