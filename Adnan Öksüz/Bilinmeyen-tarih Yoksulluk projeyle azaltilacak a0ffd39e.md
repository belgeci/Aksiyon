# Yoksulluk projeyle azaltilacak

*Adnan Öksüz Bilinmeyen-tarih*

<div>
 <p>
  <font>
   Başbakanlık Sosyal Yardımlaşma ve Dayanışmayı Teşvik Fonu, yoksulluğun azaltılmasına katkıda bulunmak için sivil toplum kuruluşlarına ‘proje verin’ önerisi yapmıştı. Başbakanlık projeleri toplamaya başladı...
   <br/>
   <br/>
   Bundan yaklaşık iki ay önce Başbakanlıktan bir duyuru gerçekleşti. Başbakanlık Sosyal Yardımlaşma ve Dayanışmayı Teşvik Fonu, yoksulluğun azaltılmasına katkıda bulunmak üzere, önerilecek temel programları güçlendirecek ve finanse edecekti. Nüfusun en yoksul yüzde 36’lık kısmını hedef kitle olarak belirleyen proje kapsamında, teklif/teklifler bekleniyordu. Başbakanlık Sosyal Yardımlaşma ve Dayanışmayı Teşvik Fonu, “Sosyal Riski Azaltma Projesi Danışmanlarınca Yürütülecek Uygulama Projeleri İçin İlgi Bildirimine Davet” başlığıyla Resmi Gazete’de bu kapsamda bir de duyuru yayımladı, o günlerde.
   <br>
    <br>
     Sekreterya oluşturulmuştu..
     <br>
      <br>
       Duyuruda, Hükümetin, sosyal politika programının bir parçası olarak, Sosyal Riski Azaltma Projesi kaynaklarından yoksullar için sürdürülebilir istihdam imkanları sağlamak suretiyle yoksulluğun azaltılmasına katkıda bulunmak üzere, iller, ilçeler ve yerel halkın önerdiği temel programları güçlendirmek ve finanse etmek istediği belirtiliyordu. Bu amaçla, kalifiye uzmanları, sivil toplum örgütleri, meslek odaları, ticaret odaları, sanayi odaları, kooperatifler ve üretici birliklerinin Yerel Girişimler Bileşeni kapsamında belirlenen alt—programlarla ilgili olarak başvurmaları talep ediliyordu. Başbakanlık bunun için, ilgili fon bünyesinde bir de sekreterya oluşturdu. Sekreteryada görevli olan Proje Direktörü Yadigar Gökalp başvuru  sahiplerine yardımcı olacaktı. Böyle oldu da.. Kurum, 0 312 424 16 20 no’lu telefon ile 0312 424 09 53 numarayı da faks olarak bu işe tahsis etmiş, sanal ortamı tercih edenlere de yadigar@lycos.com adresini vermişti.
       <br>
        <br>
         Gemici ısrarla takip ediyor
         <br/>
         <br/>
         Bu aşamanın ardından Başbakanlığın çok önem verdiği, yoksulluğun azaltılmasında proje bazında sivil toplum kuruluşlarının yapacakları destek için düğmeye basıldı. İlgili bakan olarak Devlet Bakanı Hasan Gemici sık sık Başbakanlık Sosyal Dayanışma ve Teşvik Fonu’nun, Karanfil Sokak’ta bulunan ve MHP Genel Merkezi’nin hemen bitişiğindeki merkez binasına gelerek yetkililerden bilgi alıyor ve gelinen son durumu değerlendiriyor. Kurum Genel Sekreteri Selami Namal ve Proje Direktörü Yadigar Gökalp geçtiğimiz salı günü derledikleri tüm bilgileri Bakan Gemici’nin önüne koydular. Gemici’nin önümüzdeki günlerde Başbakan Bülent Ecevit’le de görüşerek desteklenmesi gereken projelerle ilgili bilgi sunması ve start vermesi bekleniyor. Projelerden sorumlu olan Bakan Gemici son dönemlerde DSP liderini fazlasıyla memnun etmiş gözüküyor. Çünkü Başbakan’ın çok önemsediği projelerden birisi de geçtiğimiz günlerde hayata geçmişti; özellikle varoşlarda bulunan okullardaki öğrencilere süt dağıtımı.  26 Şubat 2002 tarihinden itibaren, pilot bölge olarak seçilen Ankara, İstanbul, İzmir ve Diyarbakır’da bir milyon öğrenci 3 ay boyunca, hergün birer kutu süt içmeye başladılar bile. Organizasyonu Ankara’da faaliyet gösteren ve kısa adı SETBİR olan Türkiye Süt, Et, Gıda Sanayicileri ve Üreticileri Birliği yapıyor. Birlik Genel Sekreteri Prof. Dr. Erkan Benli ve beraberindekiler bundan uzun süre önce, Anasol—M hükümetinin çeşitli bakanlarına giderek bu projelerini açıklamışlar, uzun uğraşların ardından projeyi Milli Eğitim Bakanı Metin Bostancıoğlu ile Devlet Bakanı Hasan Gemici’ye kabul ettirmişlerdi. SETBİR ilgilileri bu sayıyı üç milyona çıkarmayı hedeflediklerini belirtiyorlar. Bu konuda verilen bir ayrıntı ise aynı uygulamaya son olarak Çin’de başlandığı.
         <br/>
         <br/>
         Bu projenin, yani bir milyon çocuğa 3 ay süresince birer kutu süt verilmesinin devlete faturası nedir derseniz; çok fazla bir miktar değil; 15 trilyon TL. İşte bu projenin başarıyla yürütülmesinin ardından Gemici, yoksullukla mücadele kapsamında sivil toplum kuruluşlarından gelecek olan ‘neler yapılabilir?’ sorusuna cevap olabilecek önerilere önem veriyor. Başbakanlık, kuruluşlardan gelecek olan projeleri bekleyedursun bunun bir de arka planı vardı kuşkusuz.
         <br/>
         <br/>
         Milat ‘yolsuzluklar’ oldu
         <br/>
         <br/>
         Başbakanlığın konuya el atmasındaki temel amaçlardan birisi, son yıllarda Türkiye’nin gittikçe fakirleşmesi, sosyal kesimler arasındaki uçurumun korkunç bir şekilde büyümesiydi. Duyulan endişe bu yoksulluk neticesinde Arjantin benzeri bir toplumsal hareketin gerçekleşme tehlikesiydi. Bu alanda fitili ateşleyen ise partisinden olaylı bir şekilde istifa eden ve şu sıralarda yeni bir hareket içinde yeralan İçişleri eski Bakanı Saadettin Tantan oldu. Bakan Tantan göreve başlar başlamaz, kendi ekibini kuruyor ve yolsuzlukların, usulsüzlüklerin üzerine sistemli bir şekilde gitmek için kolları sıvıyordu. 1999 yılı bu açıdan bir milat oluşturdu denilebilir. 2000’li yıllara gelindiğinde ise Türkiye’de gündem büyük ölçüde değişmiş, 1999’un son altı ayından itibaren gelişen ‘yolsuzlukların üzerine daha fazla gitme devlet genel konsepti’ gündemin tam da ortasına oturmuştu. Tantan kendisine ve bakanlığına, bakanlığın bürokratlarına büyük ölçüde görevler düştüğünü biliyordu. İşte böyle bir konjonktürde Bakan Tantan o ünlü çıkışını gerçekleştirdi;
         <br/>
         <br/>
         ‘Yolsuzluk Türkiye’de artık birinci tehdittir’.
         <br/>
         <br/>
         İçişleri Bakanı olarak Milli Güvenlik Kurulu’nun da asli üyesi bulunan Tantan’ın bu çıkışı haliyle çok önemsendi, gazeteler günlerce manşet yaptı, söylediklerini. Her fırsatta yolsuzluk ve usulsüzlüklere dikkat çekiyor, bunun mutlaka giderilmesi gerektiğinin altını çiziyordu. Tantan’ın bu yaklaşımları, devletin üst birimlerine kadar yansıyan bir uzlaşmanın sonucuydu, esasen. Bu noktadan sonra da, ünlü operasyonlar başladı, işadamları bir bir gözaltına alınmaya başladı, usulsüzlük ve yolsuzluklar günyüzüne çıkmaya başladı. Bunların bir kısmı kendi içinde bağımsız kalırken, bazıları da ANAP kadrolarına kadar yansıdı. Özellikle, Jandarma’nın yürüttüğü Beyaz Enerji Operasyonu’nda Birsel Sönmez gibi eski ANAP’lı devlet bakanlarının bulunması parti hiyerarşisinde rahatsızlıklar meydana getirdi. Bu rahatsızlıklar, en alt düzeydeki teşkilatlardan en üst düzeye kadar yansıdı. Tantan bu noktada birşey daha yaptı, İçişleri Bakanlığı bünyesinde yolsuzluk ve usulsüzlüklerin akademik yönünün araştırılması için de bir birim teşkil ettirdi ancak bu birim Tantan’ın istifasından sonra atıl kaldı.
         <br/>
         <br/>
         Öte yanda, bu gelişmeler karşısında, ANAP lideri ve Başbakan Yardımcısı Mesut Yılmaz, yolsuzluk operasyonlarından partisi adına memnuniyet duyduğunu resmi demeçlerinde belirtmesine karşılık, teşkilatların baskısı ve tazyiki karşısında bir ikilemle karşı karşıya kalmıştı. Yılmaz, yolsuzlukların üzerine giden Tantan’a birşey söyleyemiyor ama bazı teşkilatlarına da bunu anlatamıyordu. İşte, Bakan Tantan’la, ANAP lideri Mesut Yılmaz’ın arasında, Tantan’ın istifa etmesi sürecine kadar giden gerilimin/gerginliğin başlıca nedeni de bundan başka birşey değildi.
         <br/>
         <br/>
         Başbakan Ecevit’in ‘olmazsa olmaz, mutlaka bunu sonuçlandırın’ diye talimat vermesinin sebebi de buydu zaten...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12006), [web.archive.org (arşiv bağlantısı)](http://web.archive.org/web/20050228022905/http://www.aksiyon.com.tr:80/yazdir.php?id=12006)
