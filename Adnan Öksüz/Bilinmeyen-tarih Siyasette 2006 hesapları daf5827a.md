# Siyasette 2006 hesapları

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226010453im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010453im_/http://www.aksiyon.com.tr/resim/397/blank.gif" vspace="5"/>
  </p>
 </font>
 <font class="content">
  Siyasette ortalık toz duman. DSP’deki istifalardan sonra Ankara’da senaryolardan geçilmiyor. Ancak özellikle DSP’deki istifaların birkaç adım ötesinde duran hedef hiç kuşkusuz gelecekle ilgili planlardan kaynaklanıyor. Hedef ise 2006
 </font>
 <br/>
 <p>
  <font class="content">
   “Bir insan en  zor durumunda yakınlarından destek bekler. Siz benim 11 
yıldır en yakınımda olan biriydiniz. Fakat son birkaç aydır, hastalığımın ortaya 
çıkmasından sonra birtakım çevrelerin ve özellikle bazı basının üzerime üzerime 
gelmesinden, benim ayrılmam gerektiğini söylemelerinden sonra sizin yeterli 
desteğinizi göremedim. Beklerdim ki bu saldırıların karşısında yer alasınız. Ama 
bunu yapmadınız, bunu yapmamakla birlikte karşı ittifakın içinde yer aldınız ve 
bazı hesapların içinde bulundunuz. Öyle bir izlenim verdiniz...”DSP’de ‘aileye’ 
yakın olan ve son olaylardan sonra bakanlığa getirilen bir milletvekili, 
Hüsamettin Özkan’la Başbakan Ecevit’in son görüşmesinde böyle bir konuşmanın yer 
aldığını ve bu konuşmadan sonra ‘güvensizlik’ sebebiyle Özkan’ın görevinden 
istifa ettiğini, ardından da diğer istifaların geldiğini söyledi.
   <br/>
   <br/>
   Günlerdir konuşulan ve ayrılışa neden olduğu ileri sürülen ‘duygusal’ tema bu 
konuşmanın satır aralarında gizliydi.Asker gelişmelerin neresinde?Ankara’da 
birbiri ardına hükümet senaryoları üretiliyor. İş dünyası, sivil toplum 
örgütleri ve birlikler düşündükleri modelin ne olduğunu anlatıyorlar. Hüsamettin 
Özkan’ın askerlerle yakın ilişkisi ise onun ayrılmasına askerlerin nasıl baktığı 
sorusunu önemli kılıyor. Görüştüğümüz üst düzey bir yetkili şunları söylüyordu; 
“DSP’den istifalar bu aşamada hükümetin istifasını gerektirecek bir noktada 
değil. Ama sonraki aşamalarda ne olur bilinmez. Tabii bunu öncelikle siyasi 
iradenin ölçmesi lâzım gelir. Şunu da hemen eklemek gerekir ki; asker hiçbir 
aşamasında bu istifalarla ilgili değildir. Biz de herkes  gibi izliyoruz. 
Ancak Başbakan’ın sağlık meselesi var. Rahmetli Cemal Gürsel olayında olduğu 
gibi Başbakan’ın sağlığı konusunda bir resmi rapor açıklanır ve Ecevit’in iş 
göremez olduğu belgelenirse o zaman işin boyutu değişir. Ama şu aşamada 
hükümetin istifası için bir gerekçe bulunmuyor.
   <br/>
   <br/>
   Öteden beri istifa eden Hüsamettin Özkan’la birlikte ANAP lideri Mesut Yılmaz’ın 
birlikte hareket ettikleri ve gizli bir ittifakın içinde bulundukları ileri 
sürülüyordu. Özellikle Kıbrıs ve Avrupa Birliği konularında bu ikilinin tavizden 
yana oldukları da konuşuluyordu. Şimdi Hüsamettin Özkan’ın yerine gelen Şükrü 
Sina Gürel AB ve Kıbrıs konularında tavizden yana olmayan bir kişilik. Biz bunu 
olumlu buluyoruz.”  Peki askerler bu yaşanan olayların içinde yer almış 
mıydı? “Asker  hiçbir zaman bu gelişmelerle ilgilenmiyor. Ancak Genelkurmay 
Başkanı askerin bir görüşü olduğu zaman bunu öncelikle Milli Güvenlik Kurulu’nda 
dile getirir. Bunun dışında da acil bir konu olduğu zaman gerekli kişi ve 
makamlara görüşlerini iletir...”  Bir konu daha vardı; Ankara’da kimileri 
böyle kaos ortamlarında  ‘darbe’ sözcüğünü sık sık kullanırlardı. Askerin 
bu konuda kanaati de kesin belli; “Kesinlikle darbe falan olmaz. O dönem artık 
bitti. Hükümet bir şekilde sona erse bile bundan sonrası siyasi prosedürlerde 
bellidir. Kaldı ki, askerin anayasada mevcut yeri bellidir ve anayasa belirli 
oranlarda değişse de bu hali bile yeterlidir.” Ankara’da ortaya çıkan tablo 
özetle şuydu; asker başta olmak üzere Başkent’teki hassas ve etkili odaklar 
önümüzde duran iki temel mesele olan Avrupa Birliği’ne giriş süreci ve bununla 
bağlantılı olarak Kıbrıs’taki gelişmelerle ilgili olarak koalisyondaki son 
atamaları ‘olumlu’ buluyorlar.
   <br/>
   <br/>
   Hakkında resmi bir rapor olmadığı sürece Başbakan Bülent Ecevit ve dolayısıyla 
koalisyon hükümeti konusunda eskisinden farklı bir eğilim içine girmeyecekleri 
söyleniyor. Ama yarının ne göstereceği ise bilinmiyor. Partilerin 
bakışlarıDSP’deki istifalar ve hükümetin geldiği kritik eşik konusunda Meclis’te 
grubu bulunan ve bulunmayan siyasi partilerin eğilimleri de ilginç bir seyir 
izliyor.  DSP: Son istifalarla sarsıldı. Meclis’te ikinci parti konumuna 
düştü. İstifa eden bakanların yerine hemen yenilerini Çankaya’dan onaylattı. 
Partinin etkili ve istifalara gerekçe olarak gösterilen ismi Genel Başkan 
Yardımcısı Rahşan Ecevit ve kendisine yakın bir grup, partiden ayrılanlarla 
ilgili olarak ‘parti temizlendi’ görüşünde. Son gelişmeler parti içinde Ecevit 
ailesinin tartışılmaz gücünün devam ettiğini bir kez daha ortaya çıkardı. 
Kabineye yeni atanan isimlerin Rahşan hanıma yakın isimlerden müteşekkil olması 
dikkat çekici bir nokta oldu.
   <br/>
   <br/>
   Ecevit sonrası DSP nasıl olur sorusu ise hâlâ muallakta. DSP’de kalıp 
‘Ecevit’lerin öncülüğünde Ecevit’siz DSP’ meydana getirmek ve bu çerçevede 
olağanüstü kurultay talep eden bir grup milletvekilinin bu çabalarından sonuç 
alıp alamayacakları da belirsiz. DSP, erken seçim istemiyor. Seçime bu hükümetle 
gitmekten yana. ‘Ecevit’le birlikte nereye kadar giderse’ görüşünde. İstifalarla 
birinci parti haline gelen MHP, sayısal üstünlüğü başbakanlık pazarlığına sokmak 
istemiyor ve bunu fırsatçılık olarak değerlendiriyor. Koalisyonun devamından 
yana bir tutum sergiliyor. Devlet Bahçeli 3 Kasım’da erken seçim çağrısıyla 
MHP’yi de içine alan bir oyunu ve senaryoyu bozduğu kanaatinde. MHP ayrıca Seçim 
Yasası ve Siyasi Partiler Yasası’nda değişiklik yapmanın zor olduğunu dile 
getiriyor.  Koalisyonun üçüncü ortağı ANAP ise seçimin erken  
yapılmasını kerhen de olsa destekliyor. 3 Kasım’ı geç buluyor ve bu tarihin daha 
erkene alınmasını benimsiyor. DSP’deki istifaların ardından hükümetin artık 
böyle gitmeyeceğini düşünüyor ama sonrası için somut bir önerisi de yok.
   <br/>
   <br/>
   Seçim Yasası ve Siyasi Partiler Yasası’nda değişiklikten yana. ANAP lideri ve 
Başbakan Yardımcısı Mesut Yılmaz bugüne kadar, hükümetteki görevinden ve 
partisinden istifa eden eski Başbakan Yardımcısı Hüsamettin Özkan’la birlikte 
göründü. Ancak bundan sonraki gelişmeler bu birlikteliğin devam edip 
etmeyeceğini gösterecek. Bu arada Başkent’teki bir senaryoya göre, Yılmaz’ın 
bundan sonraki hedefi bir şekilde başbakanlık. DYP, DSP’deki istifalardan 
umutlanan bir parti oldu. Yeni hükümet senaryoları içinde DYP’den söz edilmesi 
bu partiyi memnun ediyor. DYP, bir koalisyon hükümeti içinde seçime gitmekten 
yana. Bunun için bu hükümetin gitmesini ve yeni bir hükümet kurulmasını istiyor. 
Seçim ve SPK yasalarında değişiklikten yana. Tansu Çiller, mevcut hükümetin 
devam etmesini istiyor ancak seçimin de hemen olmasını talep ediyor. AKP hemen 
seçim isteyen ve bunu en çok dile getiren parti. Genel Başkan Tayyip Erdoğan’ın 
önündeki siyasi yasakların kaldırılması için Hüsamettin Özkan’ın da içinde 
bulunacağı farklı bir hükümet modeline sıcak yaklaşıyor. Saadet Partisi ise bu 
hükümetle erken seçime gitmenin yanlışlığını vurguluyor. SP de ANAP’ın görüşü 
gibi 3 Kasım tarihinin erken seçim için geç bir tarih olduğu görüşünü dile 
getiriyor.
   <br/>
   <br/>
   Meclis dışındaki partilerden CHP, DSP’de yaşanan kargaşadan en çok pay alacak 
parti olarak öne çıkıyor. DSP’den istifa edenlerin güçlü bir yeni oluşumu 
başaramamaları halinde CHP solda en güçlü parti konumuna yükselebilir ve bu 
vekillerin bir kısmı CHP’ye geçebilir. Siyasi yorumcuların kanaatleri bu 
çerçevede. CHP lideri Deniz Baykal, seçime bu hükümetle gidilmesinden yana bir 
tutumun içinde. Ve Avrupa Birliği sürecinin sağlıklı yürümesi için de erken 
seçim tarihinin 3 Kasım’dan mutlaka önceye alınmasından yana.     
28 Şubat’ın sol versiyonu muDemokratik Sol Parti’deki (DSP) son toplu 
istifalarla ilgili Başkent’te dile getirilen görüşlerden birisi de bu hareketin 
‘28 Şubat’ın sol versiyonu’ olup olmadığıydı. Ancak bu istifaların 28 Şubat’taki 
hareketten birkaç noktada ayrıştığını gözlemlemek mümkün; 28 Şubat’ta asker işin 
direkt içindeydi. Bu harekette böyle bir durum söz konusu değil. En azından 
gazetelerde ‘adını açıklamayan üst düzey bir askeri yetkilinin açıklamalarına 
yer verilmemesi şu aşamada Silahlı Kuvvetlerin bu gelişmelerde dahli 
bulunmadığının işareti olarak kabul ediliyor.
   <br/>
   <br/>
   İkincisi, 28 Şubat’ta sivil toplum kuruluşları güç odaklarının yönlendirmesiyle 
tüm güçlerini kullanarak Refahyol’u devirmek için çaba gösterdiler. Bu harekette 
bu ayak tam değil. Daha çok ekonomi çevreleri ekonomik kaygılar nedeniyle güçlü 
bir iktidar mücadelesi veriyor. Üçüncüsü de Köşk’ün tutumu. 28 Şubat sürecinde 
Çankaya, taraflı bir tavır sergiledi. Adeta mevcut hükümetin gitmesi için tüm 
inisiyatiflerini kullandı. Oysa bugünkü Cumhurbaşkanı A.Necdet Sezer, tam bir 
tarafsızlık sergiliyor. İstifa eden bakanların yerine atanan yeni bakanları 
anında onaylayarak bunu gösterdi. Üstelik hükümetten yana tavır aldığı da 
dikkatlerden kaçmıyor. Kemal Derviş’in istifa olayında da Başbakan’dan istifayı 
kabul etmemesini istemesi bunun bir göstergesiydi. Gürel açıklamıştıDSP’nin 
ayrılan bakanlar yerine atadığı isimler hükümetin bundan sonraki politikaları 
konusunda ipuçları vermeye yetiyor.
   <br/>
   <br/>
   Şükrü Sina Gürel, Hüsamettin Özkan’dan boşalan Başbakan Yardımcılığı görevini 
üstlendi. Bu iki anlama geliyor; Ecevit, Avrupa Birliği’ne girmekte bazı 
çekinceleri olan ve Kıbrıs’ta kesinlikle taviz verilmemesi gerektiğini dile 
getiren Gürel’i bu makama atamasıyla devletin de hassas olduğu bu konularda 
kararlılığını gösterdi. İkincisi de DSP içine yönelik. Gürel bundan bir süre 
önce Aksiyon’a yaptığı açıklamada, Ecevit sonrası DSP Genel Başkanlığı için 
‘göreve hazır olduğunun’ sinyallerini vermişti. Başbakan yardımcısı olarak da 
elindeki kartı güçlendirmiş oldu. Bir noktayı daha vurgulamakta yarar var; 
Ecevit, Şükrü Sina Gürel’i bu kritik makama getirerek hem MHP’ye hem de ANAP’a 
dolaylı mesajlar verdi. Bu atama MHP’ye destek olarak yorumlanırken, ANAP’a 
yönelik de ‘istersen koalisyondan ayrılabilirsin’ mesajını içeriyor. Hedef; 2006 
hesaplarıBaşbakan Bülent Ecevit, Başbakan yardımcıları Mesut Yılmaz, Devlet 
Bahçeli, Devlet Bakanı Kemal Derviş, İsmail Cem, Hüsamettin Özkan, DYP lideri 
Tansu Çiller ve öteki lider ve politikacılar...
   <br/>
   <br/>
   Son bir hafta bunların aralarında yaptıkları görüşmelerle geçti. Bu görüşmelerde 
basına yansımayan birçok nokta oldu, koalisyonun geleceğine yönelik ve bugünkü 
konjonktürle ilgili. Ama bunların da ötesinde gözlerden bir nokta kaçtı; özelde 
Hüsamettin Özkan’ın başını çektiği grup aslında gelecek yılları kapsayan 
siyasette yenileşme hareketini içeriyor. Hedef ise önümüzdeki seçim değil, bir 
sonraki seçim. Hesap şu; önümüzdeki sonbaharda erken seçim olsa bile yine bölük 
pörçük bir yapı çıkacak seçimden, yine birkaç partili koalisyon. Oysa talep 
edilen, böylesi kritik bir dönemeçte güçlü hükümetler olsun. Bunun da ancak 2006 
genel seçimlerinde gerçekleşebileceği öngörülüyor.
   <br/>
   <br/>
   HÜKÜMET SENARYOLARI
   <br/>
   <br/>
   DSP’deki istifaların ardından siyaset kulislerinde, erken genel seçime endeksli olarak seslendirilen birçok senaryodan bazıları şöyle:Bu hükümetle gidelimSon günlerdeki gelişmelerin ardından artık sonbaharda erken seçim de iyice gündeme girdi. Seçim olacağı belliyken böylesi parçalı bir  parlamento içinde yeni hükümet arayışı zaman kaybına neden olur ve piyasaları tahrip eder. Bunun için mevcut hükümetle seçime gidilmesi olasılığı yüksek. Başbakan’ın haricinde Bahçeli ve Baykal bu görüşü paylaşıyorlar. Tarafsız birinin başbakanlığıMevcut hükümet yıkılırsa parlamentoda uzlaşma arayışı gündeme gelebilir. Bu çerçevede, üzerinde uzlaşma sağlanabilecek üçüncü ve mümkün olduğunca tarafsız bir ismin başkanlığında bir seçim hükümeti kurulabilir. Bu hükümeti; DSP—MHP—ANAP—DYP kurabilir. Başbakan, Meclis Başkanı Ömer İzgi ya da bir başka isim olabilir.AB’ye girme kabinesiHükümetin sona ermesi durumunda, AB yasalarını çıkarmak için DSP—DYP—ANAP hükümeti kurulabilir. Bu hükümet, AB için gerekli düzenlemeleri yaparak, ülkeyi seçime götürür. DYP, bu modele sıcak bakıyor. Ancak, ANAP ile DYP liderleri arasındaki AB idaresinin kimde olacağı sorunu, önemli bir engel. Bir başka ve en önemli sorun da böyle bir modelde başbakanın kimin partisinden olacağı.MHP’nin başbakanlığındaHükümet yıkılırsa Cumhurbaşkanı’nın birinci parti haline gelen MHP liderine görevi vermesi normal bir prosedür olarak kabul ediliyor. Devlet Bahçeli, hükümet kurma turlarına çıkar. Bahçeli’nin başkanlığında MHP—DYP—AKP—SP hükümeti denenmek istenebilir. Ancak Bahçeli’nin —1999 seçimlerinden hemen sonra ‘dinlensinler’ dediği— anılan partilere yönelik rezervini kaldırıp kaldırmadığı henüz net olarak bilinmiyor.Derviş—Özkan—CemSenaryo, DSP’den çok büyük bir kopmanın olmasına dayanıyor. Kemal Derviş, İsmail Cem ve Hüsamettin Özkan’ın oluşturacağı grup varsayımına dayalı olarak; DSP’den kopanlar + DYP+ ANAP hükümeti üzerinde duruluyor. AKP’nin de böyle bir oluşuma destek olabileceği konuşuluyor. MHP—DSP—DYPBöyle bir olasılık da mevcut. Çiller’in son olarak ‘Başbakanlığa talibim’ açıklaması bunun bir işareti olarak yorumlanıyor. MHP ve DSP hükümet etme konusunda kararlılar. Bu ikili yanlarına DYP’yi de alarak ve bazı yasaları Meclis’ten çıkarma şartıyla seçime gidebilirler. Çiller böylece ANAP’ı koalisyondan ekarte edip seçime giderken elindeki kartları güçlendirebilir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1558), [web.archive.org (arşiv bağlantısı)](http://web.archive.org/web/20050226010453/http://www.aksiyon.com.tr:80/detay.php?id=1558)
