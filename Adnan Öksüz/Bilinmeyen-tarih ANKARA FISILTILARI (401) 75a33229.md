# ANKARA FISILTILARI (401)

*Adnan Öksüz Bilinmeyen-tarih*

<div>
 <p>
  <font>
   BBP ne yapacak? 24 Aralık 1995 erken seçimlerinde ANAP’la seçim ittifakı yapan BBP’liler 28 Şubat 1996 Çarşamba günü ANAP’tan ayrılmışlardı. Tek istisna Kahramanmaraş Milletvekili Esat Bütün olmuştu. Sonrasında BBP ittifak yapmadı. Bu seçimlerde ittifak yapmayacaklarını söylüyorlar ama Saadet Partisi ile ortak liste iddiaları fısıltılara yansıyor.
   <br/>
   <br/>
   “Paşam, gelmeseniz de olur..”
   <br>
    TBMM’de, Avrupa Birliği’ne uyum yasaları görüşmelerinde bir DYP’li milletvekili yıldızlaştı. Çiller neredeyse attığı her adımda ona danıştı. Bu isim DYP Amasya Milletvekili Ahmet İyimaya idi. İyimaya ile ilgili ilginç bir anekdot; tarih 3 Şubat 1997. Refahyol dönemi. İyimaya bu dönem Meclis Anayasa Komisyonu Başkanıdır ve gündemde Susurluk tartışmaları vardır. Komisyona ifade vermek için Kenan Evren de davet edilmiştir. Evren, İyimaya’yı arayarak Meclis’e gelip gelmemeyi kendisinden sorar. İyimaya ‘Gerek yok paşam, gelmeseniz de olur’ diyerek paşayı rahatlatır.
    <br>
     Özal’ın ‘denizaltı’sı
     <br>
      Eski cumhurbaşkanlarından merhum Turgut Özal, eski başbakanlık özel kalem müdürlerinden ve ANAP eski milletvekillerinden Fevzi İşbaşaran’ın deyimiyle onun hakkında ‘denizaltı’ sıfatını kullanırmış. Bahsettiğimiz kişi eski Milli Eğitim Bakanı Vehbi Dinçerler. Dinçerler seçim kararının açıklandığı bu sıralarda yeni bir atağın içinde. Eski bakan ‘bu seçime bu liderlerle gitmeyin’ çağrısı yapacak.
      <br>
       Denge...
       <br>
        Yüksek Askeri Şûra kararlarından bazıları kimileri için sürpriz olarak nitelendirildi. Özellikle Orgeneral Aytaç Yalman’ın Kara Kuvvetleri Komutanlığı’na getirilmesi; Milli Güvenlik Akademisi Komutanı, bir yıl temditli, 28 Şubat’ta tankları Sincan’da yürüten Tümgeneral Erdal Ceylanoğlu’nun Korgeneralliğe terfii bunlardan sadece ikisiydi. Ankara’daki bazı fısıltılara göre, tüm bu tasarruflar gelecek dönemi ilgilendiren dengeler sebebiyleydi.
        <br>
         Okuyan yok ama..
         <br/>
         Çalışma ve Sosyal Güvenlik Bakanı Yaşar Okuyan’ın çıkması için söz verdiği İş Güvencesi Yasası geçtiğimiz hafta yoğun olarak tartışıldı. Ama bu tartışmaların hemen hiçbirinde istife eden Bakan Okuyan yoktu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 156 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1684), [web.archive.org (arşiv bağlantısı)](http://web.archive.org/web/20050301174641/http://www.aksiyon.com.tr:80/yazdir.php?id=1684)
