# Gül, Kasım'da genel başkan gibi...

*Adnan Öksüz 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fazilet Partisi önündeki en büyük sorun şu günümüzde; kapatılmamak ya da kapatılmamak. Onun için de bu yöndeki tüm imkanlar kullanılıyor, bütün yollara başvuruluyor.
  </font>
 </div>
 <div id="newsText">
  <font class="detail-text">
   Cemil Çiçek, Abdulkadir Aksu, Nevzat Yalçıntaş ve Abdullah Gül gibi isimlerin istifalarının ardında da aynı gerekçeyi aramak mümkün.
   <br/>
   <br/>
   Adının açıklanmasını istemeyen bir FP'li milletvekilinin bu alandaki görüşleri hayli ilginç ipuçları taşıyor; "Bizim Balgat'a hâlâ saygımız sonsuz. Saygıda asla kusur etmeyiz. Ancak partinin kapatılıp kapatılmamasının gündemde bulunduğu bugünlerde Fazilet Partisi ile kapatılan Refah Partisi arasında bir illiyet bağı kurulması anlamına gelebilecek her türlü gelişmelerden de özenle kaçınmak gerekiyor. Şu son gelişmeler bazı çevrelerde özellikle Refah Partisi ile Fazilet Partisi arasında sanki bir bağ varmışçasına değerlendiriliyor. Sayın Erbakan'ın partiye direkt karıştığı ve parti içi dengeleri değiştirdiği, partiyi uzaktan kumanda ile yönettiği izleniminden son derece rahatsız olduk. Bu görüşlerimizde yalnız değiliz. Birçok arkadaş artık bizim gibi düşünmeye başladı." Gerçekten de FP'de bu minvalde düşünen çok sayıda parlamenter sayılabilir. Büyük kısmı bu fikirlerini açıktan söyleyemeyip gizli gizli içinde taşısa bile rahatsızlığın boyutları nehir yatağının dışına şimdiden taşmış gözüküyor.
   <br/>
   <br/>
   Neler değişti neler
   <br/>
   <br/>
   Fazilet içinde bu görüşlerin bir kısmı açıktan bir kısmı da kulislerde paylaşıladursun, Erbakan basında kendisiyle ilgili bu yönde yayınlanan haberlerle ilgili olarak üç satırı geçmeyen açıklamalar yapmakla yetiniyor. Yapacağı herhangi bir yorumun Fazilet Partisi'nin kapatılma davasında olumsuz harç olacağının bilincinde. Necmettin Erbakan hakkında verilen 5 yıl siyaset yasağı Hoca'nın aktif siyasetten kopmasına sebep oldu. Bu, geçmişte herşeyini bu yolda feda eden Erbakan'ın siyasetten el çekmesiyle neticelenmedi, sadece. Parti içinde de bazı yeniden yapılanma hereketlerine yolaçtı. Partinin neredeyse temel bazı felsefelerinden tutun da kadro yapısına kadar bir dizi değişim yaşandı. Mesela, Milli Görüş ve Adil Düzen sloganlarından vazgeçildi, tepki çeken bazı uygulamalar bırakıldı. Parti yönetimi ise daha genç ve yıpranmamış isimlerden teşekkül etti. ANAP'tan istifa ederek partiye katılan Ali Coşkun, Abdulkadir Aksu, Cemil Çiçek ile Nevzat Yalçıntaş, gazeteci Nazlı Ilıcak gibi isimler partinin yeni vitrinini oluşturdular. Partinin Başkanlık Divanı bu şekilde yeni isimlerden takviye edilirken Merkez Karar ve Yönetim Kurulu ile Danışma Kurulu'nda da benzer yapılanmalar müşahede edildi. Hiç duyulmamış isimler parti yönetiminde etkin görevlere getirildiler.
   <br/>
   <br/>
   Bununla da kalmadı; MKYK değişik isimlerden oluşurken bu organın işleyiş tarzı da eskisine göre çok farklılaştı. Necmettin Erbakan döneminde MKYK'da muhalif sesler fazlaca yükselmezken şimdilerde herkes görüşünü açıktan dile getirmeye, üyeler çok konuşmaya başladı. Bir nevi yeni bir parti içi demokrasi anlayışı hakim oldu, partiye. Son Başkanlık Divanı'ndaki değişiklik MKYK'nın gündemine geldiğinde, partinin eski parti gibi olmadığı daha da anlaşıldı. Bu toplantıda yenilikçi kanadın temsilcileri olarak bilinen isimler açıktan gelenekçilerin önderlerinden Malatya Milletvekili Oğuzhan Asiltürk'e şiddetle muhalefet ettiler. Son Meclis Grup yönetimi genellikle yenilikçi kanadın temsilcilerinden meydana geldi. Erbakan döneminde Meclis Grup Başkanvekilleri, Meclis Başkanvekili, Meclis İdare Amirleri 'görülen lüzum üzerine' koltuklarına otururken, Fazilet Partisi döneminde ciddi ciddi seçimler yapıldı ve pek bilinmeyen, tanınmayan, kendilerine fazlaca şans verilmeyen isimler bu alanlarda görev aldılar. Bu alanda adeta devrim olmuştu. Birkaç yıl önce yine böyle bir Meclis Başkanvekili seçimlerinde 'değişmez Meclis Başkanvekili' olarak çevresinde nam salan Çorum Milletvekili Yasin Hatiboğlu'nun karşısında bir milletvekilinin (İbrahim Halil Çelik) aday çıkma çabasının boşa çıkarılmasını hatırlayanlar, seçimler sonucunda Sayıştay eski Başkanı Vecdi Gönül'ün bu koltuğa oturmasını tebessümle karşıladılar. Gerçekten de Fazilet'te değişen çok şey vardı.
   <br/>
   <br/>
   Değişim sancısı...
   <br/>
   <br/>
   Mesele de buradaydı zaten. Değişim sancı vermeye başlamıştı, FP'de. Fazilet Partisi'nde son çalkantının kilometre taşlarından birini oluşturan İrfan Gündüz olayı bunun patlama noktasını oluşturdu, bir bakıma. Teşkilattan sorumlu genel başkan yardımcısı olan ve akademik çevreden gelerek Refahyol döneminde Devlet Bakanı Abdullah Gül'e yardımcı olmasıyla bilinen İrfan Gündüz'le kapatılan Refah Partisi'nin eski duayenlerinden birisi arasında geçen konuşmadan sözediliyordu, kulislerde. Buna göre Gündüz ile duayen arasında teşkilatların yeniden yapılandırılması çalışmasıyla ilgili sertçe bir konuşma geçmişti. Rivayetlere göre bu diyalog Başkanlık Divanı'ndaki (İrfan Gündüz, Eyüp Sanay'ın yerine Lütfü Esengün ile Turhan Alçelik'in getirilmeleriyle sonuçlanan) son operasyon için starta basılmasına neden oldu ve istifalar peşi peşine gelmeye devam etti.
   <br/>
   <br/>
   Peki Fazilet Partisi'ndeki bu çalkantının temelinde eskiyeni tartışması da var mıydı? Elbette bu sorunun haklılık payı var. Fakat asıl tartışma ve ayrılmakırılma noktası Kasım 1999'da yapılması planlanan Büyük Kongre'ye yönelik hesaplardan geçiyordu. Cumhurbaşkanı Süleyman Demirel ile eski hukuklarının olması münasebetiyle Köşk'le yakın ilişkiler içerisinde bulunması, milletvekillerinin tümünü kucaklayan ve kapsayan bir ilgi alanı ve enformasyon atmosferinin olması, partideki geçmiş tecrübesi ve diyaloglara açık tutumu FP Genel Başkanlığına getirilen Recai Kutan'ın artılarıydı. Fakat alttan gelen istek ve talepler, partinin yeni bir zemine oturması yönündeki baskılar Recai Kutan ismini aşmış gözüküyor.
   <br/>
   <br/>
   Kasım'da Abdullah Gül
   <br/>
   <br/>
   Aksiyon'un yaptığı araştırmalar Kutan'ın Kasım Kongresinde genel başkanlığa aday olmayacağını gösteriyor. FP Genel Başkanı Kutan'ın yakın çevresine de bu dileğini ilettiği biliniyor. Recai Kutan değilse alternatif isim kim? Burada hemen tüm milletvekillerinin üzerinde mutabık kaldıkları isim; Doç. Dr. Abdullah Gül olarak ortaya çıkıyor. Çok büyük bir sürpriz olmazsa Abdullah Gül, Kasım Kongresinde Fazilet Partisi'nin genel başkanlık koltuğuna oturacak. Son Başkanlık Divanı'ndaki operasyonu gerekçe göstererek partideki genel başkan yardımcılığı görevinden istifa eden Abdullah Gül, yurtdışı deneyimi, yabancı dili olan bir milletvekili. Genel başkan yardımcılığından istifasını dezavantaj olarak gören bazı çevrelerin yanısıra TRT'den sorumlu devlet bakanı iken TRT Genel Müdürlüğü'ne bir atama yapamamasının da burada olumsuz propaganda kapsamında kullanılacağına işaret ediyorlar, ancak bu noktalar genelin içerisinde daha zayıf argümanlar olarak görülüyor. Bazı FP'li milletvekillerinin kendi çabalarıyla, yörelerinde yaptırdıkları kamuoyu anket yoklamalarından da Gül isminin çıktığı ifade ediliyor. FP'li bir milletvekilinin "Kasım'da Recai Bey aday olsa, karşısına ise mesela Abdullatif Şener çıksa büyük çoğunlukla alır götürür, Şener. Fakat Abdullah Gül'ün yeri çok farklı. Gül'e herkes evet der" demesi bu bağlamda ilginç.
   <br/>
   <br/>
   Erbakan böyle bir gelişme karşısında ne mi yapar? Bu sorunun cevabını da Hoca'yı çok yakından tanıyan bir milletvekili verdi; "Hoca şimdi FP'ye mümkün olduğu kadar mesafeli durmaya çalışıyor. Çünkü gündemde bir kapatma davası mevcut. Fakat Kasım Kongresi'nde kim genel başkan olursa olsun, Hoca onunla iyi geçinmenin yollarını arar ve bulur..."
   <br/>
   <br/>
   E mail:
   <a class="__cf_email__" data-cfemail="7e1f1a101f103e1f150d17071110501d1113500a0c" href="/web/20141106081327/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4666), [web.archive.org (arşiv bağlantısı)](http://web.archive.org/web/20141106081327/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4666)
