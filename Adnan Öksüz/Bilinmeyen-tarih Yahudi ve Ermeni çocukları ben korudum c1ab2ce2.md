# “Yahudi ve Ermeni çocukları ben korudum”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227030927im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030927im_/http://www.aksiyon.com.tr/resim/367/22.jpg" vspace="5"/>
  </p>
 </font>
 <font class="content">
  “Ermeni, Yahudi, Musevi çocuklarıyla arkadaştık semtte. Kim ne anlatmaya çalışıyor şimdi? Arada hiç husumet olmamıştır, kavga olmamıştır. Ben korurdum şahsen onları. İlkokul dördüncü sınıfı bitirdim; yaz tatilinde babam beni bir terziye verdi, çırak olarak. Patronum Ermeni Levon, ustam da yine Ermeni Artin’di”
 </font>
 <br/>
 <p>
  <font class="content">
   Herşey yaklaşık bir ay önce özel bir TV’de çalışan ve Meclis’te görev yapan kameramanın uyarmasıyla başlamıştı. Kameraman, Meclis İdare Amiri Ahmet Çakar’ın odasında TRT’de tam da o günlerde yayınlanan Salkım Hanımın Taneleri isimli film hakkındaki görüşlerini ve tepkileri iletiyor, Çakar da bunu not alarak ‘inceleteceğini’ belirtiyordu. Çakar filmi gerçekten de mercek altına almış, ardından büyük gürültü koparan basın toplantısını düzenlemişti. Çakar’a göre film tek kelimeyle ‘ihanet’ti. Büyük bir tartışma başlamıştı. Bu arada Radyo Televizyon Üst Kurulu filmi incelemeye almış ve ‘kimseyi incitmeyen, ortadan’ bir karar vermişti.
   <br>
    <br>
     Tartışma bitmiş gibi görünüyor. Ancak Ahmet Çakar’ın bu işi bitirmeye niyeti yok. “Mutlaka hesap soracağım diyor”. Meclis’in Kadir İnanır’ı olarak anılan ve zaman zaman sert çıkışlar yapan Çakar’ın bu konudaki çıkış noktaları nelerdi, kamuoyuna “anlatamadığı”, bize anlatmak istediği neler vardı? Ve bundan da önemlisi Çakar nasıl bir kişilikti, nasıl yetişmişti? İşte tüm bunları Çakar’ın kendisine sorduk:
     <br>
      <br>
       —Filme sert tepki gösterdiniz. Çevrenizden ne tür tepkiler aldınız?
       <br/>
       <br/>
       Kiminle karşılaşsam ‘tebrik ederim’ diyor. ‘Yüreğimize su serptin, tercümanımız oldun’ diyorlar. Orada Ermeniler mazlum, dürüst, olgun, terbiyeli, namuslu; Türkler ise sahtekâr, kalleş, hırsız, katil, ırz düşmanı, mal düşmanı gibi tiplemeler var.
       <br/>
       <br/>
       —Çoğu zaman sert çıkışlar yapıyorsunuz. Eskiden çok kavga eder miydiniz?
       <br/>
       <br/>
       Güreşi çok severdim. Okulun güreş takımında da bulundum. Kuvvetli olduğum için benden çekinirlerdi. Ama beni de özellikle büyükler tahrik ederlerdi. Birgün hiç unutmuyorum, şimdiki Perşembe Pazarında bizim Memiş vardı, çok yaramaz bir çocuktu. Çocukken bile kumara düşkündü. Kabadayı da. Bunlar bir grupla birlikte Kuzguncuk’a geldiler. Top oynuyoruz. Bunlar geldi hop diye oyuna girdiler, ben de müsaade etmedim. Baktım külhanbeyi, dövüştük. Tabii yıktım yere. Sonra arkadaşlarını topladı, yine geldi. Bu kez başladı küfretmeye, çocukluk hali işte. Yine tutuştuk biz bununla. Ben yıkıyorum, çenesine çenesine vuruyorum, ben ona, o bana... Bir türlü yılmıyor. Yoruldum artık. Büyükler de çevremizde tezahürat yapıyorlar. Horoz dövüşü gibi dövüştürdüler bizi. Ben bu kez büyüklere döndüm, dedim ki; ‘Ya siz nasıl abisiniz. Görüyorsunuz yoruldum işte, ayırsanıza bizi’. Kavga olarak bunu hatırlıyorum.
       <br/>
       <br/>
       —Çıkışlarınızdan gayrimüslim vatandaşlarımızın alındığı da konuşuldu...
       <br/>
       <br/>
       Hiç olur mu? İlkokulu okuduğum İstanbul Kuzguncuk’ta deli bir Avram vardı. Kendisi Ermeniydi ve koyu Fenerliydi. Fenerbahçe’nin bütün maçlarını ezbere bilirdi. Dünya tarihinde hafızası böyle kuvvetli bir adam bulamazsınız. Ona para verirlerdi, maç anlattırırlardı.
       <br/>
       <br/>
       Semtin gülüydü. Ermeni, Yahudi, Musevi bütün vatandaşların çocuklarıyla arkadaştık semtte. Kim ne anlatmaya çalışıyor şimdi? Arada hiç husumet olmamıştır, kavga olmamıştır. Hatta aramızda zaman zaman külhanbeyi tavırlı arkadaşlarımız olurdu, onlara engel olurduk. Ben korurdum şahsen onları. Semtte beraber yaşamışız, ticareti beraber yapmışız. Ben 1957’de geldim İstanbul’a. İlkokul dördüncü sınıfı bitirdik, yaz tatilinde babam beni bir terziye verdi, çırak olarak. Patronum Ermeni Levon, ustam da yine Ermeni Artin’di. Babamın ayakkabı tamirciliği yaptığı handa, İrfaniye Çarşısı’nda toptan kumaş satanlar vardı. Tamamı gayrimüslimdi. Bütün hanı bir odabaşına teslim ederlerdi. Pötürgeli Hüseyin Efendi vardı ona teslim ederlerdi. Bütün hanların odabaşıları genellikle Pötürgeliydi. Kürt vatandaşlarımız. İtimat ederlerdi, teslim ederlerdi mallarını. Kim bizim aramıza giriyor? Devletin bir döneminde hükümet bir uygulama yapmış ama o tarihlerde tüm ticaret ve zanaat onların elindeydi. Babamla birlikte Mahmutpaşa’da işporta açardık. Babamın çok güzel kredisi vardı, tüm gayrimüslimler bize istediğimiz kadar mal verirlerdi. Senet sepet yok, dükanı al götür bir selamla. Şimdi neler söylüyorlar...
       <br/>
       <br/>
       Seçilen bir insandım
       <br/>
       <br/>
       —Arkadaşlarınız ve yakın çevreniz sizi hep  reis olarak görüyor. Kendinizi bu alanda nasıl tanımlıyorsunuz?
       <br/>
       <br/>
       İlkokulda ve ortaokulda sınıf başkanı oldum. Ta küçüklükten beri seçilen bir insandım. Herkesin dikkatini çekiyordum. Maltepe Ortaokulu’nda öğlene kadar okula gidiyor, öğleden sonra da pazarda çalışıyordum. Ama derslerimde de başarılıydım. Bu yönümle de seviliyordum. Arkadaşlar bana hep hayret etmişlerdir, ‘Nasıl yapıyorsun?’ diye. Çalışkan olduğu kadar da onuruna düşkün bir çocuktum. Maltepe Ortaokulu’nun ilk mezunlarındanım.
       <br/>
       <br/>
       —Bu arada bir de majörlüğünüz var...
       <br/>
       <br/>
       Lise yıllarında önderlik vasfım biraz daha gelişti. Bando takımına girdim. Bütün görevleri yaptım ve majör oldum. Birinci yıl hem boru hem trampet takımında çalıştım. Lise ikinci sınıfta da takım kaptanı oldum. Takımı ben çalıştırmaya başladım. Çünkü ben bunları daha ilkokulda öğrenmiştim. Biz ilkokuldayken, Beylerbeyi Ortaokulu’nun İzci Takımını çalıştıran ve dışarıdan gelen muhteşem bir öğretmen vardı. Takımını o kadar iyi çalıştırırdı ki hep birinci gelirlerdi, ben onları dışardan seyrederek işi kaptım. Farkında olmayarak o zaman staj yaptım. Lisede böyle bir sorumluluk alınca Şinasi hocamız ‘Al, takım senin’ dedi. Çok enteresan bir insandı, güvendiği talebeye hemen o işi bırakırdı.
       <br/>
       <br/>
       Solcu öğrencilerle iyi geçindik
       <br/>
       <br/>
       —Politikayla ne zaman ilgilenmeye başladınız?
       <br/>
       <br/>
       Milliyetçilik duygularımın depreştiği yıllar lise son sınıfa doğrudur, 1965—l968 yılarıdır. Sol moda olmaya başlamış, ben de derslerde, kompozisyonlarda ufak ufak bu konuyu işliyorum. Günün olaylarıyla ilgilenmeye başladım. Milliyetçi muhafazakâr yazarları takip ediyorum bir yandan da. Ve son derece etkileniyorum tabii. Birgün edebiyat dersinde ‘Şeytan işini gördürmek için işsiz elleri seçer’ konulu bir kompozisyon yazmamız istendi.
       <br/>
       <br/>
       Ben özellikle ideolojik grupların böyle işi gücü olmayan, boşlukta olan insanları seçtiğini, bunları hedef aldığını belirterek bunları şeytana benzettim. İdeolojilerin bu insanları kendisine robot yaptığını ifade ettim. Sınıfta kıyamet koptu, 12 kişi birden üzerime yürümeye, beni eleştirmeye başladı. O güne kadar ben o 12 kişinin sol düşünceli olduklarını bilmiyordum. Ders boyunca hoca ile birlikte onlara cevap verdik. O yıllarda başladı meseleyi evirip çevirip siyasi noktaya getirmek.
       <br/>
       <br/>
       —Sol kökenli öğrencilere yönelik özel bir tutum belirlemişsiniz o zaman...
       <br/>
       <br/>
       Doğrudur... İstanbul Hukuk Fakültesi’ne girer girmez kendimizi olayların içinde bulduk. Ben hemen kendi yerimi belirledim. Ülkü Ocaklarından arkadaşlarla buluştum. Kadıköy MHP’yi aradım buldum, Pendik’te onlara ulaştım. Ben kendim gidiyorum, kimse bana gelmiyor. İstanbul Beyazıt’taki merkez bina o yıllarda sol ağırlıklı tabii. Biz sosyal faaliyetler yaparak ve solcu gençlerle de iyi ilişkiler kurarak sayımızı çoğalttık öncelikle. Ve 1975 yılında dengeyi kurduk. Aynı yıl İstanbul MHP Gençlik Kolları Başkanı oldum. Bu yıldan sonra da hakim olduk okula.
       <br/>
       <br/>
       —Bu sıralarda kavganız oldu mu?
       <br/>
       <br/>
       Kavgaya çok girdim, ama bunlar istediğimiz şeyler değildi.
       <br/>
       <br/>
       —MHP’ye girerken bir de kongre operasyonunuz var sizin...
       <br/>
       <br/>
       Evet... Kadıköy’de 1970—71’li yıllarda MHP’ye üye oldum ve süratle teşkilat başkanı oldum. Orada yaşlı bir başkan vardı, Mustafa Sarıbaş isimli sevdiğimiz bir arkadaşımızdı. Onu devirmek için çok enteresan bir kongre yaptık, ana kademeye atalım dedik. Kongre sırasında, o tuvalete gitmişti, elleri kaldırdık indirdik ve başkanı devirdik. Tuvalete gidip gelene kadar ben başkan olmuştum bile. Bunu hatırlar ve güleriz.
       <br/>
       <br/>
       Karakoyunlu özür dilesin
       <br/>
       <br/>
       —Bugüne ve romana dönelim. Karakoyunlu’nun özür borcu var diyorsunuz. Niçin?
       <br/>
       <br/>
       Bakan Karakoyunlu’nun Türk milletinden özür dilemesi lazım. Şahsi noktada Karakoyunlu ile hiçbir meselem yoktur. Şahsen de kabiliyetlerini, liyakatlerini beğenen birisiyim. Ama bu noktada milletimize karşı milli bir kusur var, belki farkında değil. İnşaallah kısa sürede toparlar ve özrünü ortaya koyarsa çok da faydalı olur. Onunla olan dostluğumuz, memleket meselesinde hataya düşüldüğünde sorumluluğumuzu taşımamıza engel değil. 2000’li yıllarda hem de devletin bakanlığını yapan bir insanın doğrudan hem romanını yazması, hem bunun senaryo safhasında Etyen Mahçupyan’a yardımcı olması, hem film safhasında yardımcı olması ve tamamına sahip çıkıyorum diyerek Türk düşmanı Ermenilerin uluslararası arenada bizim aleyhimize kullanabilecekleri bu belgeyi üretmesi noktasında acaba sayın bakanın bu iştirakini masum karşılayabilir miyiz?
       <br/>
       <br/>
       Sonuna kadar gideceğim
       <br/>
       <br/>
       —Sizin itirazınız daha çok bunun devlet eliyle yapılmasından kaynaklanıyor galiba...
       <br/>
       <br/>
       Pek tabii. Madem bu kadar istiyor, sponsor bulsaydı, özel bir şirket yapsaydı. O zaman yine tenkit ederdik ama sözümüz fazla olmazdı. Devlet sermayesiyle yapılması, devlet televizyonunda gösterilmesi, doğrudan doğruya Ermenilerin ortaya attığı iddiaların ispatına hizmet edilmesi demektir. Bunda sonuna kadar gideceğim, iddialıyım. Maalesef, Ermeni lobileriyle bir noktada ciddi bir işbirliği sözkonusu. Böyle olmasa bile yapılan bir film doğrudan Ermenilerin amaçlarına hizmet ediyorsa buna ne denir? Niye böyle bir film yaptınız?
       <br/>
       <br/>
       —Romanı okumadığınız halde eleştiri yaptığınız ileri sürüldü...
       <br/>
       <br/>
       Benim adamın romanıyla ne işim var, ben filme bakarım. Ayrıca romanı okudum, romanda güzel yerler de var ama bunlar filmde yok. Sürgün esnasında askerin kötü muamelesi gösterilmeseydi keşke, çok çirkin. Türk askerleri nNazi askerleri gibi gösteriliyor, emniyet mensupları sahtekâr gösteriliyor, Türkler tamamen aşağılayıcı tiplemelerden meydana gelmiş, aileler arasında çarpık ilişkiler var. Bilhassa bir Osmanlı Paşasının kendi gelinine tecavüz etmesi tamamıyla akıllara durgunluk veren bir sahne. Onu savunmamız mümkün değil. Sırf o sahneden dolayı insanların büyük nefreti var. Niye öyle bir sahne koyuyorsun, mecburi misin? Çevirme, koyma onu filme! Türk milletinin namus anlayışını dibinden yaralayacak olan böyle bir alçak sahneyi, namussuzluk içeren bir sahneyi niçin filme alıyoruz? Eğer romanı çarpıtacaksak, tarihi çarpıtacaksak bunu da çarpıtalım. Bize ne? Türk milletine ne? Sonra kimi ilgilendirir? Yani bir ailede çarpıklık var, bunu toplumun bütününe göstermenin bir anlamı yok ki.. Toplumun eğitiminde bir devlet bakanının görevi yok mu? Böye bir sahneyi niye resmi elbiseyle yapıyorsunuz? İşte Türk subayına, Türk askerine kara bir leke vuruyor dememin sebebi budur.
       <br/>
       <br/>
       Hem vekilim, hem subay, hem bürokrat
       <br/>
       <br/>
       Silahlı Kuvvetler de bunu inceliyor. Onlardan tepki gelecektir. Ne farkeder ben milletvekili olarak hem subayım, hem polisim, hem sivilim, hem vekilim, hem bürokratım, hepsi bende toplanmış, milletin iradesi bende. Ben şu anda Türk Silahlı Kuvvetlerinin şerefli bir subayı gibiyim. Bunun hesabını mutlaka soracağım, sonucunu da almadan bırakmam mümkün değil. Hesaplaşacağız, bu belgeyi hazırlayanlarla mutlaka hesaplaşacağız. Ama sayın bakanın buradaki hatası, kusuru, günahı ve kastı affedilemez. Televizyonlar hariç bugüne kadar da kendisiyle hiç görüşmedim, kendisi filme sahip çıkmıştır, ben ne yapayım? Ben onu kurtarmaya kalktım o sahip çıktı. Devletin bakanıdır, ayrı kalsın dedim bu konuda. Ama bu konuda Türk milleti hemfikir, bir referandum yapalım, yüzde yüz netice alırız.
       <br/>
       <br/>
       RTÜK’ü toplantıya çağırıyorum
       <br/>
       <br/>
       —RTÜK’ün bu konuda gerekeni yaptığına inanıyor musunuz?
       <br/>
       <br/>
       RTÜK’ü bu konuda bir daha görev yapmak üzere toplantıya çağırıyorum. Çünkü RTÜK Başkanı ile yaptığım vaki görüşme üzerine —ki kendisini çok beğeniyorum— burada TRT Yönetim Kurulu’nun görevden alınması istenmediğinden dolayı görevlerini yerine getirmediklerini düşündüğümü belirttim. Özel televizyon olsaydı bir gün kapatırdık, devlet kurumu olunca bunu yapamıyoruz dediler, burada kusurlular. Görevlerini ihmal etmişlerdir. RTÜK denetleyici bir mekanizmadır ama RTÜK’ü de denetleyici bir mekanizma vardır. Şimdi RTÜK’ü de denetleyecek mekanizmaları harekete geçirmemiz lazım. Mesela Devlet Denetleme Kurulu var...Ayrıca Meclis Araştırma Komisyonu kurulmasını teklif edeceğim.
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12279), [web.archive.org (arşiv bağlantısı)](http://web.archive.org/web/20050227030927/http://www.aksiyon.com.tr:80/detay.php?id=12279)
