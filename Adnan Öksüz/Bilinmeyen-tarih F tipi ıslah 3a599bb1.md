# “F” tipi ıslah

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302224411im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224411im_/http://www.aksiyon.com.tr/resim/295/22.jpg" vspace="5"/>
  </p>
 </font>
 <font class="content">
  Hücrenin ‘sevgili’ olanı var mıdır? Bunu en iyi mahkum olanlar bilir kuşkusuz. Ancak Adalet Bakanı Hikmet Sami Türk’ün, geçtiğimiz günlerde daha açılmadan gezdirdiği ilk cezaevi olan F tipi cezaevleri için yapılan tanım bu şekilde.
 </font>
 <br/>
 <p>
  <font class="content">
   Yani, mahkum ve tutuklu bulunanlar bu yeni mekanlarında rahat edecekler ve cezalarını Avrupa standartlarında tamamlayacaklar.
   <br>
    <br>
     Başta Bayrampaşa Cezaevi olmak üzere bir çok cezaevinde çatışmalar çıkmakta, insanlar ölmekte. Bu da yetmezmiş gibi çete ve mafya mensupları arasındaki çatışmalarda başka tutuklu ve hükümlüler öldürülmekte, güçsüz insanlar çete mensuplarının boyunduruğu altına girmekte, çete elemanları cezaevlerinde istedikleri gibi at koşturmakta.
     <br>
      <br>
       Bakan Türk’ten özel
       <br/>
       <br/>
       Geçtiğimiz haftalarda Bayrampaşa Cezaevinde patlak veren isyandan sonra cezaevlerinin durumu tekrar gündeme gelirken Adalet Bakanı Hikmet Sami Türk, bazı yayın organları ve köşe yazarlarının ve Avrupa İşkenceyi Önleme Komitesi’nin 11 ilde devam etmekte olan F tipi kapalı cezaevlerine yönelik eleştirilerinin yoğunlaşması üzerine köşe yazarlarından oluşan bir grup gazeteciye Ankara Sincan’da yapılmakta olan F tipi cezaevini gezdirdi. Davetli gazeteciler arasında kimler yoktu ki; Emin Çölaşan, Mustafa Balbay, Saygı Öztürk, Murat Yetkin, Muharrem Sarıkaya, İbrahim Karayeğen, Serdar Arseven, Kemal Balcı... Yıllar önce gazeteci Ahmet Emin Yalman’a Malatya’da ateş açan ve 10 yıl hapiste yatan gazeteci—yazar Hüseyin Üzmez dahil olmak üzere hemen tüm gazeteciler yeni cezaevleri konusunda olumlu görüş belirttiler.
       <br/>
       <br/>
       Cezaevlerinin bir ıslah kurumu olmaktan çıkarak, yasadışı suç örgütlerinin eğitim merkezi haline geldiği, bu örgütlerin kendi militanlarını eğitmesinin yanısıra örgüt üyesi olmayan insanları da çeşitli propagandalarla örgüte kazandırma gayreti içerisinde oldukları sürekli olarak dile getirildi. Terör ve çıkar amaçlı suç örgütü mensubu tutuklu ve hükümlü sayısının son yıllarda oldukça arttığı ve koğuş sisteminin güvenlik açısından ciddi zaafiyetler doğurduğu, AİÖK’nın tavsiye kararlarına uyularak F tipi kapalı cezaevleri projesinin geliştirildiğini açıklayan bakanlık, bu yolla cezaevlerindeki asayiş poblemini çözmeyi planlıyor.
       <br/>
       <br/>
       AİÖK endişeli
       <br/>
       <br/>
       Adalet Bakanlığı, yapılan araştırmalar sonunda F tipi kapalı cezaevlerinin sorunların çözümü için en uygun proje olduğunu, bu projenin kalabalık koğuş sisteminin yarattığı disiplin ve asayiş olaylarının en aza indirilmek, hükümlü ve tutukluların düşmanlık hislerini, kalabalık yaşamdan kaynaklanan olumsuz psikolojik etkilenmelerini engellemek ve herhangi bir bulaşıcı hastalık yayılması ya da kalabalık yaşamın olumsuz hijyen koşullarını düzeltmek, güvenlik zaafiyetlerini önlemek, insan haklarını gerçekleştirmek, hükümlü ve tutuklulara sosyal, kültürel ve sportif faaliyet imkanları ve daha özel yaşam alanları sağlamak amacıyla Birleşmiş Milletler Minimum Cezaevi Standart Kuralları, Avrupa Konseyi Bakanlar Komitesi’nin tavsiye kararı olan Avrupa Cezaevi Kuralları’na uygun olarak kurulduğunu söyleyedursun AİÖK cezaevlerine yönelik endişe duyduğunu ve bu endişeleri Adalet Bakanlığı ile Ceza ve Tevkifevleri Müdürlüğü’ne ilettiğini çeşitli defalar açıkladı. İnsan Hakları İzleme Komitesi Türkiye Masası Şefi Jonathan Sogden, F tipi cezevlerinde tecrit sisteminin uygulandığını, bunun da tutukluların psikolojik sorunlar yaşamalarına yolaçacağını, endişelerinin olduğunu, Cezaevi Tevkif Müdürü ile görüştüklerini ve cezaevlerindeki gerginliklerin ortadan kalkması için yapılacak cezaevlerinin uluslararası standartlara uygunluğu konusunda güvence istediklerini geçtiğimiz günlerde yaptığı basın toplantısında açıklamıştı. Sogden’in dikkat çektiği bir başka nokta Türkiye’nin AGİT ve İşkenceyi İzleme Komitesi’ne üye olmasıydı ve bunların tavsiyelerine uymalıydı.
       <br/>
       <br/>
       “Hücrelerde maddi koşullar ne denli iyi olursa olsun, tutuklular haftalarca belki aylarca hücrelere kapatılmış bir şekilde kaderlerine terk edilemez.”
       <br/>
       <br/>
       Avrupa İşkenceyi Önleme Komitesi (AİÖK)’nin 1 Ocak—31 Aralık 1991 dönemindeki faaliyetleri üzerindeki 2. Genel Rapor’da yer alan bu sözlere dikkat çeken Sogden, tutuklulara, günün belli sürelerini açık havada geçirmeleri imkanının tanınması gerektiğini ayrıca vurguluyordu.
       <br/>
       <br/>
       Tutuklu ve hükümlülerin daha çağdaş tretman yöntemleriyle eğitilerek topluma kazandırılmasını amaçlandığı ve 3717 sayılı Terörle Mücadele Kanununun 16. ve 4422 sayılı Çıkar Amaçlı Suç Örgütleriyle Mücadele Kanunu’nun 13. maddeleri gereğince getirilen proje ile cezaevlerindeki sorunların ne derece çözüleceği merak ediliyor.
       <br/>
       <br/>
       Fiziki standartlar
       <br/>
       <br/>
       Ellibin metrekare alan üzerine kurulan F tipi cezaevleri, 103 tane 3 kişilik ve 59 adet tek kişilik odalardan oluşmakta. Toplam kapasite 368 kişi. Cezaevleri biri idari, dördü tutuklu ve hükümlülere tahsis edilen toplam 5 bloktan oluşuyor. İdare bloğunda; tüm cezaevini ısıtabilecek ve her birime sıcak su verebilecek kapasitede kazan dairesi, personel giyinme—soyunma odası, duşlar, geniş kapasiteli çamaşırhane ve depolama alanları, hükümlü ve tutuklu kabul odaları, doktor odası, emniyet eşya deposu, jandarma odası, geçici müşahede odası, kadın ve erkek hastaların yararlanması için 25’er kişilik kapasiteli 2 revir, doktor, diş hekimi, psikolog, sosyal çalışmacı odaları, laboratuvar ve hemşire odaları, kadın tutuklu ve hükümlülerin çocuklarına yönelik 2 katlı özel donanımlı kreş, spor, toplantı, sosyo—kültürel faaliyet vb. çalışmalarda kullanılmak üzere çok amaçlı bir spor salonu ile cezaevi bahçesinde açık hava spor salonu bulunuyor. Ayrıca, cezaevinin tüm yiyecek ihtiyaçlarını karşılayacak düzeyde geniş bir mutfak, bulaşıkhane ve erzakların saklanması amacıyla soğuk hava ve erzak depoları yer alıyor.
       <br/>
       <br/>
       Tutuklu ve hükümlü bloklarında; kadın ve erkekler için ayrı ayrı açık ve kapalı ziyaret alanları, avukat görüş mahalleri, hükümlü ve personelin yararlanabileceği geniş kapasiteli bir kütüphane ve okuma salonu, sosyo—kültürel ve sportif faaliyetler için kullanılacak çok amaçlı bir salon, berber, ayakkabı tamir yeri, atölye ve işyurtları, mahkum çocukları için kreş ve açık hava futbol sahası mevcut büyüklüktedir.
       <br/>
       <br/>
       Güvenlik
       <br/>
       <br/>
       Daha önce de belirtiğimiz gibi bu tip cezaevleri ile cezaevlerindeki keşmekeşin önüne geçilmesi hedefleniyor. Bunun için içerde 41 monitör ile bir server bilgisayarın yer aldığı iki katlı bir kontrol merkezi kurulmuş. Böylece cezaevlerindeki günlük hizmetlerin (sayım, hastane, ziyaret, duruşma, tahliye, görüş vb.) kayıt altına alınması ve personelin idari blok ile tutuklu bloklarına geçişlerinin kontrol edilmesi kolaylaşacak.
       <br/>
       <br/>
       Yeni sistemle giriş ve çıkış kontrolü ile eşya kontrolü çok daha güvenli hale gelecek. Kesici ve delici aletlerin, cep telefonlarının ve hatta silahların sık sık bulunması ve her ne hikmetse bunun bir türlü önüne geçilememesine artık alıştık. İşte bunun önüne geçebilmek için binaya giriş ve çıkışlar elektronik sistemle kontrol edilecek. Bu amaçla kullanılan duyarlı kapı ve X—Ray cihazı bulunuyor. İki ayrı monitöre bağlı olarak çalışan bu sistem cezaevine giren her türlü eşya ve erzakın X ışınları ile detayını alacak, şüphe duyulan nesneler üzerinde zoom yapılabilecek. Aramalarda ayrıca el dedektörü kullanılmakta.
       <br/>
       <br/>
       Suça iten nedenleri ortadan kaldırmadan, hızlı işleyen ve topluma güven veren bir adalet mekanizması oluşturmadan sorunların çözümlenmesi mümkün değil. Her ne kadar F tipi cezaevleri ile cezaevlerinde yaşanan sorunların büyük ölçüde çözüleceği söyleniyor ama gözardı edilen bir husus var. Bir kere bu cezaevlerinin kapasitesi şu anki hükümlülerin ikiyüzde birini bile karşılayamıyor. Zaten tanesi iki buçuk trilyona malolan bu cezaevlerinin sayısını artırmak, bütçesi kısıtlı olan Adalet Bakanlığı’nın imkanlarını çok aşıyor.
       <br/>
       <br/>
       adanan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14150), [web.archive.org (arşiv bağlantısı)](http://web.archive.org/web/20050302224411/http://www.aksiyon.com.tr:80/detay.php?id=14150)
