# "İşadamı siyasete karışmamalı"

*Adnan Öksüz 1998.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hayat çizgisi, ünlü işadamı Vehbi Koç'u andırıyor. Bir süre memuriyet, ardından bunu tatmin edici bulmayınca özel sektöre atılan adım...
  </font>
 </div>
 <div id="newsText">
  <font class="detail-text">
   Ataları yaklaşık üçyüz yirmibeş yıl önce muhtemelen Kafkaslardan Türkiye'ye gelen ve Karadeniz bölgesine yerleşen, son yıllarda özellikle inşaat ve taahhüt alanlarında büyük bir atılım gerçekleştiren Güriş'in Yönetim Kurulu Başkanı İdris Yamantürk'ten sözediyoruz. Kurulduğunda küçük bir firma olan Güriş (bol iş anlamına geliyor) şimdi binlerce çalışanı olan dev bir firma. Temel hayat felsefesi de Koç'u andıran Yamantürk, israfı ve siyasilerle içli dışlı olmayı makbul karşılamıyor.
   <br/>
   <br/>
   İsrafı sevmiyor, dedik... Söyleşi için gittiğimizde taktığı kravat bundan yıllarca önce bir törende taktığı kravat. Halen neredeyse fulltime ayakta. Ama artık yaşlandığının da farkında. Sorumluluğu, ABD'de eğitim görmüş iki oğluna  devretmeye hazırlanıyor.
   <br/>
   <br/>
   Peki kimdir İdris Yamantürk? Hangi aşamalardan geçerek bu noktaya gelmiştir?
   <br/>
   <br/>
   Memuriyetten istifa
   <br/>
   <br/>
   İdris Yamantürk uzun ve yorucu yolun başlangıcını teşkil eden memuriyetten  istifasını yıllar sonra Aksiyon'a şu cümlelerle açıklıyor; "Memuriyeti yapamayacağımı anladığım için bıraktım. Yoksa iş hayatımda bu noktaya gelebileceğimi hayal bile etmiyordum. Çünkü ben elektrik mühendisiyim, beni bilmeyenler inşaat mühendisi falan zannediyorlar. Onun için bakkallığı bile göze aldım. Ben Etibank'ta elektrik mühendisi olarak işe başladım. İyi bir ücretim vardı, o zamana göre evim ve arabam vardı. Ancak verilen emri hedefe ulaştırma noktasında sıkıntım vardı. İşleri sonuçlandırmada sıkıntım vardı, karar mekanizması çok yavaş işliyordu. Bu benim tabiatıma uygun değil. Ben çoğu kez sekreterime şu kişiyi bana bul demektense telefonun numaralarını kendim çeviririm. Daha sonraki yıllarda bana çeşitli memuriyet kademelerine getirilmem teklif edildi hepsini reddettim."
   <br/>
   <br/>
   İlk deneyim
   <br/>
   <br/>
   Yamantürk, Etibank'taki memuriyetinden ayrıldıktan hemen sonra bir ABD firmasında çalışmaya başlar; "Bir ABD firmasında (Raymond) başladım özel sektöre, 1956'da. Çelik silolar inşa ediyorduk. Orada çalışırken bir arkadaşla tanıştık ve beraber 1957'de ayrılmaya karar verdik. Güriş'in temellerini de yine bu yıllarda kurduk ve 1958'in ikinci günü bugünkü firmaya adım attık. O yıllarda büyük bir döviz sıkıntısı vardı, herşey karaborsadaydı. İnşaat çivisi bile karaborsadaydı. Kazma kürek ithal ediliyordu. Sonra devalüasyon yapıldı 1958'de ve piyasa rahatladı. Akaryakıtın bulunmadığı günlerdi. Bir ara Dolar 280 kuruştan 902 kuruşa çıktı."
   <br/>
   <br/>
   Muhafazakar bir aileyiz
   <br/>
   <br/>
   Yamantürk, son birkaç yıl hariç tutulursa pek piyasalarda gözükmemelerini ise şu sebeplere bağlıyor; "Bizim aslında firma çizgimiz devam ediyor. Ama biz biraz içimize kapanık bir hayat yaşamaya alışmışız. Ben eskinin insanıyım. 12 köyün ortak olarak kullandığı ve üç sınıfının bulunduğu bir okulda okudum. Hergün 5 km. gidiş ve 5 km. geliş olmak üzere 10 km. yürümek zorundaydım. Ve 4 ayrı ilkokulda okuyarak iki diploma aldım; birisi 3. sınıftan diğeri ise beşinci sınıftan. O zamanlar 20 tane ilkokul vardı, şimdi 55 tane üniversite  var Türkiye'de. Bu muhafazakar aile yapısı bizi piyasaya pek çıkarmadı. Son yıllarda ismimizin çok fazla duyulmasının sebebi, artık genç neslin işe hakim olması. İki oğlum da Amerika'da okudu. ABD'de okumalarının sebebi de anarşi dönemiydi. Özellikle küçük oğlum sert tabiatlıydı. Öbürü de öyleydi ama küçüğü için çok endişelendik. Şimdi olduğu gibi telefon yok. Bir hafta anneleri mektup yazardı, bir hafta ben. Kaybederiz diye çok korktuk ama Allah'a şükür böyle olmadı. Şimdi onlar işin başında. Bir de genç kadromuz var. Benden farklı düşünüyorlar. 40. yıl kutlamasını da onlar icat etti. Bana kalsaydı bu röportajı bile yapmazdık."
   <br/>
   <br/>
   TÜSİAD'dan niçin istifa ettim
   <br/>
   <br/>
   Kısa adı TÜSİAD olan Türkiye Sanayici ve İşadamları Derneği ile arasının iyi olmasına karşılık üyelikten geçmiş yıllarda istifa ettiğini belirten Yamantürk, "TÜSİAD'da bir kongreye gideceksin, hazırlanmış bir listeye rey vereceksin. Ondan sonra da bunlara sadece parasını vereceksin. Böyle bir dernekçilik bana göre değil; ne ben onlardan faydalanıyorum ne de onların benden faydalanma arzuları var. Karşılıklı olarak bunu görünce istifa ettim" görüşünde. Yamantürk'e göre 28 Şubat süreci sonucu Refahyol hükümetinin işten el çektirilmesinde TÜSİAD gibi baskı gruplarının çok fazla bir fonksiyonu yok; "Baskı grubu deyimini fazla makbul görmüyorum. Hatalar arttığı zaman bunlara karşı çıkanlar da haliyle artıyor. Ben Ankara Sanayi Odası'nda da çalıştım, Oda Meclisi Başkanlığı yaptım. İşadamlarının gerektiği yerde gerekenleri söylemesi ama siyasi tavır koymaması kanaatindeyim. Siyaset yaparsak korkarım ki tercihleri yanlış yaparız. Siyaset bizim işimiz değil. Siyaset yapacak yer yok mu; var. Cesaretimiz varsa siyasi partilerden birine girer siyaset yaparız, kimse de buna mani olamaz. O zaman daha legal ve meşru olur. Şimdi hem burada oturacağım hem de siyasi tavır koyacağım, ben bunu yapmam".
   <br/>
   <br/>
   Durmayalım düşeriz
   <br/>
   <br/>
   Ataları 1670'li yıllarda bilmedikleri bir yöreden Karadeniz'e gelen ve bugün çeşitli  alanlarda iddialı bir şirket durumuna gelen Güriş'in patronu Yamantürk, iş hayatındaki temel düsturu ise şu cümlelerle vurguluyor; "Biz gençken Cumhuriyet Bayramı kutlamalarında kurulan taklar üzerine bir yazı konurdu:Durmayalım düşeriz. Bu söz benim çok hoşuma gider. İş alemi bisiklet üzerindeki insan gibidir. Eğer büyümezseniz küçülürsünüz. Bu dünya böyle bir dünya."
   <br/>
   <br/>
   Yamantürk, inşaat sektörünün Türkiye'de geleceğinin parlak olmadığını ileri sürüyor ve "1520 sene daha böyle gider. Türkiye'de altyapı bitiyor. Önümüzdeki 10 sene içinde tüm barajlar bitmiş olacak. Demir yolları kalıyor, bu alanda yatırımlar sürecek. Ama benim kanaatim 1520 yıl sonra müteahhitlik cazip bir meslek olmaktan çıkacaktır" diye ekliyor. Güriş'in patronu Türkiye'nin en büyük sorununun 'eğitim' olduğu inancında ve bu alana yatırım yapılması gerektiğini düşünüyor. Rusya'da patlak veren son mali kriz ise Güriş'in bu ülkedeki bazı yatırımlarına engel olmuş, 180 milyon dolarlık bir proje bu krizle birlikte rafa kalkmış.
   <br/>
   <br/>
   Güriş, 6 Ekim 1998'de Ankara Sheraton'da görkemli bir törenle kuruluşunun 40. yılını kutlayacak. Kutlamalara Cumhurbaşkanı Süleyman Demirel, Başbakan Mesut Yılmaz, kuvvet komutanları, milletvekilleri, işadamları, yabancı misyon şefleri ve basın mensupları da davetli. Şirketin başarı hikayesini anlatan yaklaşık 10 dakikalık mültivizyon gösterisi de davetlilere  sunulacak.
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4141-isadami-siyasete-karismamali.html), [web.archive.org (arşiv bağlantısı)](http://web.archive.org/web/20130118085323/http://www.aksiyon.com.tr:80/aksiyon/haber-4141-isadami-siyasete-karismamali.html)
