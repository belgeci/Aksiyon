# "Gel, desem gelir misin..."

*Adnan Öksüz 2000.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanlığı seçim sürecinin bitmesinin ardından, gözler Demirel'in Köşk sonrası adımlarına odaklanmış durumda, Ankara'da. Merkez sağın bundan sonraki yapılanması, DYP'nin durumu da bu çerçevede ele alınacak konular.
  </font>
 </div>
 <div id="newsText">
  <font class="detail-text">
   Başkent'te, Demirel'in Güniz Sokak'a iniyor olmasından dolayı kimilerinin geceleri uykusundan olduğu, Demirel'in baştan beri aşağıya inmesini savunan bazılarının da bu duruma sevindiği biliniyor. Ancak, bugüne kadar çok yazılıp çizilen bir hüküm nihayet gerçekleşiyor; Demirel, Güniz Sokak'a indikten sonra yalnızca çiçekleri sulayıp, tavukları yemlemeyecek...
   <br/>
   <br/>
   Türkiye'nin dokuzuncu Cumhurbaşkanı Süleyman Demirel, Köşk'teki görev süresi dolduktan sonra aktif siyaset yapmaya dönük sinyaller veriyor. Demirel'in Demokratik Atılım Grubu (DAG) ile dirsek temasında olduğu ve İlhan Kesici'den Yalım Erez'e uzanan çizgideki isimlerle geleceğe ilişkin görüşmeler gerçekleştirdiği belirtiliyor. Ancak Demirel'in, DYP'ye, DYP'nin içine yönelik hesaplarının bulunup bulunmadığı bugüne kadar pek tartışılmadı, konuşulmadı. Kimileri, DYP eski genel başkanının geçmişe dönük bir hesaplaşmanın içine girebileceğini belirtirken, kimilerine göre ise Demirel açısından DYP sayfası kapanmıştı. Gerçekten, Demirel'in bir zamanlar genel başkanlığını yaptığı DYP'ye yönelik düşünceleri neydi, nelerdi? Bu sorunun cevabı çok açık değil. Ancak bir başka sorunun, 'DYP'liler eski liderleri hakkında ne düşünüyorlar?' sorusunun cevabı netleşmiş gözüküyor.
   <br/>
   <br/>
   Aksiyon, DYP'li il başkanlarının büyük bölümüyle konuşarak, Demirel'in aktif siyasete girmesi durumunda ne yapacaklarını sordu ve birbirinden ilginç cevaplar aldı.
   <br/>
   <br/>
   Esasen Aksiyon'un, DYP il başkanlarına sorduğu soru iki bölümden oluşuyordu; 1)Demirel, aktif siyasete dönerse ve sizi de yanında görmek isterse tutumunuz ne olur? 2)Demirel'in aktif siyasete girmesini arzu eder misiniz?
   <br/>
   <br/>
   DYP'li başkanlar bu iki soruya da çok açık cevaplar verdiler. Ve sonuçta bir tablo ortaya çıktı. Tablo, DYP eski lideri açısından çok da içaçıcı bir tablo değildi, doğrusu; başkanlar, eski liderlerinin yanında pek de gözükmek istemiyorlardı.
   <br/>
   <br/>
   Temkinli yaklaşımlar...
   <br/>
   <br/>
   DYP il başkanları, Süleyman Demirel'in yeniden aktif siyasete girmesi eğilimini çok farklı bir şekilde yorumladılar. Kimi, Demirel'in siyasete dönme yerine kendilerine manevi bir lider olarak kalmasını istediklerini söyledi, kimi Demirel'in dönmesi durumunda başarılı olamayacağını ifade etti. Politikada kısmen yeni olan ve Demirel'i yakından tanıma imkanı elde edemeyen bazı il başkanları da 'Demirel'in siyasete dönme yerine Çiller'e yardımcı olması gerektiğini' vurguladı. Kısacası, her DYP il başkanının değişik bir 'Demirel' hesabı olduğu ortaya çıktı, bu araştırmayla. Kimi ise daha da ileri giderek 'Köye muhtar bile olamayacağını' iddia etti.
   <br/>
   <br/>
   Adana DYP İl Başkanı Tahsin Parlak 'Demirel'in tekrar siyasete dönmesi olumlu bir davranış olmaz. Kendileri ille de siyasete dönmek istiyorsa Genel Başkanımız Tansu Hanıma yardım etsin' görüşlerini taşıyor.
   <br/>
   <br/>
   Partinin Antalya İl Başkanı Hüseyin Bodur ise Demirel'in siyasete dönmesi halinde eski teveccühü bulamayacağını belirtiyor ve ekliyordu; "Sayın Demirel bunu bilecek siyasi tecrübeye sahiptir".
   <br/>
   <br/>
   İl başkanları çoğunlukla bu alanda nazik bir üslup takınmayı da ihmal etmiyorlar, kelimelerini özenle seçiyorlar. Bunlardan birisi de Balıkesir İl Başkanı Yunus Baysal. Baysal, Demirel'in yeniden aktif siyasete dönmesinin genel anlamda hoş karşılanmayacağını belirtiyor. Baysal, misyona büyük katkıları olan bir isme hakkının da verilmesi gerektiği düşüncesiyle Demirel için 'Ancak kendileri bizim manevi liderimiz olarak kalmalı' cümlesini kullanıyor.
   <br/>
   <br/>
   Bazı DYP il başkanları, iddialı cümleler kullanırken, Bilecik'te olduğu gibi bazıları siyasetin doğal gereği olarak daha temkinli bir yaklaşım sergiliyor. Bunlardan birisi de Bilecik İl Başkanı Nusret Tosun. Tosun, birkısım partili arkadaşlarının aksine, Süleyman Demirel'in aktif politikaya dönmesini saygı ile karşılayacağını ve bu alandaki tasarrufun tamamıyla kendisine bırakılması gerektiğini ifade ediyor. Bitlis İl Başkanı Yaşar Işık da benzer ifadeleri dillendirenlerden. Işık'a göre 'Demirel'in engin tecrübelerinden mutlak surette yararlanmak gerekiyor'. Bu yumuşak tutum ve tavırların arkasında bariz olarak görünen tablo ise kuşkusuz şu: Ya Demirel siyasette yeniden başarılı olur, merkez sağı gerçekten toparlarsa...'
   <br/>
   <br/>
   Demirel BM'ye...
   <br/>
   <br/>
   Köşk sonrası Demirel için yazılan senaryolardan birisi de, cumhurbaşkanının bu görevini tamamlamasından sonra Birleşmiş Milletler Cemiyeti'nde görev alması. Bu görüşü dile getirenlerin temel dayanağını "Demirel bugüne kadar siyasetin A'sından Z'sine kadar hemen her safhasında bulundu, kaç kez başbakanlık yaptı, sonunda da 7 yıl zirvede oturdu. Artık aşağı inip aktif siyaset yapmasının da çok anlamı yok" görüşleri oluşturuyor. İşte, bu fikri seslendirenlerden birisi de Manisa İl Başkanı Ahmet Özkılınç. Özkılınç, Demirel'in Çankaya'dan indikten sonra Birleşmiş Milletler Teşkilatının başına geçebileceğini ya da Türk cumhuriyetleriyle ilgili bir oluşumun başına getirilebileceğini kaydediyor.
   <br/>
   <br/>
   Çeşitli teklifler...
   <br/>
   <br/>
   Başka ne gibi teklifleri var il başkanlarının, Demirel'in geleceğine ilişkin. Bir dönem SHP genel başkanlığını yapan ve ardından aynı partinin kapanana dek onursal başkanlığını sürdüren Prof. Erdal İnönü gibi, Demirel'in de DYP'nin onursal genel başkanlığını üstlenmesini isteyenler var. Siirt İl Başkanı M. Sabah Peker bu talebi ortaya koyanlardan birisi. Ancak, Demirel'i yakından tanıyanlar, böyle bir görevi asla ve kat'a kabul etmeyeceği düşüncesinde hemfikirler. Demirel uzmanlarına göre 'Demirel ve sembolik makam' kavramları yanyana gelecek kavramlar değil. Bu bağlamda sorulması gereken soru belki de şu; Demirel bir Bayar olur mu? Yani belli bir yaştan sonra köşesine çekilip, bir siyaset bilgesi gibi bir misyon üstlenir mi? Bu sorunun cevabı da tam olarak bulunmuş değil.
   <br/>
   <br/>
   Danışmanlarından
   <br/>
   <br/>
   hangilerini götürecek?
   <br/>
   <br/>
   Demirel'le birlikte Köşk'teki özel eşyalarını toplamaya başlayan danışman ve başdanışmanlarının, Köşk sonrası Demirel'le birlikte hareket edip etmeyeceği ise tam olarak bilinmiyor. Ancak danışmanlarının birçoğu yeni cumhurbaşkanına istifalarını sunacaklar. Demirel'le bugüne kadar birlikte çalışan başdanışmanları; Nezihi Çakar, Coşkun Karadeniz, Bozkurt Güvenç, Ahmet Sarp, Vefa Tanır, Dinçer Sümer, Mehmet Atay, Ekrem Ceyhun, Arif Hikmet Uğur, Necati Güngör, Sait Kemal Mimaroğlu, Feridun Sinirlioğlu, Metin Yalman ve Hikmet Çetin'di. Danışmanları ise; Hayrettin Gökdemir, Ahmet Doğan, Ersel Ceyhun, Sabit Güleryüz, Hacı Mehmet Öztürk, Hakkı Süha İnan, Mustafa Fikri Çobaner, Erdal Gürkan, Şevket Volkan Ediger, Arif Uyan ve Eymür Yörük'ten oluşuyordu. Bunlardan hangisinin/hangilerinin Köşk sonrasında, eski cumhurbaşkanı ile birlikte olacağına Demirel karar verecek. Ancak, öteden beri Demirel'in sırdaşları olarak da bilinen Vefa Tanır, Ekrem Ceyhun, Sait Kemal Mimaroğlu'nun 'yola devam' edecekleri tahmin ediliyor. Cumhurbaşkanlığı Basın Müşaviri Metin Yalman'ın ise diğer başdanışmanların aksine istifa etmemeyi düşündüğü gelen bilgiler arasında.
   <br/>
   <br/>
   En önemli senaryo
   <br/>
   <br/>
   Peki Demirel 1617 Mayıs sabahı cumhurbaşkanlığını muhtemelen Anayasa Mahkemesi Başkanı Ahmet Necdet Sezer'e teslim edip, 864 rakımlı tepeden, Çankaya Köşkü'nden ayrıldıktan sonra ilk uygulayacağı plan nedir? Kulislere sızan bilgilere göre, Demirel yılların verdiği tecrübe ve birikime dayanarak 'önce bakacak sonra yürüyecek'. Bunun siyasi anlamını şu şekilde yorumlamak mümkün; Demirel'e aşağıya indikten hemen sonra kucak açıp, 'gel başımıza geç' diyebilecek bir parti zaten mevcut. Ancak bu partinin Demirel'in bu kadar birikimini karşılayıp karşılamayacağı meçhul. Bir de partinin 28 Şubat sürecinde yıpranmışlık düzeyi de var. İsim ve imaj olarak da tam oturmuş değil. Süleyman Bey tüm bunları gözönünde bulundurarak adımlarını daha temkinli ve ağır atacak'. Sırdaşı olarak kamuoyunda genel kabul gören ve halen bir kısmı cumhurbaşkanlığı başdanışmanı sıfatını taşıyan yakın arkadaşlarının da genel olarak görüşleri bu noktalarda yoğunlaşıyor.
   <br/>
   <br/>
   Köşk sonrası yeni bir parti mi, bir başka partiye girmek mi veya biraz dinlenip duruma göre vaziyet mi almak? Köşk'ün eski sakini bunlardan hangisini gerçekleştirecek? Netice olarak kim ne söylerse söylesin bunu halihazırda tek kişi biliyor; Demirel. Yalnız, Demirel'den gelecek bir telefon ya da haberi bekleyen birçok eski Demirel sevdalısının bulunduğunu da burada belirtmeye gerek bile yok. Siyaseten Köşk sonrası bir boşlukta olduğu varsayılsa bile, Türkiye genelinde Demirel hayranlarının bulunduğunu da gözardı etmemek gerekiyor. Görmezlikten gelinemeyecek bir son nokta daha; Demirel ve benzer siyasetçilerin ortak özelliklerinin, hiçbir zaman yenilgiyi kabullenmemek olduğu. 'Siyasetçi her akşam ölür, her sabah yeniden dirilir' sözünü anımsatırcasına...
   <br/>
   <br/>
   Bekleyip, göreceğiz.
   <br/>
   <br/>
   Email:adnan@aksiyon.com.tr
   <br/>
   <br/>
   (Katkıda bulunanlar: Sezai Kalaycı, Cevdet Gengörü)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6145-gel-desem-gelir-misin.html), [web.archive.org (arşiv bağlantısı)](http://web.archive.org/web/20131017054229/http://www.aksiyon.com.tr:80/aksiyon/haber-6145-gel-desem-gelir-misin.html)
