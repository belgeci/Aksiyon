# Ecevit'i ağlatan kitap

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302174123im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174123im_/http://www.aksiyon.com.tr/resim/302/59.jpg" vspace="5"/>
  </p>
 </font>
 <font class="content">
  Tarih 8 Nisan 1999. Yer, Kırklareli Mülteci Kampı. Ecevit çifti uzaktan göründüklerinde yüreklerindeki heyecan ve çarpıntı daha da artıyor. Ecevitler yanlarına kadar geldiklerinde “Saygılar sunarız efendim” diyerek öne çıkıyorlar.
 </font>
 <br/>
 <p>
  <font class="content">
   Ecevit onu kucaklıyor. İkisi sarmaş dolaş. Dramatik bir sahne. Başbakan’ın ilk cümlesi hayret dolu oluyor; “Siz ne yapıyorsunuz burada?”.
   <br>
    <br>
     Birlikte tüm kampı dolaşıyorlar. O arada eski günler ve muhabbetler sözkonusu ediliyor, geçmiş günler yâdediliyor. Ve bir gün sonra hadise daha da şekilleniyor: “Eşimin akrabası Bayram Ağabey kampta; beni iki günlüğüne konuk etmek için izin koparmaya gelmiş. Başarıyor. Arabanın içindeyiz ve ben İstanbul’daki tanıdıkların yardımlarıyla ekmek parası kazandıracak bir mekân bulup bulamayacağımı kederli kederli düşünüyorum. ‘Olur olmaz, olmalı...’ diye. Ve akrabanın cep telefonu çalmasın mı! Telefonu bana uzatıp ‘Seni istiyorlar’ diyor. Telefonda Sabah gazetesi yazarı, şair, 30 yıllık dostum Refik Durbaş ‘Başbakanın talimatıyla geldiğini, bizi alıp İstanbul’a yerleştireceğini, sonra da oradan Ankara’ya gideceğimizi’ müjdeliyor. “Hemen Kampa dön lütfen” diyor bir yandan da. Dönüyoruz. Kucaklaşmalar... ‘Sana güneş doğdu’ diyor şair. “Meraklanma artık herşey güzel olacak” diye de ekliyor. Müdüriyette ivedi işlemler. Sonra da Kırklareli Valisi Sayın İ. Kemal Önal’ın resmi kabûlü. Bize yeni giyim kuşamlar satın alınıyor. Ve yolculuk... Yol üstünde bir lokantada yemek faslı. Fotoğrafçı, can insan Barış Bil moral verici hizmetlerde bulunuyor. Refik kardeş ise benimle röportaj yapıyor. Sonra da İstanbul’a doğru yolculuk. Geç saatlerde Boğaziçi’ne bakan ‘Vilayetlerevi’nde konaklıyoruz.”
     <br>
      <br>
       Anamız şiir Rahşan hanıma...
       <br/>
       <br/>
       Yugoslavya—Kosova—Prizren’de yaklaşık 40 yıl edebiyata emek verdikten sonra bu bölgede başlayan savaş sebebiyle Türkiye’ye göçetmek zorunda kalan Türk asıllı şair—yazar—gazeteci Hasan Mercan, Türkiye günlerinin başlangıcını bu sözlerle ifade ediyor. DSP Genel Başkanı ve Başbakan Bülent Ecevit’le dostlukları 1960’lı yıllara dayanan Hasan Mercan’ın son yazdığı kitap Sevinç Uzak Bir Düştü (Bir Yugoslavya (Kosova) Türk Şairinin Savaş Günlüğü) isimli eseri de bu dostluğun bir nişânesi gibi. Kitabını Ecevit ailesine ‘Babamız şair Bülent Ecevit’e, anamız şiir Rahşan Hanım’a Mercan ailesinden saygı ve sevgilerle...’ sözleriyle ithaf etmiş.
       <br/>
       <br/>
       Rahşan ve Bülent Ecevit çifti, esasen çok sade bir yaşam tarzına sahipler. Şaşaalı ve görkemli gün ve gecelerde pek gözükmek istemezler. Ecevit çiftinin en yakın çalışma arkadaşlarının çocukları da dahil hemen hemen hiçbir çiftin nikah töreni davetine cevap vermedikleri bilinir. Evlerine özel olarak kabul ettikleri konukları da oldukça sınırlıdır. İşte Hasan Mercan ve ailesi bu özel dost çevresinden.
       <br/>
       <br/>
       Ecevit’in gözyaşları...
       <br/>
       <br/>
       Şair Mercan, Ecevit’in özel ilgisiyle Kırklareli Mülteci Kampı’ndan İstanbul’a, oradan da bekletilmeden Ankara’ya getirilir. Ve yine Ecevit’in ricasıyla Bilkent Üniversitesi’nde okutmanlık görevine başlar. Burada kendisine ve ailesine üniversite tarafından lojman imkanı da sağlanır. Derken Ecevit ailesinden bir çağrı alırlar; “Ocağımıza, yemeğe bekliyoruz”. Mercan ailesini ziyadesiyle sevindiren bir çağrıdır, bu. Çağrı karşısında ne yapacağını şaşırır, çok duygulanırlar. Siyah araba, Ecevit ailesinin yıllardır değişmez semti Oran’a doğru yol alırken Mercan’ın zihin süzgecinden neler geçmez ki... Herşeyden önce böylesi bir kadirşinaslığa söylenebilecek daha ne olabilir ki? ‘Sizi çok ama çok seviyoruz. Zaten bundan başka da elimizden birşey gelmiyor, inanır mı desem, acaba?’
       <br/>
       <br/>
       Mercan’ın yüreğinde çok zamanlı ve çok cevaplı sorular. Unutmamışken bir çiçek, Rahşan Hanım’a... Hasan Bey ve ailesini Oran sitesindeki evlerinde kapının önünde, Mercan’ın ‘güleç yüzlü, iyi yürekli, şefkat dolu anamız’ diye nitelendirdiği Rahşan Hanım karşılar; ‘Hoşgeldiniz’. Ve salonun birinci basamağında Başbakan Bülent Ecevit hemen ardından elini uzatır; ‘Safâlar getirdiniz’. Çok duygu yüklü bir karşılaşmadır, bu. Yıllar öncesinin Yugoslavya’sından bugüne taşınan bir serüvenin ilginç bir başlangıcı aynı zamanda.
       <br/>
       <br/>
       Yine Mercan’ın ifadesiyle ‘çaylar tavşan kanı ve Rahşan Hanımın pastalarıyla konukseverlik son derece içtendir ve gösterişsizdir’. (Bundan bir süre önce Aksiyon ekibine ilginç bir mülakat veren Rahşan Hanım yine kendi yaptığı pastaları ikram etmiş, kendi demlediği çayı kendi elleriyle sunmuştu). Ziyaretin bundan sonrası da son derece duygusal ve ince motifler taşımaktadır. ‘Karşılıklı kitaplar imzalanır. Ecevit, Mercan’ın savaş nedeniyle 60 kadar yayınlanmaya hazır elyazması kitabının yok olduğunu öğrenince derin bir iç geçirir ve çok üzüldüğünü belli eder. Çaylar bir yandan yudumlanırken Ecevit, Mercan ailesini her kelimesiyle teskin etmeye çaba gösterir, onların sonsuz acılarını bir nebze de olsa hafifletmeye gayret eder; “Herşey gönlünüzce olacak, meraklanmayın!”.
       <br/>
       <br/>
       Şiir de karşılıklıdır
       <br/>
       <br/>
       Mercan ailesi, ziyaretin sonunda Ecevit ailesine ‘kendilerini bir felaketten kurtarıp, yüzlerini güldürdükleri için, yeni ufuklar açmalarından dolayı’ teşekkür ederler. Bülent Bey ve Rahşan Hanımdan yine aynı tevazu dolu bir karşılık alırlar; “Biz ne yaptık ki...”. Ve çıkmaya hazırlanırken bir hoş sürpriz; Ecevit ve Mercan üçer dize okurlar, kendi şiirlerinden, eşlerinin karşısında. Şiir faslından sonra da Mercan’ın şu cümlesi duyulur; “Siz sevgiyi elele vererek büyüttünüz. Örnek çiftsiniz, eşsiz ve benzersiz... Buraya kadar gelmişken sevginin ne demek olduğunu keşfetmek istiyoruz...” Ecevit çiftinin karşılığı yine aynı çizgide olur; “Estağfirullah”. Ve, ‘Elele Büyüttük Sevgiyi’ isimli kendi yazdığı eserini de imzalayarak Mercan ailesine hediye eder, Başbakan Ecevit. Artık merdivenlerden inme zamanıdır. Veda edip Başbakanın evinden ayrılırken Rahşan Hanım’ın sesi duyulur, arkadan “Çocuklarınıza şefkatimi, sıcaklığımı ve dostluğumu her zaman vereceğim. Bundan emin olunuz”. Ziyaretten bir süre sonra şair Hasan Mercan bir anı—şiir kitabı yazar. Yayın yönetmenliğini Hüseyin Kılınç’ın yaptığı Orijin Yayınları arasında çıkan ‘Sevinç Uzak Bir Düştü’ isimli kitabını Ecevit ailesine ithaf eder. İlginç bir rastlantı sonucu Ecevit’in doğum gününe rastlar bu çalışma. Ve kendisine takdim edilir. Ecevit, gözyaşlarını tutamaz...
       <br/>
       <br/>
       Ecevit’in şiiri’nin ‘zamanı yok’
       <br/>
       <br/>
       Ecevit—Mercan dostluğu yaklaşık 40 yıldır sürüyor. 40 yıl boyunca çeşitli dönemlerde yazdıkları mektupların son Kosova Savaşı sırasında yakılıp yokolması Mercan ailesinin en büyük üzüntülerinden birisi. ‘Bizim için hazine değerindeki o yazışmaları maalesef kaybettik’ diyor Mercan. 1977 yılında Uluslararası Struga Şiir Şenliği’nde Halkın Ödülü’nü ve Makedonya Cumhuriyeti’nin verdiği ‘1 Mayıs’ Büyük Ödülü’nü kazanan ‘Sarı Yusuf’ adlı kitabını imzalayıp dönemin CHP lideri Bülent Ecevit’e gönderen şaire Ecevit’ten hemen cevap gelmişti; “Sayın Gülten Akın’la gönderdiğiniz ‘Sarı Yusuf’ adlı güzel şiir kitabınız ve benim için çok değer taşıyan sözleriniz dolayısıyla teşekkür ederim. Yugoslavya’da sizin gibi Türk ozan ve yazarlarının Türkiye yazınına üstün katkılarını hayranlıkla izliyorum ve bundan kıvanç duyuyorum. Başarılar, mutluluklar dileğimle sevgiler, saygılar sunuyorum. Ankara, 12 Eylül 1977”.
       <br/>
       <br/>
       Peki şair Mercan, şair—siyasetçi Bülent Ecevit’in şiirlerini nasıl değerlendiriyor? Hasan Mercan, Ecevit’in imzalayarak hediye ettiği ‘Elele Büyüttük Sevgiyi’ isimli kitabında yeralan ve eşi Rahşan Hanıma yazdığı ‘Birlikte öğrettik seninle, avcumuzda yüreği çarpan kuşa sevgiyi’ mısralarıyla başlayan şiirini değerlendirirken şunları söylüyor; “Eğer aşk(sevgi), ‘pişmanım’ demekse, eğer o ‘kırılgan ruhun aynaya bakması’ değilse, ‘bütün bir dünya’ysa, ‘yüreğin sesini dinlemek’se, o zaman değerli şairin örneklediğim bu kalıcı ve belleklerden hiçbir zaman silinmeyecek, ezberlenecek olan şiiri, Jacques Ellul’un ‘Sadece arzu konuşur, tatmin sükûttur’ savını en iyi doğrular. Ve bu kalıcı şiir, yaşadığı, yaşattığı âna vurgundur, denebilir. Dahası, vurgun olduğu ânı yaşatmaya; yani zaman ve mekanı, bir daha asla ayrıl(a)mayacakları bir biçimde buluşturmaya çalışır. Bence en doğru sav şu olabilir: Zamanı yoktur şair Bülent Ecevit’in sevgi şiirinin. Gerçekten de tüm zamanların insana, toprağa, havaya sinmiş, sesi çınlar onların şiirinde. Tabii, anlamı da”.
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13944), [web.archive.org (arşiv bağlantısı)](http://web.archive.org/web/20050302174123/http://www.aksiyon.com.tr:80/detay.php?id=13944)
