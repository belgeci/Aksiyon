# Kuşatılmış semt: Başbakanlık

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227031505im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031505im_/http://www.aksiyon.com.tr/resim/362/20.jpg" vspace="5"/>
  </p>
 </font>
 <font class="content">
  Başbakanlık binasının önündeki eylemler bölgede güvenliği  zirveye taşıdı. Bir cadde sivil trafiğe tamamen kapatıldı. Gelip geçenlere daha bir dikkat edilmeye başlandı. En fazla mağdur olan ise Ankaralı oldu...
  <br>
  </br>
 </font>
 <br/>
 <p>
  <font class="content">
   Bilenler bilir, Ankara’nın en kalabalık semti Kızılay ve Bakanlıklar semtidir. Hergün Türkiye’nin çeşitli yörelerinden binlerce insan bu bölgeye gelerek çeşitli işlerini halletmek için büyük çaba gösterirler. Bölgenin, Meclis’e giden yolların kavşağında bulunması bu ziyaretçi akınını daha bir koyulaştırır. Yargıtay Ana Binası, Emekli Sandığı Genel Müdürlüğü ve Milli Eğitim, Bayındırlık, Tarım ve Köyişleri, Adalet Bakanlığı gibi işlevsel bakanlıkların bulunduğu bölgeye damgasını vuran yapı ise eski Başbakanlık binası olarak belleklere kazınan binadır.
   <br>
    <br>
     Olan Ankaralıya oldu
     <br>
      <br/>
      Çok katlı olmadığından dolayı çevreden fazla fark edilmeyen ve adeta bölgeye kamufle olan bina, Bakanlıklardan daha fazla ziyaretçi trafiğine sahne olur, doğal olarak. Fakat son aylarda bu ziyaretçi trafiği önemli oranda azaldı/azaltıldı. Artık eskisi gibi Başbakanlık binasının önü ana baba günü değil. Artı, Başbakanlığa giden yolların da neredeyse tümü kapandı. Binanın hemen yanıbaşında uzanan ünlü Vekaletler Caddesi şimdilerde resmi araçların haricindeki araçlara kapalı. Eskisi gibi Başbakanlık binasına elinizi kolunuzu sallaya sallaya girmeniz mümkün değil, artık. Birkaç aşamalı güvenlik seti’nden geçtikten sonra binaya girebiliyorsunuz. Girdikten sonra da iş bitmiyor. Kimlik kartınızı verdiğinizde polis ‘hangi kata ve nereye?’sorusunu yöneltiyor ve ona göre yaka kartınız bu katın haricindeki bölgelere çıkmanızı engelliyor. Fakat bu çok birşey değil, bir bakıma. Netice olarak giriyorsunuz ve işinizi bitirip çıkıyorsunuz. Bu uygulamadan asıl etkilenen kesimler ise bambaşka: Ankaralının kendisi. Şehrin metropol ilçeleri konumuna gelen Sincan ve Etimesgut gibi ilçelerden sabah işlerine gelmek için toplu taşım araçlarına binen  Ankaralılar bu cadde üzerinde yolculuğuna son veriyor, buradan işlerine dağılıyor ve yine bu noktadan otobüslere binip evlerine gidiyorlardı. Önce duraklar buradan kaldırılıp yine Bakanlıklar semtinde bulunan Atatürk Bulvarı üzerine taşındı. Ancak bunun geçici olduğu besbelliydi. Aradan birkaç hafta geçtikten sonra bu geçici duraklar da kaldırıldı. Binlerce Ankaralı çalışan şimdilerde nereye gidiyor, peki? Bakanlıklara birkaç kilometre uzaklıkta bulunan noktalarda inebiliyorlar, ancak. Bu büyük bir mağduriyet gerçekten. Değişen birşey daha var; Başbakanlığa açılan yollardan geçenlerin tümüne artık şüpheyle bakılmaya başlandı. Çeşitli noktalarda nöbet tutan sivil ve resmi polisler gelip geçenleri önce uzaktan şöyle bir süzüyorlar, ardından şüphe duydukları takdirde kimlik kontrolü yapıyorlar. Hatta aynı girişi kullanan Yargıtay üyelerinin bile zaman zaman giriş çıkışlarda zorluklar yaşadığı konuşuluyor.
      <br/>
      <br/>
      Mağdur olan Ankaralılar, giriş çıkışlarda zorluk yaşayan insanlar...Tüm bunların ötesinde güvenlik güçlerinin olaylardan sonra aralarının bozulduğu bir grup var ki bu da evlere şenlik bir konu gerçekten; Başbakanlık muhabirleri...
      <br/>
      <br/>
      Gazeteciler mi yaptı?
      <br/>
      <br/>
      Özellikle Ahmet Çakmak olayından sonra Başbakanlıkta bazı güvenlik görevlileri verdikleri raporlarda üstü kapalı olarak, burada sürekli görev yapan gazetecileri itham ediyorlar. Ve güvenlik elemanlarıyla gazetecilerin arasına kara kedi giriyor, tabir caizse. Çakmak olayından sonra polislerin bir kısmı gazetecilerle 1,5 ay hiç konuşmuyorlar, psikolojik baskı uyguluyorlar. Fakat izlenen kasetlerde gazetecilerin hiçbir dahlinin bulunmadığı anlaşıldıktan sonra bu mesafe de kalkıyor. Yine Çakmak olayından sonra Başbakanlık muhabirlerinin, Başbakan Ecevit’in giriş çıkış yaptığı ana kapının yanına kadar sokulmaları yasaklanıyor. Hizbullah operasyonları sırasında gazetelerde çıkan bir haber üzerine Başbakanlık muhabirlerine ‘başka katlara çıkma yasağı’ ise o gün, bugündür uygulanıyor.
      <br/>
      <br/>
      Sebepsiz değil...
      <br/>
      <br/>
      Tabii tüm bu olanlar deyim yerindeyse ‘bacadan’ düşmedi. Bir  sebebi var: Başbakanlık önünde son zamanlarda sık yaşanan eylemler. Semti adeta ‘kuşatılmış semt’ haline getiren başlıca neden güvenlikten kaynaklanıyor. Ancak bunun da ilginç bir öyküsü bulunuyor. Öykünün ilk adımında, Başbakanlığın hemen karşısında Yargıtay’ın köşesinde Tolga Akbaş isimli bir erin kendini yakmaya çalışması var. Akbaş olaydan 9 gün sonra hayatını kaybetmişti. Tüm bu önlemlerin birinci adımını bu olay teşkil etti denilebilir. Bu olaydan hemen sonra kısmi güvenlik tedbiri olarak bölge tel örgüyle sarıldı. Ama trafik her zamanki gibi devam ediyor, bölgedeki hayat normal seyrini sürdürüyordu. Ta ki, öykünün ikinci adımına kadar.
      <br/>
      <br/>
      Güvenlikte milat; Ahmet Çakmak olayı...
      <br/>
      <br/>
      İflas eden esnaf Ahmet Çakmak’ın, Başbakanlığın önünde Başbakan Bülent Ecevit tam da kapıdan çıkarken fırlattığı yazar kasa bu konuda bir milat oluşturdu. Tarih 4 Nisan 2001’i gösteriyordu. Artık Başbakanlıkta hiçbirşey yazar kasa olayından önceki gibi olmayacaktı... Bir anda Türkiye hareketlendi, ülkenin birçok bölgesinde esnaf yürüyüşleri başladı. Esnaf örgütlerinin açıklamaları polis panzerlerinin yürüyüşleri bastırma çabalarına karıştı... Sonrasında birçok liderin bizzat arayıp partisine çağırdığı Ahmet Çakmak bir döneme damgasını vurmuştu. Çakmak daha sonra CHP’ye girme teşebbüsünde bulunmuş ama bu çaba, sonrasında akim kalmıştı. Çakmak’ın gerçekleştirdiği bu eylem, Başbakan Bülent Ecevit’in fark etmesi dileğiyle yapılan bir eylemdi. Fakat esnaf Çakmak’ın bu hareketi Bakanlıklar semtinin daha bir güvenlikli bölge ilan edilmesiyle sonuçlandı. Başbakanlık önündeki yola bir kat tel daha çekildi. Buradan gelip geçenlere daha bir dikkat edilmeye başlanıldı. Fakat hikayenin tümü bundan ibaret de değildi, kuşkusuz. Başbakanlık artık eylem yeri haline gelmiş, adeta Ankara’nın ‘Hyde Park’ı olmuştu. İsteyen gelip hükümeti ve başbakanı protesto edip, küçük bir müdahalenin ardından serbest kalıyordu. Alınan tüm önlemler, yeni eylemlerin yapılmasına engel olamıyordu. Ya öteki eylemler...Yani Başbakanlık binasını bir anda ‘flaş’ duruma getiren ve o bölgedeki güvenlik güçlerini de ‘diken üzerinde tutan’ diğer olaylar ise şu şekilde gerçekleşmişti:
      <br/>
      <br/>
      Öteki adımlar
      <br/>
      <br/>
      Üçüncü adım; Çakmak’ın eyleminin ardından, Başbakanlık binasını ‘kuşatılmış semt’ haline getiren olaylar dizisi ise özetle şu şekilde gerçekleşmişti; 7 milyarlık krediyi ödeyemeyen şoför Kazım Gemalmaz, Başbakanlık önüne tankerini bıraktı. Vekaletler Caddesi bu kez trafiğe kapatıldı.
      <br/>
      <br/>
      Dördüncü adım; Hemen sonrasında ise,  işsizlik sebebiyle bunalıma giren Coşkun Yılmaz tel örgüyü ve bariyeri aşarak Başbakanlık önündeki bahçe demirlerine kendini kelepçeledi. Bu kez yola bir kat da otomatik bariyer çekildi.
      <br/>
      <br/>
      Beşinci adım; Eylem sırası simitçideydi. Geçim sıkıntısından bunalan Manisalı çiftçi Yıldırım Cezayirli Başbakan’a simit attı. Tel örgü ve bariyerlerin dışında bu kez sivil ekipler de nöbete başladı, Başbakanlık önünde.
      <br/>
      <br/>
      Altıncı adım; Başbakanlığın önünde Bekir Çetin isimli vatandaş Vekaletler Caddesi üzerinde, üzerine benzin dökmeye çalıştı. Bu defa da cadde üzerine sabit polis noktaları eklendi.
      <br/>
      <br/>
      Yedinci ve son adım; Bu dosya hazırlanırken son bir gelişme oldu. Yanında eşi ve 3 çocuğu olduğu halde, Başbakanlık önünde kendisini gazyağı ile yakmak isteyen bir kadın, polisler tarafından engellendi. Suzan Ayıavlar adlı kadın, eşi Agit ve ikisi erkek biri kız 3 çocuğuyla birlikte saat 11:15 civarında Başbakanlık önündeki yaya ve araç trafiğine kapalı Vekaletler Caddesi’ne geldi. Suzan ve Agit Ayıavlar, “Açlıktan ölüyoruz” diye bağırdılar. Bu sırada Suzan Ayıavlar, bir şişenin içerisindeki gazyağını üzerine dökmek istedi. Caddede bulunan güvenlik görevlileri olaya müdahale ederek, şişeyi Suzan Ayıavlar’ın elinden aldılar. Görevliler, çiftin bağırmasını engellemek için de ağızlarını elleriyle kapattılar. Çift, daha sonra 3 çocuklarıyla birlikte ekip aracına bindirilerek, emniyete götürüldü.
      <br/>
      <br/>
      Yedinci ve ‘şimdilik’ son olay, bir gerçeği de ortaya koydu; ne yapılırsa yapılsın, hangi sert tedbirler alınırsa alınsın, Başbakanlık önünde eylem yapmak isteyenler yine yapıyorlardı...
      <br/>
      <br/>
      Türkiye’yi Sevenler Listesi
      <br/>
      <br/>
      Başbakanlık, ‘dışarda’ güvenliği sağlamak için bu tür tedbirler alırken öte yandan kurumun web sitesinde ilginç gelişmeler yaşanıyor. Bilindiği gibi Başbakanlığın internet sitesi daha önce hacker’ların saldırısına uğramış, bundan sonra kurum daha bir temkinli adımlar atmaya başlamıştı. Anlaşılan bu kez ‘içerde’ üstelik de sanal alemde ‘güvenlikle’ ilgili bir problem vardı. Fakat Başbakanlık bunu kısa sürede aşmasını bildi. Yeni oluşturulan site, deyim yerindeyse çağa uygun gelişmelerle dopdolu. Başbakanlığın rutin duyuruları ve bilgileri dışında ilginç bölümler de konulmuş sayfaya. Hele birisi var ki yurtdışında yaşayan vatandaşlar açısından son derece hayati bir önem taşımakta. T.C. Başbakanlığının bu hizmetinin adı; Türkiye’yi Sevenler Listesi. ‘Türkiye’yi seviyorsanız ve Türkiye ile ilgili politikalar, projeler, haberler, duyurular ve yayınlarımızdan haberdar olmak istiyorsanız Türkiye’yi sevenler listesinde yerinizi alınız’ çerçevesiyle duyurulan haber şöyle devam ediyor; “Dünyanın neresinde yaşarsanız yaşayın, hangi dili konuşursanız konuşun, Türkiye’yi seviyorsanız, “Türkiye’yi Sevenler Listesine” kaydolun. Türkiye ile ilgili politikalar, projeler, haberler, duyurular, yayınlar, forumlar ve anketlerimizden haderdar olun.”
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12391), [web.archive.org (arşiv bağlantısı)](http://web.archive.org/web/20050227031505/http://www.aksiyon.com.tr:80/detay.php?id=12391)
