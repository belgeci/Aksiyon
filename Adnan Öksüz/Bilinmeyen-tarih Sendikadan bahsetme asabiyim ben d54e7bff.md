# Sendikadan bahsetme, asabiyim ben

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160744im_/http://www.aksiyon.com.tr/resim/427/58.jpg" vspace="5"/>
  </p>
 </font>
 <font class="content">
  Malatya’da İnönü Üniversitesi bünyesinde çalışan sağlık işçileri sendikaya üye olunca kendilerini bir anda dışarıda buldular. İşçiler Ankara’da haklarını arıyor. Herşey, Türkiye Sağlık İşçileri Sendikası’nın (Sağlık—İş) bundan 4 yıl önce, Malatya Üniversitesi Turgut Özal Tıp Merkezi’ndeki sağlık işçilerinin çoğunluğunu sendikaya üye kaydetmesiyle başlar.
 </font>
 <br/>
 <p>
  <font class="content">
   Sendika, bu çerçevede yetki alıp işvereni, yani Malatya İnönü Üniversitesi’ne bağlı olarak faaliyet gösteren Turgut Özal Tıp Merkezi’ni toplu iş sözleşmesine çağırınca kıyamet kopar. Bu noktadan sonra üniversite yönetimi sendikayı by—pas etmenin yollarını aramaya koyulur.
   <br>
    <br>
     <br>
      Üniversite bir yandan toplu iş sözleşmesi çağrısına uymazken, Yüksek Hakem Kurulu’nun karara bağladığı toplu iş sözleşmesini de uygulamaz. Bu arada Ekim 1999 tarihinde işçilerin işyeri ile olan ilişkilerini de keser. İşine son verilen işçiler, aynı işyerindeki eski işlerini yapmak üzere, üç gün sonra alt—işveren olan EN—KAY şirketi tarafından işe alınır.
      <br>
       <br/>
       Ve ilginç gelişmeler bu noktadan sonra gözlenir. EN—KAY şirketi hem toplu iş sözleşmesinin muhatabı olmamak, hem de işçilerin kıdem ve ihbar tazminatlarını sahiplenmemek ve üniversitenin işçilere olan borcundan da bir şekilde kurtulmak ister. Tüm çabalar bu doğrultudadır. Malatya İnönü Üniversitesi yetkilileri, bu şirkete, Turgut Özal Tıp Merkezi’nin istediği geçici işçileri bulmak, istemediği işçilerin ise işine son vermek görevini verir.
       <br/>
       <br/>
       İlginç anlaşma
       <br/>
       <br/>
       Yapılan anlaşmaya göre işyerinde çalışan işçilerin hangi işleri yapacaklarına ilişkin görev bölümüne şirket karışmayacak, bu iş, gerçek işveren olan Turgut Özal Tıp Merkezi tarafından yerine getirilecektir. Şirket, bu işler karşılığında üniversiteden para alacaktır. Üniversite Rektörü Prof. Dr. Fatih Hilmioğlu, üniversite yönetiminin sendika sevmezliğini açıkça deklare ederek, işyerinde başlayan “sendika faaliyeti”ni önlemek için işçi alımı işinin şirkete devredildiğini açıklar. Rektör sendikanın işyerine sokulmaması için tüm yolların deneneceğini ifade eder.
       <br/>
       <br/>
       Önce gidenler
       <br/>
       <br/>
       Sendikalılaşmayı önlemek için önce üniversitedeki işyeri, sendika temsilcilerinin işine son verir; ardından sendikadan istifa etmeyi kabul etmeyen 13 işçi atılır. Üniversite, işyerinin sağlık işkoluna girmediğine ilişkin Çalışma ve Sosyal Güvenlik Bakanlığı’na başvururken, Yüksek Hakem Kurulu’nun karara bağladığı toplu iş sözleşmesini de uygulamaz. İşte bu aşamada Sağlık İş Sendikası devreye girer ve açtığı dava sonucunda işyeri sendika temsilcilerinin sendika faaliyetinden dolayı işlerine son verildiğini iş mahkemesi kabul eder. Yargıtay bu kararı onayladıktan sonra temsilciler yeniden işe alınır, boşta geçen günlerinin ücretleri kendilerine gecikme faiziyle birlikte ödenir.
       <br/>
       <br/>
       Aynı şekilde işçiler için açılan alacak davası mahkeme ve Yargıtay tarafından haklı bulunarak kabul edilir, işçilere alacakları ödenir. İşyerinin sağlık işkoluna girdiği konusunda mahkemenin verdiği karar, Yargıtay tarafından onaylanır. Bu arada üniversitenin EN—KAY şirketi ile yaptığı anlaşmanın da “muvazaa”lı olduğu Yargıtay kararı ile kesinleşir.
       <br/>
       <br/>
       Bildiğinden şaşmaz...
       <br/>
       <br/>
       Buna rağmen üniversite 2003 yılında işi yeni bir şirkete verir. Bu hukukî duruma rağmen üniversite tartışmalı uygulamayı sürdürmekte ısrarlı bir tutum sergiler. Kesinleşen Yargıtay kararı ile işveren üniversite (alt—işveren şirketle birlikte) işçilere karşı sorumlu tutulmasına karşılık, 1 Ocak 2003 tarihinden geçerli olmak üzere, işi bir başka şirkete (ZALOĞLU) verir.
       <br/>
       <br/>
       Eski şirketle 950 işçiyle yürütülen iş, yetki yeni şirkete geçtiğinde bir anda 800’e iner. “Kadrosuzluk” ve “gelir yetersizliği” bahane edilerek 150 işçiye işbaşı yaptırılmaz. İşin ilginç yanı ise işbaşı yaptırılmayan 120 işçinin tümü sendikanın üyesidir, içlerinde sendika yönetim, denetim, disiplin kurulu asil ve yedek üyeleri de bulunmaktadır.
       <br/>
       <br/>
       Üniversite, yeterli vizeli kadrosu olmadığını ileri sürerek bu işçilere işbaşı yaptırılmadığını savunmaktadır. Sendika ise bunun doğru olmadığını zira Ocak 2003 tarihine kadar aynı işlerin 950 işçi ile yürütüldüğünü savunur. Yetkilendirilen yeni şirket, işe başlatılacak işçilere “sendikadan istifa belgesi” ve “boş borç senedi” imzalama şartını ileri sürer. Bu iki şartı yerine getirmeyen işçiler de işe alınmaz.
       <br/>
       <br/>
       İşçiler arada kalır
       <br/>
       <br/>
       Hukuk savaşı devam eder. İşçiler kıdem ve ihbar tazminatlarını ödeyecek makam bulamamaktadır.
       <br/>
       <br/>
       Eski şirket, işçilerin işine son vermediğini iddia eder, yeni şirket ise işçilerin Ocak 2003 tarihinden itibaren kendi işçisi olduğunu ileri sürerek kıdem tazminatını ödemeyi sahiplenmek istemez. Bu arada işbaşı yaptırılmayan işçilerin işsizlik sigortasından yararlandırılmalarına da engel çıkarılır. İşçilerin işsizlik sigortasından yararlanabilmeleri için “iş akdini kendiliğinden feshetmediğini ispatlama yükümlülüğü” vardır.
       <br/>
       <br/>
       Zorluk burada başlar... Sicil dosyaları eski şirket olan EN—KAY’da bulunan işçiler, işten çıkarıldıklarına dair İşsizlik Sigortası Kurumu’na ibraz edilecek belge için şirkete müracaat ettiklerinde şirket, işçinin işi terk ettiğini belgeye yazdığı için, işçiler işsizlik sigortasından yararlanma haklarını kaybetmişlerdir. Turgut Özal Tıp Merkezi’nde çalışırken işlerine son verilen sendikalı sağlık işçileri geçtiğimiz günlerde Ankara’da hak arayışındaydılar. Çeşitli makamlarda temaslarda bulundular. Sonucun ne çıkacağı bilinmez. Ancak sendikanın arzu ettiği husus, üniversite yönetiminin bu yöndeki tasarrufunun Çalışma Bakanlığı müfettişlerince denetlenmesidir.
       <br/>
       <br/>
       <br/>
       TSİS GEN. BŞK. MUSTAFA BAŞOĞLU: “ANKARA BU HAKLI SESİ DUYMALI
       <br/>
       <br/>
       <br/>
       “İşçiler bu felakete sırf sendika üyesi oldukları için maruz kaldılar. İşten atılan işçilerin yüzde 75’i kirada oturmaktadır. Ailede tek kişi olarak çalışanlar vardır. İçlerinden 2’si sakattır. Önemli bir kısmı hemşire, teknik eleman ve sekreterlik görevini yapmaktadır. Ankara’ya gelen işçilerin 48’si öğrenci olmak üzere 94 çocuğu vardır. Rektör, mahkeme kararı ile ispatladığımız muvazaalı uygulamasını sürdürmektedir. Kanun dışı tutumu nedeniyle üniversite zarara sokulmaktadır. İşçileri müteahhide devretmek suretiyle sendikalılaşmayı önlemek için yaptığı işlemin objektif olmadığını ve kanuna aykırı olduğunu rektör bizzat açıklamıştır. Bir kamu kuruluşu olan üniversitenin ve onun Sayın Rektörü’nün kanun tanımaz, işçi haklarına saygı duymaz bu tavrının mutlaka önlenmesi gerekmektedir. İşçilerin 1475 sayılı kanundan doğan ve trilyonları bulan kıdem ve ihbar tazminatlarının sorumlusu belli değildir. İşçilerin İşsizlik Sigortası Kanunu’ndan yararlanması engellenmek istenmektedir. Zarara uğrayan, açlığa ve sefalete itilen işçiler ve bakmakla yükümlü oldukları aile fertleridir.”
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2383), [web.archive.org (arşiv bağlantısı)](http://web.archive.org/web/20050227160744/http://www.aksiyon.com.tr:80/detay.php?id=2383)
