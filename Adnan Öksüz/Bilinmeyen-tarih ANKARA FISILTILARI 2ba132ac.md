# ANKARA FISILTILARI

*Adnan Öksüz Bilinmeyen-tarih*

<div>
 <p>
  <font>
   Menderes’in asıl soyadı..
   <br/>
   Kürtçe isim serbest oluyor
   <br/>
   Meclis araştırmak istemiyor
   <br/>
   Safları sıklaştıralım..
   <br/>
   <br/>
   <b>
    Menderes’in asıl soyadı..
   </b>
   <br/>
   27 Mayıs 1960 İhtilalinden sonra Yassıada’da yargılanıp idama mahkum edilen ve yıllar sonra itibarı yine devlet tarafından iade edilen eski Başbakan Adnan Menderes’in asıl soyadının Menderes olmadığı anlaşıldı. 1936 yılına kadar ‘Ertekin’ soyadını taşıyan Adnan Menderes, bu yıl içinde Türk Spor Kurumu Reisi olduktan sonra ‘Ertekin’ olan soyadını Menderes olarak değiştirmiş.
   <br/>
   <b>
    Kürtçe isim serbest oluyor
   </b>
   <br/>
   Milli Güvenlik Kurulu'nun Avrupa Bİrliği'yle ilgili aldığı son radikal kararların ardından, Ankara'daki fısıltılara göre bir karar da Yargıtay aldı. Gelen bilgilere göre Yargıtay'ın en üst kademesi olan ve aldığı kararlar kesinlik arzeden Yargıtay Cezalar Genel Kurulu, özellikle Güneydoğu'da yaşanan 'isim problemine' kesin çözüm bulmuş. Ve bundan sonra bu sorunun yaşanmaması, çocuğuna Kürtçe isim koyanlara dava açılmaması için karar almış.
   <br/>
   <b>
    Meclis araştırmak istemiyor
   </b>
   <br/>
   TBMM gündeminde çoğu AKP ve SP’li vekillerin verdiği 250 Meclis Araştırma önergesi bulunuyor. Fakat, Meclis haftanın salı günlerini denetim yerine kanun çıkarmaya ayırdığı için bu önergeler bir türlü görüşülemiyor. Neler mi var, bu önergelerde? İşte birkaçı; Ahmet Özal’ın ‘8. Cumhurbaşkanı Turgut Özal’ın uğradığı suikast girişimi ile ölümü üzerindeki iddialar’. DSP’li Tufan Yazıcıoğlu’nun ‘iklim değişikliği ve sonuçları’.. Bu kadar mı? Meclis’te cevaplanmasını bekleyen 630 kadar da sözlü soru önergesi var.
   <br/>
   <b>
    Safları sıklaştıralım..
   </b>
   <br/>
   DSP Amasya Milletvekili Gönül Saray Alphan bir ilk’e imza attı ve Meclis Camii’nde cuma namazı kıldı. Biz de Alphan’ın hemen önündeydik. Olayı dışardan gören basın mensuplarının ‘içerden’ atladıkları bir haber vardı; Cami İmamı Mustafa Aygün Cuma namazının farzına başlarken ‘safları sık ve düzgün tutalım’ dediğinde önden birçok göz DSP’li milletvekiline çevrildi. Acaba, Gönül hanım, öteki DSP milletvekili Gaffar Yakın’a yanaşacak mıydı? Ama hayır öyle olmadı. Eşi, Türk Silahlı Kuvvetlerinde halen muvazzaf binbaşı olan Gönül hanım başında, siyah ağırlıklı oyalı yazmayla birlikte farzı başladığı şekilde bitirdi ve camiden çıktı.
   <br/>
   <br/>
  </font>
 </p>
 <p>
  <font>
   (Bu yazı 109 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17), [web.archive.org (arşiv bağlantısı)](http://web.archive.org/web/20050301174128/http://www.aksiyon.com.tr:80/yazdir.php?id=17)
