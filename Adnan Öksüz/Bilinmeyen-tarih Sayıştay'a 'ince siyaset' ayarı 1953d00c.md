# Sayıştay’a ‘ince siyaset’ ayarı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227161125im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161125im_/http://www.aksiyon.com.tr/resim/352/30.jpg" vspace="5"/>
  </p>
 </font>
 <font class="content">
  Milletvekillerinin büyük çoğunluğunun saha çalışması denilen seçim bölgelerine dağıldığı ve halkla yüzyüze geldikleri siyasetin ölü olarak adlandırıldığı dönem yavaş yavaş biterken DYP, DSP ve MHP’de belirli bir hareketlilik başlıyor.
 </font>
 <br/>
 <p>
  <font class="content">
   Ama bunların da ötesinde Ankara’da çok önemli sayılan ve direkt Meclis’le ilgili bir seçim var; Sayıştay Başkanlığı seçimleri. Mevcut Sayıştay Başkanı Prof. Dr. Kamil Mutluer’in başkanlığı 65 yaşını doldurduğundan dolayı sona erecek ve başkanı yine Meclis seçecek. Mutluer, Başkent Üniversitesi Rektör Yardımcısı ve aynı üniversitenin Hukuk Fakültesi Dekanlığını birlikte yürütürken 29 Nisan 1998’de Sayıştay Başkanlığı’na TBMM Genel Kurulu’nca gizli oyla seçilmişti. İşte, Mutluer’in emekli olmasıyla münhal olacak Sayıştay Başkanlığı seçimi  dolayısıyla Başkent Ankara’da gizliden gizliye, ince ayarlı soğuk bir savaş yaşanıyor denilebilir.
   <br>
    <br>
     Önemli bir kurum
     <br>
      <br>
       Sayıştay esasen Başkent bürokrasisinde önemli bir kurum. 1863’ten bu yana görevlerini eksiksiz yerine getirmekle tanınıyor. O günden beri tamı tamına 32 tane başkanla tanışmış kurum. Günlük tartışmalar arasında ismi çok fazla geçmemesine karşılık devlet yapısı içinde vazgeçilmeyecek bir yere sahip. Siyasi iktidarlar genellikle bu kurumla iyi ilişkiler içinde bulunmak isterler. Bu isteğin makul gerekçeleri de yok değil; Sayıştay, bulunduğu konumla ilgili dikkat çekici bir başkanlık. Kıta Avrupası ve özellikle Fransa modelinden esinlenilerek kurulan Sayıştay,  kurulsal şekilde organize edilmiş ve yargı yetkisi ile donatılmış  sayıştay örneklerinden biri. Sayıştay’ın “hesap mahkemesi” olarak nitelendirilmesi bu kurulsal yapılanmaya ve yargı yetkisine işaret ediyor. Bağımsızlık sayıştayların vazgeçilmez ilkelerinden birisi olarak kabul edilirken Türk Sayıştayı bu açıdan bugüne dek iyi bir sınav verdi. Görev çerçevesi Anayasada düzenlenen Türk Sayıştayı, denetimin planlanması, uygulanması ve sonuca bağlanması faaliyetlerini mevzuat çerçevesinde, herhangi bir organın müdahalesi olmaksızın yürütüyor. Ayrıntılı denetim usul ve esaslarını örgüt yasası çerçevesinde doğrudan belirlemek de yine bu kurumun görevleri arasında. Bütçesi, yürütme organının müdahalesi bulunmaksızın doğrudan Türkiye Büyük Millet Meclisi’ne sunuluyor. Birinci Başkan, Sayıştay Bütçesi’nin ita amiridir. Sayıştay birinci başkanı yedi yıllık bir dönem için, Sayıştay üyeleri ise herhangi bir süre kaydı olmaksızın Türkiye Büyük Millet Meclisi tarafından seçilmekte, denetçiler de Sayıştay tarafından açılan yarışma sınavındaki başarı derecelerine göre işe alınıyorlar. Sayıştay Birinci Başkan ve üyelerinin azlolunamamaları ve kendileri istemediği müddetçe 65 yaşından önce emekliye sevk edilemeyişleri kurumun Batı standartlarındaki özelliklerinden bir diğeri olarak ifade ediliyor. Meslek mensuplarına yargıçlar için öngörülen teminatın tanınması da çalışma rahatlığını sağlayan bir diğer faktör.
       <br/>
       <br/>
       Herkes başkan olamıyor
       <br/>
       <br/>
       Sayıştay işlevi açısından Ankara’da önemli bir kurum. Bu ‘önem’e katalizör vazifesini üstlenen husus ise kuşkusuz kurumun birinci başkanının nitelikleri. Öyle herkes Sayıştay Başkanlığına aday olamıyor. Sayıştay Başkanının en az dört yıllık yüksek öğrenimini bitirmesi ve şu niteliklerden en az birini taşıması gerekiyor; *Sayıştay Daire Başkanlığı veya üyeliğinde, *Bakanlık, Müsteşarlık, Müsteşar Yardımcılığı ve Valilikte, *Genel ve Katma Bütçeli dairelerin veya diğer kamu kurumlarının Genel Müdürlük veya Başkanlık görevlerinde, *Bakanlıkların teftiş kurulları ile Maliye ve Gümrük Bakanlığı Hesap Uzmanları Kurulu Başkanlıklarında, *Yüksek Öğretim Kurumlarında hukuk, iktisat, işletme, muhasebe, maliye ve kamu yönetimi profesörlüklerinde bulunmuş olmak. Sayıştay Birinci Başkanı ve üyeleri kanunda yazılı bu niteliklere sahip isteklilerden, Ön Seçim Geçici Komisyonu’nca belirlenecek iki aday arasından TBMM Genel Kurulu tarafından gizli oyla seçiliyor. Birinci Başkan seçilebilmek için TBMM üye tam sayısının dörtte birinin bir fazlasından az olmamak kaydıyla ilk oylamada mevcudun salt çoğunluğunun oyu aranır. İlk oylamada sonuç alınamadığı zaman, ikinci oylamada en fazla oyu alan aday seçilmiş olur.
       <br/>
       <br/>
       Birinci başkanın görev süresi yedi yıl olarak belirlenmiş. Görev süresi biten yeniden seçilme şansına sahip. Yeniden seçilemeyen ya da seçime girmeyen başkanın görev süresi yeni başkan göreve başlayıncaya dek devam eder. Görevi sona eren birinci başkan, kadro şartı aranmaksızın Sayıştay üyesi olarak görev alabilir.
       <br/>
       <br/>
       Sayıştay birinci başkanı ve üyeleri, TBMM Başkanının önerisi üzerine, TBMM üye tamsayısının beşte üç çoğunluğunun gizli oyu ile görevden alınabilir.
       <br/>
       <br/>
       Kulisler...kulisler...
       <br/>
       <br/>
       İşte bu makam için bugünlerde Ankara oldukça hareketli günler geçiriyor. Özellikle iktidar partileri ANAP, DSP ve MHP’deki hareketlilik göze çarpıyor. Her parti kendine yakın bir ismin Sayıştay Başkanı olması için kolları sıvamış bulunuyor. Kulis çalışmalarında ise ilk atak DSP’den geldi. DSP’nin güçlü ismi, Başbakan Yardımcısı Hüsamettin Özkan, yıllardır birlikte çalıştıkları, sağ kolu konumunda bulunan Başbakanlık Müsteşarı Ahmet Şağar’ı, Sayıştay Başkanı yapmak için girişimlerine başladı bile. Şağar ilk etapta Hüsamettin beyle istişare ederek Sayıştay Başkanlığına aday olduğunu açıkladı. Şağar’ın Başbakanlık Müsteşarlığı gibi kritik bir göreve devam ederken, Sayıştay Başkanlığına aday olması bazı soru işaretlerini de gündeme getirdi; acaba Hüsamettin Özkan, Başbakanlık Müsteşarlığı makamı için bir başka ismi mi düşünüyordu? Bu şimdilik bilinmiyor. Ancak, Özkan’ın, Şağar kulislerinin netice vermesi için öncelikle MHP ve ANAP’ı ikna etmesi gerekiyor. Çünkü salt DSP oyları bunun için yeterli değil. Uzlaşma olması şart. Aynen Radyo Televizyon Üst Kurulu üyeliği seçimlerinde yaşananlarda olduğu gibi... Kanunu değiştirilen ama Çankaya’dan bir daha görüşülmesi için TBMM’ye iade edilen RTÜK üyeliği seçimlerinde çeşitli partilerden güçlü isimler aday olarak gösterilmişlerdi. Aday olarak gösterilen Merkez Valisi Recep Yazıcıoğlu ile ANAP eski Milletvekili Esat Bütün de favoriler arasındaydı. Fakat seçim günü DSP ile MHP yaptıkları ortak çalışmada hiç de şans tanınmayan Bozkurt Zakir Avşar (MHP) ile Nuri Kayış(DSP)’ı seçtirmeyi başarmışlardı. Hatta, merhum olan Arif Özkök (DYP) dahi bu anlaşma neticesinde favori isimlerden çok oy alarak RTÜK üyesi olmuşlardı. Bu isimler arasından, Sabah Gazetesi eski Parlamento Muhabiri Nuri Kayış daha sonra kurumun başkanlığına getirildi. Bu görevini halihazırda sürdürüyor. Aynı durumun Sayıştay Başkanlığı seçimlerinde de yaşanması bekleniyor. Ama iktidarın diğer partilerinin de kendilerine göre bir hesabı var. Örneğin toplam 29 adaydan Ahmet Şağar’ın dışındakilerden birisi de Biltekin Özdemir. Eski Maliye Bakanlığı Müsteşarı olan Özdemir, RTÜK üyeliği, milletvekilliği,  Meclis Plan ve Bütçe Komisyonu Başkanlığı ve son olarak ise Bankacılık Düzenleme ve Denetleme Kurulu’nda (BDDK) üye olarak görev almıştı. ANAP’ın Özdemir için ağırlığını koyması bekleniyor. Bunun dışındaki isimlerden bir diğeri ise Prof. Aziz Akgül. Öğretim üyeliği dışında Sanayi Bakanlığına bağlı KOSGEB Başkanlığını bir süre yürüten Akgül hoca buradan ayrıldıktan sonra özel çalışmaya başladı. Akgül bir vakfın başkanlığını da sürdürüyor. Aziz Akgül için koalisyonun MHP kanadının kulis yaptığı gelen haberler arasında.
       <br/>
       <br/>
       Meclis 17 Eylül’de açılıp anayasa değişikliği önerilerini görüşmeye başlayacak. Önemli gündem maddelerinden birisi de görüldüğü gibi Sayıştay Başkanlığı seçimi. Bakalım ipi kim göğüsleyecek?
       <br/>
       <br/>
       e mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12884), [web.archive.org (arşiv bağlantısı)](http://web.archive.org/web/20050227161125/http://www.aksiyon.com.tr:80/detay.php?id=12884)
