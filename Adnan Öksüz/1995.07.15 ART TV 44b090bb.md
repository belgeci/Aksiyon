# ART TV

*Adnan Öksüz 1995.07.15*

<div>
 <p>
  <font>
   Meclis Milli Eğitim Komisyonu’nda yeni üniversiteler kurulmasıyla ilgili kanun teklifleri görüşülüyordu. Çok önemli olmadığı sürece özel televizyonlar genellikle Meclis ihtisas komisyonlarındaki çalışmalara ilgi göstermezler. Ama bu kez böyle olmadı.
   <br/>
   <br/>
   Devlet televizyonları ve bazı ulusal bazda yayın yapan özel televizyonların yanısıra komisyonun bir ilginç konuğu daha vardı; ART TV. Önce kimse birşey anlamadı. Herkes birbirine sormaya başladı, kimin TV’si diye... Bazı komplo teorisyenleri ‘Acaba MIT’ten mi?’ diye de sordular hatta. Durum daha sonra anlaşıldı. Komisyon yetkilisi ve üyesi DYP Milletvekili Halil Demir’in memleketi Aksaray’dan gelmişti bu TV.  Kısa adı ART olan  Aksaray Radyo Televizyon. Demir’in tüm konuşmalarını banda çeken kameranın bu görüntüleri muhtemel bir erken seçimde Demir lehinde kullanılacak. Biliyorsunuz milletvekilleri açısından bölgelerindeki  ileşitim araçlarıyla ilişkileri çok önemli. Devlet Bakanı Nafiz Kurt’u müşkül duruma düşüren de memleketi Bafra’daki bir özel TV’ye söyledikleri değil miydi?..
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 121 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21565), [web.archive.org (arşiv bağlantısı)](http://web.archive.org/web/20060422175733/http://www.aksiyon.com.tr:80/yazdir.php?id=21565)
