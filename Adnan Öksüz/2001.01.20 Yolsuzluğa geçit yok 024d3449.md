# Yolsuzluğa geçit yok

*Adnan Öksüz 2001.01.20*

<div>
 <p class="spot">
  Son operayonda düğmeye  kimlerin, nasıl bastıkları  çok önemsiz bir ayrıntı.  Devletin, en yukarıdan  aşağısına kadar üzerinde  konsensüs sağladığı nokta  'vurgunların ve  yolsuzlukların üzerine  hiçbir engel tanımadan  gitmek'
 </p>
 <p class="metin">
 </p>
 <img border="0" src="/web/20010421081325im_/http://www.aksiyon.com.tr/2001/320/resimler/Yolsuz.jpg"/>
 <p class="metin">
  Son 15 gün, gündemi günü gününe takip etmesi gereken bizleri bile oldukça sıkıntıya soktu. Türkiye'de gündem o kadar sık değişti ki, birbirleriyle igili gibi görünen maddeler bile esasen başlı başına konular olarak karşımıza çıkıyor. Beyaz Enerji Operasyonu, bu operasyonu DGM'nin işaretiyle askerlerin yapması, ardından 'düğme' tartışmaları, sonrasında da ANAP—asker arasındaki gerginlik...
 </p>
 <p class="metin">
  Bütün bunlar hangi anlama geliyor?
 </p>
 <p class="metin">
  Bir kere ANAP Genel Başkanı Mesut Yılmaz cephesinde tam anlamıyla bir kafa karışıklığı yaşanıyor. 28 Şubat sürecinde, askerlerin de desteğiyle Başbakanlık koltuğuna oturan Yılmaz, bu süreçte 'süreç ağırlıklı' verdiği demeçlerle dikkatleri çekmişti. Başbakanlıktan 'Türkbank Yolsuzluğu' gerekçesiyle verilen Meclis gensorusuyla düşürüldükten sonra da bir süre bu anlamda ortalıklarda gözükmedi. 1999 Nisan seçimleri bu anlamda bir milad oluşturdu ANAP lideri için. ANAP'ın oyları biraz da 28 Şubat sürecinde izlediği politika sebebiyle hayli düşmüştü. Seçimlerin ardından bir yorumunda Yılmaz da bunu —kerhen de olsa— kabullenmiş ve 'süreçte izlenilen çizginin netice olarak partinin aleyhine geliştiğini' ifade etmişti. 'Avrupa Birliği'nin yolu Diyarbakır'dan geçer' lafını, seçimler sonrasında dile getirdiğinde bir kez daha dikkatleri üzerine çekmişti, ANAP lideri. Bundan sonraki değerlendirmeleri, özellikle Meclis Grup konuşmaları 'özgürlükler, insan hakları' motifleriyle süslüydü. Genel bir çerçeve çiziyor, konuşma metinlerini hazırlayan yakın kurmayları da bu çerçevede hazırlık yapıyorlardı. Çalışma arkadaşları da bundan etkilenmişler, gittikleri yerlerde bu türden konuşmalar yapmaya başlamışlardı. Bir keresinde Turizm Bakanı Erkan Mumcu, İstanbul Üniversitesi'nin açılış töreninde 'askerlere' göndermede bulununca Hüsamettin Özkan'la birlikte Mesut Yılmaz, Genelkurmay'a gidip 'düzeltme' ihtiyacını hissetmişlerdi. 1999 seçimleri sonrasında bu düzeltmeler birkaç kez yaşandı. Son olarak, ANAP Genel Başkanı 'Askerler gelirse yolsuzluk daha çok olur, çünkü o zaman karanlık olur' mealindeki konuşması, Genelkurmay'ın sert cevabıyla karşılaşınca bunu düzeltmek de Meclis Grup Başkan Vekili Beyhan Aslan'a düşmüş, Aslan 'Saddam kastediliyor burada' demişti. Ancak, kamuoyunda bu çok da inandırıcı bulunmamış, soru işaretlerine sebep olmuştu. Yılmaz bir kere daha, açıklamasının ardından ortalıkta 'flu' bir görüntü bırakarak geri çekilmişti.
 </p>
 <p class="metin">
  Tüm bunlar ne anlama geliyordu? Açık olan, ANAP lideri her zamankinden biraz daha fazlaca yıpratılmak isteniyordu. Gelişmelerin nasıl bir siyasi anlam kazandığını anlamak için ise Refahyol'un hemen ardından hatta o dönem başlayan merkez sağda yeniden yapılanma girişimlerine bakmak gerekiyor. Anayasa Mahkemesi tarafından kapatılan Refah Partisi ile koalisyon yaptıktan sonra bir anlamda iktidardan/güçten uzak tutulan, bir bakıma izole edilen DYP Genel Başkanı Tansu Çiller ve günümüzdeki süreçte epeyce yara aldığı ifade edilen Mesut Yılmaz'ın merkez sağdaki olası bir yapılanma karşısında en büyük engeli oluşturdukları çeşitli dönemlerde dile getirilmişti. Hatta Meclis'te haklarındaki soruşturmaların 'komisyonlar' aşamasında dosyaların nihai olarak karşılıklı rafa kaldırılmasının ardından yine aynı senaryolar yeniden gündeme getirilmiş, hatta 'birisinin gitmesi ötekine bağlı' yorumları güç kazanmıştı.
 </p>
 <p class="metin">
  Yılmaz ve Çiller 'lebensraum' denilen politik hayat sahasını pek kimselere kaptırmak niyetinde değillerdi. MHP'nin geçtiğimiz haftalarda 'Biz de artık merkez partisiyiz' türünden açıklamaları işte bu sebeple bu liderler tarafından sert tepkiyle karşılanmıştı. ANAP ve DYP liderleri, kendi 'hayat alanlarını' kimselere kaptırmayadursunlar, tabanın gittikçe eridiği, her iki partide memnun olanların sayısının memnun olmayanlara göre her geçen gün biraz daha düştüğü gözlerden kaçmıyordu. Kısa süre öncelerde bu iki partinin Türkiye genelinde oy oranları yüzde 50'lere ulaşırken, yakın zamanda yapılan kamuoyu anketlerinde, iki partinin oylarında ciddi bir düşüşün yaşandığı ve yüzde 20'leri zar zor yakaladığı görülmekteydi. Kısacası bir zamanların vazgeçilmez iki merkez sağ partisi SOS veriyor, tehlike çanları çalıyordu. Bu tablo karşısında iki liderin izledikleri politikalar ise 'yeniden yapılandırmacıların işini kolaylaştıracak' ipuçları vermekten başka bir şeye yaramıyordu.
 </p>
 <p class="metin">
  Merkez sağda taze bir oluşumu meydana getirmek için düğmeye basanlar, konjonktürü de yedeklerine almak istemişlerdi. Hatta son dönemde asıl/başat faktörün bu olduğunu söylemek mümkündü; yolsuzluk ve usülsüzlüklerle sonuna kadar mücadele. 28 Şubat sürecindeki 'irtica' ağırlıklı argümanlar, son bir senedir yerini 'ekonomik' endişelere bırakmış, dünyadaki genel değerlendirmelere paralel olarak Türkiye'deki genel karar vericiler de bu yönde adım atmaya başlamışlardı. Son iki senedir ağırlıklı olarak gündeme gelen ve temelde Türkiye'deki kesimler arasındaki gelir dağılımı uçurumunun gittikçe arttığını, bunun mutlak ve mutlak düzeltilmesi gerektiğini, aksi takdirde 'önümüzdeki yirmi yıl içinde başka bir Türkiye'nin oluşacağı' fikrini temel alan bu düşünce tarzı, geniş kesimlerin bir anda ilgi odağına girdi. Çeşitli odalar, odaklar, sivil toplum kuruluşları, TÜSİAD, sendikalar vb. 'öteki Türkiye'deki çarpıklığa el atılmaması durumunda bunun sorumlusunun herkes olacağı' fikrinde birleştiler. Burada önemli bir adım da Genelkurmay'dan geldi. Genelkurmay Başkanı Org. Hüseyin Kıvrıkoğlu, TSK geleneğinde çok fazla olmamasına karşılık bir sivil toplum kuruluşunun (Yolsuzlukla Mücadele Derneği) üyelerini makamında kabul ederek resmen bu alanda start verdi, yolsuzluk ve usulsüzlüklerin üzerine gidilmesi gerektiğinin altını çizdi. Net mesajlar verdi.
 </p>
 <p class="metin">
  Org. Kıvrıkoğlu bu açıklamayı yaparken, öte yandan Türk Silahlı Kuvvetleri bünyesinde çok önemli bir adımı da birlikte atıyordu; bilhassa Bankalar Operasyonunda adı batık bankalar ve holding bünyelerinde aldıkları yönetim kurulu üyelikleriyle anılan bazı emekli paşalar sebebiyle zor duruma düşen Genelkurmay bundan böyle emekli paşaların bu görevleri kabul etmemesi için çözümler üretiyordu. Kıvrıkoğlu, emekli paşalar için iyi koruması, bazı sosyal imkanları olan konutlar tesis edilmesi ve paşaların mümkün olduğunca Ankara dışına çıkmamaları, onların rahat bir şekilde Başkent'te yaşamalarına yönelik çalışmalar yaptırıyordu. Burada tek amaç, yolsuzluk ve usülsüzlük olabilecek kombinezonların içinden TSK ismini çekip çıkarmaktı. Genelkurmay'ın bu ve benzeri atakları devlette de bu refleksi geliştirdi; Hizbullah ve Umut operasyonlarının ardından, Ahmet Necdet Sezer'in cumhurbaşkanlığı için Meclis'te yemin ettiği 17 Mayıs tarihinden 10 gün sonra, 27 Mayıs 2000 tarihinde 'Paraşüt Operasyonuyla' başlayan ve en son 'Beyaz Enerji' operasyonu ile süren bu refleks devam edeceğe benziyor. Son operayonda düğmeye kimlerin, nasıl bastıkları çok önemsiz bir ayrıntı. Devletin, en yukarıdan aşağısına kadar konsensüs ettiği nokta 'vurgunların ve yolsuzlukların üzerine hiçbir engel tanımadan gitmek'. Bu sebeple, bu operasyonlarda bir kabine üyesinin, genel müdürün, siyasinin isimlerinin önplana çıkarılmaları da aynı derecede hatalı olur. İsimlerden ziyade devlette 'makam/makamların' öne çıktığı bir konjonktürle karşı karşıyayız.
 </p>
 <p class="metin">
  'Öteki Türkiye'yi iyileştirme amacına matuf ve  yoksullaşmanın, yolsuzlaşmanın önüne geçmeyi amaçlayan bu operasyonların, somut birtakım sonuçları elbette olacak. Belki, Mavi Akım Projesi'nin bugüne kadar kamuoyuna yansımayan 'güvenlik' ve 'birim fiyatlandırma' konuları da yoğun olarak gündeme gelecek.
 </p>
 <p class="metin">
  Ancak asıl önemlisi 'lebensraum'da yaşanacak. Tartışma bu geçişin nasıl yaşanacağı noktasında düğümleniyor.
 </p>
 <p class="metin">
  Sancılı mı, sancısız mı?
 </p>
 <br/>
 <center>
  <a class="anaorta" href="http://web.archive.org/web/20010421081325/mailto:a.oksuz@aksiyon.com.tr">
   a.oksuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/politika/1.htm), [web.archive.org (arşiv bağlantısı)](http://web.archive.org/web/20010421081325/http://www.aksiyon.com.tr:80/2001/320/politika/1.htm)
