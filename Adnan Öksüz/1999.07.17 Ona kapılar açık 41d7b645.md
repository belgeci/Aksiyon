# Ona kapılar açık

*Adnan Öksüz 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hemen her liderin çevresinde kendileriyle rahat konuşabilen, kolay iletişim kurabilen; kısacası yıldızları barışan bir kurmay heyet vardır.
  </font>
 </div>
 <div id="newsText">
  <font class="detail-text">
   Birçok milletvekili sırada bekler ve bazan uzun süre randevu beklerken bu isimler günün hemen her saatinde liderlerinin kapılarını tıklatıp, söyleyeceklerini söyleyip sessizce çıkar huzurlardan. Rahmetli Turgut Özal'ın başbakan olduğu dönemlerde merhum Adnan Kahveci'nin böyle bir özelliği bulunurdu. Kapılar sonuna kadar açıktı ona. Yine bir dönem şimdi siyasi yasaklı duruma düşen Hasan Celal Güzel'in de böyle bir konumu vardı Özal'ın yanında. Aynı şekilde şimdi Köşk'te Başdanışman sıfatıyla duran Ekrem Ceyhun'un da Süleyman Demirel nezdinde böyle bir önemi vardır. Erkan Mumcu'nun Mesut Yılmaz, Analitik Grubu'ndan Şükrü Karaca'nın Tansu Çiller, Kenan Tanrıkulu'nun Devlet Bahçeli, Hüsamettin Özkan'ın başka bir şekliyle Bülent Ecevit'in yanında benzer özellikleri var. Fazilet Partisi Genel Başkanı Recai Kutan'ın yanında da Amasya Milletvekili Akif Gülle...
   <br/>
   <br/>
   Tayyib'in ısrarı ile...
   <br/>
   <br/>
   MEB'de eğitimci iken İstanbul Büyükşehir Belediyesi Başkanı R. Tayyip Erdoğan'ın ısrarlı tutumu üzerine Büyükşehir'de Personel Daire Başkanı olan ve ardından Refahyol Hükümeti döneminde Başbakanlık Personel Genel Müdür Yardımcılığı vazifesini üstlenen Akif Gülle'nin, Recai Kutan'a yakın olarak çalışması bu dönem sonrasına rastlıyor. Necmettin Erbakan'ın siyasi yasaklı olmasından sonra Kutan'ın FP Genel Başkanlığı'na getirilmesinin ardından bir grup arkadaşı ile birlikte Akif Gülle, Kutan'ın özel kurmay heyetinin içinde yeraldı. Özellikle basınla ilişkilerde aralarında Erbay Kücet, Ahmet Karademir ve Necati Sungur'un da bulunduğu bu heyet çok etkili olur. Kutan, insani ilişkilerinde son derece medeni ve dikkatli olan bu genci, Akif Gülle'yi yakın izlemeye alır. Gülle, her aldığı görevi büyük bir itina ve titizlikle yerine getirmesini bilir. Gülle, Kutan'ın büyük güvenini kazanmıştır artık.
   <br/>
   <br/>
   Son seçimlerde Amasya'dan liste başı olan ve milletvekili olarak parlamenter sıfatını kazanan Akif Gülle bütün bunlara karşılık daha mütevazı bir çizgi izliyor. Fazla ön plana çıkmak istemiyor. Hatta öyle ki hâlâ milletvekili lojmanlarına bile taşınmış değil. Aksiyon ekibini de bir sabah kahvaltısında ağırladığı Demetevler'deki mütevazı evinde oturuyor.
   <br/>
   <br/>
   Kutan'ın en yakınlarında bulunan ve gelecek vaad eden listenin başlarında yeralan Gülle'nin hayat çizgisi, üslubu ve fikirleri de hayli ilginç. TBMM'de çok az konuşuyor ama konuştuğu zaman mutlaka ses getiriyor. Kulislerde nadir gözüküyor; genellikle perde gerisinde. Aksiyon'a çeşitli konulara ilişkin görüşlerini aktaran Gülle, partisinin 18 Nisan 1999 seçimlerinde başarı gösterememisinin 'kendilerinden ve dışardan kaynaklanan' faktörlerle ilgili olduğunu belirtiyor.
   <br/>
   <br/>
   Kutan nasıl bir lider?
   <br/>
   <br/>
   Peki, son zamanlarda parti platformlarında yapılan yenilikçileraksaçlılar tartışması neydi? Eskiden partide bir kişinin söyledikleri mutlak emir olarak telakki edilirken şimdi gerçek manada seçim var mıydı? "Partide genç ihtiyar ayrımının olduğuna dair söylentileri ben çok yersiz ve gereksiz buluyorum. Göreve gelen arkadaşlar zaten parti içinde demokratik bir şekilde arkadaşların oylarıyla seçiliyorlar. Bu göreve gelen arkadaşlar parti içerisinde yüzde ellinin üzerinde oy alarak seçilmişlerdir. Bizim genel başkan da sık sık söylüyor. Recai Bey ak saçlı ama daha ziyade gençlerin temayülü olan ve saydığı, abi diye bağrına bastığı birisidir" diyor, Amasya Milletvekili Akif Gülle.
   <br/>
   <br/>
   Akif Gülle'nin Recai Kutan'la ilişkileri uzun yıllar öncesine dayanıyor. Kurucuları arasında şimdi MHP Meclis Grup Başkanvekili İsmail Köse, BBP'li Hasan Çağlayan ve eski ANAP Malatya Milletvekili Bülent Çaparoğlu'nun bulunduğu Temel Hak ve Hürriyetler Derneği'nde Recai Kutan'la birlikte faaliyette bulunmuş, Gülle. 1990'lı yıllarda alanında çok önemli bir işlev üstlenmiş bu dernek. Gülle'nin, Kutan'a bakış açısına gelince; "İnsanların ne kadar sevildiğini teraziye koyup tartmak mümkün değil. Bizim burada açıkça söyleyebileceğimiz şudur ki genel başkanımız Recai beydir. Ve arkadaşlarımız tarafından gerçekten seviliyor" diyor ve Kutan'ın kendine has bir yönetim tarzı olduğunu, kendini öne çıkarma değil de kollektif düşünceyi öne çıkarma mantığının ağır bastığını ifade ediyor, Amasya FP Milletvekili. Gülle, liderinin çok önemli bir özelliğini de 'ekip çalışmasına verdiği önemi anlatarak' belirtiyor. "Recai beyin benden ziyade biz merkezli bir çalışma ruhu var" diyor. Entellektüel, devlet ve halk adamlığı niteliklerinin Kutan'ı başka bir yere oturttuğunu da özellikle belirtiyor. Ve Kutan'ın 'kolay ulaşılabilirliğinin' kendisine olan sempatiyi daha da artırdığına işaret ediyor.
   <br/>
   <br/>
   Parti kapamak çözüm değil...
   <br/>
   <br/>
   Parti kapatmanın hoş birşey olmadığına inanıyor, Gülle. FP hakkında açılan kapatma davasıyla ilgili olarak da özel bir gündemlerinin bulunmadığını,  konuyu hukukçuların takip ettiğini, bu konunun parti toplantılarında öncelikli gündem maddesi olmadığını anlatıyor ve partilerin sadece halk tarafından açılıp kapatılması gerektiğini söylüyor.
   <br/>
   <br/>
   Akif Gülle, Fethullah Gülen'le ilgili olarak son ortaya çıkarılan kaset ve raporlar dolayısıyla bir kez daha ağırlıklı olarak gündeme gelen Milli Güvenlik Kurulu'na sunulduğu iddia edilen raporlarla ilgili ne düşünüyordu; "MGK ve Genelkurmay Başkanlığı malum bunu reddetti. MGK'da konuşulan konuların zaten gizli kalması icab eder. Eğer böyle bir rapor varsa, gerçekten bunu yazanların, Türk toplumunu rahatsız edenlerin cezalandırılması lazım."
   <br/>
   <br/>
   Dört çocuk babası 41 yaşındaki Gülle, Samsun Yüksek İslam Enstitüsü mezunu. "Amasya elmasını kestiğinizde ortasından yıldız çıkar" diyor ve Amasyalılar'ın siyasete de böyle "yıldız" katkısında bulunduklarını iddia ediyor. Tabii Gülle'nin hedefi de böyle bir "yıldız" olmak...
   <br/>
   <br/>
   E mail:
   <a class="__cf_email__" data-cfemail="e584818b848ba5848e968c9c8a8bcb868a88cb9197" href="/web/20141112064155/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4740), [web.archive.org (arşiv bağlantısı)](http://web.archive.org/web/20141112064155/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4740)
