# Bordo Bereliler...

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226214414im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214414im_/http://www.aksiyon.com.tr/resim/338/24.jpg" vspace="5"/>
  </p>
 </font>
 <font class="content">
  Varlıkları, 12 Eylül öncesinde, Başbakan Bülent Ecevit’in bir açıklamasıyla ortaya çıktı. Ecevit ‘kendisinden ödenek istenilince böyle bir teşekkülden haberdar olduğu’ bilgisini o dönem açıklamıştı.
 </font>
 <br/>
 <p>
  <font class="content">
   Eski adıyla Özel Harp Dairesi, ülkenin düşman tarafından işgal edilmesi halinde, mukavemet teşkilatları kurmak, gayri nizami harp yöntemleri ile düşmanı bertaraf edebilmek için ABD’nin desteği ile kurulmuş bir teşkilat. ABD desteği ile Avrupa’da kurulan diğer benzer teşkilatları da dikkate alınca, bunun o yıllarda Sovyetlerin ve komünizmin yayılmasına karşı bir önlem olduğu anlaşılıyor. Türkiye’de ilk olarak 1952 yılında “Seferberlik Tetkik Kurulu” adıyla kurulan bu teşkilat, daha sonra “Özel Harp Dairesi” ve son olarak da “Özel Kuvvetler Komutanlığı” adını aldı.
   <br>
    <br>
     ÖKK, geçtiğimiz hafta ağırlıklı olarak gündeme geldi. Ankara’ya gelmek üzere Diyarbakır’dan kalktıktan sonra Malatya Akçadağ yakınlarında düşen ve 34 Türk Silahlı Kuvvetleri mensubundan kurtulanın olmadığı kazada şehit olanların bir bölümü de ÖKK’ya mensup askerlerdi. Peki, bu askerler nasıl yetiştirilirler, ne yaparlardı?
     <br>
      <br>
       Seçkin birlikler
       <br/>
       <br/>
       Özel Kuvvetler, TSK’nın en seçkin birliği olarak biliniyor. Ordunun en zor ve en tehlikeli görevlerini üstleniyorlar. PKK’nın bir numaralı ismi Abdullah Öcalan ve önde gelen isimlerinden Şemdin Sakık’ı yurtdışında takip edip yakalayarak Türkiye’ye getiren ve PKK’ya büyük darbeler vuran ÖKK, bugüne kadar sayısız kez Genelkurmay Başkanlığı tarafından madalya ve takdirnamelerle ödüllendirildi. Görevlerinin gizliliği ve önemi gereği basından uzak tutulan Özel Kuvvetler’e, ‘gönüllü’ adaylar seçiliyor. Ön testten geçirilen subay ve astsubaylar 2.5 yıl süren ve insan gücünün en üst sınırlarını zorlayan bir eğitime tabi tutuluyorlar. Sualtı taarruz, paraşütle atlama, sızma, suikast, sabotaj, komando, yakın dövüş, istihkam, atış, istihbarat başta olmak üzere en zor askeri branşlarda eğitilen adayların performansı yakından izleniyor. Ve eğitimi tamamlamayı başaranlar dört dörtlük bir asker haline geliyor. Ancak, Özel Kuvvetler’de kalmayı başaran personel için eğitim bitmiyor... Timler sürekli eğitimlerini tazeliyor. Bu süreç içinde görevi yerine getirmekte en küçük bir zorluk gösteren yine eleniyor.
       <br/>
       <br/>
       Genelkurmay Başkanı’nı da koruyorlar
       <br/>
       <br/>
       ÖKK’nın inanması güç eğitim yöntemleri var. Örneğin bir kişi canlı hedefi kendi elleriyle, vücudunun yanında bitişik tutarken, diğer personel eğilerek ve bacaklarının arasından bu hedef tahtasını kurşun yağmuruna tutuyor. Bu atış sırasında en küçük dikkatsizliğin, kendi silah arkadaşının canına malolacağı gerçeği bile, eğitimlerin akıl almaz boyutunu ortaya koyuyor. Bu birliklerin en önemli görevlerinden biri, Genelkurmay Başkanı’nı korumak.
       <br/>
       <br/>
       En büyük darbe PKK’ya
       <br/>
       <br/>
       ÖKK, bu görevi yapan yabancı ülke birlikleri içinde de rekorlara imza attı. PKK ile çatışmaların en şiddetli olduğu dönemlerde, bazı timler 3 aydan fazla, en zor doğa koşullarında teröristleri takip edip etkisiz hale getirdiler. Diğer ülkelerdeki özel kuvvet birlikleri senaryolar ve yapay hedefler üzerinde eğitimlerini sürdürürken, Türkiye’deki özel kuvvetler, teröristlerle sıcak çatışmalara girerek aldıkları eğitimlerin, harbe hazırlık seviyesini test ediyorlar. Kurulma aşamasında bir tabur büyüklüğünde oluşturulan Özel Kuvvetler, üstlendiği görevleri eksiksiz yerine getirince sürekli büyütülerek tümen seviyesine getirildi.
       <br/>
       <br/>
       Gölbaşı’nda büyük karargâh
       <br/>
       <br/>
       ÖKK’ya böyle bir misyon yüklenince, devlet de bu Komutanlığa karşı yükümlülüklerini daha özenli yerine getirmeye başladı. Misal mi? ÖKK için Ankara Gölbaşı’nda, en son teknoloji ile donatılan bir yeraltı eğitim karargâhının inşası sürüyor. 6 futbol sahası büyüklüğündeki araziye kurulan eğitim merkezinde olimpik yüzme havuzları yapılıyor, çetin arazi koşulları oluşturuluyor. Bu yeraltı merkezi, ÖKK’nın çeşitli illerde bulunan eğitim birliklerini bir araya toplayacak ve eğitimler daha etkin hale getirilecek. ÖKK’nın, asker gücünün yanısıra, ülke çapına yayılmış olan ve “Beyaz Kuvvetler” diye bilinen sivil unsurları da bulunuyor. Bunlar muhtelif meslek gruplarında kimseler.
       <br/>
       <br/>
       MİT’den daha gizliler...
       <br/>
       <br/>
       Günümüzde, daha çok rütbeli görevlilerden oluşan bu teşkilatta erat sayısı oldukça az. ÖKK’da görev alanlar, yarı asker, yarı istihbaratçı gibi yetiştiriliyorlar. Gayri nizami harp kurslarında, “Gizli haberleşme, gizli faaliyetlere giriş ve fert, gizli faaliyetlerde emniyet, maske, kimlik tesbiti, gizli harekat tekniği, mülakat ve sorgulama, gizli buluşmalar, takip ve takipten kurtulma, doküman inceleme ve sahte döküman, gizli yazı - zarf açma, gizli girme - arama - dinleme, fotoğrafçılık, istihbarat ve istihbarata karşı koyma (İKK)” gibi istihbarat alanını ilgilendiren dersler, kursların büyük bölümünü kapsıyor.
       <br/>
       <br/>
       Ayrıca, “gayri nizami harbe giriş ve tarihi, gayri nizami harbin hukuki yapısı ve mevzuatı, gayri nizami harpte tanıma - teşhis, bölge etüdü, keşif, dikiz ve göz keşfi, hedef analizi, tahrip, gayri nizami harbin genel teşkilatlanması, gayri nizami harbin planlanması ve uygulanması, gayri nizami harp harekatı, mukavemet harekatı, yeraltı teşkilatı ve yeraltı harekatı, gerilla teşkilatı ve gerilla harekatı, kurtarma - kaçırma teşkilatı ve kurtarma - kaçırma harekatı, özel kuvvetler teşkilatı ve özel kuvvetler harekatı, yardımcı kuvvetler ve yardımcı unsurlar, psikolojik harekat, gayri nizami harpte personel faaliyetleri, liderlik, sabotaj, muhabere, lojistik, gizli depolama, karadan ikmal, gizli hava harekatı, gizli deniz harekatı, iç güvenlik harekatı değerlendirmesi, hayatı idame, ilk yardım” gibi özel konularda da yetiştiriliyorlar. Kursların büyük bir bölümü tatbiki olarak uygulanıyor, takriben 800 saatlik kursun 250 saati tatbikatla geçiyor. ÖKK mensupları, emekli de olsalar, teşkilatla ilişkilerini kesmiyorlar. Keza burada er olarak görevlerini yapanlar da. Ayrıca, ÖKK’nın “Beyaz Kuvvetlerini” oluşturan ve bir hayli geniş bir kadro olan sivil unsurları da, hem MİT’in ve polisin, hem de jandarmanın elemanlarına kıyasla ketum kişiler. Halk arasında “Gladio”, “Kontr Gerilla” gibi isimlerle de tanınan ve son yıllarda özellikle bazı eski mensuplarının karıştığı olaylar sebebiyle Türkiye’de en çok bahsedilen örgütler arasında bulunan ÖKK’nın, Kıbrıs’ta ve PKK ile mücadelede çok büyük hizmetler verdiği de biliniyor.
       <br/>
       <br/>
       e mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13000), [web.archive.org (arşiv bağlantısı)](http://web.archive.org/web/20050226214414/http://www.aksiyon.com.tr:80/detay.php?id=13000)
