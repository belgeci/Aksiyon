# ANKARA FISILTILARI (395)

*Adnan Öksüz Bilinmeyen-tarih*

<div>
 <p>
  <font>
   Şeytanla mücadele birimi
   <br/>
   <br/>
   Türkiye’nin gündeminde uzun süredir mevcut olan ve aileleri, okul yöneticilerini kara kara düşündüren satanizm akımı, nihayet devlet çapında ele alınıyor. Gelen fısıltılara göre başta Milli Güvenlik Kurulu(MGK) olmak üzere Milli İstihbarat Teşkilatı (MİT), Emniyet Genel Müdürlüğü ve Diyanet İşleri Başkanlığı bu sapkın akımla nasıl mücadele edilmesi gerektiğinin üzerinde çalışıyorlar. Bu faaliyetlere okul yöneticileri de katılacak.
   <br/>
   <br/>
   Başdanışmanın derdi
   <br/>
   <br/>
   Ahmet Vefik Alp, yıllardır şehir planlaması üzerine çalışan bir isim. Bugünlerde en büyük sıkıntısı, görüşlerini başdanışmanlığını yaptığı Dr. Devlet Bahçeli’ye anlatamamak. Bilindiği gibi İstanbul Boğazı’na 3. köprü üzerine yoğun tartışmalar var. Ulaştırma Bakanı Oktay Vural raylı tüpgeçit, Bayındırlık Bakanı A.Kadir Akcan’sa sadece köprü istiyor. Buna karşılık yüksek mimar Alp, raylı ve kara taşımacılığının yapılacağı tüpgeçit istiyor. Alp, geçtiğimiz günlerde Ankara’ya gelip Bahçeli ile görüştü, dertlerini anlattı ama şimdilik değişen bir şey yok.
   <br/>
   <br/>
   DSP’de hesaplar seçime kaldı
   <br/>
   <br/>
   DSP’de ‘Ecevit’siz yolumuza devam edelim’ diyen 9 milletvekili umulduğu gibi parti disiplin kuruluna gitmeyecek. Çünkü 9 milletvekilinin partiden gitmesi durumunda MHP vekil üstünlüğünü ele geçirecek. DSP üst yönetimi bunun yerine seçimi bekleyecek ve başta Ertuğrul Kumcuoğlu, Uluç Gürkan olmak üzere öteki isyankâr vekilleri listelere büyük ihtimalle almayacak.
   <br/>
   <br/>
   Bahçeli’nin günlüğü
   <br/>
   <br/>
   MHP lideri ve Başbakan Yardımcısı Dr. Devlet Bahçeli çalışma günlerinde ‘sessizliği’ ile bilinir. Şatafatlı karşılamalardan hoşlanmaz, sadeliğe önem verir. Fakat bunlardan öte bir özelliği daha var; mesaisinin önemli bir bölümünü parti genel merkezinde geçirmesi. Bahçeli, hafta içi hemen her gün Başbakanlık’tan saat 18:00 sularında ayrılarak genel merkez binasına geliyor ve günün öteki saatlerini buradaki temaslarıyla geçiriyor. Bahçeli bu özelliğiyle ‘Hükümette görevi varken, parti genel merkezine en çok gelen genel başkan’ sıfatını taşıyor.
   <br/>
   <br/>
  </font>
 </p>
 <p>
  <font>
   (Bu yazı 130 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1462), [web.archive.org (arşiv bağlantısı)](http://web.archive.org/web/20050301160436/http://www.aksiyon.com.tr:80/yazdir.php?id=1462)
