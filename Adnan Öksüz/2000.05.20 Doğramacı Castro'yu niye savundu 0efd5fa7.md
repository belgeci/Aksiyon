# Doğramacı Castro'yu niye savundu?

*Adnan Öksüz 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin efsane isimlerinden, Yüksek Öğretim Kurumu(YÖK) eski Başkanı İhsan Doğramacı'nın, bundan yıllarca önce, dönemin/halen ünlü komünistlerinden Küba lideri Fidel Castro'ya yardım için seferber olduğunu öğrenseydiniz, inanır mıydınız? Bu soruya birçoklarının cevabı 'kesinlikle hayır' olacaktır, kuşkusuz.
  </font>
 </div>
 <div id="newsText">
  <font class="detail-text">
   Bangkok'un esrarı
   <br/>
   <br/>
   Yıl 1962... Yer, resmi adı Krung Thep olan Tayland'ın Başkenti Bangkok. Menam Irmağı'nın Siyam Körfezi'ne aktığı yerin yakınlarında, kollarının birinin sol kıyısında uzanan, Tayland'ın dış ticaretinin yaklaşık olarak dörtte üçünü karşılayan bir şehir. Ülkenin önemli bir sanayi merkezi. Pirinç işleme merkezlerinden tutun da, bıçkı tezgahları, kağıt, sabun fabrikaları, besin sanayii ile ülke endüstrisini sırtında taşıyor adeta.
   <br/>
   <br/>
   Adını, 16871688'de bölgeyi işgal eden Fransızlar tarafından inşa edilen Thonburi kalesi karşısında küçük bir askeri birliğin savunduğu bir köyden alan Bangkok, olağanüstü bir güne hazırlanmaktadır. Hemen her yıl bir ülkede toplanmak suretiyle üye ülkelerin muhtelif meselelerini tartışarak çeşitli yardım konularını ele alan ve özellikle geri kalmış ve az gelişmiş ülke çocuklarının ve ailelerinin durumlarını ağırlıklı olarak işleyen çoğunlukla da sözkonusu ülkelerde doğum kontrolünü teşvik etmesiyle önplana çıkan  uluslararası kuruluş UNICEF bir toplantısını bu şehirde yapmaya hazırlanıyordu.
   <br/>
   <br/>
   Türkiye'den ise ilginç bir isim iştirak ediyordu toplantıya, Dışişleri Bakanlığı adına Prof. Dr. İhsan Doğramacı. Yanlış okumadınız; Bakanlık Prof. Doğramacı'dan Türkiye adına toplantıya iştirak etmesini istemiş, Doğramacı da heyetin başkanlığını yapmayı kabul etmişti.
   <br/>
   <br/>
   Prof. Doğramacı ve sınırlı sayıdan oluşan Türk Dışişleri heyeti açısından herşey iyi gidiyordu.
   <br/>
   <br/>
   Doğramacı'dan Castro'ya farklı yaklaşım
   <br/>
   <br/>
   Ancak toplantı sırasında verilen bir önerge ortalığı karıştırmıştı. Önergeye göre UNICEF'e ait 6 jeep, dönemin katı komünist ülkelerinden Küba'daki çocukların durumlarını araştırmak için bu ülkenin emrine verilecekti. Önerge toplantının gerçekleştirildiği salona bomba gibi düşmüştü. Önce salonu buz gibi bir hava kapladı. Dönem, NATO ile Varşova Paktlarının kıyasıya ve acımasızca rekabet ettiği ve birinin 'evet' dediğine öbürünün kesinlikle 'no' dediği bir dönemdi. İki blok arasındaki psikolojik savaş zirvedeydi. Böyle hassas bir dönemde Castro'nun Küba'sına yardım da nereden çıkmıştı? Böyle birşey gerçekleşebilir miydi? Başta Amerika Birleşik Devletleri olmak üzere birçok ülke heyeti teklife peşinen karşı çıktı.
   <br/>
   <br/>
   Biri hariç...
   <br/>
   <br/>
   Türkiye adına toplantıya katılan Prof. İhsan Doğramacı, UNİCEF'e ait jeeplerin, purolarıyla ünlü Küba'nın Castro'sunun hizmetine verilmesini ve bu ülke çocukları için hizmet vermesini istedi. Toplantı salonunun ortasına ikinci bir bomba daha düşmüştü. Kimse, bir Türk temsilciden böyle bir destek beklemiyordu. Amerika ve Avrupa ülkelerinin temsilcileri kendi aralarında önce bir kulis faaliyeti gerçekleştirdiler. Mr. Doğramacı, bu fikrinden vazgeçmeliydi. Doğramacı, ülke temsilcilerinin fikirlerini dinledi, notlar aldı, ancak fikrinden vazgeçmemişti.
   <br/>
   <br/>
   Doğramacı'yı ikna edemiyorlar
   <br/>
   <br/>
   Toplantıya ara verildi, bu arada ülkeler arasında diplomatik temaslar başlamış, Türk Dışişlerine duyulan rahatsızlık bir şekilde iletilmişti.
   <br/>
   <br/>
   Prof. Doğramacı ile birlikte heyete dahil olan ve Doğramacı'nın UNICEF toplantısıyla ilgili müşavirliğini yapan Bangkok Büyükelçiliği Başkatibi C. Yüksel Söylemez, dönemin genç diplomatlarındandı. O da kendi üslubu içinde, 'niçin Küba'ya böyle bir dönemde yardımcı olunamayacağını 'diplomatik bir dille' ifade etmişti, Doğramacı'ya.  Söylemez'in Doğramacı'ya söylediği en önemli nokta 'dönemin şartları içinde Castro'ya yardıma onay vermeleri halinde belli ülkelerce dışlanacakları ve bunun son derece hatalı bir eylem olacağı' yönündeydi.
   <br/>
   <br/>
   Doğramacı, Türk Dışişlerinin kendisine tahsis ettiği müşavirini de dinlemiş ancak yine ikna olmamıştı. Müşavir Söylemez, ısrar edince de Doğramacı "Sen görüşlerini bana ilettin, dinledim seni. Ancak unutma ki bu heyetin başkanı benim. Nihai kararı ben veririm' diyecekti. Müşaviri, başkanını ikna edememişti... Doğramacı ise kendi üslubu içinde 'Böyle bir yardımın yalnız ve sadece insani amaçlarla desteklenmesi gerektiğini, bunun politik oyunlarla engellenmesinin büyük bir hata olacağını dile getiriyordu.
   <br/>
   <br/>
   Toplantı, 'Doğramacı'yı ikna turları'nın ardından sona erer ve  Türk heyeti de ülkeye döner. Castro'ya yardım konusu boşlukta kalmış ancak aksi bir karar da alınamamıştı. Konu tam olarak netleşmemişti. Heyetlerin kendi ülkelerine dönmelerinin ardından, bir Amerikan heyeti, dönemin Dışişleri Genel Sekreteri (şimdiki karşılığı Dışişleri Müsteşarlığı) Büyükelçi Fuat Bayramoğlu'nu ziyaret ederek, gelişmelerden ve Mr. Doğramacı'nın UNİCEF toplantısındaki tutumundan duydukları rahatsızlığı dile getirir. Doğramacı'dan beklemedikleri bir tavır gördüklerini iletirler, Genel Sekreter'e.
   <br/>
   <br/>
   Demirel'in de kapısını çalan adam
   <br/>
   <br/>
   Kimdi Fuat Bayramoğlu? 13 Mart 1973'te yapılan cumhurbaşkanlığı üçüncü tur oylamasında Gürler'in seçilemeyeceği anlaşılınca başka bir  formül derhal devreye sokulmuştu; Sunay'ın görev süresi uzatılacaktı. Tam bir gün sonra 14 Mart sabahı, Demirel'in Güniz Sokak'taki evine gelen bir isim bu talebi Demirel'e iletti. Bu isim, 1962 yılında, Amerikalıların Doğramacı konusunda yardım istemek için gittikleri o dönem Cumhurbaşkanlığı Genel Sekreteri olan Büyükelçi Fuat Bayramoğlu idi. Bayramoğlu, hem komutanların bu konudaki taleplerini iletmiş hem de Sunay'ın şartlarını dile getirmişti, Süleyman Bey'e. Neyse... Bayramoğlu, meseleyi inceleyeceğini ileterek Amerikalılara yardım vaadinde bulunur. Büyükelçi Fuat Bayramoğlu, öncelikle Doğramacı ile birlikte Bangkok'ta bulunan Yüksel Söylemez'i dinler. Ve hemen ardından da Doğramacı Dışişleri Bakanlığı'na davet edilir. Daveti alan Doğramacı, Dışişlerine geldiğinde, Bayramoğlu'nu hayli 'dolu' bulur. Genel Sekreter Bayramoğlu, Bangkok'ta takındığı tutum dolayısıyla Doğramacı'yı öncelikle dinler ve Amerikalıların hassasiyetini anlatır. Hemen ardından da Doğramacı'ya nihai talebini iletir; "Sayın Doğramacı lütfen bu kararınızı tashih ediniz, Türkiye olarak zor durumda kalma ihtimalimiz çok güçlü, bize yardımcı olunuz".
   <br/>
   <br/>
   Doğramacı 'tamamen insani amaçlarla Castro'ya yardım edilmesi gerektiğini düşünerek bu ülkenin emrine birkaç jeep verilmesi gerektiğini' söylemişti ama konu ülkeler arası mini bir krize yolaçmıştı. İşte tam da bu noktada durdu, Hocabey.
   <br/>
   <br/>
   Ve... Doğramacı, her zamanki yakından tanıyanların ifade ettikleri kadarıyla çok zeki, manevra kabiliyeti fevkalade high olan gibi burada da kıvrak zekasını gösterir ve Türk Dışişleri Bakanlığı Genel Sekreteri'ne müthiş bir teklif yapar; "Pekala, ben, görüşlerim sebebiyle ülkeler arasında herhangi bir anlaşmazlık çıkmasını arzu etmem. Benim savunduğum nokta tamamen insani amaçlı bir tutumdu. Çocuklar dünyanın hangi ülkesinde olurlarsa olsunlar buna Küba da dahildir zor durumdalarsa yardımcı olunmalıdır. Yalnız bunu şu şekilde yapabilir miyiz; benim olumsuz görüşümü ileten mektubun tarihi lütfen, Amerikalıların sizi ziyaret ettikleri tarihten öncesine atılsın, bu görüşümün Amerikalıların ziyaretiyle paralel tutulmasını istemiyorum..."
   <br/>
   <br/>
   Hocabey, yine Hocabey'liğini yapmıştı...
   <br/>
   <br/>
   Halen koşuyor...
   <br/>
   <br/>
   Yıllar önce Doğramacı'ya müşavirlik yapan ve o günün şartlarında karşısında yeralan Büyükelçi Yüksel Söylemez, Hocabey'in bu tutumunun 'esasen evrensel görüşler olduğunu' şimdilerde dile getiriyor. Söylemez, yakında piyasaya çıkacak olan ve dışişleri koridorlarını konu edinen anılarında bu konuyu da ayrıntılarıyla anlatıyor.
   <br/>
   <br/>
   Hocabey'le bugüne kadar tanışanlar ve birlikte çalışma fırsatını yakalayanlar, bugünlerde onunla ilgili anılarını yazma uğraşı içindeler.
   <br/>
   <br/>
   O ise koşusuna devam ediyor. Ülkemizin yaş standartlarının çok üzerinde, 85 yaşında olmasına karşılık ara vermeden koşuyor...
   <br/>
   <br/>
   Email: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6181-dogramaci-castroyu-niye-savundu.html), [web.archive.org (arşiv bağlantısı)](http://web.archive.org/web/20131016092238/http://www.aksiyon.com.tr:80/aksiyon/haber-6181-dogramaci-castroyu-niye-savundu.html)
