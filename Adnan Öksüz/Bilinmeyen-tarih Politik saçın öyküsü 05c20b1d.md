# “Politik saç”ın öyküsü

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227093403im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093403im_/http://www.aksiyon.com.tr/resim/358/24.jpg" vspace="5"/>
  </p>
 </font>
 <font class="content">
  Koalisyonun ANAP kanadından önemli bir isim, Eyüp Aşık geçtiğimiz günlerde partisinden istifa ederek, bu yasama döneminin başında Meclis’te anamuhalefet görevini üstlenen DYP’ye geçti.
 </font>
 <br/>
 <p>
  <font class="content">
   Aşık, ANAP’ta önemli bir isimdi; herşeyden önce başından beri yine kendisi gibi Karadeniz kökenli olan Genel Başkan ve Başbakan Yardımcısı A. Mesut Yılmaz’a yakın çalışıyordu. Yılmaz’ın ‘sırdaşı’ olarak biliniyordu. 21. Dönem’le birlikte 5 dönemdir Meclis’te parlamenterlik yapan Aşık, kritik dönemlerde devlet bakanlığı görevlerinde de bulundu. Ama bunların da ötesinde ANAP’ın son büyük kongresinde, Mesut Yılmaz’ın karşısında genel başkan adayı oldu. Partisiyle ve tabanla bu derece yakın ilişkiler içerisindeyken Aşık, bir gün ani bir kararla partisinden istifa etti. Birkaç gün sonra da DYP saflarına katıldı.
   <br>
    <br>
     ABD gezisi etkili oldu
     <br>
      <br>
       Partisiyle özdeşleşmiş ve genel başkanı Mesut Yılmaz’la mahrem konuların dahi istişarelerinde bulunabilecek kadar yakın olan Ayüp Aşık’ın ANAP’tan ipleri koparmasında uzun soluklu ABD gezisinin etkili olduğu söylenebilir. Aşık’ın ABD’ye ‘Bir süredir süren Mehmet Eymür–Mesut Yılmaz arasındaki tartışmalara nokta koymak ve bir uzlaşı sağlamak için gittiği’ yolunda yorumlar da yapılmıştı. Dil kursuna giden Eyüp Aşık fırsattan istifade önemli bir dış ülke deneyimi de kazanmıştı. Aşık, ABD’ye gitmişken görüntüsünü de değiştirmeye karar verdi ve bu çerçevede bıyıklarını kesti, rejim yaparak belli bir oranda kilo verdi. Aşık birşey daha yaptı; son dönemlerin popüler uygulamalarından birini gerçekleştirdi, saç ektirdi. Aşık ABD dönüşü önce bunu açıklamak istemedi ancak saçlar uzamaya başlayınca gerçek de ortaya çıktı. Aşık’ın ABD gezisinin faturası ise hayli kabarıktı. Parlamenter sıfatıyla bu ülkeye giden eski devlet bakanının ‘yolluk meselesi’ TBMM Başkanlık Divanı’nda tartışmalara sebep olmuştu.
       <br/>
       <br/>
       Divan’daki ilginç tartışma
       <br/>
       <br/>
       Tartışmalar, Meclis’ten ücretsiz izinli olarak ABD’ye dil öğrenme ve görgü kurallarını artırmak için giden Eyüp Aşık’ın yolluğunun ödenip ödenmemesi noktasında düğümleniyordu. Tartışma şu şekilde gelişti; Divan’ın başkanlığını yürüten Meclis Başkanı MHP’li Ömer İzgi, Amerika’dan yeni dönen ANAP Trabzon Milletvekili Eyüp Aşık’ın yaklaşık 4 aylık milletvekili yolluk ücretinin ödenmesi için Başkanlık Divanı’ndan ‘onay’ istiyordu. Ancak Başkanlık Divanı üyelerinin yarısından çoğu bu talebe karşı çıktı. Edinilen bilgilere göre bu talebi sadece ANAP’lı iki Başkanlık Divanı üyesi benimsedi. Hatta ANAP’lı üyelerin dışındaki bazı üyeler bu paranın ödenmemesi gerektiğini, zira ‘Aşık’ın ABD’de saç ektirmeye gittiğini, bu ödemenin yapılması halinde kendilerinin zor durumda kalabileceklerini’ dile getirdiler. Olay kapanmış, Aşık’a ABD’de bulunduğu dört aylık yolluk ücretinin ödenmemesi en azından ilke olarak kabul edilmişti. Ancak, bir süre sonra Başkanlık Divanı üyelerinden birisi bunu merak edip yetkililere sordu. Divan üyesinin yetkililerden aldığı cevap kendisini şok etmişti; “Efendim o parayı biz ödedik.” Meclis Başkanı İzgi, bir formülünü bulmuş, 4 aylık yolluk ücreti Eyüp Aşık’a muhalefete rağmen ödenmişti. Bu haberi alan Meclis Başkanlık Divanı üyesinin yorumu da ilginçti; “Meclis Başkanı biliyorsunuz, kılpayı başkanlık seçimini kazandı. Kimin sayesinde kazandığını da biliyorsunuz. Başka birşey söylemeye gerek var mı?”
       <br/>
       <br/>
       Yılmaz eleştirmişti
       <br/>
       <br/>
       Aşık’ın ABD gezisinin bir boyutu da Divan üyesinin de yukarıda dile getirdiği gibi Meclis Başkanlığı seçimlerine ilişkin olanıydı. ANAP’ın TBMM Başkan adayı olan Murat Beşeskioğlu seçimi MHP’li Ömer İzgi’nin karşısında sadece iki oyla kaybetmişti. Bu sırada ABD’de bulunan ANAP’lı Eyüp Aşık ile Burhan Kara seçimlere yetişemediler ve bu yönüyle ‘seçim kaybettiren parlamenterler’ olarak kayıtlara geçtiler. Bu durum, seçimden bir hafta sonra toplanan ANAP MKYK toplantısında da espri konusu olmuş, Yılmaz toplantıyı “Toplantıda herkes var mı? Amerikalılar eksik, dil kursunda olan var, hastalar var” sözleriyle açmıştı. MKYK üyeleri aynı toplantıda, Eyüp Aşık ile Burhan Kara’yı oylamaya katılmadıkları için eleştirmişlerdi. Ancak Aşık ve Kara için herhangi bir disiplin yolu düşünülmedi.
       <br/>
       <br/>
       Çakıcı meselesi
       <br/>
       <br/>
       Anavatan Partisi’nde önemli görevlerde bulunan Eyüp Aşık’la ilgili önemli spekülasyon konularından birisi de Çakıcı meselesi idi. Aşık’ın, Fransa’da tutuklandıktan sonra Türkiye’ye getirilen ve Kartal Cezaevi’nde tutuklu bulunan Alaattin Çakıcı’ya, ABD’de kendisine yönelik operasyonu telefonla haber verdiği öne sürüldü ve bu iddialardan sonra görevinden istifa etti.
       <br/>
       <br/>
       İstanbul DGM’de ‘Cürüm işlemek amacıyla oluşturulan teşekkül üyelerine yardım ve yataklık etmek’ suçundan hakim karşısına çıkan Aşık, Çakıcı’nın konuşma süresince kendisine yardımcı olunduğunu teyit ettirmeye çalıştığını belirtmişti.
       <br/>
       <br/>
       Aşık, “İddianamede de belirtildiği gibi, kasette çeşitli ekleme ve çıkarmalar var. Bu çıkarılan bölümlerde de Mesut Yılmaz ve çocukları tehdit ediliyordu. Karısını, en yakın arkadaşını öldüren Mesut Yılmaz’ın oğlunu da öldürebilirdi. Ben de öyle bir endişe vardı” sözleriyle o dönem kendisini savunmuştu.
       <br/>
       <br/>
       Ancak Aşık Çakıcı ile konuştuğunu hiçbir zaman gizleme ihtiyacını hissetmedi. “Yalnızca Çakıcı ile değil, başka insanlarla, Sabancı suikastı, Susurluk olayı gibi başka olaylarla ilgili görüşmeler de yaptım” sözleri de kendisine ait. Aşık bakanlıktan istifası ile ilgili olarak da şunları kaydetmişti; “Ben Çakıcı, ‘Hükümet düşecek, Eyüp Aşık istifa edecek’ dediği için istifa etmedim. Çakıcı kafadan çatlak bir adam. Bu konu ortaya çıkınca dokunulmazlığın kaldırılmasının öncüsü olan birine yakışmaz dedim ve istifa ettim.” Aşık, Çakıcı ile yaptığı telefon görüşmesinde, arayan kişinin kendisi olmadığının da altını çizmişti.
       <br/>
       <br/>
       Aşık, Çakıcı’nın daha önce bazı vasıtalarla kendisine haber göndererek, Başbakan Mesut Yılmaz’ın, öldürülmesi için Mehmet Eymür ve bazı emniyet görevlilerini peşinden gönderdiğini ve bunun intikamını almak istediğini söylediğini anlattıktan sonra Çakıcı’nın, Yılmaz’dan ve kendisinden intikam almak için bu kasetleri yaydığını ifade etmişti. Çakıcı ile 4 kez görüştüğünü, her defasında da kendisinin aranıldığını söyleyen Aşık, Mahkeme Başkanı Sedat Karagül’ün, “Neden çetelerle uğraşıyorsunuz. Özel bir zevkiniz mi var?” şeklindeki sorusunu, “1990’da insan hakları komisyonu başkanıydım. Milletvekilinin kanunsuz işleri bulup çıkarması görevidir. Yeşil’i gündeme getirmiştim” diye cevaplamıştı.
       <br/>
       <br/>
       Değişimin tılsımı
       <br/>
       <br/>
       Eyüp Aşık’ın yıllardan beri politika yaptığı ANAP’tan istifa edip, yine yıllardır kıyasıya eleştirdiği DYP’ye geçmesi kimileri tarafından ‘siyasetin dibe vurması’ şeklinde değerlendirilip eleştirilmişti. DYP’ye geçtiği gün yapılan Meclis Grup toplantısına yaklaşık 40 DYP milletvekilinin katılmaması ise manidardı. DYP milletvekilleri herhalde, Eyüp Aşık’ın partileri hakkında bugüne kadar sarfettiği sözleri hatırlayarak böyle bir protesto yoluna gitmişlerdi. Ancak bu DYP lideri açısından o kadar da önemli değildi. Aynı doğrultuda eleştirilen DYP lideri Tansu Çiller de kendisini ‘ben de artık değiştim’ sözleriyle savunmuştu. ‘Değişim’ ne olsa son dönemlerin en tılsımlı sözcüğü olmuştu, politika koridorlarında...
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12768), [web.archive.org (arşiv bağlantısı)](http://web.archive.org/web/20050227093403/http://www.aksiyon.com.tr:80/detay.php?id=12768)
