# Mektubun anlattığı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227030553im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030553im_/http://www.aksiyon.com.tr/resim/373/30.jpg" vspace="5"/>
  </p>
 </font>
 <font class="content">
  Mesut Yılmaz, Oktay Ekşi’ye ‘Oktaycığım..’  diye hitap etti mi? AK  Parti gibi partiler  hakkında alınan Anayasa Mahkemesi  kararlarından önce bazı  kurumlar, zemin  hazırlamak amacıyla  karar mı alıyorlar? Hepsi bu mektupların satır aralarında...
 </font>
 <br/>
 <p>
  <font class="content">
   Çalışanlarına bir baba gibi davranıyor. Yanında çalıştırdığı 20 kadar personelin nefes almasından bile haberinin olmasını istiyor. Ancak bu özelliğinin ‘geçmişte Süleyman Demirel’in yanında çalışmasıyla’ bir ilgisi bulunmuyor. Baba olmasının yanında o 40 yıllık sendikacı ve bunun tamamını kurucusu olduğu sendikanın başkanı olarak geçirdi. Bugüne kadar —rakipli tek kongre olan— 1’i olağanüstü, 16 seçimli kongre geçirdi ve hepsinden zaferle çıktı. Bunun yanısıra en büyük özelliklerinden birisi hamiyetperverliği... Ankara’da ve Türkiye’nin çeşitli bölgelerinde birçok ihtiyaçlıya el uzatmasıyla biliniyor. İyi bir tartışmacı ve müzakereci. Dahası eski milletvekili, eski Köşk Başdanışmanı...’
   <br>
    <br>
     Tam bir mektup tutkunu
     <br>
      <br>
       Sözünü ettiğimiz kişi Sağlık—İş Sendikası Genel Başkanı Mustafa Başoğlu. Ama Başoğlu’nun en az bunlar kadar önemli bir özelliği daha var; mektuplar... Başoğlu için ‘tam bir mektup tutkunu’ demek abartılı olmaz. Nerede bir eksik görürse, kim kendine göre yanlış bir şey söylerse, yazarsa sarılıyor kaleme ve ‘uyarılarını ilgili kişiye iletiyor’. Televizyon kanallarında yayınlanan programlarda kim ne söylemiş, nasıl söylemiş hepsini tek tek not alıyor ve ertesi günü sarılıyor telefona ve son basın müşaviri Sultan Kara’ya ‘Yaz sultan hanım’ demeye başlıyor. Mektupları yazdırmak için zaman ve mekan gözetmiyor; bazen yolda, bazen evde, çoğunlukla da Anıttepe’de bulunan sendikanın genel merkezinde... ‘Yaz Sultan hanım, yaz..’ Yazdırdığı mektupların tümünü irticalen (hazırlıksız) yazdırıyor, Başoğlu.
       <br/>
       <br/>
       Bugüne kadar yüzlerce mektup yazmış çeşitli makam ve kişilere. Hepsinin ortak özelliği ise ‘hiçbir mektubunda hakarete varacak sözler sarfetmemesi, mümkün olduğunca kibar bir dille istenilenin anlatılması.’ Başkan’ın, mektupları yazarken en büyük motivasyonu ise —kendi deyimiyle— ‘yıllardan beri içinde taşıdığı ve biran için bile kaybetmediği mücadele gücü.’ “Gerektiğinde çok inatçı olurum, istediğimi alana kadar da bu mücadelemi sürdürürüm. 40 yılda kavga etmediğim kimse kalmadı ama toplumda anlaşıldığı gibi kavgacı biri değilim, mücadelemi yaparım” diyor. 1964 yılında İstanbul’da Bakırköy Ruh ve Sinir Hastalıkları Hastanesi’nde Adli Servis Katibi olarak çalışırken başına gelen bir olay ise, onyıllarca sürecek ‘mücadelesi’nin adeta miladını oluşturmuş; o yıllarda henüz kurulmuş olan Sağlık—İş Sendikası’na hastaneden 40—50 kadar çalışan üye olur. Bunların arasında aynı zamanda sendikanın kurucusu sıfatını da taşıyan Başoğlu da vardır. Hastane yönetimi, sendikalı çalışanların sayısının hergün biraz daha arttığını görünce çareyi ‘yukarı’ya şikayette bulur. Ve gelen müfettişler, sendikalı çalışanları biraraya toplayarak iyi bir nutuk çekerler ve ‘bunun sorumlusu’nu ararlar. İlk dakikalarda kimse kendisini ateşe atmak istemez. Fakat sessizliğe dayanamayan Başoğlu parmak kaldırarak söz ister ve müfettişlere bunun gerekçelerini anlatır. Bu olay, Başkan’ın içinde sürekli yaşattığı mücadele fitilini ateşlemeye yeter...
       <br/>
       <br/>
       1990’lı yıllara kadar değişik alanlarda fırtına gibi esen bu ruh, bu yıldan itibaren farklı bir kulvara girer... Yazılı ve görsel basını yakından takip ettiği bilinen Başoğlu, gazete ve dergileri okumakla kalmaz, evine götürerek önemli gördüğü yerlerin altını çizer ya da keserek saklar. Ardından da hemen telefona sarılarak ‘Yaz Sultan hanım’la başlayan ifadeler.. Mektup yazmak Mustafa beyin ruhuna o kadar işlemiş ki bu eylemini sıradan bir eylem olarak algılamıyor. Çeşitli ritüelleriyle birlikte bunu bilinçaltında barındırıyor. Bir eylemin haz derecesini ölçmek için kullanılan ifadeler de yine kendisine ait; “Ben mektuplarımı ibadet eder gibi yazıyorum, yazdırıyorum.” Peki bu derece mektup yazmaya ve iletişime meraklı olan başkan, teknolojiye de bu derece yakın mıydı? Öyle ya günümüzde bir tuşla binlerce hatta milyonlarca insana eletronik postayla (e—mail) ulaşmak, meramını anlatmak mümkündü. Başoğlu, bu alana henüz tam anlamıyla el atmamıştı fakat en kısa sürede bilgisayar kullanmayı ve elektronik posta kanalından yararlanmayı düşündüğünü ifade ediyordu.
       <br/>
       <br/>
       Satır aralarında önemli ayrıntılar...
       <br/>
       <br/>
       Mektuplar, mektuplar... ABD Başkanı Bush’tan tutun da İngiltere Başbakanı Tony Blair’e, ülkemiz politikacılarına, sanatçılarına, gazetecilere, akedemisyenlere vb. yazılan yüzlerce mektup.. Ne oluyordu bu mektuplar sahiden? Yani tüm bu mektuplara cevap geliyor muydu? Başkan, bu alanda yeteri kadar tatminkâr değil, ne yazık ki. Yazdığı mektupların cüz’i bir kısmına cevap alabilmiş. Kimi de ‘lütfen’ yazmış. Ancak bunlar bile Başoğlu’nu mutlu etmeye yetmiş.
       <br/>
       <br/>
       Metin Toker’in cevabı
       <br/>
       <br/>
       Bunlardan birisi Milliyet Gazetesi yazarı ve milli şef İsmet İnönü’nün damadı Metin Toker’e ait. Başoğlu, Toker’in 9.5.2001 tarihli köşesinde ‘başörtüsü ve şort’ başlıklı yazısını mercek altına alarak beş sayfalık bir mektup yazıyor ve yazarın fikirlerini eleştiriyordu. Toker’in dört ay sonra verdiği cevap kısa ama anlamlıdır; “..Değerli fikirlerinizi dikkatle okudum, saygıyla karşıladım. Ben, benimkileri yazmıştım; siz, sizinkileri yazmışsınız. Her halde herkes kendi görüşleri üzerinde kalacaktır. Din ile ilgili konularda herhangi bir kimsenin başka bir kişiyi iknadaki güçlüğü, hatta imkansızlığı bildiğimden o alanda hiçbir tartışmaya girmemeyi hep tercih etmişimdir. İki taraftaki ‘sömürü yapanlar’ı ve ‘çıkar kaynağı sağlayanlar’ı kınamakta birleşmemiz iyi, yeterli bir uzlaşma oluşturuyor..”
       <br/>
       <br/>
       AK Parti’ye geçit yok mu?
       <br/>
       <br/>
       Başoğlu’nun merakını gideren bir ilginç mektup da Ankara Üniversitesi Siyasal Bilgiler Fakültesi öğretim üyesi Prof. Dr. Hasan Köni’den gelir. Başoğlu, Köni’ye, 9.1.2002 günü Habertürk TV’de Deniz Arman’la yaptığı söyleşide ‘Siyasi partiler çeşitli odaklarca takip ediliyor, mahkemeler karar vermeden önce bu odaklar mı önceden kararını veriyorlar’ biçimindeki soruya, AK Parti’yi ima ederek ‘Evet öyle oluyor’ demesinin hangi anlama geldiğini soruyordu. Bu kez cevap gecikmemişti. Köni e—mail yoluyla gönderdiği mektubunda şöyle diyordu; “Türkiye’de siyaset yapanlar siyaset bilimi bilmedikleri için söylenenleri anlamaları çok zor oluyor. Sonradan beni Nazlı Ilıcak aradı ve kendisine izah ettim. ‘Hocam öğrendim iyi oldu’ dedi. Gelişmekte olan ülkelerdeki modernleşme, koruyucu modernleşmedir. Batının kurumlarıyla bir ülkeyi modernleştirenler, toplumda önemli miktarda geleneksel güçlerin bulunduğunu bilirler ve bu geleneksel güçlerin modernleşmeyi kullanarak iktidara gelmelerini önlemek için siyasal katılımın gelişmesini istemezler. Yani yeni partiler ve yeni seçmenler. Çünkü bu durum onların modernleşmesine karşı yeni rakipler çıkarır. Bu yüzden kurulan sistem bu geleneksel güçlerin siyasal yaşamda başat olmalarını önler. Hukuk bu sistemin bir parçası olduğuna göre bu kurulan sistemin dışında bir karar alamaz. O halde sonuç önceden bellidir. Bu konudaki analizler 1956 yılından beri Ortadoğu ülkelerini izleyen Charles İssawi gibi bilim adamları tarafından ortaya konmuştur. Benimkisi bunun tesbitinden ibarettir. Siyaseti bilimden öğrenmeyenlerin çok şaştığı olayları biz önceden tahmin edebiliyoruz. Bunları kabul etmesek de durum budur.” Aynı zamanda devletin çeşitli kurumlarında öğretim üyeliği yapan, Genelkurmay bünyesindeki akademik çalışmalara da katılan Köni’nin ‘mektup satırları arasına gizlenen bu ifadeleri’ gerçekten de ilginçti. Hoca, dolaylı olarak ‘AK Parti’nin bu aşamada siyasi mânâda şansının bulunmadığının’ altını hem de kalın çizgilerle çiziyordu.
       <br/>
       <br/>
       Mesut Yılmaz: Oktaycığım...
       <br/>
       <br/>
       Başoğlu’nun merak ettiği konulardan birisi de, ANAP Genel Başkanı ve Başbakan Yardımcısı Mesut Yılmaz’ın, Hürriyet Gazetesi Başyazarı ve Basın Konseyi Başkanı Oktay Ekşi’ye ‘Oktaycığım...’ deyip demediğiydi. Başoğlu o dönem Türk—İş Genel Eğitim Sekreteri idi ve anayasa değişikliği çalışmaları kapsamında aralarında Ekşi’nin de bulunduğu bir heyetle birlikte ANAP lideri Yılmaz’ı evinde ziyaret etmişlerdi. İşte bu ziyarette Mustafa beyin dikkatini bir kelime çeker; “Oktaycığım..” Hatırında kaldığına göre Mesut Yılmaz, o toplantıda Ekşi’ye bu şekilde hitap etmiştir. Ve meslekte 50 yılını geçtiğimiz günlerde kutlayan Ekşi’ye uzun bir kutlama mektubu yazan Başoğlu bu görüşlerini de Başyazar’a iletiyordu; “Sayın Yılmaz, o görüşme sırasında size ‘Oktaycığım’ diye hitap etti. Bu, birbirinizi uzun süreden beri tanıdığınızı ve aranızda önemli bir samimiyetin geliştiğini göstermektedir.” 14 Ocak 2002’de yazılan mektuba Ekşi’den aynı gün cevap gelir; “Meslekte 50.nci yılı idrak etmem nedeniyle lütfen gönderdiğiniz nazik tebrik mektubuna en içten duygularla teşekkürlerimi takdim ediyorum. Mektubunuzda anımsattığınız ayrıntılar, ne kadar dikkatli ve güçlü hafıza sahibi olduğunuzu düşündürttü. Kutlarım sizi. Bununla birlikte, sayın Mesut Yılmaz’ın bana ‘Oktaycığım’ dediğine ilişkin gözleminize izninizle katılamayacağım. Çünkü ne Sayın Yılmaz’a ne başka bir güç odağı kişiye bugüne kadar bana bu şekilde hitap etme olanağı vermedim. Esasen öteki liderler veya kendi gücünden emin kişiler gibi Sayın Yılmaz’la da özel bir hukukum hiç olmadı. Zira, benim iş anlayışım buna izin vermedi. Onun da nedeni, yeri geldiğinde bu güçlü kişileri özgürce eleştirme olanağını elimden kaçırmama çabamdır, başka bir şey değil. Bana zaman zaman yazdığınız görüşlerden haklı bulduklarım oldu. Tabii aynen sizin benim yazılarım hakkındaki görüşleriniz gibi katılmadıklarım da var idi. Bunlar, katılsak da katılmasak da bizim için oksijen kadar gerekli uyarılardır. O nedenle lütfen bundan sonra da tepkilerinizi esirgemeden iletirseniz sevinirim..”
       <br/>
       <br/>
       “Sizin sayenizde bir yerlere gelebildim”
       <br/>
       <br/>
       Başoğlu’na Star Gazetesi yazarlarından Saygı Öztürk’ten gelen cevabi bir mektupta ise şu ilginç ifadeler yeralıyor; “Değerli ağabeyim; Eğer bugün biryerlere gelebildimse bunda, geçmişte bana verdiğiniz desteklerin payının son derece büyük olduğunu biliyorum. Sizlere en derin saygılarımı sunar, iyilik ve esenlik dileklerimi bildirir, emirlerinizi beklerim.”
       <br/>
       <br/>
       Başbakan gibi...
       <br/>
       <br/>
       Başoğlu’nun mektupları yalnızca ‘içe’ dönük değil. Dış ülke başkanlarına da yüzlerce mektup yazmış. Örneğin, İngiltere Başbakanı Tony Blair adına gönderilen, Sean Coster imzalı mektupta, UEFA Kupası’nda, Galatasaray—Leeds United karşılaşmasından önce gerekli tüm tedbirlerin alındığını ve İngiltere’de futbolla ilgili karışıklıkların giderilmesi için bir komisyon kurulduğu belirtiliyordu. Sandika başkanı burada da adeta bir ‘başbakan’ misyonu üstlenmişti.
       <br/>
       <br/>
       E—Posta: a.oksuz@aksiyon.com.tr
       <br/>
       <br/>
       Başoğlu'nun mektuplaştığı bazı isimler
       <br/>
       <br/>
       George BUSH, Tony Blair, Robert Pearson, Yavuz DONAT, Emin Çölaşan, Fatih ALTAYLI, Can DÜNDAR, Ertuğrul ÖZKÖK, Server TANİLLİ, Sinan AYGÜN, Taha AKYOL, Toktamış ATEŞ, Metin TOKER, Altemur KILIÇ, Bekir COŞKUN, Refik BAYDUR, Hasan PULUR, Abdurrahman DİLİPAK, Prof. Dr. Ali ÖZEK, Fatih ÇEKİRGE, Lord Ahmet of Rotherham, Hulki CEVİZOĞLU, Hasan ÖZDEMİR, Bülent ECEVİT, Saygı ÖZTÜRK, Prof. Dr. Anıl ÇEÇEN, Suat İLHAN,  Can ATAKLI, Ahmet Necdet SEZER, Prof. Dr. Hasan KÖNİ, Oktay EKŞİ, Zülfü LİVANELİ,  Ömer İZGİ, Zekeriya BEYAZ, Ali Rıza DEMİRCAN, Reha MUHTAR, Enis ÖKSÜZ, Lord Russel JOHNKTON,  M. Nuri YILMAZ, Ekrem PAKDEMİRLİ, Ali COŞKUN,  Recai KUTAN, Deniz BAYKAL, Kemal GÜRÜZ, Türkan SAYLAN, Tayyar ALTIKULAÇ, Necmettin ERBAKAN, Mehmet ALTAN, Yavuz GÖKMEN, Mehmet BARLAS, Sakıp SABANCI, Ufuk GÜLDEMİR, R.Tayyip ERDOĞAN, Cüneyt ARCAYÜREK, Melih GÖKÇEK, Merve KAVAKÇI, Mustafa DENİZLİ, Tayyibe GÜLEK, Karen FOGG, Koray AYDIN.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12200), [web.archive.org (arşiv bağlantısı)](http://web.archive.org/web/20050227030553/http://www.aksiyon.com.tr:80/detay.php?id=12200)
