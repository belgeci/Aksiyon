# Darboğaz Boğazlar'dan aşılır!

*Adnan Öksüz 2000.10.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enerji tüketimini asgariye indirmek ve kış ortasında elektriksiz kalmamak için devlet dairelerinde mesai saatlerinin değiştirilmesi uygulaması başlarken Türkiye'nin en büyük sorunlarından birisi bu alanda kendini gösteriyor.
  </font>
 </div>
 <div id="newsText">
  <font class="detail-text">
   Keban Barajı'nda su seviyesinin neredeyse elektrik üretimi seviyesinin altına düşmesi 'tehlike çanları'nı çalarken, ülkemiz sorunun üstesinden nasıl gelebileceğini tartışıyor, tedbirler alıyor. Bu çerçevede Enerji Bakanlığı'nın öncülüğünde yeni hidroelektrik, termik ve rüzgarla çalışan santrallerin kurulması çalışmalarına start verilirken, bunların en azından kısa vadede yeterli olmadığı bir gerçek. Bunun da ötesinde nükleer santrallerin yapılmasına yönelik kamuoyunda oluşan olumsuz kanı bu alandaki çözümlerin daha da çıkmaza girmesine sebep oluyor.
   <br/>
   <br/>
   Amerikalının biri..
   <br/>
   <br/>
   Yeni elektrik santrallerinin kurulması çalışmaları bir yana bundan yıllarca önce hem de Amerikalı bir mühendisin gündeme getirdiği bir teklif gözlerin yeniden o yöne çevrilmesine sebep oldu; Boğazlar. Stratejik olarak dünyanın gözünün üzerinde bulunduğu İstanbul ve Çanakkale boğazları acaba elektrik üretiminde katkıda bulunabilirler miydi? Enerji sıkıntısının had safhaya vardığı Türkiye'de o dönem için de ilginç bir öneriydi Boğazlar'dan enerji üretimi. Teklifi bundan yıllarca önce bir Amerikalı mühendis gündeme getirdi. Californialı D. Radovic, bundan tam otuzbeş sene önce dönemin başbakanı Süleyman Demirel'e yazığı teklif mektubunda, Boğazlar'dan elektrik üretilebileceğini ve bu yöndeki çalışmasının hazır olduğunu, 'evet' denildiğinde düğmeye basacağını belirtiyordu. Mektubunda, gerekli krokiler ve çeşitli değerlendirmelere de işaret eden Californialı mühendis Radoviç, sistemin uluslararası bir ulaşım yolu olan Boğazlar'daki trafiği etkilemeyeceği görüşünde.
   <br/>
   <br/>
   Alternatif enerji kaynağı
   <br/>
   <br/>
   İstanbul'da gerek göçle gelen insanlar için artan elektrik ihtiyacı, gerekse kükürt oranı yüksek ağaçlı kömürlerin kullanılması sonucu ortaya çıkan hava kirliliği nedeniyle alternatif enerji kaynaklarının devreye sokulması kapsamında düşünülen sistem, bunun dışında son aylarda Türkiye genelinde başgösteren elektrik sıkıntısı için ciddi bir çözüm oluşturması açısından da önem taşımakta. İstanbul'un Türkiye'nin başlıca sanayi bölgesi olması bu bağlamda ayrı bir önem kazanıyor. Yalnızca İstanbul'un elektrik ihtiyacının bu yolla sağlanması bile tahayyül edilemeyecek kadar artı bir avantaj ülkemiz için.
   <br/>
   <br/>
   Peki sistem nasıl işleyecek?
   <br/>
   <br/>
   Boğazlar'dan elektrik üretimi projesinin belkemiğini Boğazlar'daki ters akıntı oluşturuyor. Mevcut ters akıntılardan (Çanakkale ve İstanbul) türbinler vasıtasıyla elektrik elde ederek enterkonnekte sisteme bağlanacak. Böylelikle hem ucuza elektrik üretilmiş olacak, hem de bu üretim doğrudan İstanbul sanayiinde kullanılmak suretiyle büyük bir rahatlama meydana getirilmiş olacak. Bu arada çevre kirliliği açısından da projenin oluumlu bir katkı meydana getireceği aşikar. İstanbul'da her ne kadar büyük oranda doğalgaz kullanılsa bile çoğu mahalde kömür kullanıldığından, alternatif enerji bunu da çözümleyecek.
   <br/>
   <br/>
   Dünyadaki örnekleri gözönüne alınacak olursa... Uzmanlar günümüzde artık okyanuslarda yüzeydeki su ile derinlerdeki suyun sıcaklık farkından, med ve cezirden ve dalga hareketlerinden bile enerji üretimi yapıldığını belirterek, İstanbul ve Boğazlar'dan çok rahat elektrik üretilebileceğine dikkat çekiyorlar.
   <br/>
   <br/>
   Boğazlar'ın bu yöndeki en büyük artı puanı 'İstanbul Boğazı'nda yüzeyde Karadeniz'den Marmara Denizi'ne doğru, dipte de Marmara Denizi'nden Karadeniz'e doğru akıntıların olması'.
   <br/>
   <br/>
   Deniz Kuvvetleri Komutanlığı Seyir Hidrografi ve Oşinografi dairesinden edinilen Boğaz akıntıları ile ilgili haritalar incelendiğinde dip akıntılarının ortalama 4060 metre derinlikte ve yaklaşık 2.5 m/sn hızında olduğu belirtiliyor. Bu hızın türbinlerin çalışması için yeterli olduğu kaydediliyor.
   <br/>
   <br/>
   Her yıl milyonlarca ton su Boğazlardan akıyor. Bu nedenle normal seyrüsefere engel olmayacak yerlere deniz dibinde seri bir şekilde türbinler yerleştirilerek bu projeyi uygulamak mümkün. AnasolM hükümetinin dolayısıyla Enerji Bakanlığı'nın bu gerçeklerden yola çıkarak bu tesislerin yapımı için en azından fizibilite çalışması yapması bu yönde atılabilecek ilk adım olarak görülüyor.
   <br/>
   <br/>
   Teknik olarak nasıl elde ediliyor
   <br/>
   <br/>
   Denizlerden, okyanuslardan çeşitli biçimlerde enerji üretiminde yararlanılabiliyor. Bunların da kendi aralarında statüleri bulunuyor. Nerelerde ve nasıl uygulanabiliyor peki bu sistemler. Teknik olarak bakıldığında bunu şöyle açıklamak mümkün. Birincisi OTEC: 'Okyanusta Termal Enerji Dönüşümü (OTEC) tesislerinde, sistemin çalıştırılması için tropikal ve alt tropikal okyanuslardaki yüzey suları ile dip suları arasındaki sıcaklık farkı kullanılır.
   <br/>
   <br/>
   Aslında, yüzey suları güneş enerjisini depolayan etken olarak rol oynar. Böylece güneş ışığının sürekli olmamasına rağmen, OTEC tesisleri enerjinin sürekli üretimi için kullanılabilir. Etkili bir sistem için genellikle 6001000 metre derinlik arasında olacak bir 20 derecelik ısı farkına ihtiyaç duyulur. Bu kriter bizi büyük bir potansiyel kaynağa götürür ki, böyle büyük bir ısı farkı 60 milyon km karelik okyanuslarda bulunur. Tabii ki bu kaynağın çoğu karadan uzaktadır. Ticari amaçlı OTEC'ler henüz inşa edilmedi ama edilirlerse birkaç megavatlık kapasiteye sahip olacağa benziyorlar. OTEC tesislerinin yaygınlaştırılması çevresel etkilere neden olabilir. Örneğin, bölgesel ekosistemlerin deniz yaşantısında tuzluluk ve ısı farkında bazı değişimler ortaya çıkabilir. OTEC, okyanus dibinden atmosfere ciddi miktarlarda karbondioksit salınmasına neden olabilir. Bazı OTEC sistemlerinin kloroflorokarbon ile çalıştırılması düşünülmektedir ki bu kazara atmosfere karbondioksit salınarak çevreye zarar verilmesine neden olabiliyor'.
   <br/>
   <br/>
   Gelgit
   <br/>
   <br/>
   İkincisi 'gelgit'; 'Gelgit gücü, gelgit suyunun barajlar (bildiğimiz barajlar değil setbarajlar kastedilmektedir) içinde bulunan türbin jeneratörlerinin içine dolarak ortaya çıkardığı hareketten elde edilir. Ortaya çıkan güç sürekli değildir ancak belli noktalarda gelgitlerin yaşanacağı önceden bilindiğinden, elde edilecek verim istenildiği zaman saptanabilir. Teorik olarak gelgit enerjisi yıllık 20 bin TW/saat gibi büyük bir rakamdır. Ancak yalnızca yüzde 1'i potansiyel olarak ekonomik görülür. Gelgit gücü, ancak büyük gelgitlerin olduğu (ki genellikle 5 metreden büyüktür) ve tesislerin kurulmasına imkan tanıyan sahillerde uygulanabilir. Fransa'da 240 MW'luk bir tesis faaliyettedir ve Kanada, Çin, SSCB'de de üç küçük tesis mevcuttur. Bazı tesisler üzerinde çalışmalar sürmektedir.
   <br/>
   <br/>
   Gelgit gücü tesisleri için gereken sermaye diğerlerine nispetle fazladır; gelgit barajının (setinin) inşasının uzun sürmesi nedeniyle. Ama yine de avantajlı olan yönlerinden biri, bu gelgit barajlarının uzun ömürlü olmaları (hafif kullanımlar için 120, mekanik ve elektrik elemanları için 40 sene) ve bir defa kendilerini amorti ettikten sonra çok düşük fiyatta enerji üretmeleridir. Gelgit barajlarının en ciddi çevresel etkisi su hareketlerinedir. Bu etkiler kullanımın türüne göre de değişir. Muhtemel etkileri ise; yükselen su seviyeleri, barajın üst akıntıları, çamur alanların su altında kalması ve kuş besleme alanlarının yok olmasıdır. Bu barajların inşa edilirken haliçlerle birlikte çok sayıdaki balığın durumunu da düşünecek şekilde dizayn edilmeleri gerekmektedir. Gelgit barajında, karbondioksit salgılanması veya havayı kirletecek diğer etkenler ortaya çıkmaz.'
   <br/>
   <br/>
   Dalga enerjisi
   <br/>
   <br/>
   Üçüncüsü 'dalga hareketleri'; 'dalga enerjisi yöntemi, denizdeki dalgaların elektrik enerjisi üretiminde kullanılmasını içerir. Bu yöntem hem deniz aşırı (offshore) hem de sahildeki yerlerde kullanılabilir. Dünya genelindeki potansiyel dalga enerjisi kaynağı çok geniştir. Özellikle kuzey ve güney yarımküredeki 40. ve 60. paraleller arasında. Bu alanda kullanılacak teknolojiler henüz keşfedilmektedir. Bazı yöntemler denizlerde denenmiş ve prototip yöntemler Norveç ve Britanya'da hayata geçirilmiştir.
   <br/>
   <br/>
   Dalga gücü yönteminin bazı çevresel etkileri vardır; denizdeki hayata zarar verilmesi, gelgit akıntılarında değişiklik meydana gelmesi ve normal seyrin engellenmesi gibi. Bu yöntemin tahmin edilen maliyeti kullanılacak çeşide ve yerine göre (denizaşırı veya sahilde) değişmektedir. Sahilde olan teknolojileri daha az komplekstir ve maliyetleri daha azdır. Ama geniş hacimli enerji kaynaklarının elde edilmesi, maliyetine ilişkin kesin bilgi olmayan deniz aşırı bölgelerde mümkündür. '
   <br/>
   <br/>
   Boğazlar her zaman önemli
   <br/>
   <br/>
   İstanbul ve Çanakkale Boğazları stratejik açıdan Avrupa ile Asya kıtalarını birbirine bağlaması açısından büyük önem taşımakta. Sadece bu yönüyle bile tüm dünyanın gözünün üzerinde olduğu coğrafyadır. İstanbul ve Çanakkale boğazlarına ilişkin teknik birkaç ayrıntı vermek gerekirse; Karadeniz'le Ege Denizi arasındaki deniz mesafesi 275 km. Bunun 31 km'sini İstanbul Boğazı meydana getirmekte. İstanbul Boğazı'nın en dar yeri 650 m., en geniş yeri 4170 m.'dir. Çanakkale Boğazı'nın ise uzunluğu 61 km. olup, en dar yeri 1200 m., en geniş yeri ise 7400 m.'dir.
   <br/>
   <br/>
   İstanbul ile Çanakkale boğazları arasında yer alan Marmara Denizi, tarih boyunca genelde bir "iç deniz" statüsünde bulundu. Dolayısıyla bu denizlerin (iç deniz) kıyılarına bütünüyle hakim olan devletin tam hakimiyet hakkı var. Yani, yabancı gemilerin geçişini veya seyrini istediği gibi tanzim edebilme hakkına sahip.
   <br/>
   <br/>
   Boğazlar üzerine yönelik ilk Türk hakimiyeti, 1353'de Türkler'in Çanakkale Boğazı yoluyla Rumeli'ye geçmeleriyle başladı. Daha çok ekonomik ve ticari menfaatlerini gözeten ve Karadeniz ticaretine hakim olan Venedikliler ve Cenevizliler, Çanakkale Boğazı'ndan serbest ve rahatlıkla geçebilmek için Osmanlılar'la iyi ilişkiler kurmaya özen gösterdiler, böylece Bizans bu iki müttefikinden önemli ölçüde tecrid edilmeye başlandı. 1453 yılında Osmanlı, İstanbul'u fethedince artık bu iki boğazda tam hakimiyet kurdu.
   <br/>
   <br/>
   Boğazlar'da hakimiyet sağlayan Osmanlı, Karadeniz'i de 1774 yılına kadar bir iç deniz haline dönüştürdü. 1774'ten sonra 1840'a kadar Boğazlar'daki Osmanlı hakimiyetinin yerini ikili andlaşmalarla sınırlayan statü aldı. Üçüncü bir devir, 1841'den günümüze kadar devam eden 'Türk hakimiyetini çok taraflı andlaşmalarla tahdit eden' devir oldu. 1936 Montreux Andlaşması'ndan günümüze kadar ise 'hakimiyetin bazı kısıtlamalara tabi tutulması yolu ile Türkiye tarafından kullanılan kontrol sistemine dönüşten' sözedilmiştir. Boğazlar'ın ekonomik ve stratejik bakımdan dünyanın en önemli su geçitleri olmaları sebebiyle tarih boyunca devamlı büyük devletler arasında bir ilgi alanı ve mücadele konusu olduğunu görüyoruz. Dünyaya hükmetmek isteyen büyük devletler sürekli Boğazlar'a yönelmişlerdir.
   <br/>
   <br/>
   Bakan'dan destek
   <br/>
   <br/>
   Aksiyon'un gündeme getirdiği, Amerikalı mühendis Radovic'in Demirel'e Boğazlar'dan elektrik üretilmesiyle ilgili projesine AnasolM Koalisyon Hükümeti'nden de destek geldi. Denizcilikten sorumlu Devlet Bakanı MHP'li Ramazan Mirzaoğlu, projenin yıllarca önce gündeme getirilmesine karşılık hâlâ güncelliğini koruduğunu ifade ederek, projenin desteklenmesi gerektiğini, kendi bakanlığına düşen görevleri de yerine getireceğini bildirdi. Mirzaoğlu, Enerji Bakanlığı'nın acilen bir fizibilite raporu hazırlaması gerektiğini de vurguladı.
   <br/>
   <br/>
   Boğazlardan elektrik üretilebilir mi, üretilemez mi? Amerikalı Mühendis Radovic'in gündeme getirdiği konu gerekli araştırmaların yapılmasından sonra belli olacak.
   <br/>
   <br/>
   (Katkıda bulunan Cevdet Gengörü)
   <br/>
   <br/>
   adnan@aksiyon.com.tr
   <br/>
   <br/>
   kalayci@mail.zaman.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6858-34-darbogaz-bogazlardan-asilir.html), [web.archive.org (arşiv bağlantısı)](http://web.archive.org/web/20131111152128/http://www.aksiyon.com.tr:80/aksiyon/haber-6858-34-darbogaz-bogazlardan-asilir.html)
