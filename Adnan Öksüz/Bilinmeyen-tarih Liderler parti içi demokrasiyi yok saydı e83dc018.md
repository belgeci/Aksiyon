# Liderler parti içi demokrasiyi yok saydı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226075950im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075950im_/http://www.aksiyon.com.tr/resim/406/34.jpg" vspace="5"/>
  </p>
 </font>
 <font class="content">
  Milletvekili aday listeleri YSK"ya teslim edildi. Liderler, listeleri oluştururken teşkilatlarının eğilim yoklamalarını göz ardı ederek büyük ölçüde hoşnutsuzluk meydana getirdiler. Listelere giremeyen vekiller de seçimi ertelemek için düğmeye bastılar. Bu hareketin öncekilerden en önemli farkı arkalarında bazı partilerin de yer alıyor olması.
 </font>
 <br/>
 <p>
  <font class="content">
   3 Kasım seçimleri öncesi son dönemeç de geçildi. Patiler milletvekili aday listelerini 11 Eylül"de Yüksek Seçim Kurulu"na teslim etti. İkiz Kuleler"e saldırıların yıldönümüne rastlayan bu tarihte listeye giremeyenlerin oluşturacağı "küskünler cephesi"nin travmaya neden olup olmayacağı önümüzdeki günlerde belli olacak. Parti liderleri yakın çalışma arkadaşlarını seçilebilecek yerlere koydular. Seçimlerin favorisi partisi Adalet ve Kalkınma Partisi"nde büyük çoğunluğu Refah döneminden bu yana milletvekili olan eski FP"li vekillerin ikisi dışında tümü iyi yerlerden aday gösterildi. Bu, "AKP"de Milli Görüş ağırlığı" şeklinde nitelendirildi. CHP Genel Başkanı Deniz Baykal, eski arkadaşlarını silmedi, ilk sıralara yerleştirdi. MHP lideri Bahçeli, aynen Recep Tayyip Erdoğan"da olduğu gibi illerdeki temayül yoklamalarını göz ardı etti. DYP"de ise tam bir şok yaşanıyor. Partinin kurucuları bile listelere giremedi. ANAP"ta ise sürpriz isimler listelerde yer bulamadı.
   <br>
    <br>
     Liderler yarışıyor...
     <br>
      <br>
       Başbakan Bülent Ecevit, İstanbul 1. bölgeden adaylığını koydu. Ecevit"in bu bölgeden aday olmasında bölgede oldukça popüler olan ve son olarak Hüsamettin Özkan"la kader birliği yaparak Yeni Türkiye Partisi"ne geçen Şişli Belediye Başkanı Mustafa Sarıgül faktörünün rol oynadığı sanılıyor. AKP lideri Recep Tayyip Erdoğan"ın doğduğu, çocukluğunun geçtiği Kasımpaşa yerine Anadolu yakasından aday olması "Doğduğu yeri değil, doyduğu yeri tercih etti" yorumlarına yol açtı. CHP Genel Başkanı Deniz Baykal memleketi Antalya"dan, MHP lideri Devlet Bahçeli Osmaniye"den ve DYP lideri Tansu Çiller ise bu kez İstanbul yerine "baba ocağı" dediği Muğla"dan adaylığını koydu. Çiller"le ilgili bir not: Geçen seçimlerde İstanbul üçüncü bölgeden adaylığını koyan Çiller, CHP şayet barajı geçseydi milletvekili olarak çıkamıyordu. ANAP lideri Mesut Yılmaz yine Rize"de, YTP Genel Başkanı İsmail Cem İstanbul 3. bölgede, Saadet Partisi lideri Recai Kutan Malatya"da, HADEP Genel Başkanı Murat Bozlak ise Diyarbakır"da sandıktan çıkmak için mücadele verecek.
       <br/>
       <br/>
       CHP"de eski kadro yeniden aday
       <br/>
       <br/>
       CHP listelerinde sürpriz yok denilebilir. Baykal öteden beri siyaset yaptığı arkadaşlarına "vefa" gösterdi. Listelerin ön sıralarını "Baykalcı" olarak bilinen isimlere ayırdı. Yıllardır CHP"de politika yapan partinin eski genel sekreterlerinden Ertuğrul Günay, Parti Meclisi üyesi Adnan Keskin, eski genel başkanlardan Hikmet Çetin ve Altan Öymen aday gösterilmedi. Buna karşılık İlahiyat Profesörü Yaşar Nuri Öztürk, emekli büyükelçi Şükrü Elekdağ, SSK eski genel müdürlerinden Kemal Kılıçdaroğlu, sanatçı Zülfü Livaneli, emekli diplomat İnal Batu, Hakkı Akalın, Akif Hamzaçebi, Osman Coşkunoğlu, eski belediye başkanı Sefa Sirmen ile İSKİ skandalıyla gündeme gelen eski İstanbul Büyükşehir Belediye Başkanı Nurettin Sözen"e ilk sıralarda şans tanındı. Deniz Baykal"ın tercihinin bariz örneği Ankara"da göze çarptı. Birinci bölgedeki sıralamada Önder Sav, Eşref Erdem, Prof. Oya Araslı ve Yılmaz Ateş ilk 4 sırayı paylaştı. 1999 seçimlerinde de Araslı dışında aynı isimler yer almıştı.
       <br/>
       <br/>
       CHP liderinin, yıllardır yanında bulunan gazeteci Emin Koç"a Yozgat birinci sıradan, yılların politikacısı Ali Topuz"a da seçilebilir sıradan yer vermesi dikkatlerden kaçmadı. Baykal"ın aday olarak listelerde yer verdiği kadın partililerin dördü iyi, ikisi ise riskli bölgelerde yer aldı. Kadın yöneticilerden Güldal Okuducu, Oya Araslı, Türkan Miçoğulları ve Gaye Erbadur üst sıralarda yer alırken, Parti Meclisi"nde Baykal"a yakınlıklarıyla tanınan Sevgi Kökbudak ve Deniz Pınar Atılgan listelerin alt sıralarına konuldular.
       <br/>
       <br/>
       Eski Devlet Bakanı Kemal Derviş"in Deniz Baykal"a verdiği isimlerin bazıları ise seçilemeyecek yerlere konuldu. İş adamı Memduh Hacıoğlu İstanbul ikinci bölgede 4. sıradan, iş adamı Ersin Arıoğlu aynı bölgede 5. sıradan, İsmet İnönü"nün torunu gazeteci yazar Gülsüm Bilgehan Toker Ankara birinci bölge beşinci sıradan, Bayram Meral Ankara ikinci bölge birinci sıradan, Arı Grubundan Z. Damla Gürel İstanbul üçüncü bölge altıncı sıradan seçilebilecek yerlerden aday gösterilirken, Nur Ger ile gazeteci Zeynep Göğüş için aynı şeyleri söylemek zor. Kemal Derviş"e yakın isimlerden Prof. Dr. Hurşit Güneş listelerde yer bulamadı. Turizm eski bakanlarından Abdulkadir Ateş Gaziantep'de ilk sırayı alırken, DSP"den CHP saflarına katılan eski Devlet Bakanı Mustafa Yılmaz ikinci sıraya yerleşti.
       <br/>
       <br/>
       Baykal"a eleştiriler...
       <br/>
       <br/>
       CHP lideri Deniz Baykal"a yöneltilen eleştirilerden biri de son dönemde izlediği politikaya uygun bir fotoğrafı vermemesi oldu. Baykal ikinci kez partinin başına geçtikten sonra CHP"nin klasik çizgisinin dışına çıkmıştı. "Anadolu solu" sloganıyla bu toprakların önderlerine sahip çıkmış, Şeyh Edebali"nin öğüdünü genel başkanlık odasına asmıştı. CHP"yi "devlet partisi" imajından uzaklaştıran Baykal, milletin değerleriyle devletin hassasiyetlerinin barış içinde buluşacağı bir proje üzerine kafa yoruyordu. Uzlaşmacı ve kucaklayıcı bir anlayışı seslendiren Baykal, keskin, sert, hizipçi görüntüsünden de uzaklaşmıştı. Ancak Baykal bu stratejisini ete kemiğe büründüremedi, farklı görüşlere sahip ama vizyon sahibi isimleri aday göstermedi. Parti, geniş kitleleri temsil iddiasından uzaklaştı.
       <br/>
       <br/>
       ANAP"ta şok...
       <br/>
       <br/>
       En büyük şoklardan birisi ANAP"ta yaşandı. Yargıtay eski Başkanı Sami Selçuk"un son gün sürpriz yaparak aday olduğu ANAP listelerinde 18 milletvekiline yer verilmedi. Eski bakanlardan Işın Çelebi, KİT Komisyonu Başkanı Birkan Erdal, özel hayatıyla gündeme gelen Diyarbakır Milletvekili Sebgetullah Seydaoğlu, Diyarbakır Milletvekili Abdulbaki Erdoğmuş, Mecit Pirüzbeyoğlu ve Yılmaz"ın yıllardır yanında bulunan hemşehrisi Rize Milletvekili Ahmet Kabil listelerde yer bulamadı.
       <br/>
       <br/>
       Partide uzun süreden beri politika yapan ünlü isimler Şadan Tuzcu, Bülent Akarcalı, İlhan Aküzüm, Kamran İnan, Mehmet Güneş, Güneş Taner, Yaşar Eryılmaz, Evren Bulut, Veysel Atasoy, Mehmet Ali Bilici ve Burhan Kara aday olmadılar. Son gün DYP"den geçen Rasim Zaimoğlu aday gösterilmedi. Bazı isimlerin de illeri değişti. Aydın Ayaydın Diyarbakır"dan, Yüksel Yalova Muğla"dan aday gösterilirken, Manisa Milletvekili Ekrem Pakdemirli İzmir"den, İzmir Milletvekili Sümer Oral ise Manisa"dan seçime katılacak. Refah kökenli Diyarbakır Milletvekili Haşim Haşimi ise aynı ilden ikinci sırada yer bulabildi.
       <br/>
       <br/>
       DYP"de ağır toplar çizildi
       <br/>
       <br/>
       Doğru Yol Partisi"nde birçok milletvekili aday listelerine giremedi. Partinin ağır topları çizik yedi. DYP lideri, Genelkurmay eski başkanlarından Kilis Milletvekili Doğan Güreş ile Olağanüstü Hal eski Valisi Hayri Kozakçıoğlu başta olmak üzere birçok vekile şans tanımadı. Son bir buçuk yıldır Tansu Çiller"le görüşmeyen Güreş Paşa başvuru süresinin bitimine çok az kala adaylık başvurusunda bulunmuştu. Çiller"e "güzeller güzeli" iltifatında bulunan Kültür eski Bakanı Agah Okay Güner, MHP"den transfer olan eski devlet bakanlarından Abdulhaluk Çay, partinin en eskilerinden, Milli Savunma eski Bakanı Mehmet Gölhan, eski Emniyet Genel Müdürlerinden Saffet Arıkan Bedük, Sait Değer, eski Başbakanlık Müsteşarlarından Ali Naci Tuncer de listelere alınmadı. Çiller bu isimlerle birlikte 22 milletvekiline listelerde yer vermedi, 10 vekili de seçilemeyecek yerlerden gösterdi. Bunlar arasında bölgesinden sevilen ve 1980 sonrası ilk kez DYP"nin milletvekili çıkarmasına ön ayak olan Erzincan Milletvekili Sebahattin Karakelle de bulunuyor. Karakelle'nin önüne Ulaştırma eski Bakanlarından Hasan Basri Aktan konuldu. Çiller, Meclis Grup Başkanvekili Ali Rıza Gönül"ü Aydın"da, Aydın Menderes"in hemen arkasında ikinci sıraya yerleştirirken, Turhan Güven"i Ankara 1. bölgede ilk sıraya, "beynimin yarısı" diye nitelediği Nevzat Ercan"ı da Sakarya"da liste başına koydu.
       <br/>
       <br/>
       DYP"nin son anda seçim ittifakı yaptığı DTP Genel Başkanı Mehmet Ali Bayar ile ATP Genel Başkanı Tuğrul Türkeş de İzmir ve Kayseri"den liste başı oldu. Çiller DTP"lilere 35 kontenjan ayırdı ancak bunların sadece 5"i seçilebilir yerlere konuldu.
       <br/>
       <br/>
       Bahçeli temayülü dikkate almadı
       <br/>
       <br/>
       Bu arada MHP lideri Devlet Bahçeli de illerde gerçekleştirilen temayül yoklamalarını hiçe saydı; kendine yakın, partide ve kabinede görevli arkadaşlarına üst sıralarda şans tanıdı. MHP"de de 22 milletvekili listelerde yer bulamadı. Bahçeli, teşkilat yoklamalarında İstanbul"da önde çıkan, gazeteci Abdi İpekçi cinayetine adı karışmış Yavuz Ceylan ile Ankara"da Bahçelievler katliamında adı geçen İbrahim Çiftçi"nin ismini çizdi. Eğilim yoklamalarında sonlarda yer alan Meclis Başkanı Ömer İzgi Konya"dan, Meclis Başkanvekili Murat Sökmenoğlu da İstanbul ikinci bölgeden liste başı oldular. Eğilim yoklamasında alt sıralarda yer alan Erzurum Milletvekili İsmail Köse birinci sıraya yerleştirildi. Elazığ"da ise temayülde ikinci sırada yer alan Doç. Mustafa Gül de yine birinci sıranın sahibi oldu. Genel Başkan Yardımcılarından Şevket Bülent Yahnici bu kez Gaziantep"ten liste başı olurken, Meclis Grup Başkanvekili Mehmet Şandır ise kendisine Hatay"da 3. sırada yer bulabildi. Devlet Bakanı Reşat Doğru da Tokat"ta temayülde alt sıralarda gelmesine karşılık liste başı oldu. Ancak Bahçeli aynı çizgiyi Yozgat"ta izlemedi. Bahçeli Tapudan Sorumlu Devlet Bakanı Şuayip Üşenmez"i Yozgat"ta ikinci sıraya koydu. Sağlık Bakanı Osman Durmuş"u Kırıkkale"de, Devlet Bakanı Tunca Toskay"ı Antalya"da, Sanayi Bakanı Ahmet Kenan Tanrıkulu ile Ulaştırma eski Bakanı Oktay Vural"ı İzmir"de liste başı yaptı. Devlet Bakanı Faruk Bal ise Konya"da Ömer İzgi"nin ardında yer aldı.
       <br/>
       <br/>
       Transfer edilen vekillere Bahçeli de sahip çıktı. MHP lideri ANAP"tan gelen Yaşar Okuyan"ı Yalova"da, DYP"den transfer olan İçişleri eski Bakanı Meral Akşener"i Kocaeli"nde, ANAP"tan gelen eski başbakanlık başdanışmanı ve Kültür eski Bakanı Namık Kemal Zeybek"i Eskişehir"de, DYP"den gelen Yener Yıldırım"ı da Ordu"da liste başı yaptı. DYP"den transfer olan Bekir Aksoy"a Ankara birinci bölge ikinci sıra, Cihan Paçacı"ya ise Ankara ikinci bölgede üçüncü sıra uygun bulundu. DSP"den transfer olan Ertuğrul Kumcuoğlu ise kendi ilinde ikinci sıraya kondu.
       <br/>
       <br/>
       Bahçeli"nin bir başka tutumu da medyanın öne çıkardığı isimleri alt sıralara yerleştirmesi oldu. İstanbul Milletvekili Mehmet Gül ve Nazif Okumuş bunlar arasındaydı. Meclis İdare Amiri Ahmet Çakar ile Genel Sekreter Yardımcısı Vedat Çınaroğlu"na Bahçeli bu kez şans vermedi. Temayül yoklamasında alt sıralarda çıkınca istifa edip yeniden dönen Antalya Milletvekili Nesrin Ünal listelere konmadı. MHP listelerinde 18 kadın aday olmasına rağmen seçilebilecek yerde sadece Kocaeli Milletvekili Meral Akşener yer aldı.  Tayyip Erdoğan da eğilimleri gözetmedi
       <br/>
       <br/>
       Aday listeleri belirlenirken kuşkusuz en çok zorlanan lider Recep Tayyip Erdoğan oldu. Anketlerde açık ara önde görünen AKP"ye yoğunlaşan ilgi önseçimlerde büyük mücadele yaşanmasına yol açtı. Partinin kurucu üyeleri ile yönetici ve yakın kurmaylarına "banko" seçilecek yerleri ayıran Erdoğan mevcut milletvekillerini de seçilebilir yerlerden göstermeye özen gösterdi. Erdoğan"ın hassasiyet gösterdiği noktalardan birisi de transferlerdi. Erkan Mumcu, Köksal Toptan ve Hasan Özyer liste başı yapıldı. ANAP"tan gelen İçişleri eski Bakanı Murat Başeskioğlu da İstanbul ikinci bölgede 2. sıradan aday oldu. Erdoğan, siyasi danışmanı, gazeteci-yazar Ömer Çelik"i Adana"dan birinci sırada gösterdi. AK Parti lideri İstanbul başta olmak üzere birçok ilde kontenjan kullandı. 28 Şubat sürecinin Başbakanlık Müsteşarı Yaşar Yazıcıoğlu tepkiler üzerine Ankara listesinden son anda çıkarıldı, Erzurum"da ise eski rektör Erol Oral kendisine yer bulamadı. Bir çok isim görevlerinden istifa ettirilmesine karşılık listelere konulmadı. Temayül yoklamalarına uyulmamasının neden olacağı rahatsızlık şimdiden hissedilmeye başlandı.
       <br/>
       <br/>
       Ecevit rahat
       <br/>
       <br/>
       Listeler konusunda en rahat olan liderlerin başında Bülent Ecevit geliyor. Eski koruma müdürü Recai Birgün"ü İstanbul"dan, Maliye eski Bakanı Zekeriya Temizel"in önünde aday yapan DSP lideri, milletvekillerinin büyük kısmını kendi seçim bölgelerinden yeniden aday gösterdi. İstisnai olarak İzmir Milletvekili Saffet Başaran Aydın"dan, İstanbul Milletvekili Tahir Köse ise Amasya birinci sıradan aday oldu. Mevcut milletvekillerinden sadece altısı listelere giremedi. Bunlar Cengiz Güleç, Hayri Diri, Ergun Bayrak, Hasan Metin, Fikret Tecer ve Ömer Üstünkol. Fadlı Ağaoğlu ile Yücel Erdener ise alt sıralarda gösterildi. Liste heyecanı biten Ankara'da gözler listelere giremeyen küskün vekillerde. Devletin kurumlarının ve Cumhurbaşkanı Sezer'in açıkça karşı olduğu bu girişim bakalım başarılı olacak mı? En büyük avantajları iki partinin kurumsal desteği.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1860), [web.archive.org (arşiv bağlantısı)](http://web.archive.org/web/20050226075950/http://www.aksiyon.com.tr:80/detay.php?id=1860)
