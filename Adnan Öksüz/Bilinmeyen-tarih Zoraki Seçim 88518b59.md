# Zoraki Seçim

*Adnan Öksüz Bilinmeyen-tarih*

<div>
 <p>
  <font>
   Hem siyaset, hem vatandaşlar olarak gerçekten zoraki bir seçim atmosferine giriyoruz. Siyasi partilerden hiçbiri seçime hazır değil. Kamuoyu yoklamaları AKP hariç tüm partilerin  baraj tehlikesiyle karşı karşıya olduğunu gösteriyor. İktidara hesap sorma fırsatı sunsa da, halk gerekli düzenlemeler yapılmadan gidilecek seçimlerde pek umut görmüyor.
   <br/>
   <br/>
   Türkiye, yine hazırlıksız, pupa yelken erken seçime gidiyor. Hüsamettin Özkan’ın kopmasıyla DSP’de başlayan çözülüş, hükümeti salt çoğunluk olan 276’nın altına geriletti. 57’nci hükümet artık azınlıkta. Başta koalisyon liderleri olmak üzere kimse ciddi bir icraat beklemiyor. 3 Kasım tarihi üzerine partiler mutabakata vardı.Sokağın temel derdi ‘aş’ olmakla birlikte seçim de gündeme girdi. Aksiyon’un nabzını tuttuğu kanaat önderleri gerekli düzenlemeler yapılmadan gidilecek seçimin benzer sonuçları ortaya çıkaracağı, dolayısıyla aynı hastalıkların devam edeceği endişesini dile getirdiler. Halkın diline pelesenk olmuş Siyasi Partiler ve Seçim Yasası’nın değişmesine genel başkanlar ayak sürüyor.
   <br>
    <br>
     Yıllardır ertelenen sözkonusu yasalar için bir adım atılmış değil. Toplum, partilerin ve milletvekillerinin lider sultasından kurtulmasını talep ediyordu, ama olmadı. Parti içi siyasetin mağdurlarından, milliyetçi kesimin saygın isimlerinden Sadi Somuncuoğlu da seçim kanunu değişmedikçe seçimin beklentilere cevap vermesinin zor olduğunu düşünüyor. Parti içi demokrasi sağlanmadıkça, TBMM’ye millet yerine lider iradesinin hakim olacağını kaydeden Somuncuoğlu, “Genel başkan barajının mutlaka aşılması lazım. Aksi takdirde erken seçim belirsizliği yok etmeyecektir” diyor. Yine kronikleşen sorunların çözümü için öngörülen güçlü hükümetin yolunu açacak düzenleme de yapılmadı. Her gün yeni bir parti kuruluyor. Bu da sağ ve soldaki parçalanmışlığı derinleştiriyor. Sandık yine koalisyona gebe.
     <br>
      <br>
       Sağda Mehmet Ali Bayar, Melih Gökçek, Sadettin Tantan, İlhan Kesici, Hüsnü Doğan, Mehmet Ağar; solda Mümtaz Soysal, Murat Karayalçın, Yekta Güngör Özden gibi isimler tek tabanca ‘kurtarıcı’ edasıyla arz-ı endam ettiler. Bir kısmı partileşen bu markalardan hiçbiri çekim merkezi oluşturamadı. Şimdilik alacakları küsurat oylarıyla bir bölenden öteye gitmeyecekleri görünüyor. Medya desteğiyle gelen İsmail Cem’in liderliğindeki Yeni Türkiye Partisi de Derviş’in dışarıda kalmasıyla istediği çıkışı yapamadı. En önemli ‘siyasi figür’ olarak gösterilen Kemal Derviş ise politika arenasında alacağı yeri belirleyemedi.
       <br>
        <br>
         Yeni oluşumculardan uzaklaşan, CHP ile flört eden Derviş’in sürpriz biçimde Başbakan tarafından DSP’nin başına getirilebileceği seslendiriliyor. Başta iş dünyası olmak üzere halk, seçim kararıyla belirsizliğin giderileceğini ummakla birlikte, 4 Kasım sabahı muhtemel bir kaos senaryosunu da göz ardı etmiyor. Anketlerde kendini ‘kararsızım’ şeklinde ifade eden büyük kitleye isim farklılığından başka bir şey sunmayan onlarca parti ne umut ne de güven veriyor. Üzerinde düşünülmesi gereken asıl sorun, ekonominin IMF ve Dünya Bankası’na; dış politika, güvenlik gibi diğer önemli konuların ise MGK’ya havale edildiği bir ortamda siyasetin kendisine nasıl bir çıkış bulacağı, halk üzerinde nasıl güven tazeleyeceği. Ancak derinliksiz tartışmalardan böyle ciddi konulara bir türlü sıra gelmiyor.
         <br/>
         <br/>
         Kaos endişesi
         <br/>
         <br/>
         Her şeye rağmen seçim yeni bir sayfa, yeni bir beklenti. Erken seçimle ilgili umutsuzluk senaryolarına itiraz eden Hak-İş Başkanı Salim Uslu, “Seçimden sonra hangi hükümet kurulursa kurulsun bugünden kötü olacağını düşünmüyorum. Her ne kadar kimi aristokratlar seçim sonuçlarında parlamentodaki yapının değişmeyeceğini, sorunların çözülmeyeceğini iddia etseler de her seçimin sonucu bir önceki seçime göre mutlaka değişmiştir” diyor.İş dünyasının popüler simalarından Ankara Ticaret Odası Başkanı Sinan Aygün de artık seçimin kaçınılmaz olduğunu, seçimden kaçmanın halktan korkmak anlamına geldiğini söylüyor.Seçim konusunda kaygılarını dile getirenler de var. Örneğin eski milletvekillerinden İlhan Kesici bu seçimin kaos getireceğine inananlardan: “Sistem çürüdü, eskidi ama bu seçimle bu sistem aynen korunuyor. Ne partilerin yapısı, ne seçim mekanizması değişti. Yeni gibi görünen bir şey var o da Adalet ve Kalkınma Partisi. Fakat bu partinin başındaki kadro da statükoyu koruyacağını söylüyor.”
         <br/>
         <br/>
         Ege Bölgesi Sanayi Odası Yönetim Kurulu Başkanı Salih Esen ise, halkın hükümet ortaklarına duyduğu aşırı öfke nedeniyle oylarını uç partilere kaydırabileceğini ve Kasım ayında yapılacak seçimlerden sağlıklı sonuç çıkmayacağını düşünüyor. Esen, geniş tabanlı bir hükümet kurularak gerekli yasaların çıkarılmasını ve gerekirse genel seçimle yerel seçimlerin birleştirilmesini öneriyor. Ankara’da siyasetin nabzını tutan eski bakanlardan Vehbi Dinçerler de seçimle ilgili olumsuz kanaat ortaya koyanlardan. 3 Kasım’da gerçekleştirilecek seçimi yeni bir seçimin anası olarak görüyor ve Türkiye’nin 3 sene daha kaybedecek olmasından endişeleniyor.
         <br/>
         <br/>
         Dinçerler, “Geçen 4 sene içinde gündemde bulunmasına karşılık seçim sistemi değişikliği yönünde en küçük bir gelişme yoktur. 3 Kasım sorunlara çözüm getirmeyeceği gibi kaos getirecek, hatta kaostan daha beteri olacak belki” diyor. Her ne kadar bilimsellikleri tartışmalı olsa da kamuoyu araştırmaları koalisyon ortakları DSP, MHP ve ANAP’ın ‘baraj savaşı’ vereceğini, AKP’nin ise sandığın ‘sürpriz partisi’ olmaya aday olduğunu gösteriyor.
         <br/>
         <br/>
         Erken seçim olacak mı?
         <br/>
         <br/>
         Ancak seçim kararı alınsa bile bu hesabın bir şekilde bozulma ihtimali de varlığını koruyor. Meclis çatısına bir daha dönemeyeceğini düşünen küskünlerin her dönem seçimi iptal ettirmeye çalıştığı biliniyor. 18 Nisan 1999 seçimleri öncesi zamanın Cumhurbaşkanı Süleyman Demirel’in de desteğini alan küskünleri Genelkurmay Başkanı Hüseyin Kıvrıkoğlu’nun çıkışı durdurmuştu. Benzer bir hareket olursa şu anda Yüksek Askeri Şûra çalışmalarına yoğunlaşan aynı mekanizmanın bu sefer nasıl bir tavır alacağı merak ediliyor. MHP’siz ve Ecevit’siz hükümet formülünü ‘seçim kartı’yla bozan MHP lideri Devlet Bahçeli’nin 3 Kasım erken seçim çağrısının blöf olmadığı anlaşılınca DSP’deki istifalar bir noktada durdu.
         <br/>
         <br/>
         Ve Başbakan Ecevit’in de başlangıçtaki ısrarından vazgeçmesiyle sonbaharda seçim göründü.Belirsizliğin en belirgin işareti geçtiğimiz hafta siyasi parti liderleriyle tek tek görüşen ANAP Genel Başkanı ve Başbakan Yardımcısı Mesut Yılmaz’dan geldi. Yılmaz, temaslarının sonucunu değerlendirirken Avrupa Birliği uyum yasalarının parlamentodan geçirilmesi konusunda bazı kuşkular taşıdığını söyledi. Önce seçim kararı alınırsa yasaların görüşülmesinin zora gireceğini hatırlattı. Saadet dışındaki partileri AB konusunda samimiyetsizlikle suçlaması bu konuda var olan asgari uzlaşma ortamını da zora soktu. Bazı kuşkular hâlâ netleşmiş değil; acaba önce AB yasaları Meclis’ten geçerse erken seçim kararından vazgeçilebilir miydi? Bu kısmen MHP’nin olmakla birlikte ağırlıklı olarak muhalefetin endişesi olarak karşımıza çıkıyor. ANAP’ın ‘ille de AB yasaları önce çıksın’ stratejisi erken seçim konusuna kilitlenen MHP ve AK Parti’yi kuşkulara düşürüyor. Ve tüm parametreler partilerin birbirine güvensizlik beslediğini işaretliyor.
         <br/>
         <br/>
         Liderler yaklaşık 15 gündür neredeyse kevgire dönen görüşme trafiğinden net bir sonuç alamadı.Belirsizlik ve güvensizliğin hakim olduğu ortamda hemen herkes şu soruyu dile getiriyor: Gerçekten erken seçim olacak mı? Böyle bir sorunun dayanakları ise şöyle sıralanabilir: Bir kere muhtemel bir erken seçimde mevcut milletvekillerinin büyük bölümü geri gelemeyecek. Geçmiş deneyimler seçimlerden sonra vekillerin yüzde 70’inin Meclis’e geri dönemediğini gösteriyor.Partilerin bakış açıları da bu aşamada önemli; her ne kadar koalisyonu oluşturan üç partinin lideri erken seçim konusunda kararlı olduklarını yazılı bir metinle açıklasalar da DSP lideri ve Başbakan daha sonra ‘2003-2004 yılını’ telaffuz etmeye başladı. Ecevit’in bu düşüncesi parlamentodan destek de gördü. Saadet Partisi bunlardan birisiydi. Partilerin duruşu Ancak meşhur deyimle ‘cin şişeden bir kere çıktı.’ ANAP lideri Yılmaz, MKYK toplantısının ardından partisinin, 3 Kasım’da erken seçim yapılmasının doğru olacağı konusunda karar aldığını bildirdi. Başbakan Bülent Ecevit başkanlığında toplanan DSP Parti Meclisi seçimlerin 2003 Nisan ayında veya 2004 yılında yapılmasını istemesine karşılık, MHP’nin ‘çekiliriz’ restinin ardından Başbakan ‘artık yapacak birşey kalmadı’ dedi.Doğru Yol Partisi başından beri 3 Kasım tarihine destek veriyordu. Saadet Partisi ‘seçimden kaçmayız’ görüşünü ileri sürerken, Yeni Türkiye Partisi Genel Başkanı İsmail Cem de erken seçime taraftardı. Hatta siyasi kulislere göre ‘süre uzadıkça bu İsmail Cem ve partisinin aleyhine oluyordu.’ Meclis’te grubu bulunmayan partilerden CHP ise bu konudaki tavrını başından belirlemişti; hemen seçim. Erken seçim tartışmaları sadece siyasi partiler arasında değil, dışarıda da oldukça ses getirdi. Bunlardan birisi de TÜSİAD idi.
         <br/>
         <br/>
         Türk Sanayicileri ve İşadamları Derneği Başkan Yardımcısı Aldo Kaslowski, erken seçimin ekonomiyi kötü bir şekilde etkileyeceğini düşündüklerini bu vesileyle dile getirdi. Kaslowski, erken seçimin ekonomiyi nasıl etkileyeceğinin sorulması üzerine şunları dile getiriyordu: “Erken seçim ekonomiyi, kötü bir şekilde etkiler diye düşünüyoruz. Erken seçim, olsa olsa ilkbahar olarak düşünülebilir. Bu bile bizim takvimimizi oldukça etkiler. Çünkü takvimimiz, başta Avrupa Birliği olmak üzere çok doludur.”
         <br/>
         <br/>
         TÜSİAD bu görüşlerinin yanı sıra Başkan Erkut Yücaoğlu’nun başkanlığındaki bir heyetle Ankara’ya gelerek siyasi parti liderleriyle görüşmelerde bulunmuş ve bu arada Genelkurmay Başkanlığı’na da partilerin son durumuyla ilgili küçük de bir not iletmişti. HADEP-AKP tartışmasıBu notta AKP’nin durumu ağırlıklı olarak işlenmiş, AK Parti yetkilileri bunu ‘askerin siyasete bulaştırıldığı’ iddiasıyla eleştirmişti. Fakat bu arada Yüksek Seçim Kurulu’nun bir açıklaması akılları fena halde karıştırdı. YSK Başkanı Tufan Algan, Türk Ceza Kanunu gereğince AK Parti lideri Recep Tayyip Erdoğan’ın seçimlere katılamayacağını ima eden bir açıklama yaptı. Algan açıklamasında siyasi yasaklı Necmettin Erbakan’ın da bağımsız milletvekili adayı olamayacağının da altını çiziyordu.
         <br/>
         <br/>
         Tabii her iki partinin yetkilileri, YSK Başkanı Algan’ın bu açıklamalarını reddettiler. Erbakan Altınoluk’tan seslenerek ‘engelim yok’ dedi, AK Parti yönetimi de, hukukçulardan aldıkları değerlendirmelerin Algan’ın açıklamalarıyla çelişki oluşturduğunun altını çizdi. Hatta bazı AKP’liler Algan’ın bu açıklamasını ‘YSK Başkanı ihsas-ı reyde bulunmuştur’ cümlesiyle eleştirdi. Bu konudaki son tartışmayı Başbakan Bülent Ecevit TRT’de katıldığı sohbet programında başlattı. Ecevit özetle, ‘AK Parti`nin birinci parti olacağı, HADEP`in de barajı aşabileceği yönünde iddiaları hatırlatarak, “Bu iddialar gerçekleşirse, Türkiye çok ciddi rejim sorunlarıyla, hatta rejimin ötesinde sorunlarla karşılaşabilir” dedi.
         <br/>
         <br/>
         29 Temmuz’da seçim kararı alınırsa, en çok merak edilen soru seçimden nasıl bir tablonun çıkacağı olacak. Kimilerinin dillendirdiği gibi kaosla mı yoksa istikrarlı bir tabloyla mı karşılaşacağız? Apar topar gidilecek bir seçim kronik sorunlarımıza çare olabilecek mi?Bunun için partilerin bugünkü durumlarına bakmak gerekiyor. Şu anda merkez sağ ve merkez sol parçalanmış durumda. Sağda DYP, AKP, ANAP, MHP, SP, BBP; sol yanda ise CHP, DSP, yeni kurulan ve kendini başlangıçta sosyal demokrat yelpazede tanımlayan Yeni Türkiye Partisi.Araştırmalarıyla ilgili bilgi veren Yüksek Strateji Merkezi Başkan Vekili Faruk Demir, sağda AK Parti, MHP ve DYP, solda ise CHP’nin yüzde 10’luk ülke barajını aşacak partiler olduğu ortaya çıktığını söyledi. DSP’den ayrılanların kurmuş olduğunun Yeni Türkiye Partisi’nin alacağı oylar kendisinin barajı aşmasına yetmezken, DSP ve CHP’yi de baraj altına çekmesi gibi bir durum sözkonusu.Araştırmanın diğer sonuçları şöyle: -Sağ yapı içinde ANAP ancak bir AB bloku ile barajı aşabiliyor.
         <br/>
         <br/>
         -AB bloku bir sağ blok olmaktan ziyade ANAP önderliğinde ANAP-YTP- HADEP arasında kurulabilecek.
         <br/>
         <br/>
         -DYP ve MHP geleneksel sağ yapısı içerisinde kalıp, açılım yapamaz ve sol bütünlük gösteremez ise AKP yüzde 28- 30 arasında bir oyla tek başına iktidar olabilir. Bu zayıf ihtimal olmakla birlikte geçerli bir senaryodur.
         <br/>
         <br/>
         -YTP ancak bir blok ile başarı elde edebilir. Bu da ancak AB bloku ya da DTP ile olabilir.- CHP’nin ve sol’un en önemli fırsatı muhafazakâr merkez ile barışmaktır. CHP bu sayede oy marjını genişletebilir.Geçmiş seçim sonuçları üzerine yapılan bir başka tahlil de ilginç sonuçlar ortaya koyuyor: Son dört seçimin birinci partilerinin bu seçimde birinci parti olma şansları çok zayıf. Yani, 1999’da DSP, 1995’te RP (Şimdi SP olarak görünüyor), 1991’de DYP, 1987’deki seçimlerde ANAP birinci parti olmuşlardı.
         <br/>
         <br/>
         Gelinen noktada bunların hiçbiri yeni seçimde varlık gösteremeyecek. Refah çizgisinden gelen ve her yoklamada birinci parti çıkan AKP bu teorinin en önemli istisnası. Bunun yanı sıra geçen seçimde ikinci olan MHP’nin iktidardaki yıpranmışlığı da onu zirveden uzaklaştırıyor. Peki, bu seçimde nasıl bir sıralama meydana gelecek? Partilerin seçim propagandaları sırasında sunacakları -ekonomik ağırlıklı geçeceği anlaşılan- mesajlar ile aday gösterilecek temiz ve dürüst isimler önem taşıyacak. İstenen ise ‘seçimden kaos çıkmasın’.Siyasiler: Seçim ülkenin önünü açar...Siyasi partilerin temsilcileri de bu doğrultuda kesin bir değerlendirme yapmaktan kaçınıyor. Seçimlerde iyi bir sonuç alacağı kamuoyu araştırmalarında ileri sürülen DYP’nin Meclis Grup Başkanvekili Turhan Güven, seçim sonrası planlarıyla ilgili konuşmayı erken buluyor.
         <br/>
         <br/>
         Her seçimin ülkenin önünü açmak için fırsat olduğunu vurgulayan Güven, çıkacak sonuca göre bir oluşumun yapılacağına dikkat çekiyor. Güven ‘Bugün hangi partileri bu seçim sistemi içinde daha şanslı görüyorsunuz, seçimlerden hangi partiler önde çıkar?’ sorusunu cevaplarken şunları söylüyor: “Bakınız, 1964 yılında d’hont seçim sistemi uygulandı. Buna rağmen o dönem Adalet Partisi seçimden birinci parti çıktı ve geldi. Seçimleri doğrudan seçim sistemleriyle ölçmek doğru değil...”
         <br/>
         <br/>
         Bu seçimlerde en çok üzerinde durulan Adalet ve Kalkınma Partisi uzlaşmacı bir görüntü veriyor. Yeni kurulan YTP ile ilgili olarak sözbirliği etmişçesine sadece ‘hayırlı olsun’ demekle iktifa eden AKP’liler ‘seçim sonrası kaos mu, istikrar mı’ şeklindeki değerlendirmeler karşısında umutlu. AKP Meclis Grup Başkanvekili Salih Kapusuz, milletin ortaya koyacağı iradeye herkesin saygı göstermesi gerektiğinin altını çiziyor. Tayyip Erdoğan’ın geleceği kadar olmasa da, Derviş’in siyasetle ilgili tercihinin tabloyu etkileme şansı olduğuna inanılıyor. Derviş, İsmail Cem ve arkadaşlarıyla birlikte olursa bu partiye ivme kazandıracağı düşünülüyor.
         <br/>
         <br/>
         Derviş’in CHP’de yer alması durumunda bu partinin seçimlerde birinci çıkarak iktidara namzet olacağı iddiaları dile getiriliyor. Şimdilik görünen o ki, Türkiye erken seçime gidiyor. Ne siyasiler, ne de halk önünü görebiliyor. Siyasi manzaranın fotoğrafını çekmeye çalıştık. Her şeye rağmen milli irade kendini ortaya koyacak. Sonuçta kimlerin sandığa gömüleceğini, kimlerin yükseleceğini birlikte göreceğiz.    NABIZ  Salim Uslu (Hak-İş Başkanı )Erken seçim kaçınılmaz. Bu hükümet çok iyi, çok güzel şeyler yaptığını söylüyor. Oysa gerek ekonomik göstergeler, gerekse sokaktaki insanın düşünce ve tepkileri hükümeti doğrulamıyor. Bu hükümetin doğru yaptık ve başardık dediği şeylerin demokratik kriterlere göre test edilmesi gerekiyor. Bu da sandığa gidilmesiyle mümkün. Seçimden sonra hangi hükümet kurulursa kurulsun bugünden kötü olacağını düşünmüyorum.
         <br/>
         <br/>
         Sinan Aygün (Ticaret Odası Başkanı )
         <br/>
         <br/>
         Erken seçimden artık kimse kaçamaz. Kaçmak halktan korkmak demektir. Seçim yapılması halkı rahatlatır. Bir miktar güven gelirse ekonomi de biraz düzlüğe çıkar. Ama seçimle tablo değişir mi onu şimdiden bilmek zor. Ancak en azından üçlü bir koalisyonun ortaya çıkacağını söylemek mümkün. Yeni gelen hükümetin de IMF ile anlaşmadan başka çaresi yok. Çünkü ülke ekonomisi iyice ihmal edildi. SAMSUN Yusuf Özer (Ticaret Borsa Başkanı )Seçimler normal süresi içinde yapılmalı. Bize göre erken seçim çözüm değil. Önümüzde Avrupa Birliği, insan hakları gibi konular dururken gündemin seçimle işgal edilmesini doğru bulmuyorum. Ancak ortada siyasi belirsizlik var. İş adamlarımız bundan olumsuz etkileniyor. Erken seçimden önce seçim sistemi değiştirilmeli.
         <br/>
         <br/>
         MÜSİAD Başkanı Ali Bayramoğlu:
         <br/>
         Erken seçim geçikti bile... 2001’de olmasını istiyorduk. Bugünkü hükümet, pazarlıkların hükümeti oldu. Reel anlamda hangi icraatı hatırlanıyor? Ekonomik güveni kaybetmiş bir hükümetin iktidarda durması imkansızdır. İş dünyası yanarken, iktidarın dakika kaybedecek vakti yoktur. Seçim sonuçlarına gelince, kim çıkarsa çıksın kabul etmek zorundayız. Halkın tercihleri kaos oluşturmaz...
         <br/>
         <br/>
         KAYSERİ
         <br/>
         Bülent Ünsal (Eczacı Odası Başkanı )
         <br/>
         Halkın gündeminde seçim var. Hükümeti kimse tasvip etmiyor. Vatandaş küskün ve kırgın. Güvenilir, dürüst, idealist insanlar isteniyor. Seçimin hiçbir şeyi değiştirmeyeceği kanaatindeyim. Bu seçim sistemi ile hiçbir problemin çözüleceğini tahmin etmiyorum. Yeni bir sistem ile seçime gidilmeli. Milletvekillerini siyasi parti başkanları değil, vatandaş seçmeli.
         <br/>
         <br/>
         ANTALYA
         <br/>
         Orhan Tolunay (Esnaf ve Sanatkarlar Odası Başkanı )
         <br/>
         <br/>
         Türkiye’de erken seçim kaçınılmazdır. Siyasetçiye olan güvenin tekrar oluşturulması lazımdır. Şu aşamada halk siyasetçiye güvenmiyor. Bu güvenin tekrar sağlanması için Seçim ile Siyasi Partiler yasalarında gerekli değişiklikler yapılmalıdır. Tercihli seçim sistemine geçilmelidir.
         <br/>
         <br/>
         DİYARBAKIR
         <br/>
         Bedrettin Karaboğa (Güneydoğu Sanayici ve İşadamları Derneği  Başkanı)
         <br/>
         <br/>
         Şu anda Türkiye’nin en büyük çıkmazı siyasi istikrarsızlık ve bunun getirdiği ekonomik çıkmazdır. Türkiye’nin bu çıkmazdan kurtulması için seçim yapılması zorunludur. Ancak AB uyum yasalarının da seçimden önce çıkarılmasını talep ediyoruz. Uyumlu olduğu lanse edilen hükümet ortakları arasında da aslında uyum yok.
         <br/>
         <br/>
         ESKİŞEHİR Nail Uslu (Memur Sen Bölge Başkanı)
         <br/>
         <br/>
         Türkiye seçime gitme mecburiyeti ile karşı karşıyadır. Ekonomik krizle birlikte işsizlik, yoksulluk, çalışanların durumu, esnaf ve sanayicinin durumu ortadadır. Ayrıca TBMM’deki çok parçalılık siyasi istikrarsızlığa yol açıyor.
         <br/>
         <br/>
         BURSA
         <br/>
         Arif Tak (Esnaf ve Sanatkarlar Odaları Birliği Başkanı )
         <br/>
         <br/>
         Seçim derhal yapılmalı. Türkiye’deki ekonomik şartlar çok ağır. Bunun altından koalisyon hükümetlerinin kalkabileceğine inanmıyorum. Çıkış yolu, tek partili bir iktidarı yakalamak. Bunun için de iki turlu seçim gerekli. Demokratik rejimlerde sıkıntı yaşandığında hakeme yani millete müracaat etmekten kimse çekinmemeli.İZMİRTuğrul Yemişçi (Ticaret Borsası  Başkan)Erken seçim en azından ülkenin önündeki sis perdesini kaldıracaktır. Ancak 3 Kasım tarihinde olup olmamasında tereddütlüyüz. AB uyum yasaları, Siyasi Partiler ve Seçim yasaları var. Bunları çözüp seçime öyle gidebilseydik, Türkiye için çok daha hayırlı olurdu. Güçlü bir hükümet gelmeli ve ekonomik program tavizsiz sürmeli.
         <br/>
         <br/>
         ERZURUM
         <br/>
         Rasim Fırat (Esnaf ve Sanatkarlar Odalaları Başkanı )
         <br/>
         <br/>
         Yapılacak seçimde bir partinin tek başına iktidar olması şimdilik mümkün görünmüyor. Sandıktan yine en az iki veya üç partili koalisyon hükümeti çıkar. Mevcut iktidar partileri halkın nazarında puan kaybettiler. Seçim barajını geçebileceklerine inanmıyorum.
         <br/>
         <br/>
         *****SEZON DEĞİŞTİ SIRA VİTRİNDE
         <br/>
         BÜLENT KORUCU
         <br/>
         <br/>
         Türkiye seçim gündemine kilitlendi. Aslında yeni yöneticilerin belirlenmesi diyebileceğimiz seçim, ülkemizde eski gömleklerin yakalarının çevrilip yeniden kullanılması gibi algılanıyor. Siyasetçiler ele geçirdikleri parti koltuklarından ancak, emri Hakk vaki olduğunda koparılabildiği için, bize de ‘en az yıpranmış eskiyi’ başa geçirmekten başka alternatif kalmıyor. Olayın traji-komik boyutu ise, ‘eski- yenilerin’ yeni olduklarına inanmamızı beklemeleri. Hatta bunun için medya destekli psikolojik işkence uygulamaları. Kısacası, 3 Kasım’da seçim yapılırsa, yeni sezonda vitrinimizi süsleyecek eskileri belirleyeceğiz. Her erken seçim ihtimalinde olduğu gibi gelgitler de sürüyor. Doğrusu seçim hiç bir partinin işine gelmiyor. Ama yuvarlanan dev kartopunun önüne çıkmaya da kimse cesaret edemiyor. Liderler, partilerine barajı geçirme, vekiller ise yeniden seçilebilecekleri partiye kapağı atma telaşı içindeler. AKP ve CHP barajı geçtiği düşüncesiyle rahat hareket ediyor. DYP ise AKP’den koparabileceği oylarla, DTP’nin kendinden ne kadar götüreceğine endekslenmiş konumda. Bunun dışındaki partiler ittifak ya da iltihaklarla başarı arayacaklar. Melih Gökçek’li Demokrat Parti’nin, Murat Karayalçın’ın yeni SHP’sinin ve hatta İsmail Cem liderliğindeki yeni oluşumun mecburi istikameti ittifak olacak.Bu arada HADEP’in olduğundan fazla abartıldığını söylemek yanlış olmaz. Güneydoğu’da terör sancısının dinmesi, tepkisel oylarla HADEP’e yönelen bölge halkının kararını gözden geçirmesine sebep olabilir. (Tabii, geçen seçim öncesinde Diyarbakır mitinginde polisin kadınların kafasında sandalye kırması gibi saçmalıklar yaşanmazsa... ) Bölge halkının dindar kısmının AK Parti’yi tercih edebileceği de gözden kaçmamalı. Bu da bölgede HADEP’in birinci parti çıksa bile ezici çoğunluğunu kaybetmesi anlamına geliyor. HADEP’in büyük şehirlere açılma stratejisinin tuttuğuna dair henüz yeterli işaret de yok. Belediyelerde yaşanan başarısızlık da, bu partinin yerel seçimlerdeki şansını iyice azaltıyor.Hem dört yılın birikimi, hem de seçme yaşının 18’e düşürülmesiyle ortaya çıkan yeni seçmenlerin aklını çelmek partilerin birinci önceliği olabilir. Geneldeki oy vermeme eğiliminin, yeni seçmende asgari düzeyde kalacağı öngörülmeli. Yeni seçmene sempatik gelecek mesajları veren parti avantajlı konuma gelecek. Bu mesajların en etkilisi ise ekonomik refah vaadi olacak. İnandırıcı şekilde somut ekonomik hedefleri ortaya koyan kazanacak. Anketlerde parti tercihi ve oy yüzdeleri değişiyor, değişmeyen tek şey halkın birinci gündem maddesi ekonomik kriz. Halk öncelikle krizin sorumlularını cezalandıracak, ardından projelere destek verecek. Hoş projesi olan da yok ya. Var olandan daha kötü olmadığı düşünülenler ipi göğüsleyecek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 221 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1588), [web.archive.org (arşiv bağlantısı)](http://web.archive.org/web/20050301170359/http://www.aksiyon.com.tr:80/yazdir.php?id=1588)
