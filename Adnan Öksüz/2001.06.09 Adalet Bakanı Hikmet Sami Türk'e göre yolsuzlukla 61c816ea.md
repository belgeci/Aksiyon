# Adalet Bakanı Hikmet Sami Türk'e göre yolsuzlukla

*Adnan Öksüz 2001.06.09*

<div>
 <p class="baslik">
  mücadele hiç bitmeyecek:
 </p>
 <p class="baslik">
  “ ONBİN YIL DA OLSA SÜRER”
 </p>
 <p class="spot">
  Bakan Türk geçtiğimiz hafta  sessiz sedasız gittiği Lahey'deki  Yolsuzlukla Mücadele  Konferansı'ndan umutla döndü.  Aksiyon'a konferansla ilgili bilgi  veren Türk'e göre 'yolsuzlukla  mücadele onbin yıl da olsa sürecek'
 </p>
 <p class="metin">
 </p>
 <img border="0" src="/web/20020225112315im_/http://www.aksiyon.com.tr/2001/340/resimler/adalet.jpg"/>
 <p class="metin">
  Prof. Dr. Hikmet Sami Türk deyim yerindeyse kabinenin sessiz sedasız bakanlarından. En tartışmalı, gürültülü konularda bile itidalli olmasıyla biliniyor. Geçtiğimiz aylarda yaşanan cezaevi olaylarında bile, konunun birinci muhatabı olmasına karşılık bu itidalini hemen hiç bozmadı. Bakan Türk son olarak, Meclis Adalet Komisyonu'nda artık son rötuşları yapılan Medeni Kanun çalışmalarındaki çıkışıyla gündeme geldi. Burada özellikle eşlerin mal paylaşımındaki çıkışıyla dikkat çekti. Geçtiğimiz hafta Hollanda/Lahey'de gerçekleşen bir konferansın ayrıntıları ise neredeyse gündemin içinde kaybolup gitti. Konferansın konuşmacılarından birisi de Türkiye Adalet Bakanı Hikmet Sami Türk'tü. Konu, Türkiye'nin son bir yılına damgasını vuran ve bundan sonra da uzun yıllar ülkenin gündeminde kalmaya aday 'yolsuzluklarla mücadele' üzerine idi. Türk "Yolsuzlukla Mücadele ve Dürüstlüğün Korunması II. Küresel Forumu" ismini taşıyan toplantıda bir konuşma yapmış ve bu konuda hükümetin resmi görüşlerini toplantıya gelen çeşitli ülkelerin adalet bakanlarına iletmişti.
 </p>
 <p class="metin">
  10 bin yıl sürecek
 </p>
 <p class="metin">
  Adalet Bakanı Türk, Aksiyon'un sorularını cevaplandırırken, Genelkurmay Başkanı Orgeneral Hüseyin Kıvrıkoğlu'nun da başından beri destek verdiği ve Meclis'in açılış kokteylinde 'hortum'u ilk kez isimlendirerek açık açık konuştuğu 'yolsuzlukla mücadele'de 'devletin kesin kararlı bir tutum içinde olduğunu vurguluyor. Bakan Türk, Lahey'deki konferans izlenimlerini aktarırken, altını çizdiği önemli iki ayrıntı dikkat çekiyor; birincisi yolsuzluk ve suiistimallerle ilgili olarak verilen mücadelenin yalnızca Türkiye'nin meselesi olmaması. Prof. H. Sami Türk, şu an hemen tüm uygar ve gelişmiş ülkelerde bunun mücadelesinin verildiğini belirtiyor ve 'Artık medeni toplumlar, kendi bünyelerinde yolsuzluk yapılmasını istemiyor, bununla mücadeleye son derece önem veriyorlar. Benim konferanstaki izlenimim, katılan tüm ülkelerin adalet bakanlarının dolayısıyla temsil ettikleri ülkelerin konunun üzerinde hassasiyetle durduklarıdır. Yani konu yerellikten çıkmış bir husustur. Türkiye'nin meselesi olmaktan çıkmış, tüm dünyanın konusu olmuştur". Bakanın, altını kalın çizgilerle çizdiği önemli ikinci madde ise, mücadelenin Türkiye bölümü ile ilgili olanıydı. Türk, 'yolsuzlukla mücadelenin bin yıl değil, onbin yıl da olsa süreceğini' belirtiyordu. Peki bu kararlılık, kabinenin tüm üyelerinde mevcut muydu; "Evet, parti ayrımı yapmadan tüm arkadaşlarımız konuya oldukça hassaslar".
 </p>
 <p class="metin">
  Neler yapıldı?
 </p>
 <p class="metin">
  Adalet Bakanı Prof. Hikmet Sami Türk'ün de katıldığı yolsuzlukla mücadeleyle ilgili konferansta önemli adımların atıldığı söylenebilir. 4 gün devam eden Konferans'ın ilk 3 günü, çalışma gruplarının toplantılarına; son günü ise bakanlar düzeyinde genel kurul toplantısına ayrıldı. Konferans sırasında oluşturulan beş çalışma grubu ise yapılabilecekleri araştırdı, gerekli notları aldı. Bunlar, "Dürüstlük ve İdare", "Yasa Uygulaması", "Gümrük", "Yolsuzluk, Geçiş Dönemi ve Gelişme" ile "Hükümet ve İş Dünyası" gruplarıydı. Her çalışma grubunun kabul ettiği raporlara Konferans Sonuç Bildirisi'nin ekinde de yer verildi. Konferans sonunda kabul edilen ve imzalanan "Sonuç Bildirisi"nde küreselleşen dünyada yolsuzlukla mücadele için BM bünyesinde bir uluslararası sözleşme hazırlanmasının önemi belirtildi; yolsuzluğun önlenmesi için alınacak başlıca önlemler, bu arada kamu yönetiminde saydamlık ve kamuoyunun aydınlanması için basın özgürlüğünün yolsuzlukla mücadeledeki önemi üzerinde duruldu. Bildiride ayrıca ceza hukuku çerçevesinde alınması gereken önlemler belirtildi ve yolsuzluğun önlenmesindeki ortak stratejilerin gerçekleştirilebilmesi için uluslararası denetim mekanizmasının ve teknik yardımın önemi vurgulandı. Bildiride sonuç olarak yolsuzluğa karşı ulusal ve uluslararası stratejilerin etkin bir biçimde uygulanabilmesi için sivil toplumun, iş dünyasının ve medyanın katılımının gerekli olduğunun da altı çizildi. Bir karar daha alındı; '3. Küresel Forumu'nun 2003 yılında Kore Cumhuriyeti'nde yapılacağı' karara bağlandı.
 </p>
 <p class="metin">
  Adalet Bakanı Türk'e göre, 2002 yılında Viyana'da müzakerelerine başlanacak olan Birleşmiş Milletler (BM) Yolsuzlukla Mücadele Sözleşmesi'nin kapsamı ve kuralları açısından Sonuç Bildirisi, önemli bir temel oluşturacak. 'Bugüne kadar Avrupa Konseyi ve İktisadî İşbirliği ve Gelişme Teşkilâtı bünyesinde imzalanan yolsuzlukla mücadele sözleşmelerinden ayrı olarak BM bünyesinde yapılacak bir uluslararası sözleşmenin, diğer sözleşmelerin eksiklerinin tamamlanması ve yolsuzlukla mücadelede başarı için gerekli olduğu' fikri de yine Bakan Türk'e ait.
 </p>
 <p class="metin">
  Konferans sırasında adlî yardımlaşma ve suçluların iadesi gibi ortak konularda bazı ülkelerin adalet bakanlarıyla ikili görüşmeler yapma imkanı da buldu, Adalet Bakanı.
 </p>
 <p class="metin">
  Yolsuzluğun tanımıyla başladı
 </p>
 <p class="metin">
  Türk, Lahey'deki Konferans'ta Türkiye'yi temsilen bir de konuşma yaptı. Önemli mesajlar verdi, Türkiye'nin bu alanda yaptığı çalışmalar ve verdiği mücadele konusunda ayrıntılar sundu. Peki neler söyledi ve nasıl tepkiler aldı bu uluslararası platformda. Bakan, konuşmasına yolsuzluğun tanımıyla başladı; 'Genel olarak yolsuzluk, bir kamu görevlisinin konumundan yararlanarak kendisine veya başkalarına haksız menfaatler sağlaması olarak tanımlanabilir. Bu çerçevede çeşitli eylemler yolsuzluk konusu olabilir. Nitekim tüm ülkelerde olduğu gibi Türk hukukunda da rüşvet, irtikâp, zimmet, devlet işlemlerinden menfaat sağlama, yolsuzlukların değişik biçimleri olarak düzenlenmiş  bulunmaktadır."
 </p>
 <p class="metin">
  Türk, bu tanımlamayı yaptıktan sonra konuyu küreselleşmeye getiriyor ve yaptığı bu tanımın, içinde bulunduğumuz çağda yeterli olmadığını ifade ediyordu; "Ancak bu düzenlemeler sorunun daha çok ülke içinde çözümüne yönelik bulunmaktadır. Oysa bugün küreselleşme ile gelinen noktada yolsuzlukla mücadele için bu bakış açısının konuyu bütün boyutlarıyla kavramakta yeterli olmadığını görmekteyiz. Küreselleşme, iletişim teknolojisindeki hızlı gelişmelere paralel olarak, ülkeler arasında giderek artan bir ölçüde mal ve sermaye dolaşımının gerçekleştiği açık bir uluslararası ekonomi olarak tanımlanabilir."
 </p>
 <p class="metin">
  Bir sonraki randevu 2003'te...
 </p>
 <p class="metin">
  Adalet Bakanı, küreselleşmenin yolsuzlukların yaygınlaşmasına hız kazandırdığını da belirtiyordu konuşmasında; "Küreselleşme ve iletişim teknolojisindeki gelişmeler, hem malların, hem paranın akışını hızlandırmıştır. Ancak bu gelişmelerin sağladığı kolaylıklar, bazı kötü niyetli insanlar tarafından suç işlemekte kullanılmaktadır. Bu hızlı ve karmaşık trafikte kara para ile ak parayı, gerçek ticaret ile sahtecilik ve kaçakçılığı ayırmak zorlaşmıştır."
 </p>
 <p class="metin">
  Bakan'ın Lahey Konferansı'nda dile getirdiği önemli bir nokta daha vardı; Türk olayın sosyolojik çözümlemesini yaptı ve yolsuzlukla mücadelenin sadece kolluk kuvvetlerinin değil, tüm halkla birlikte yapılması gerektiğini anlattı ve ekledi "Hemen müsaadenizle açıkça belirtmeliyim ki, bu mücadele insan haklarına saygı çerçevesinde yürütülmelidir."
 </p>
 <p class="metin">
  Bakanın söylediği bu cümleleri, konferansa katılan meslektaşları nasıl algıladılar bilinmez ama, cümlelerin bilinçaltında yatan gerçek, 'Avrupa İnsan Hakları Mahkemesi'nin Türkiye'ye bakış açısıyla yakından  ilgiliydi. Bakan'ın yolsuzlukla mücadelede yapılan bölgesel anlaşmaları da kapsayacak ve BM bünyesinde gerçekleştirilecek uluslararası bir sözleşmenin gereğini bildirmesi de önemliydi.
 </p>
 <p class="metin">
  Bir günlük Lahey Konferansı'nın ardından Adalet Bakanı onbin yıl da olsa yolsuzlukla mücadeleye devam edileceğini söylüyor. Bundan sonraki international yolsuzluk konferansı randevusu ise 2003'te, Kore'de...
 </p>
 <br/>
 <center>
  <a class="anaorta" href="http://web.archive.org/web/20020225112315/mailto:a.oksuz@aksiyon.com.tr">
   a.oksuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/politika/1.htm), [web.archive.org (arşiv bağlantısı)](http://web.archive.org/web/20020225112315/http://www.aksiyon.com.tr:80/2001/340/politika/1.htm)
