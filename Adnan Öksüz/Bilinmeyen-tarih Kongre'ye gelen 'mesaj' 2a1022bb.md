# Kongre'ye gelen 'mesaj'

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227092640im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092640im_/http://www.aksiyon.com.tr/resim/349/18.jpg" vspace="5"/>
  </p>
 </font>
 <font class="content">
  Yılmaz’ın ‘milli güvenlik’ kavramını tartışmaya açtığı saatlerde, Milli Güvenlik Kurulu Genel Sekreterliği’ne ilginç bir atama yapılıyordu. Bunun ayrı bir anlamı var  mıydı, acaba?
 </font>
 <br/>
 <p>
  <font class="content">
   ANAP’ta beklenen oldu; Mesut Yılmaz 4 rakibinin karşısında kongreyi açık farkla aldı ve ‘yola devam’ dedi. Yapılan ilk tur oylama neticesinde Yılmaz 921 oyla yeniden Anavatan Partisi genel başkanlığına seçildi. Yılmaz’ın en büyük rakibi Yozgat Milletvekili Lütfullah Kayalar 260 oy alırken, Trabzon Milletvekili Eyüp Aşık 19, MKYK üyesi Vehbi Dinçerler 4 ve eski MKYK üyesi, Sanatçı Necla Akben ise 1 oyda kaldı.
   <br>
    <br>
     Listede önemli bir değişim yaşanmadı
     <br>
      <br>
       Kongre çok sakin bir hava içinde geçti denilebilir. Ufak tefek tartışmaların dışında —davetiye krizi gibi— organizasyonu iyi olan bir kongreydi. Partinin en önemli organı olan Merkez Karar ve Yönetim Kurulu’nda ufak tefek değişiklikler haricinde önemli bir değişim yaşanmadı. Sümer Oral’ın dışındaki tüm bakanlar, kurul üyesi seçildiler. Kurul seçiminde 916 oyla en fazla oyu Turizm Bakanı Erkan Mumcu aldı. Mesut Yılmaz’ın kardeşi Turgut Yılmaz da yerini korudu. Yılmaz’a çok yakın olan bir ismin, Cavit Kavak’ın ise bu kez kurul listesinde yer almaması dikkat çekiciydi. Yılmaz’ın kendi kontenjanından seçilenlerden eski Bakan Ahmet Denizolgun, gazeteci Pınar Türenç, bilimadamı Prof. Ergun Özbudun ilginç isimlerdi.  Kongreyle ilgili bir not da, Adıyaman milletvekili Mahmut Bozkurt’un, kongrenin ikinci günü, Yılmaz’ı suçlayarak partisinden istifa etmesiydi.
       <br/>
       <br/>
       Güvenlik sendromu
       <br/>
       <br/>
       İki gün içinde, kapalı kapılar arkasında yapılan pazarlıkların haricinde dışa akseden en önemli yan, Genel Başkan Mesut Yılmaz’ın yaptığı yaklaşık 1,5 saatlik konuşmaydı. Yılmaz konuşmasında, parti içi muhalefetten iktidar ortaklarına kadar pek çok kesime net mesajlar verdi. Fakat konuşmasının bir bölümü vardı ki bundan sonra da üzerinde tartışmaların süreceği bir ince, hassas noktaydı: Ulusal güvenlik meselesi. ANAP Genel Başkanı’na göre Türkiye’de ulusal güvenlik kavramı, ülkenin gelişmesinin önünde adeta bir takoz görevi üstleniyordu. Bazı kesimler bu kavramı kullanarak ülkenin Batı’ya açılmasını engelliyordu. Türkiye’de ‘üç maymunun oynandığı bir ulusal güvenlik sendromu’ olduğunu ileri süren Yılmaz’ın şu sözleri dikkat çekiciydi; “Türkiye’de değişimin adı ulusal güvenlik kavramında gizlidir. Ne zaman bir adım ileri gitsek, işte bu sendrom önümüze çıkıyor. Ulusal güvenliğin kapsamı ve sınırları yeniden belirlenmelidir. Vazgeçemeyeceğimiz iki şey üniter devlet ve laik devlettir”. Ulusal güvenlik sendromundan çıkıp geleceğin kucaklanmasını isteyen Yılmaz, her ileri adımın ulusal güvenlik gerekçesiyle kesilmesininin kabul edilemez olduğunu söyledi. Yılmaz, “Geçmişte din elden gidiyor diyorlardı, şimdi de ulusal güvenlik elden gidiyor diyerek ilerlemenin önünü kesmeye çalışıyorlar” diye konuştu.
       <br/>
       <br/>
       Yılmaz’ın ikinci önemli mesajı da milliyetçilik ve muhafazakarlık üzerine idi. Türk milletinin aşırılıktan hoşlanmadığını, din ve milliyetçilik konusunda daha ılımlı olunmasını istediğinin altını çizen Yılmaz, “Milliyetçilik ve muhafazakarlık dönüşüme uğramıştır. Biz buna modern muhafazakarlık diyoruz. Yüce dinimizi ve milliyetçiliği aşırı uçların elinden kurtarmalıyız. Biz hiç bir duyguyu sömürmedik. Halkımızın duygu tarafı bize iktidarı teslim etmedi. Türk siyaseti duyguların esareti altında; artık akıl hakim olmalı” diye konuştu.
       <br/>
       <br/>
       MGK’da gündeme gelebilir
       <br/>
       <br/>
       ANAP Genel Başkanı ve Başbakan Yardımcısı Mesut Yılmaz, ‘ulusal güvenlik’, ‘milliyetçilik ve muhafazakarlık’ üzerine dile getirdiği bu görüşleriyle esasen üç kesimi hedef aldı; etkili kesimler ve odaklar, Yenilikçiler ile koalisyon ortaklarından Milliyetçi Hareket Partisi. Başbakan Yardımcısı Yılmaz ve partisinin, başından beri MHP ile bazı konularda anlaşamadıkları biliniyor. Kürtçe televizyon vb. gibi hassas hususlarda sık sık karşı karşıya geldi ANAP ve MHP. Bu gerginlik Meclis Grup toplantılarına da kimi kez yansıdı ve iki lider bazen aynı gün farklı mesajlar vererek tartışmanın boyutlarını gözler önüne serdiler. Böyle bir konjonktürde ANAP daha çok özgürlüklerden, MHP ise devletçi bir yapı yanında gözükmüştü.
       <br/>
       <br/>
       Yılmaz’ın kongrede mesaj verdiği bir diğer kesim ise Yenilikçiler’di. Yılmaz ilk kez  Yenilikçiler’le ilgili direkt bir görüş bildirdi ve ‘kendilerine Yenilikçi diyenlerin özünde değişmediklerini’ vurguladı.
       <br/>
       <br/>
       ANAP Genel Başkanı’nın nihayet ‘tartışmaya açıyorum’ dediği ulusal güvenlik kavramı ile hedefi ise etkili odaklardı. Yılmaz, direkt olarak karşısına alamadığı etkili kesimlere bu şekilde bir mesaj gönderme yoluna gitmişti. Ancak burada önemli bir sorun vardı; ulusal güvenlik kavramı tartışmaya açılıyordu ama bu hangi platformlarda tartışılacaktı? Yılmaz, başbakan yardımcısı sıfatıyla her ay gerçekleştirilen ve 28 Şubat sürecinden sonra dikkatlerin yöneldiği Milli Güvenlik Kurulu’nun bir üyesiydi. Orayı mı kastetmişti? Yani dolaylı olarak bu kavramın bu platformda tartışılmasını mı istiyordu? Konuştuğumuz Yılmaz’ın kurmayları, ANAP Genel Başkanı’nın, konunun ‘daha çok akademik, sivil toplum kuruluşları nezdinde ve siyasi platformlarda irdelenmesini’ istediğini ifade ediyorlar. Ancak ulusal güvenlik kavramı, Milli Güvenlik Kurulu’nun asıl çatısını oluşturuyor. Oluşturulacak ve uygulanması planlanan politikaların ulusal güvenlik açısından —asker ve sivillerce— tartışıldığı bir üst makam. Bu bakımdan tartışmanın sadece belli sivil kesimlerden çıkarak resmi boyuta taşınacağını kestirmek de zor olmasa gerek.
       <br/>
       <br/>
       MGK’ya ilginç atama niçin?
       <br/>
       <br/>
       Avrupa Birliği  (AB) ile ilişkilerden sorumlu bir isim olarak, Mesut Yılmaz’ın böyle bir tartışmayı gündeme taşıması ayrıca bir anlam taşıyor. AB yolunda, Milli Güvenlik Kurulu’nun ‘sadece bir istişari makam’ olması genel kabul gören bir görüş. Bunun yanında MGK bünyesinde sivil üyelerin sayısının artırılması gündemde. Son maddeye pek kimsenin bir itirazı yok. Ancak, ‘Kurul’un yalnızca bir istişari kurul haline getirilmesine’ tepki gösterenler yine etkili kesimler.
       <br/>
       <br/>
       Bu konuda son bir not; Yılmaz’ın tam da ‘milli güvenlik’ kavramını tartışmaya açtığı saatlerde, Milli Güvenlik Kurulu Genel Sekreterliği’ne ilginç bir atama yapılıyordu. Karacı Orgeneral Doğan Bayazıt’ın Genel Sekreterliği’nden sonra, 6 yıldır sürdürülen ‘MGK Genel Sekreteri’nin Havacı’lardan olması’ geleneği bir kenara bırakılarak Kara’cılara devrediliyordu. Bunun ayrı bir anlamı var mıydı, acaba?
       <br/>
       <br/>
       Kimbilir...
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12549), [web.archive.org (arşiv bağlantısı)](http://web.archive.org/web/20050227092640/http://www.aksiyon.com.tr:80/detay.php?id=12549)
