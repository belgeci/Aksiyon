# Aydın’la yollar ayrıldı

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227161001im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161001im_/http://www.aksiyon.com.tr/resim/353/30.jpg" vspace="5"/>
  </p>
 </font>
 <font class="content">
  Bayındırlık Bakanlığı’nda son iki haftadır ayyuka çıkan yolsuzluk ve usulsüzlük iddiaları koalisyonun MHP kanadını zora soktu. ANAP’lı bazı bakanlıklarda yaşanan vurgun ve talan iddialarının ardından MHP’li bir bakanlıkta da benzer bir olayın gerçekleşmesi objektifleri bu partiye yöneltti.
 </font>
 <br/>
 <p>
  <font class="content">
   Görülen, Aydın’ın göreve getirdiği bazı üst düzey bürokratların görevlerini kötüye kullanmaları... Ancak olay bir yolsuzluğun ötesinde Aydın’ın geleceğini de etkileyen bir sürece girmiş bulunuyor. Parti içinde bugüne kadar belli bir güce sahip olan Koray Aydın, son olaydan sonra ciddi bir güç kaybına uğradı. Aksiyon, Aydın’ın güç kaybetmesine sebep olan aktörleri araştırdı ve ilginç sonuçlara ulaştı.
   <br>
    <br>
     Bu anlamda dikkatleri çeken ilk isim ise emekli Tümgeneral, partinin genel sekreterlik koltuğunda oturan Nursafa Pandar.
     <br>
      <br>
       Perde arkasındaki isim; Pandar
       <br/>
       <br/>
       Türkeş’ten sonra MHP’nin Genel Başkanlık koltuğuna oturan ve bunun son iki küsür yılını da Başbakan Yardımcısı olarak geçiren Dr. Devlet Bahçeli de, eski Genel Başkanı’nın çok önemsediği yetkili kurullarını, 5 Kasım 2000 Kongresi sonrasında yeniden oluşturdu. Tüzük değişikliğiyle Merkez Yürütme Kurulu oluşturuldu ve bunun ardından Merkez Yürütme Kurulu toplanarak Başkanlık Divanını belirledi. Oluşturulan Başkanlık Divanı birçok sürpriz ismi bünyesinde barındırıyordu. Kongrede tek liste üzerinden belirlenen ve büyük oranda Genel Başkan Dr. Bahçeli’nin imzasını taşıyan Merkez Yürütme Kurulu’ndaki bazı isimler dikkat çekmişti.
       <br/>
       <br/>
       Bunların arasından birisinin ismi, oluşturulan Başkanlık Divanı’nda yıldızlaştı; Nursafa Pandar. Pandar, daha yakın zamana kadar Askeri Yargıtay Başkanı idi, Tümgeneral rütbesiyle. Emekli olduktan sonra MHP’ye girdi, kısa süre sonra MHP’nin en yetkili organı haline getirilen Merkez Yürütme Kurulu’na Bahçeli’nin listesinden seçildi, ardından da Başkanlık Divanı’na girdi. Geldiği makam çok önemli ve MHP için çok kritik bir mevki; Pandar, MHP’nin Bahçeli’den sonra ikinci koltuk olarak isimlendirilen Genel Sekreterlik koltuğuna oturdu. MHP’de Genel Sekreterlik makamı stratejik bir mevki. Şu anda MHP’nin kilit bakanlıklarından Bayındırlık Bakanlığı koltuğunda oturan Koray Aydın, buraya kadar tırmanışını, Genel Sekreterlik koltuğuna borçlu. Türkeş’in son genel sekreteri olan ve bunu Devlet Bahçeli döneminde de sürdüren Koray Aydın için Genel Sekreterlik koltuğu çok iyi bir deneyim olmuş, bu deneyim, onu kilit noktalara getirmişti. Ancak Aydın’dan sonra görevi üstlenen Ankara Milletvekili ve Meclis Milli Eğitim Komisyonu Başkanı Abdurrahman Küçük bu makamı yeteri kadar değerlendirememiş, eleştiriler almıştı. Partide böylesi önemli bir yere gelen emekli Tümgeneral, Askeri Yargıtay eski Başkanı Nursafa Pandar’ın neler yapacağı merakla bekleniyordu. MHP lideri Dr. Devlet Bahçeli’nin, Karanfil Sokak’ta, TOBB binasının hemen karşısında bulunan partinin Genel Merkezi’ne hemen her gelişinde Pandar’la biraraya geldiği ve partiyle/genel konularla ilgili görüş alış verişinde bulunduğu biliniyor.
       <br/>
       <br/>
       Partide kilit noktada bulunması açısından bu görüşmeler elbette normal karşılanmalı. Ancak, Bayındırlık Bakanlığı’ndaki yolsuzluk ve usulsüzlük iddialarına Bahçeli’nin önem vermesi ve çok yakın arkadaşı olmasına karşılık Aydın’ın üzerine gidilmesine fazla ses çıkarmayışı Pandar’ın kişiliğiyle yakından ilgili. Bilindiği gibi askerler uzun süredir yolsuzluk ve usulsüzlüklerin üzerine kararlılıkla gidilmesi noktasında ısrarlılar. Hatta Genelkurmay Başkanı Orgeneral Hüseyin Kıvrıkoğlu, bir toplantıda ilk kez asker ağzıyla ‘hortum’dan sözederek konunun önemine işaret etmişti. Ardından başlayan Beyaz Enerji Operasyonlarında, Jandarma’nın başat rol oynaması bu anlayışın bir tabii uzantısı olarak ‘yolsuzluklarla mücadele tarihi’ndeki yerini almıştı. Başta Genelkurmay Başkanı Kıvrıkoğlu olmak üzere kuvvet komutanlarının bu denli önemsediği konu, haliyle tüm ordu mensuplarının hassasiyet gösterdiği bir genel durum haline geldi. Bundan emekli askerler de haliyle etkileniyor. İşte Pandar’ın hassas durumunu bu konjonktürde değerlendirmek doğru olur. Pandar’ın Bahçeli’yle görüşmelerinde bu hassasiyetini birkaç kez liderine ilettiği, hatta MHP liderinin, geçtiğimiz yasama döneminde Meclis Grup konuşmalarında kuvvetle atıfta bulunduğu yolsuzluklarla mücadele söyleminde Genel Sekreter’in de etkili olduğu konuşuluyor. Bu konumuyla emekli Tümgeneral Nursafa Pandar’ın Bayındırlık Bakanlığı’ndaki operasyonlarda kilit noktada bulunması, halef—selef olduğu Koray Aydın’ın durumuyla ilgili ilginç bir fotoğraf da sunuyor.
       <br/>
       <br/>
       Yabana atılmayacak isimler
       <br/>
       <br/>
       Koray Aydın’ın ve bakanlığının üzerine gelinmesinde, parti içinde etkili olan isimlerin başında Nursafa Pandar’ın dışındaki isimlerden birisi de Şefkat Çetin. Şefkat Çetin; Ankara milletvekili.Teşkilatta etkin bir isimdi, zaten. Yeni yönetimde bu etkinliğini perçinleştirdi. Devlet Bahçeli’nin çok yakın ekibinden. Özellikle teşkilatlarla ilgili önemli kararlarda onun etkinliği büyük rol oynuyor. Sadi Somuncuoğlu olayından sonra düzenlenen basın toplantısında uzun süre hatırlarda kalan ve zaman zaman partiye yönelik eleştirilerin odağına konulan ‘töre’yi hatırlatan da o oldu. 1999 seçimlerinde MHP’nin seçim harcamalarının başında bulunan Adnan Uçaş da bu noktada Çetin’e destek verenlerden. Uçaş, Amasya Milletvekili. Şefkat Çetin’e yakınlığıyla biliniyor. Çetin gibi onun da teşkilatla sıkı bağları var.
       <br/>
       <br/>
       Koray Aydın’ın istifasının ardından, yerine Bayındırlık Bakanlığı koltuğuna oturabilecek isimlerin başında gelen Dr. Esat Öz, İstanbul milletvekili. ‘Demokrat Parti Dönemi’ konulu doktora tezi kitap olarak yayınlandı. Bahçeli’nin parti içinde çok değer verdiği isimlerden.  Yaklaşımları ve tavırlarıyla partide denge ve itidal unsuru. MHP liderinin özellikle Meclis Grup toplantılarındaki konuşmalarını bir grup arkadaşıyla —çoğunlukla Vedat Bilgin’le— birlikte kendisi yazıyor. Konuşma metninin vurgularına kadar bizzat kendisi ilgileniyor. Bahçeli, çok değer verdiği Esat Öz’ü Genel Merkez’de de bu dönemde yakınında tutmayı yeğledi. Koalisyonun kurulmasını izleyen günlerde Başbakan Bülent Ecevit’e yönelttiği eleştiriler sebebiyle MHP’nin okulu olarak nitelendirilen Araştırma Geliştirme(Ar—ge)’nin sorumluluğundan istifa etmek zorunda kalan, Bahçeli’nin bir dönemler yakın çalışma arkadaşı Prof. Dr. Eyüp Aktepe’nin yerine Dr. Esat Öz getirilmişti. Öz’ün, Aydın’ın yerine Bayındırlık Bakanlığı koltuğuna oturması esasen Bahçeli’nin parti çalışmalarında bir zaafiyet oluşturacak gibi bir izlenim vermesine karşılık, Vedat Bilgin ve arkadaşlarının bu boşluğu dolduracaklarına kesin gözüyle bakılıyor.
       <br/>
       <br/>
       Misyon sahipleri ayrıldı
       <br/>
       <br/>
       Tüm bunlar, Bayındırlık Bakanlığı’nda üst düzey bürokratları, dolayısıyla Koray Aydın’ı hedef alan operasyonların salt Bakanlık düzeyinde gerçekleşen bir girişimler dizisi olmadığını açıkça ortaya koyuyor. Çok uçları olan ve hemen hiçbirinin de birbirine değmediği bir tablo sözkonusu. Operasyonların açık hedefinde bulunan Aydın, istifa etmek zorunda kalan ANAP’lı eski Enerji Bakanı Cumhur Ersümer kadar yıprandı/yıpranıyor. Ve tüm bunlar, belki de parti içinde gelecek planları yapan Aydın’ın bu öngörülerini suya düşürecek.
       <br/>
       <br/>
       Aydın’ın görevinden ayrılmasıyla bu, MHP’nin koalisyonun kurulmasından bugüne kadar verdiği üçüncü fire oldu. Cumhurbaşkanlığı seçimlerindeki tavrından dolayı azledilen eski Devlet Bakanı Sadi Somuncuoğlu ile Telekom tartışmalarından ötürü bir bakıma istifa etmek zorunda bırakılan eski Ulaştırma Bakanı Enis Öksüz... İstifa edenler/ettirilen MHP’li bakanların hemen hepsinin ortak bir özelliği ‘belirli bir misyonun sahibi’ olmaları.
       <br/>
       <br/>
       Yalnızca bu tesbit bile birşeyleri hatırlatmıyor mu?
       <br/>
       <br/>
       e—mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12862), [web.archive.org (arşiv bağlantısı)](http://web.archive.org/web/20050227161001/http://www.aksiyon.com.tr:80/detay.php?id=12862)
