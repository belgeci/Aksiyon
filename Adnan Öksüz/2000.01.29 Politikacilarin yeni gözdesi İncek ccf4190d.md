# Politikacilarin yeni gözdesi: İncek

*Adnan Öksüz 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara Gölbaşı"na Konya Yolu üzerinden giderken Ahlatlıbel"den sağa dönüyorsunuz, yol üzerinde bulunan Jandarma Okullar Komutanlığı"na girmeden hemen sola kıvrılarak devam ettiğinizde bir süre sonra karşınıza çıkıyor; İncek Köyü
  </font>
 </div>
 <div id="newsText">
  <font class="detail-text">
   Yol üzerinde Atılım Üniversitesi dikkat çekiyor. Ankara"nın merkezi Kızılay"da bile mevsim şartları sebebiyle yürümek bazen güçleşirken "zenginlerin beldesi" İncek"te grayderler sürekli hareket halinde, yoldaki karları temizliyor. Bu arada yöreye gidip, oradan geldikleri anlaşılan lüks mercedesler ve jipler bölgenin yeni unsurları olarak göze çarpıyor. Ankara merkezden yaklaşık olarak 20 kilometre katettikten sonra İncek Köyü eski evleriyle, yeni görkemli villalarıyla görünüyor. Hemen yanıbaşındaki Taşpınar Köyü ise "neden benim toprağım bu kadar para etmiyor" kaygısıyla boy gösteriyor. Öyle ya, İncek Köyü"nün ne tür özelliği bulunuyorsa bitişiğinde yeralan Taşpınar Köyü"nde de aynı özelliklerin olması gerekmez mi? Bu biraz da güney sınırımızla, sınırımızın hemen ötesinde yeralan petrol yataklarına benzetiliyor, yöre insanı tarafından; "Orada var da hemen bitişiği olan bizde niçin yok?" diye. Ama Taşpınar Köyü sakinleri de umutlu bir bekleyiş içindeler. Politikacıların elbet birgün kendi köylerine de ilgi göstereceğinden eminler. "Hele onlar bir el atsınlar ondan sonrası kolay" diyorlar.
   <br/>
   <br/>
   Taşpınar köylüleri böyle diyor ama İncek Köyü"nü bu kadar meşhur eden ve politikacıların ilgi odağı yapan farklı bir kesimden. İncek Köyü henüz "kimsesizler oyunu"nu oynar, beldede in cin cirit atarken halen köy yolu üzerinde faaliyetini devam ettiren İncek Sofrası"nın işleticisi Kazım Karadal, burayı ilk keşfedenlerden. Karadal, yıllar öncesinden, 1973"lü yıllarda yerleştiği köyde arsanın metrekaresini 225 kuruştan almış. Nereden, nereye... Çok değil, yaklaşık 10 yıl öncesine kadar Ankara"da adını pek kimsenin işitmediği İncek, şimdilerde Ankara"nın kalburüstü insanlarının akın ettiği bir yerleşim birimi olmuş çıkmış. Özellikle de politikacıların... 1990"lı yıllarda "Orası da neresi?" denilen İncek, yeni binyılın başlarında Başkent"in en varlıklı işadamlarının ve eski bakanların ve milletvekillerinin de yeraldığı politikacıların yeni gözdesi.
   <br/>
   <br/>
   Evlerin özellikleri...
   <br/>
   <br/>
   İncek"i İncek yapan en önemli yanı kuşkusuz biraz da villaları. Önce işadamları, ardından politikacıların ardı ardına inşa ettirdikleri son derece lüks villalarda neler var neler... Yüzme havuzundan tutun, saunasına kadar. Tenis kortları, jakuzileri, 12 ay akan sıcak suyu, dinlenme yerleri... Ve tabii Amerikan barları. Amerikan barı deyince; yörenin şimdi moda olan villa türü Amerikan tarzında yapılan ve "trimetal" denilen çelik çerçeveli ev "Steel Frame Home"ler çok "in". Amerika"da milyonlarca ailenin oturduğu ev tipi olan bu villaların en büyük özelliklerinden birisi, yangın ve depreme dayanıklı olmaları. İncek"te zengin işadamlarına ait lüks villaların bazılarında bulunan bir sistem ise bölge insanının diline destan olmuş; ana binadan hiç dışarı çıkmadan yeraltından giden bağlantılarla sauna ya da yüzme havuzlarına ulaşılabilmesi. İncek insanı bunu bir anlatıyor, bir anlatıyor ki...
   <br/>
   <br/>
   Peki, bu kadar özelliği bulunan lüks villaların ücretleri ne kadar? Yaygın görüşe göre "5 bin metrekare arsa (beş dönüm) üzerine kurulu bir lüks villanın fiyatı burada 1 milyon ABD Doları. Bu rakam yaklaşık 540 milyar TL"ye tekabül etmekte. Bu rakamlara emlakçılar da katılıyor..."
   <br/>
   <br/>
   Havası güzel abi...
   <br/>
   <br/>
   Köy/emlakçı kelimelerinin yanyana kullanıldığı nadir yerlerden biri belki, İncek. Köyün emlakçılarından İlhami Aslan"a bu yoğun ilginin nedenini soruyoruz, politikacıların niçin bu yöreye alaka duyduklarını konuşuyoruz. İlhami Aslan"a göre "İncek"in en büyük özelliği havasının iyi olması". Köyün suyunun da bol olduğunu ve 10 metre kazdıktan sonra su çıktığını, suyunun çok tatlı olduğunu, bir içenin bir kez daha içmek istediğini belirtiyor. Verdiği başka ayrıntılar da var; "Buranın havası güzel olmakla birlikte romatizmaya iyi geliyor. Buraya iki büklüm gelen zenginler bir süre sonra sapasağlam Ankara"ya dönüyorlar ve oranın zehirli havasından yeniden kaçıp buraya gelmek zorunda hissediyorlar kendilerini. Ankara"ya çok uzak değil, yaklaşık 20 kilometre uzaklıkta, bu da belki ilgi çekiyor. Bir de bura halkı gerçekten çok misafirperver. Gece yarısı bir milletvekilinin ya da eski bir bakanın ya da bir başkasının arabasının yolda kaldığını gördükleri zaman evlerine çekilmezler, ellerinden ne gelirse yaparlar. Bu da çekici bir özellik. İncek"in oyun havaları da meşhurdur". Bir noktanın daha altını çiziyor Aslan; "Önemli bir nokta daha var, o da burayı mekan edinenler biraz da desinler"e geliyorlar. Yani onun villası var benim niye yok gibi. "Hadi gidelim Ahmet beyin villasına" türü yaklaşımlar şimdi deyim yerindeyse moda oldu burada".
   <br/>
   <br/>
   İncek"te market işleten Murat Memiş ise İncek"in en bariz özelliğinin "havası" olduğunu belirtiyor, aynen emlakçı Aslan gibi. Memiş, yazın yaklaşık 3 bin civarında olan nüfusun kış mevsimlerinde yarı yarıya düştüğünü ekliyor. Bir de şikayeti var Memiş"in; köylünün elinde toprak kalmadı. Toprağı olan birkaç aile var, sadece".
   <br/>
   <br/>
   Niçin İncek diyenlere köyde oturanların ittifakla dile getirdikleri cevap, havasının iyi olması. Gerçekten de köye girer girmez -bölgenin özelliğinden olsa gerek- tam bir köy havası karşılıyor sizi. Aksiyon ekibini İncek"e götüren şoförümüz Şükrü Amca da bu havadan etkileniyor ve kulağımıza "Abi, buranın havası insanın ömrünü uzatır" görüşünü fısıldıyor. Şehrin gürültüsünden, bitmez tükenmez telaşlarından ve hepsinden önemlisi kirli havasından uzak, sakin, sessiz ve derinliklerin bulunduğu bir bölge olması zenginlerin ilgisini çekmiş.
   <br/>
   <br/>
   Politikacıların yeni merkezi
   <br/>
   <br/>
   Köyün yaz müdavimleri arasında işadamlarının dışında politikacılar ağırlık oluşturuyor. Burayı ilk keşfeden siyasetçi ise Amasya Milletvekili Ahmet İyimaya. Doğru Yol Partisi"nin hukukçu milletvekillerinden olan İyimaya, geçen dönem Meclis Anayasa Komisyonu Başkanlığını yapmış, Meclis Genel Kurulu"ndan geçen birçok yasanın altına imzasını atmıştı. İyimaya DYP lideri Çiller"e de yakın olan bir milletvekili. Çiller"in hukuk alanında danıştığı, fikir aldığı DYP içindeki yegâne isim aynı zamanda. Politikaya atılmadan önce Ankara"nın en iyi avukatları arasında gösterilen Ahmet İyimaya "her kesimle olan diyaloğu" ile de Meclis"te dikkat çeken vekillerden. Parlamenter seçildiği 1995 seçimlerinden önce İncek Köyü"nü keşfeden Ahmet İyimaya, büyük bir arazi üzerine inşa ettirdiği villasını hemen her dönem kullananlardan. Kışın bile zaman zaman gidip çay, kahve içiyor, kontrol ediyor. İyimaya"nın villasıyla ilgili en büyük hassasiyetlerinden birisi ağaçları. Çeşitli yerlerde kendi adına ormanlar kuran İyimaya"nın ağaç ve orman sevgisi bölgede birçok insanın da örnek almasını sağlamış. İyimaya tutum ve davranışları ile de köylünün gönlünde taht kurmasını bilmiş. Herkes ondan "çok iyi bir insan" diye sözediyor. İyimaya"nın villası bölgeyi en önce keşfeden Kazım Ustanın İncek Sofrası"nın hemen yanıbaşında.
   <br/>
   <br/>
   İncek"i mekan tutan politikacılardan birisi de TBMM Başkanı Yıldırım Akbulut. Bir dönem ciddi bir rahatsızlık geçiren Akbulut"a İncek"in havasının çok iyi geldiği söyleniyor. Eski bakanlardan ve DYP"nin "Kongreci"si Ömer Barutçu ile eski DYP milletvekillerinden Latif Sakıcı"nın da yine köyde villaları bulunuyor. Susurluk kazasıyla önplana çıkan ve kaza yapan mercedes arabada hayatını kaybeden Abdullah Çatlı, Gonca Us ve Hüseyin Kocadağ"la birlikte olan DYP Şanlıurfa Milletvekili Sedat Edip Bucak"ın da köyden villa almak için görüşmeler gerçekleştirdiği belirtiliyor. Ayrıca, Ankara Büyükşehir Belediye Başkanı Melih Gökçek"in, İncek"te Belediye"ye ait bir misafirhane yaptırmak için temaslarda bulunduğu ancak bundan sonuç alamadığı dile getirildi.
   <br/>
   <br/>
   Bu gidişle, İncek Köyü politikacıların yeni merkezi olmaya aday gözüküyor. Ama elbette her politikacının değil. Ne kadar paran var, o kadar villan var.
   <br/>
   <br/>
   E mail:
   <a class="__cf_email__" data-cfemail="9bfafff5faf5dbfaf0e8f2e2f4f5b5f8f4f6b5efe9" href="/web/20141023164445/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5785-33-politikacilarin-yeni-gozdesi-incek.html), [web.archive.org (arşiv bağlantısı)](http://web.archive.org/web/20141023164445/http://www.aksiyon.com.tr:80/aksiyon/haber-5785-33-politikacilarin-yeni-gozdesi-incek.html)
