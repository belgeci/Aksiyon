# Kaptanın oğlu dümene geçti

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227214002im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227214002im_/http://www.aksiyon.com.tr/resim/432/34.jpg" vspace="5"/>
  </p>
 </font>
 <font class="content">
  Yaklaşık 4 aylık Gül hükümeti’ni bir nevi ‘staj’ olarak değerlendiren Tayyip Erdoğan’ın ustalığı şimdi ortaya çıkacak. Dört ay önceye oranla daha güç şartlar bekleyen Erdoğan’ı Abdullah Gül’den ayıran en ince nokta ‘siyaset üslubu’. Gül ılımlı bir çizgi izlerken Erdoğan’ın hükümet etmede eskisinden farklı bir tutum izleyeceği ortada. Ama bu ‘çok keskin köşeli’ olmayacak.  “İnanın ben bile yemin ederken bu kadar heyecanlanmadım.” Bu söz, AK Parti’nin kurucuları arasında yer alan ve ardından milletvekili olacak Meclis’e giren, merhum Turgut Özal dönemindeki başarılı çalışmaları sebebiyle ‘yılın bürokratı’ seçilen Osman Nuri Filiz’e aitti.
 </font>
 <br/>
 <p>
  <font class="content">
   11 Mart 2003 tarihinde TBMM’de yemin ederek resmen milletvekili olan Erdoğan’ın yemin töreninde birçok AKP’li milletvekili benzer duyguları paylaşıyordu. Partililerin büyük bir beklentisi gerçekleşmişti. Cumhurbaşkanı A. Necdet Sezer tarafından 59. Cumhuriyet Hükümetini kurmak için görevlendirilen Türkiye’nin çiçeği burnunda yeni başbakanı R. Tayyip Erdoğan’la birlikte Türkiye’de neler değişecekti?
   <br>
    <br>
     Siyaset üslubu
     <br>
      <br>
       Şu hemen herkes tarafından kabul gören bir tesbit; Abdullah Gül çok daha uzlaşmacı, ılımlı ve keskin olmayan siyaset üslubuna sahip bir politikacı. Son tezkere krizindeki malum sonuç da Gül’ün bu tutumuna bağlanmıştı büyük ölçüde. Tayyip Erdoğan’ın başbakanlığıyla birlikte bu üslup biraz değişecek, ılımlılık yerini daha keskin bir siyaset anlayışına bırakacak ve yeni üslup Başbakanlıktan aşağılara doğru da sirayet edecek. Bu tabii bir sonuç. Ancak Tayyip Bey’in yakın kurmaylarından edinilen bilgilere göre bahsettiğimiz dönüş çok keskin olmayacak. Çünkü ‘zaten partide birçok denge var. Herkesin birçok konuda aynı paralelde düşünmesi mümkün değil. Bu, son tezkere olayında da açıkça görüldü. Böyle bir konjonktürde Tayyip Erdoğan’ın İstanbul Büyükşehir Belediyesi’ni yönetirken takındığı üslubu Başbakanlığa taşıması imkansız. Kaldı ki ne Tayyip bey eski Tayyip bey, ne de şartlar o günkü şartlar...” Bu değerlendirmeyi yapan kurmaylar bir noktanın da altını ısrarla çiziyorlar; ‘Dengenin korunabilmesi için ince bir politika güdülmesi gerekir. Tayyip beyle yaptığımız özel görüşmelerde bunun altyapısını kurmaya çaba gösterdik. Genel başkan da genellikle yapıcı bir rol üstlendi bu görüşmelerde.’  Tayyip Erdoğan’ın yeni dönemde parti ve hükümet politikalarında keskin virajlara girmeyeceği, ‘Kasımpaşalı’ olarak nitelendirilen sert siyasi üslup takınmayacağı belirtiliyor ama Erdoğan’ın bazı alanlarda ‘genel başkan’ sıfatıyla daha önce yaptığı bazı değerlendirmelerinden de geri dönüş yapmayacağı açık.
       <br/>
       <br/>
       Çöz ve yaşat
       <br/>
       <br/>
       Bunlardan birisi Kıbrıs meselesi. Erdoğan, Kıbrıs konusunda statükonun yerleşik dilini kullanmaktan yana olmadıklarını belirtmiş ve soruna gerçekçi bir çözüm bulmak gerektiğini söylemişti. BM Genel Sekreteri Kofi Annan’ın Kıbrıs planının müzakere edilebilir bir tasarı olduğunu da eklemişti.
       <br/>
       <br/>
       Askerle ilişkiler
       <br/>
       <br/>
       AK Parti lideri ve Başbakan Recep Tayyip Erdoğan’ın, partinin kuruluşundan itibaren en çok spekülasyonlara konu olan yönü ‘askerle ilişkisinin ne olacağı’ idi. Partinin kuruluş aşamasında Erdoğan’ın bir albay ve ardından da emekli paşa Atilla Kıyat’la biraraya geldiği, parti kurma işini istişare ettiği basına yansımıştı. Sorulan soru şuydu; ‘Acaba Genelkurmay Başkanı imam hatip lisesi mezunu bir başbakana ‘emredersiniz’ der miydi?’ Yine emekli bir paşa bu sorunun cevabını Aksiyon’a şöyle değerlendirmişti; ‘Elbette der. Çünkü cumhuriyetin kurulmasında ve sonrasında askerlerin rolü büyük. Türkiye aynı zamanda parlamenter bir sisteme sahip. Bu süreçte kim başbakan olursa olsun TSK buna saygı gösterir. Ama süreci de dikkatlice izler.’ Emekli general, son cümlesiyle ‘Erbakan’a da böyle bir alan açıldığını ancak kendisinin bunu gerektiği gibi değerlendiremediğini’ dolaylı bir şekilde dile getirmişti. 3 Kasım seçimleri öncesi ve sonrasında da AK Parti lideri oldukça itidalli bir yol izledi, bu alanda. Erdoğan’ın başbakan olduktan sonra da aynı vasat yolu sürdüreceğinde kuşku yok.
       <br/>
       <br/>
       Tezkere ve Irak
       <br/>
       <br/>
       Yurtdışına asker göndermek ve yabancı askerleri ülkede bulundurmak için ikinci bir tezkerenin hazırlanıp hazırlanmayacağı Erdoğan’ın yakın zamanda göndemine gelecek konulardan. Erdoğan, yeniden düzenlenen Ortadoğu denklemi dışında kalmamak ve Türkiye’nin çıkarlarını korumak için Türkiye’nin bir şekilde ABD ile birlikte hareket etmesi gerektiğini düşünüyor ve bunu ısrarla dile getiriyor. İkinci tezkerenin Meclis gündemine ne zaman geleceği kesin olarak açıklık kazanmazken Erdoğan’ın, Abdullah Gül’den daha katı bir tutum takınacağı kesin. Tezkerenin Meclis’te kesin olarak kabulünü sağlamak için Grup kararı alınabileceği dile getirilirken Erdoğan’ın bazı kurmayları ‘Buna gerek yok. Bir bölümü daha önce pişmanlığını dile getirmişlerdi’ yorumunu yapıyor. Başlangıçta Birleşmiş Milletler kararlarının kendilerini bağlayıcı olduğunu ve BM kararı olmadan ABD’ye destek vermenin uygun olmayacağı görüşünü dile getiren Erdoğan son dönemde bu fikrinden kısmen de olsa vazgeçmiş görünüyor.
       <br/>
       <br/>
       AKP ve Erdoğan’ı önümüzdeki günlerde zorlayacak bir başka dış politik mesele ise İsrail’le ilişkiler. Ancak AKP lideri bu konuda da vasat bir yol izlemekten yana gözüküyor; “Biz daha fazla kan, gözyaşı, savaş görmek istemiyoruz. Bu probleme, birbirinin haklarına saygı duyan iki devlet şeklinde kalıcı, barışçı bir çözüm istiyoruz. Biz, kişiden veya devletten gelen terörizmin bütün türlerine karşıyız. Hiçbir bakımdan antisemitik (Yahudi karşıtı) değiliz. Bir intihar bombacısının gidip Yahudileri öldürmesi, bizi Filistinliler’in bombalanıp öldürülmesi kadar yaralıyor. Gerçekten de biz dünyada, 11 Eylül dahil bütün terörizm olaylarını kınıyoruz.’’ Avrupa Birliği, AKP Genel Başkanı’nın birinci önceliklerinden. Erdoğan, Türkiye’nin, Kopenhag kriterleri düzeyine ulaşmak zorunda olduğunu defalarca kaydetti; ‘’Bu da ifade, ideoloji, din özgürlüğü, eğitim özgürlüğü üzerindeki yasakların kalkması ve ana dilde öğretim anlamına geliyor. Bu aynı zamanda, sadece Kürtler için değil fakat herkes için ana dilde yayın üzerinde kısıtlamaların kalkması ve işkenceye son verme anlamına da geliyor.”
       <br/>
       <br/>
       Asıl konu ekonomi
       <br/>
       <br/>
       Erdoğan, asıl gündeminin ekonomi olduğunu hemen her platformda dile getiriyor. Ancak, zorluklar da ortada. 2003 Yılı Bütçe tasarısının görüşmeleri yakın zamanda Meclis Genel Kurulu’ndan geçecek. Ama iş burada bitmiyor. Verilen sözler var. Tasarrufu Teşvik Fonu’nda biriken ana paralar gelecek ay hak sahiplerine ödenecek. Bunun için gerekli kaynak Hazine’yi zorlayacak. Bunun da ötesinde önümüzdeki aylar yaz ayları ve çiftçilere verilen ucuz mazot sözü var. Erdoğan, çiftçilere normal fiyatından yüzde 40 daha ucuz mazot sözü vermişti. Bunun için de kaynak gerekiyor. Erdoğan, Büyükşehir Belediye Başkanı iken İstanbul’da yaptığı ucuz konut projesini Türkiye genelinde en azından pilot bölgelerde başlatmak istiyor. Bu da kaynak demek. Erdoğan’ın asıl sözü ise 15 bin kilometrelik duble yol. Bu çerçevede her yıl 3 bin kilometrelik duble yol yapmak gerekiyor. Ancak uzmanlar Hazine’nin böyle bir yükün altına giremeyeceğini, dolayısıyla her yıl bu kadar duble yolun yapılamayacağını belirtiyor.
       <br/>
       <br/>
       Bunların dışında AK Parti liderini bekleyen önemli yapısal reformlar sırada. Mesela yıllardır üzerinde tartışılan ve bir türlü TBMM Genel Kurul gündemine gelemeyen Yerel Yönetimler Yasa Tasarısı bunlardan biri. Geçen hükümet döneminde AK Parti’nin de desteğiyle Meclis’te kabul edilen İhale Yasası’nın bazı kısımlarının değiştirilmesi bu hükümetin de gündeminde. Bunların dışında verimli olmayan KİT’lerin hemen özelleştirilmesi, yabancı sermayenin teşvik edilmesi ve önündeki bürokratik engellerin kaldırılması, enerjideki ağır vergilerin hafifletilerek ucuz enerjinin elde edilmesi, kamu yönetiminin sil baştan düzenlenmesi, tüm kurumların hesaplarının Sayıştay’ca yapılmasının sağlanması Erdoğan’ı bekleyen yapısal reformlar. Ne dersiniz?
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2487), [web.archive.org (arşiv bağlantısı)](http://web.archive.org/web/20050227214002/http://www.aksiyon.com.tr:80/detay.php?id=2487)
