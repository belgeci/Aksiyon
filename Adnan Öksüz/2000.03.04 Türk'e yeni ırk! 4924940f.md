# Türk'e yeni "ırk"!

*Adnan Öksüz 2000.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hollanda tipi inek olur da Türk tipi inek neden olmasın? Aynı şekilde safkan İngiliz atı ve safkan Arap atı meşhur da, milletimizle adeta özdeş hale gelen Türk atından kimse neden bahsetmiyor? Bu
  </font>
 </div>
 <div id="newsText">
  <font class="detail-text">
   Bu tartışmalarla birlikte, son günlerin flaş konusu 'patates fazlalığı' da kabinedeki bir bakanı hedefin tam ortasına yerleştirdi.
   <br/>
   <br/>
   Önce ti'ye aldılar...
   <br/>
   <br/>
   Türk tipi inek projesi, gazetelerde manşetten yayınlanınca herkes 'ne oluyoruz' dedi. Birçok kişi tarım bakanını ırkçılıkla suçladı. Ancak Bakan Hüsnü Yusuf Gökalp bu konuda ısrarlı. Aksiyon'a önemli açıklamalarda bulunan Gökalp'in ineğin Türk tipinin ne anlama geldiğini sorduğumuzda cevabı şöyle oluyor; "Genetik ve biyoteknoloji diye hızla gelişen bilim dalları var. Bizi ti'ye alanlar genetik bilimi okumuş olsalardı, dalga geçmek yerine destek olurlardı. Bu topraklar hem çok verimli, hem de çok çeşitli iklim şartlarımız var. Türkiye'de 267 çeşit meyve yetişiyor. Ama bu ülke hâlâ meyve tohumlarının bir kısmını yurtdışından ithal ediyor. Artık şapkamızı önümüze koyarak düşünmemiz gerekiyor. 1948 yılında kurulan İsrail bütün dünyaya hayvan ithal ediyor, tohum satıyor bundan biz de nasibimizi alıyoruz. Bu ülkeyi tebrik ediyorum ama bu olay benim kanıma dokunuyor. Türk tipi inek meselesine gelince, benim ağızımdan çıkan Türk tipi inek değil, basın öyle yazdı. Bugün Hollanda ineği var Holstein diye. Hollanda ineği denince ırkçılık olmuyor da, Türk tipi inek denince mi ırkçılık oluyor?"
   <br/>
   <br/>
   Bizim de Bozstep'imiz var...
   <br/>
   <br/>
   Bakana göre, Türkiye'nin kendi yapısı içinde yetişen birçok ırk da mevcut; "Türkiye'nin belli bir coğrafik yapısı var. Bu ülkeye has merası, yaylası, bitki örtüsü var, iklimi var. Bu toprakların kendine özgü parazitleri var. Bu şartlara uymuş doğal ırklarımız var. İşte Trakya'nın Bozstep'i var. Kars'ta Zaut var. Güneydoğu Anadolu'nun Güneydoğu Kırmızısı var. İçanadolu'nun yerli Kara Sığırı var. Bu hayvanların verimli taraflarının alınıp birleştirilmesine seleksiyon denir. Bunları selekse ede ede diğer yüksek verimlilerle birleştiriyorsunuz. Böylece yüksek verimlileri hakim kılıyorsunuz, düşük verimlileri de sürüden çekiyorsunuz."
   <br/>
   <br/>
   Yeni bir ırk...
   <br/>
   <br/>
   Tarım bakanı, ülkemizde bulunan hayvan ırklarını yüksek verimli yabancı ırklarla birleştirmenin, bir başka deyimle melezleştirmenin de mümkün olduğunu ifade ediyor. Böylelikle yeni bir ırkın elde edilebileceğini düşünüyor, Gökalp.
   <br/>
   <br/>
   "Üniversitelerin ıslah kürsülerinde bunlar okutulur. Biz bu işleri yapmayacaksak üniversitelerde bu kürsüleri ne diye açtık? Hâlâ Holdanda'dan, Belçika'dan, İrlanda'dan, Almanya'dan damızlık sığır alıyoruz. Yüce Mevlam yani oralara üstün verimli ırkları, buraya da düşük verimli ırkları koymadı bu dünyanın kuruluşunda. Bu bir ilimdir" görüşlerini ileri sürüyor, MHP'li tarım bakanı.
   <br/>
   <br/>
   Bir hususun da altını çiziyor Bakan Gökalp; Türkiye'nin tavukçuluk için gereken ana materyalleri halen yurtdışından temin ettiğini, bunların gelmemesi halinde Türk tavukçuluğunun batacağını ilan ediyor. Türkiye'de hayvancılığın geldiği düzey açısından bakanın bu cümlelerini bir kenara not etmekte fayda var.
   <br/>
   <br/>
   Türk tipi at...
   <br/>
   <br/>
   Türk tipi inek tartışmasından hemen sonra aynı paralelde bir tartışma daha başladı, bakanlık bünyesinde; Türk tipi at. Bakan Gökalp, Türk tipi at projesini de aynı perspektifle anlatıyor; "Tarih boyu atın Türk kültüründe hep yeri var. Hâlâ atı insanlarımız çeşitli işleri için kullanmakta, hatta eğlencelerinde bile attan faydalanmakta. İçişleri Bakanlığımız atlı bir birim kurmak istiyor, yine atı Türk Silahlı Kuvvetleri kullanmakta. At yarışları da insanların eğlenip, deşarj olduğu yerlerdir. Yarışları bugün biz dışarıdan ithal ettiğimiz atlarla koşuyoruz. Safkan İngiliz Atı Yetiştiriciler Derneği var, safkan Arap atı var. Safkan Türk atı olması suç mudur? Türk tipi inek olamaz, Türk atı olamaz. Peki, neden Ankara keçisi var? Van kedimiz, kangal köpeğimiz var. Bunlara sahip çıkmazsak yakında bunlar da yok olacak. Bugün İngiltere'de Kangal Köpeği Yetiştiricileri Derneği var. Neredeyse bunları da elimizden alacaklar. Hollanda'ya giden insanlarımızın yüzde 99'u lâle soğanı ile dönüyor. Peki lâlenin ilk orijini neresi? Lâle devri hangi milletin tarihinde yaşanmıştır?"
   <br/>
   <br/>
   Irkıçılık mı, asla!..
   <br/>
   <br/>
   Türk tipi inek ve at projeleri sebebiyle bir kesim tarafından 'ırkçılıkla' itham edilen Gökalp, bu tür suçlamaları kesinlikle kabul etmediğini belirtiyor. Irkçılığın 'patolojik' bir olay olduğunu ifade eden tarım bakanı "Devlet yönetiminde ırkçılığı asla kabul etmiyorum, ancak tabiatta canlı âlemlerinin bir sınıflandırılması vardır. Sığır ayrı bir tür, at ayrı bir türdür. Bunun içerisinde Hollanda sığırı ayrı bir ırktır, ABD'nin Mangusu ayrı bir ırktır, bizim sığırlar ayrı bir ırktır ve dünya bilimindeki tarifi budur. Burada ırk kelimesi dünya bilminin kullandığı bir litaratürdür. Bizim bunu değiştirmeye hakkımız yoktur" şeklinde açıklıyor görüşlerini.
   <br/>
   <br/>
   Kanunu olmayan bakanlık
   <br/>
   <br/>
   Tarım bakanı, sadece kendisine yönelik 'ırkçılık' suçlamalarıyla mı uğraşıyor. Hayır, şimdi sıkı durun; Tarım Bakanlığının halen bir kanunu yok. Bunun anlamı şu; Başbakan Bülent Ecevit bir sabah canı sıkılıp, yahut eline bir rapor tutuşturulup Tarım Bakanlığının ne kadar da gereksiz bir bakanlık olduğuna kanaat getirirse, bir telefonla kapısına kilit vurabilir. Tarım bakanı öncelikle kanuni olmasını istiyor, oturduğu koltuğun. Tarım Bakanlığı, 1992 yılında çıkarılan 441 Sayılı Kararnameye göre çalışıyor. Bakanlık kanunu olmadığı için ona bağlı kanuni bazı boşluklar da kendisini göstermiş. Gökalp, bu yapıyı anlatırken, biraz da, şu anda DSP'nin bünyesinde olan yapıyı eleştiriyor; "2000 yılında hâlâ arazi yapısıyla, sulama ile ilgili bir kanun yok. 1984 yılında Toprak Su Genel Müdürlüğü kapatılmış. Böyle bir genel müdürlük nasıl kapatılır? Hangi toprağa, ne zaman, ne kadar ve ne şekilde su verilecek? Bunları belirleyen bir kurum kapatılıyor ama Çukurova çoraklaşıyor. İç Anadolu'da çeşitli topraklar elden çıktı, meralar gitti. Toprak Su Genel Müdürlüğü kapatılıyor ve bu kurum Devlet Bakanlığına bağlı Köy Hizmetleri Genel Müdürlüğü'nde ancak bir daire başkanlığı olarak faaliyet gösteriyor daha doğrusu gösteremiyor. Reform paketimizde Toprak Su Daire Başkanlığını genel müdürlük seviyesine getireceğiz. Bu kurum ile Tarım ve Reform Genel Müdürlüğü birleştirilip Toprak Su ve Tarım Reform Genel Müdürlüğü olarak faaliyetini gösterecekler. Bugün Köy İşleri Genel Müdürlüğü, muhtarlarla oturup neyi konuşuyor? Hangi köye yol yapılacak bunları konuşuyor. 2000 yılında bunlar olamaz. Benim içim yanıyor, benim milliyetçiliğim budur kardeşim. İşte MHP'nin yaptığı da budur."
   <br/>
   <br/>
   MHP'li bakan, üzerinde uzun süredir çalıştığı tarım reformu için hükümetten yaklaşık beşaltı katrilyon TL dolayında bir para bekliyor. Paranın kaynağını da bulmuş, Gökalp, "Ham ya da işlenmiş tarım ürünlerinin toplam satış fiyatlarının yüzde 1'i, ithal edilen ham ve işlenmiş tarım fiyatlarının yüzde 1'i, borsa gelirlerinin yüzde 3'ü yeterli."
   <br/>
   <br/>
   Patatesin faydaları...
   <br/>
   <br/>
   Son günlerin güncel konusu 'patates'in faydaları'na gelince; Tarım Bakanı Gökalp bu konuda da son derece hassas bir tavır sergiliyor. Patates, ulusal bir dava konusu olmuş onun gözünde. "2 milyon ton kadar patatesin acilen pazarlanması gerekiyor. Bunun için öncelikle iç tüketimin artırılması gerekiyor. Bu bugün için bir mesele değil, Avrupa ülkeleri bizim iki katımız kadar patates tüketir. Patates enerji bakımından, C vitamini bakımından zengindir. İngiltere'de, İngiliz halkının protein ihtiyacının yüzde 16'sı, C vitamininin yüzde 50'si patates tarafından karşılanır. Patates iyi bir mineral kaynağıdır. Bunu toplumumuza öğretmeye çalışıyoruz" diyor.
   <br/>
   <br/>
   Ne mi yapıyor, 2 milyon ton patatesi eritmek için? Öncelikle 81 il valiliklerine yazı çıkartmış, patatesin okullarda, hastanelerde, yurtlarda, toplu tüketim yerlerinde tüketilmesi yönünde. Bakanlığının taşra teşkilatlarına benzer yazıyı tekrarlamış. Milli Savunma Bakanlığı'na aynı içerikte bir mektup kaleme almış. Dar gelirli vatandaşlara Sosyal Yardımlaşma ve Dayanışma Vakıfları aracılığıyla bedava dağıtılsın diye de talimat vermiş. Ayrıca, Çeçenistan'a, Kosava'ya, Azerbaycan'a, Bosna'ya, Afrika'da aç kalan insarlara da bedava patates gönderilmiş, bakanlık bünyesinden.
   <br/>
   <br/>
   Bu aşamada Bakan Gökalp'in bir dizi arzusu da var; "Avrupa'da patatesten 200'den fazla ürün elde eden fabrikalar var. Patates ekmekte de kullanılabilir. Ancak patetes ununun KDV'si yüzde 17. Bu bir lüks gıda değil ki KDV'si böyle yüksek olsun. Patatesin kilosu 40 bin lira iken, ambalajlanmış cipsin kilosu 4 milyon lira. Bizim yetiştirdiğimiz patatesin ancak yüzde 1'i sanayide kullanılıyor, yüzde 1'i de ihraç ediliyor. Bunun düzeltilmesi lazım."
   <br/>
   <br/>
   Tarım bakanı, kabinenin en sıkıntılı bakanlarından. Günde en az 250 kişiyle görüştüğünü belirtiyor. Peki, bütün bunların yanısıra kendisine ne kadar zaman ayırabiliyor? "İşte bunu hiç sormayın" diyor, Bakan Gökalp.
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5921-turke-yeni-irk.html), [web.archive.org (arşiv bağlantısı)](http://web.archive.org/web/20130106075850/http://www.aksiyon.com.tr:80/aksiyon/haber-5921-turke-yeni-irk.html)
