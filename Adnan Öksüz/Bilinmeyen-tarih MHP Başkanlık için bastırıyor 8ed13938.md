# MHP, "Başkanlık" için bastırıyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302181239im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181239im_/http://www.aksiyon.com.tr/resim/301/26.jpg" vspace="5"/>
  </p>
 </font>
 <font class="content">
  TBMM’nin önümüzdeki gündemi milenyuma uyumlu. Oldukça yoğun geçmesi beklenen bu dönemki Meclis çalışmalarında ağırlığı düşünce suçları, af, idam vb. gibi Türkiye’yi Avrupa’ya taşıyacak olan değişiklikler demeti oluşturacak.
 </font>
 <br/>
 <p>
  <font class="content">
   Bu yönde atılacak/atılması muhtemel adımlar yüzünden sancılı bir dönemin ipuçları daha ilk andan kendisini hissettirirken Meclis, Başkanlık yarışına girecek
   <br>
    <br>
     MHP bastırıyor...
     <br>
      <br>
       İki yıldır Meclis Başkanlığı koltuğunda oturan ANAP Milletvekili Yıldırım Akbulut’un Cumhurbaşkanlığına aday olması sebebiyle ANAP’lıların ve iktidarın öteki üyelerinin tepkisini çekmesinden dolayı işi biraz zor. Meclis Başkanlığı seçimleri için şimdiden bir isimlendirme yapmak da zaten bugün için çok güç. Cumhurbaşkanına vekalet etme gibi önemli bir misyon da üstlenen Meclis Başkanı seçimleri için iktidar ortağı üç lider bir araya gelerek görüş alışverişinde bulunacaklar ve muhtemelen bir ismi gündeme getirecekler. Ancak geçtiğimiz dönem biraz da işin ‘yenisi’ olması sebebiyle MHP’liler Meclis Başkanlığı seçimlerine fazlaca asılmazken, şimdi kozlarını ortaya koyacaklar. İktidarın ikinci büyük ortağının ‘ikinci parti olarak bu makam bizim hakkımız’ diyeceği ileri sürülüyor. MHP’nin adayı ise neredeyse hazır; Murat Sökmenoğlu. Koalisyon kurulurken adı kulislerde sık sık Milli Savunma Bakanlığı hakkında geçen ancak sonuçta Meclis Başkanvekili olan Sökmenoğlu’nun Meclis Başkanlığını özellikle Bahçeli’den talep ettiği bildiriliyor. Meclis Başkanlığı Sökmenoğlu için yabancı bir makam değil. Milletvekili iken ‘Turgut Özal Cumhurbaşkanı olursa sine—i millete döneceğim’ diyerek 1989’da bu sözünü tutan Sökmenoğlu, o tarihten geçtiğimiz yıla kadar bir daha gittiği sine—i milletten geri dönememiş, milletvekili olamamıştı. Ancak Hüsamettin Cindoruk’un Meclis Başkanlığı döneminde Hüsamettin Bey’in başdanışmanlığını üstlenerek bu alanda büyük tecrübe sahibi olmuştu.
       <br/>
       <br/>
       Meclis Başkanlığına kim seçilir bilinmez ama gelinen noktada Meclis’in büyük çoğunluğu yeniden ‘Yıldırım Akbulut’ derse şaşırmamak gerekiyor.
       <br/>
       <br/>
       Göstermelik gensoru
       <br/>
       <br/>
       TBMM Genel Kurulu’nda Başkanlık Divanı’nın ardından, FP’nin Yetki Yasası’nda görevini kötüye kullandığı iddiasıyla hükümet ve deprem ihaleleri nedeniyle Bayındırlık ve İskan Bakanı Koray Aydın hakkında hazırladığı gensoru önergelerinin görüşülmesi bekleniyor. Görüşmeler sırasında 17 Ağustos Depremi’nin birinci yıldönümü dolayısıyla bastırılan afişlere kendi fotoğrafını da koydurduğu gerekçesiyle Bakan Aydın’ın yoğun eleştirilere muhatap olabileceği konuşuluyor. Bakan Aydın, Bakanlığının 17 Ağustos depremiyle ilgili yaptığı icraatları bir kitapta topladığı gibi, ayrıca Türkiye genelinde dağıtılan posterlerle ‘depremzedenin yanında olduğunu ortaya koymak istemiş’ ancak bu tutumu kimi çevrelerin eleştirilerine neden olmuştu. Bugüne kadarki gensoru önergelerinin görüşmelerinde olduğu gibi hükümet ortaklarının Aydın’a tam destek verecek olmalarından dolayı gensorunun gündeme alınması çok zor görünüyor. MHP eski lideri merhum Alparslan Türkeş’in yakınında yeraldıktan sonra olaylı MHP Kongresinde Devlet Bahçeli’yi destekleyen Koray Aydın bir dönem Trabzon’dan seçilerek milletvekilliği yaptıktan sonra geçtiğimiz seçimlerde Ankara’dan aday oldu ve parlamentoya girdi. Seçimlerden sonra, Bahçeli’nin en has kurmayları arasında yerini alan Koray Aydın, koalisyon görüşmeleri sırasında MHP’yi ağırlıklı olarak temsil etti ve bunun ardından da kurulan hükümette, icracı bakanlıklar arasında bütçesi en kabarık Bakanlık olan Bayındırlık Bakanlığı koltuğuna oturdu. Genel Kurul’daki görüşmeler sırasında reddedileceği kesin olarak bilindiği için bu tür gensorulara ‘göstermelik gensoru’ adı veriliyor.
       <br/>
       <br/>
       En tartışmalı nokta...
       <br/>
       <br/>
       TBMM’nin en tartışmalı tasarıları ise halen komisyonlarda bekliyor. Memurlarla ilgili KHK’yı kapsayan dört yasa tasarısı Plan ve Bütçe Komisyonu ile İçişleri Komisyonu’nda, DSP ve ANAP’lıların dışında diğer partilerin karşı çıktığı RTÜK Yasa Tasarısı, Plan ve Bütçe Komisyonu’nda, 1030 maddelik Medeni Hukuk Yasa Tasarısı Adalet Komisyonu’nda görüşülecek.
       <br/>
       <br/>
       Bunlardan kuşkusuz üzerinde en yoğun tartışmaların yaşanması bekleneni ise memurların işlerinden direk atılmalarını öngören tasarı olacak. Bilindiği gibi düzenleme önce Kanun Hükmünde Kararname olarak Cumhurbaşkanlığına sunulmuş, Cumhurbaşkanı Ahmet Necdet Sezer ‘Özüne karşı olmamakla birlikte çıkarılış şekline karşı çıktığı sebebiyle’ kararnameyi iki kez Başbakanlığa geri yollamıştı. Başbakan Bülent Ecevit, ilgili KHK’yı ikinci kez Köşk’e gönderirken ‘Cumhurbaşkanı bunu da imzalamazsa devlet krizi çıkar’ şeklinde bir demeç verdiyse de, Ahmet Necdet Sezer, ikinci kez geri göndermekte ısrarlı davranmıştı. Ardından hükümeti oluşturan üç partinin lideri, DSP Genel Başkanı ve Başbakan Bülent Ecevit, MHP lideri Başbakan Yardımcısı Devlet Bahçeli ve ANAP Genel Başkanı Başbakan Yardımcısı Mesut Yılmaz biraraya gelerek ‘gelinen aşamanın ardından Kararname’nin Meclis açıldığında acilen tasarı olarak hazırlanarak TBMM gündemine girmesine’ karar verdiler. Tasarı ile ilgili olarak, Kararnameyi hazırlayan 3 bakanın görev aldığı ve üzerinde küçük değişiklikler yaparak, Meclis gündemine getirecekleri de belirtiliyor.
       <br/>
       <br/>
       Gündem gündemi belirledi
       <br/>
       <br/>
       Cumhurbaşkanı A. Necdet Sezer’in, memurların işlerinden sorgusuz sualsiz atılmalarına ilişkin Kanun Hükmünde Kararname’yi iki kez Köşk’ten geri çevirmesi Meclis’in ekim ayında açılacak yeni yasama döneminin bir gündem maddesini daha kendiliğinden belirlemiş oldu; Cumhurbaşkanının yetkileri. Türkiye’de uzun süredir tartışılan bir konu, Cumhurbaşkanının anayasaya dayanarak kullandığı yetkiler. Konu, 12 Eylül’den sonra Kenan Evren’in ardından Cumhurbaşkanı seçilen sivil Cumhurbaşkanı Turgut Özal döneminde ağırlıklı olarak gündeme gelmiş ve zamanın muhalefet partileri, başta dönemin DYP lideri, şimdi emekli Cumhurbaşkanı Süleyman Demirel ve öteki siyasiler Özal’ın yetkilerinin kısıtlanması gereği üzerinde ağırlıklı olarak durmuşlardı. Ancak, Süleyman Demirel, Özal’ın 1993’te ani vefatının ardından bu koltuğa oturduktan sonra bir kere daha bu sözcüğü kullanmamıştı. Cumhurbaşkanının yetkilerinin kısıtlanması Sezer döneminde yeniden KHK Krizi sebebiyle gündeme gelmiş oldu. Cumhurbaşkanının, anayasadan aldığı yetkiler kısıtlanır mı kısıtlanmaz mı bu bilinmiyor, daha doğrusu Meclis’ten böyle bir anayasa değişikliğinin geçip geçmeyeceği tahmin edilemiyor. Ancak, yetkilerinin kısıtlanması talep edilen Cumhurbaşkanı Sezer, Anayasa Mahkemesi Başkanı iken bu doğrultuda olumlu görüş belirtmiş, Cumhurbaşkanı yetkilerinin kısıtlanması gerektiğini ifade etmişti.
       <br/>
       <br/>
       Ayrıca, 2000 yılı bütçesinin de ekim ayında TBMM'ye gönderilmesi bekleniyor. Plan ve Bütçe Komisyonu’nda 620 tasarı, KHK ve teklif bulunuyor. Bunlardan 7’sini Cumhurbaşkanı tarafından geri gönderilen yasa, 43’ünü tasarı, 231’ini KHK, 339’unu yasa teklifi oluşturuyor.
       <br/>
       <br/>
       Adalet Komisyonu’nun gündeminde 48 ölüm cezasının yerine getirilmesinin oylanmasına ilişkin tezkere, 52 yasa tasarısı, KHK ve teklif bulunurken, Anayasa Komisyonu’nda 18 dokunulmazlık tezkeresi, 28 tasarı, KHK ve teklif yer alıyor.
       <br/>
       <br/>
       Milli Savunma Komisyonu’nda 12, İçişleri Komisyonu’nda 41 yasa tasarısı, KHK ve teklif, Dışişleri Komisyonu’nun gündeminde ise 17 tasarı bulunuyor. Milli Eğitim Komisyonu’nda 28, Sanayi—Ticaret, Enerji ve Tabii Kaynaklar Komisyonu’nda 13, Bayındırlık, İmar, Ulaştırma ve Turizm Komisyonu’nda 14, Tarım, Orman ve Köyişleri Komisyonu’nda 7, Sağlık, Aile, Çalışma ve Sosyal İşler Komisyonu’nda 24 yasa tasarısı, KHK ve teklif bekliyor. KİT Komisyonu’nun gündeminde ise 4 tezkere yer alıyor. Genel Kurul’un gündeminde ayrıca, 120 tasarı, 2 KHK, 51 yasa teklifi, 305 sözlü soru önergesi, 6 genel görüşme önergesi ve 113 Meclis Araştırma önergesi bulunuyor.
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13978), [web.archive.org (arşiv bağlantısı)](http://web.archive.org/web/20050302181239/http://www.aksiyon.com.tr:80/detay.php?id=13978)
