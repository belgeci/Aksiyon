# Babalar ve oğulları...

*Adnan Öksüz 1999.08.14*

<div class="pNewsDetailMainContent" itemprop="articleBody">
 Hemen her meslekte olduğu gibi siyasette de bir bakıma hanedanlık (büyük bir aileye dayanma) Türkiye şartlarında da önemli bir gelenek. Örneğin babanız doktorsa, sizin bu mesleği yapmadaki zorlukları daha kolay aşacağınız ve çevre sorununun kendiliğinden çözüleceği muhakkak.
 <br/>
 <br/>
 Aynı şekilde diğer mesleklerde de bu önem taşıyor. Siyasette de öyle. Babanız önemli bir siyasi şahsiyet ise sizin o çevreye girmeniz ve nüfuz kazanmanız siyasete yeni atılıp tırnaklarıyla belli yerlere gelenlere göre çok daha kolay. Türkiye bunun örnekleriyle, fakat değişik versiyonlarıyla dolu...
 <br/>
 <br/>
 Eski başbakan ve cumhurbaşkanlarından, Atatürk'ün silah arkadaşı İsmet İnönüErdal İnönü, yine Atatürk'ün yakın çalışma arkadaşlarından eski Cumhurbaşkanı ve Başbakan Celal BayarNilüfer Gürsoy, 27 Mayıs askeri ihtilaliyle koltuğundan alınan ve idam edilen eski başbakanlardan Adnan MenderesAydın Menderes, yine eski cumhurbaşkanı ve başbakanlardan Turgut ÖzalAhmet Özal, eski başbakan yardımcılarından ve MHP'nin eski lideri Alparslan TürkeşTuğrul Türkeş, DYP'nin ağır toplarından Necmettin CevheriCevher Cevheri, CHP'nin eski genel sekreterlerinden ve politikaya bir dönem 'renkli kişiliğiyle' damgasını vurmuş Kasım GülekTayyibe Gülek bunlardan önemli birkaçı.
 <br/>
 <br/>
 Şimdilerde ise tahkim yasası karşılığında Siyasi Partiler Yasası'nda gerçekleştirilecek değişiklikle siyaset yasağının kısmen kaldırılıp bağımsız milletvekili olabilme yolunun açılacağı vurgulanan, kapatılan Refah Partisi eski Genel Başkanı Prof. Dr. Necmettin ErbakanFatih Erbakan ilişkisi. Necmettin Erbakan'ın, oğlu Fatih'i siyasete ciddi ciddi hazırladığı gelen haberler arasında... DYP lideri Tansu Çiller'in iki erkek çocuğu Mert ve Berk ile ANAP Genel Başkanı Mesut Yılmaz'ın oğulları Yavuz ile Hasan ise siyasete pek hevesli görünmüyor.
 <br/>
 <br/>
 Siyasi hayatımıza yön veren önemli isimlerden ve yaklaşık son otuz yılımıza damgasını vuran iki önemli siyasi şahsiyet Cumhurbaşkanı Süleyman Demirel ile Başbakan Bülent Ecevit'in çocukları olmadığından onlar için böyle bir bahis sözkonusu değil.
 <br/>
 <br/>
 Sadece Türkiye'de yok bu tür ilişkiler. Yeni Dünya'ya uzandığımızda karşımıza ABD'nin eski başkanlarından (19881992 yılları arasında başkanlık yapan) George Bush ile şimdilerde harıl harıl Cumhuriyetçi Parti'den muhtemelen Clinton'un Yardımcısı Al Gore'un (Demokrat Parti'den) karşısında ABD Başkanlığı için yarışacak oğlu George Bush Jr. arasındaki ilişki de benzer ilişkilerden. Tüm bunların ardından babaçocuk ilişkilerinde sorulması gereken soru ise galiba şu; çocuklar da acaba babaları kadar siyasette başarılı olabiliyorlar mı? Bunun için izlenecek yöntem ise oldukça basit; hangi isim daha önce telaffuz ediliyor? Baba mı, oğul mu? Kamuoyu Erdal İnönü'den sözederken nasıl sözediyor? İsmet Paşa'nın oğlu... Ya da Ahmet Özal'dan, Tuğrul Türkeş'ten, Aydın Menderes'ten, Nilüfer Gürsoy'dan... Tam tersi bir örnek sinema dünyasından. Eskiden ünlü aktör Micheal Douglas'a 'Kirk Douglas'ın oğlu' diye hitap edilirdi. Fakat şimdilerde Kirk Douglas'tan sinema dünyası 'Micheal Douglas'ın babası' diye sözediyor.
 <br/>
 <br/>
 İlk örnek; Adnan-Aydın Menderes
 <br/>
 <br/>
 1899 yılında doğan Adnan Menderes'in önce annesi veremden ölür, hemen ardından da babası kalp rahatsızlığından vefat eder. Siyasete Serbest Fırka'nın Aydın İl Başkanlığı ile başlar, partinin kendini feshetmesi sonunda Cumhuriyet Halk Fırkası'na (CHP) katılır ve bu partiden dört dönem milletvekili seçilir. 7 Ocak 1946'da Dörtlü Takrir imzacıları ile DP'yi kurar. DP 1946 seçimlerinde, 66 milletvekilliği elde eder. 1950 seçimlerinde %50'nin üzerinde oy alan DP iktidara gelir. Cumhurbaşkanı olan Bayar'ın yerine Adnan Menderes partinin başına seçilir. Gerçekleşen hızlı kalkınma sayesinde 1954 seçimlerinde yeniden iktidar olur. Ancak bu kalkınmanın enflasyonist sonuçları da gitgide ağırlaşır. Nitekim 1957 'de yapılan genel seçimlerde DP'nin oyları %50'nin altına düşer. Yine de iktidar olan Adnan Menderes, 5. hükümetini kurar. Ancak siyasal ortam hergeçen gün daha da gerginleşir ve darbenin ayak sesleri sokaklarda çınlamaya başlar. 27 Mayıs 1960 ihtilalinin ardından Türkiye bir ilke daha imza atarak 17 Eylül 1961'de başbakanını asar.
 <br/>
 <br/>
 1946 yılında dünyaya gelen Aydın Menderes, 27 Mayıs ihtilalinde henüz bir kolej öğrencisidir. 12 Eylül darbesinden önce AP'nin Konya Milletvekilliği ve Genel İdare Kurulu üyeliğini yapan Menderes, 10 yıl siyasi yasaklılar kervanına katılır. 1987 yılında siyasi yasağın kalkması sonucu tekrar bu arenaya döneceği beklenir. Ancak Menderes siyasete girmez ve bu dönemi kendisinin yetişmesi için harcar.
 <br/>
 <br/>
 Aydın Menderes artık yeni bir siyasi oluşumun içindeydi. Tam bu sırada Turgut Özal "Gel ANAP'ın başına geç" dedi. Onun istediği ise iki parçadan birinin başına geçmek değil parçaların bütününün başında olmak idi. Ancak Özal'ın ölümü ve Tansu Çiller'in başbakan olması, Demirel'in de cumhurbaşkanı olması Menderes'in siyasette önünü tıkadı. Milyonları arkasına almadan sağı birleştirmenin imkansızlığını görüyordu. Menderes önce Demokrat Parti deneyimini yaşadı ve sesini duyuramayınca da "Mezara kadar RP'liyim" diyerek bu partiye katıldı, 1995 seçimlerinde milletvekili oldu. Konuşmaları Meclis'te muhalefetçe de alkışlanan Aydın Menderes'in bu kez halk ile arasına trafik canavarı girdi. 18 Nisan seçimlerinde Meclise tekrar girdi. Ancak Kavakçı krizinden dolayı partisinden ayrıldı ve bağımsız milletvekili oldu. Aydın Merderes'ten sözedilirken hep 'Merhum Adnan Menderes'in oğlu' unvanı kullanılması, onun Türk siyasetinde hep bir umut olarak kalmasını sağladı, bir bakıma.
 <br/>
 <br/>
 İsmet-Erdal İnönü
 <br/>
 <br/>
 24 Eylül 1884'te İzmir'de doğan İsmet İnönü Türkiye'nin 2. cumhurbaşkanı ve birçok defa da başbakanlık etmiş, Lozan Antlaşması'nı imzalamış büyük bir siyaset adamı. 31 Mart olayı olarak bilinen ayaklanmayı bastırmak için Selanik'ten gelen Hareket Ordusu'nda görev aldı. 23 Nisan 1920'de açılan TBMM'ye Edirne Milletvekili olarak katılan İsmet Paşa, 3 Mayıs'ta Genelkurmay Başkanı oldu. Nisan 1921'de İnönü Savaşlarında Yunanlılar'ın ilerleyişini durdurdu. 1922'de Lozan Antlaşmasında Türk heyetinin başında yer aldı.
 <br/>
 <br/>
 TBMM ikinci dönemde Malatya Milletvekili olan İsmet İnönü, ilk Cumhuriyet hükümetini de kurdu ve başvekillik görevini 1937'ye kadar sürdürdü. Atatürk'ün ilke ve inkilaplarının yerleşmesinde çok etkin rol alan İsmet İnönü, 1937 yılında Atatürk'ün isteği üzerine görevinden ayrıldı. Mustafa Kemal'in ölümü üzerine cumhurbaşkanı olan İnönü'ye, CHP'nin 26 Aralık 1938'de toplanan Kurultayı'nda 'Partinin Değişmez Başkanı' ve 'Milli Şef' sıfatı verildi.
 <br/>
 <br/>
 İnönü, 2. Dünya Savaşının Türkiye'ye sıçramasını önledi, ancak o dönem yaşanan ekonomik ve toplumsal sorunlar, bize dönemin mirası olarak kaldı. 1950 yılında DP'nin iktidara gelmesi ile cumhurbaşkanlığı görevinden ayrılan İsmet İnönü tekrar CHP'nin başına geçti. Ekim 1961 genel seçimlerinde CHP birinci parti çıkarak hükümeti kurma görevini üstlenir ve CHPAP, CHPYTPCKMP, CHPBağımsızlar hükümetlerinin başkanlığını yapar. 1965 Genel Seçimleri'ni kaybeden CHP'de muhalefet sesleri yükselmeye başlar. 8 Mayıs 1972'de CHP Genel Başkanlığı'ndan istifa etmek zorunda kalır. Parti içi mücadele sonucu değişen ilk genel başkan olan İsmet İnönü, 14 Kasım 1972'de de milletvekilliğinden istifa eder. 25 Aralık 1973'te 89 yaşında iken hayata gözlerini kapayan İsmet İnönü, Türkiye Cumhuriyeti tarihinin sayfalarına geçer.
 <br/>
 <br/>
 Ya oğlu Erdal İnönü... 6 Haziran 1926 yılında Ankara'da dünyaya gözlerini açan Erdal İnönü, başbakan oğlu olarak yeryüzüne teşrif eder. Kendine alan olarak fiziği seçen İnönü, 19641974 yılları arasında ODTÜ'de profesör olarak görev yapar ve daha sonra da koalisyon yapacağı Tansu Çiller'in bulunduğu Boğaziçi Üniversitesi'nde görev alır.
 <br/>
 <br/>
 1983 yılında baba mesleği Erdal İnönü'yü bırakmıyordu ve o da Sosyal Demokrasi Partisi'ni (SODEP) kurarak Türk siyasi hayatına merhaba dedi. İnönü'nün siyasete girmesine sebep olan, daha doğrusu zorlayan aile ise Karadenizli ünlü aile Cevahirler'di. Meclis'e İzmir milletvekili olarak giren Erdal İnönü bu çatı altında babası kadar kalmayacaktır. 1991'de yapılan erken genel seçimlerine kadar Meclis'te muhalefet görevini üstlenen Erdal İnönü, Demirel'in kurduğu hükümette başbakan yardımcılığı görevini alır. Ancak bu birliktelik Özal'ın rahmetli olmasıyla ve Demirel'in yerine de Çiller'in gelmesiyle 1993'te son bulur. Erdal İnönü siyaseti bırakır. Siyaseti bırakmasındaki asıl neden Tansu Çiller mi, Deniz Baykal mı, yoksa verdiği sözü tutamaması mı (Uğur Mumcu öldürülünce katillerinin bulunmasının kendisi için namus meselesi olduğu sözünü vermişti)? Bunu pek kimse bilmiyor.
 <br/>
 <br/>
 Alparslan-Tuğrul Türkeş
 <br/>
 <br/>
 Son dönemin en dahi siyasetçilerinden biri olan MHP eski Genel Başkanı Alparslan Türkeş, ülkemiz siyasetinde belli bir ekol oluşturan siyasetçilerin başında yer alıyor. 1939'da henüz bir yıllık genç bir teğmen iken dönemin cumhurbaşkanı İsmet Paşa'ya mektup göndererek yaklaşan İkinci Dünya Savaşı'yla alakalı Türkiye'nin takip etmesi gereken stratejileri sıralayan (Bu mektup Aksiyon'un geçmiş sayılarında yeraldı) Alparslan Türkeş, 1944 yılında Turancılık sebebiyle hapsolmuştu. 1947 yılında ve 15 diğer Türk subayı ABD Kara Harp Akademisi ve Piyade Okulu'nda iki yıllık bir eğitimden geçer. 1951 yılında kurmaylık sınavını kazanır ve 1955'te Harp Akademisi'nden Kurmay Binbaşı olarak mezun olur. Aynı yıl Pentagon'da NATO Türk Temsil Heyeti üyeliğine atanır. Bu arada uluslararası ekonomi eğitimi görür. 1957 yılında Türkiye'ye döndükten iki yıl sonra Almanya'ya Atom ve Nükleer Okulu'na gönderilir, bu okulu da bitirir. Türkeş bu yıllarda artık Kurmay Albay'dır.
 <br/>
 <br/>
 27 Mayıs İhtilali'nin 'Kudretli Albayı' olarak tarihe geçen ve aynı sabah Türk radyolarından ihtilal metnini okuyan Türkeş, bu tarihten itibaren 6 ay süre ile yaptığı Başbakanlık Müsteşarlığı görevinde Devlet Planlama Teşkilatı, Devlet İstatistik Enstitüsü ve Türk Kültürünü Araştırma Enstitüsü gibi kurumları kurar. 13 Kasım 1960'ta ise MBK'dan tasfiye edilir, Hindistan'a gönderilir... Türkeş'in siyasi hayatı asıl bu tarihten sonra başlar. 31 Mart 1965'te Cumhuriyetçi Köylü Millet Partisi'ne girer, 1 Ağustos 1965'te partinin genel başkanlığına getirilir. 1969'da da partinin adı MHP olarak değiştirilir. Türkeş, 1975 ve 1977 yılları arasında iki kez başbakan yardımcısı olarak görev alır. 1980 İhtilalinde tutuklanan Türkeş, 9 Nisan 1985'te tahliye olur ve baraat eder. Siyasi yasağı kalktığında, 1987'de Milliyetçi Çalışma Partisi'nin genel başkanlığı'na seçilir. 1991 seçimlerinde IDP ve RP ile seçim ittifakı yaparak parlamentoya girer. Bu son parlamenterliğidir.
 <br/>
 <br/>
 Türkeş, böylesine yoğun bir siyasi atmosfer yaşarken ilk eşi Muzaffer Hanım'dan olan oğlu Tuğrul Türkeş ise, 1987'den bu yana aktif siyasetin içinde bulunuyor. MHP ve MÇP'de siyaset yapan Tuğrul Türkeş'in 1977'li yıllarda Ülkü Ocakları'na üye olduğu biliniyor. Uzun yıllar babasının yanında sık görünmeyen Tuğrul Türkeş, babası vefat etmeden 45 yıl kadar önce siyasi arenalarda bulunmaya başlamıştı. Babası subay olmasını arzu ediyordu, ama o Hacettepe Üniversitesi İktisat Fakültesi'ni bitirdi ve gözü ticaretteydi. Üniversite döneminde önce seyahat acentasında sonra bir araba kiralama işinde çalıştı ve MC döneminde tıbbi malzeme ithatalı yaptı, ama babasının karşı çıkması sonucu bu işi bıraktı. Daha sonra tekstil ihracatı yaptı, bunu da devretti. Alparslan Türkeş'in ölümünden sonra, MHP Genel Başkanlığı'na aday olmadan önce de Bursel Holding danışmanlığını bıraktı. Bir dönem Petkim ve Kalkınma Bankası Yönetim Kurulu üyeliğinde bulundu. Ataköy Otelcilik'te 3,5 yıl süre ile Genel Müdür Muavinliği yaptı, sonra istifa etti. İki evlilik yaptı, ilk eşi Saadettin Bilgiç'in yeğeni Saadet Bilgiç idi. Alparslan Türkeş'in ölümünden sonra MHP Genel Başkanlığı'na aday oldu ve partinin 18 Mayıs'ta toplanan olaylı Olağanüstü Kongresi'nde ağırlıklı olarak gündeme geldi. Daha sonra ertelenerek yapılan Kongre'de ise seçimi kaybetti ve yeni bir parti kurdu.
 <br/>
 <br/>
 Turgut-Ahmet Özal
 <br/>
 <br/>
 Türkiye'nin siyaset arenasındaki efsanevi isimlerinden birisi de eski Başbakan ve Cumhurbaşkanı Turgut Özal. Siyasi basamakları birer birer tırmanarak bu alanda belki son zirve olan Cumhurbaşkanlığı makamına yükselen Özal, 12 Eylül İhtilali'nden sonra kurduğu ANAP'ı, 1983 seçimlerinde Turgut Sunalp ve Necdet Calp'in karşısında iktidar yaptı. Özellikle iktidarının ilk dönemlerinde büyük başarı gösterdi ve birçok tabu denilen konunun üzerine gitti. Sağlığında gündemi belirleyen tek isimdi. Ne zaman neyi yapacağı belli olmazdı. Başbakanlığı döneminde bürokratlar gece geç saatlere kadar dosyaları yanlarında bulundurarak uyuyamazlardı, 'Acaba saat kaçta arar ve neyi sorar' diye... Cumhurbaşkanı iken vefat ettiğinde cenaze törenine milyonlar katıldı. Bu Türkiye'de az rastlanır bir olaydı... Her sözü bir olay, attığı her adım bir reform niteliği taşıyordu.
 <br/>
 <br/>
 Turgut Özal'ın büyük oğlu Ahmet Özal ise kendi deyimiyle 'ABD'de bulaşıkçılık yaptı' ve Türkiye'ye döndükten sonra ABD'de tanıştığı Türk arkadaşlarının özellikle ANAP'ın iktidar olduğu dönemlerde çeşitli birimlerde görev almalarında etkili oldu. Türkiye'nin ilk özel tv'si Star'ın kuruluşunda büyük emeği geçti ama sonra oradan ayrıldı, ardından yine büyük emeği geçtiği Kanal 6'yı da bırakmak zorunda kaldı. Bir dönem yurtdışına gitti. Son seçimlerde ise, memleketi Malatya'dan bağımsız milletvekili adayı oldu ve parlamentoya girdi.
 <br/>
 <br/>
 Kuşkusuz bu örnekleri çoğaltmak mümkün. Süleyman Demirel'in 12 Eylül öncesi kurduğu hükümetlerde bakan olarak görev alan ve Demirel'in çok sevdiği Yılmaz Ergenekon'un şarkıcı Nilüfer'le birlikte olan oğlu da aktif siyasette; Gökberk Ergenekon. Ayrıca şimdi CHP'nin Genel Başkanlığı'nı üstlenen Altan Öymen'in babası da İsmet İnönü'nün bakanlarındandı.
 <br/>
 <br/>
 Babalar ve kızlarına örnek olarak ise Türk siyasetine bir dönem renk katmış olan Kasım GülekTayyibe Gülek (Adana DSP milletvekili) ve eski başbakan ve cumhurbaşkanlarından Celal Bayar'ın kızı Nilüfer Gürsoy verilebilir.
 <br/>
 <br/>
 Babalar ve oğulları Türk literatürüne ünlü Rus yazar Turgenyev'in aynı isimli romanıyla girdi. Bu romanda 19. yüzyıl Rusya'sında kuşaklar arasındaki çatışmadan sözediliyor. Babalar mı başarılı yoksa oğulları mı? Bunu kesin çizgilerle belirlemek mümkün değil. Ama, siyasi alanda çocukların babalarının gölgelerinde kaldıkları ve belli bir süreden sonra da kendilerini toparlayamadıkları yargısı doğru gibi görünüyor. Belki başka alanlarda görev alsalar daha başarılı olabilirlermiş gibi bir kanaat yaygın. Kesin olan ise bu geleneğin süreceği.
 <br/>
 <br/>
 E mail: adnan@aksiyon.com.tr
 <br/>
</div>


Kaynak: [www.aksiyon.com.tr](http://www.aksiyon.com.tr:80/siyaset/babalar-ve-ogullari_505281), [web.archive.org (arşiv bağlantısı)](http://web.archive.org/web/20150512011203/http://www.aksiyon.com.tr:80/siyaset/babalar-ve-ogullari_505281)
