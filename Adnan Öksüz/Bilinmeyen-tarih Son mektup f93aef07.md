# Son mektup

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227031235im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031235im_/http://www.aksiyon.com.tr/resim/365/28.jpg" vspace="5"/>
  </p>
 </font>
 <font class="content">
  İlginç bir trafik kazasında hayatını kaybeden Meclis Susurluk Komisyonu üyesi Bedri İncetahtacı’nın dönemin Genel Başkanı Kutan’a yazdığı mektubu Aksiyon ele geçirdi. İncetahtacı mektubunda, Susurluk’tan yola çıkarak neler yapılması gerektiğinin üzerinde
  <br>
   duruyor
   <br>
   </br>
  </br>
 </font>
 <br/>
 <p>
  <font class="content">
   3 Kasım 1996 tarihi Türkiye’de ‘karanlık bir sayfanın aydınlatılması’ için bir milat olmuştu. Bu tarihte, Balıkesir’in Susurluk ilçesinde meydana gelen bir trafik kazasıyla birçok şey çorap söküğü gibi anlaşılmaya başlandı. Devlet içinde yapılanan ‘devlete iş yaparken kendi cebini de dolduranlar’dan tutun da karanlık ilişkiler içindeki birçok kişi, mafya, grup, konu bu tarihten sonra sözkonusu edilmeye başlandı. Konulardan habersiz, kendi halinde yaşayan birçok insan ‘Ne oluyoruz yahu?’ demeye başladı.
   <br>
    <br>
     Şüpheler tam aydınlanmadı
     <br/>
     <br/>
     Trafik kazasından sonra olayın siyasi yönünü soruşturmak için kurulan Meclis Araştırma Komisyonu ise aylarca çalışarak devasa bir rapor hazırladı, olayların aydınlatılması yönünde büyük çaba harcadı. 100 binlerce doküman yağdı, Meclis komisyonuna. Bazı isimler gelmese de çok sayıda kişinin tanıklığına başvuruldu. İşte bu komisyondaki vekillerden biri çalışmalar sırasında oldukça dikkat çekti. Yaptığı açıklamalar, değerlendirmeler mensup olduğu partinin fikri yapısını aşan bu kişi, merhum Bedri İncetahtacı idi. Kapatılan Refah Partisi ve yine kapatılan Fazilet Partisi Gaziantep Milletvekili İncetahtacı, bundan iki sene önce 21 Kasım 1999’da Köln’e gitmek üzere hareket ettiği Ankara’da havaalanı yolu üzerinde geçirdiği ilginç bir trafik kazasında hayatını kaybetmişti.
     <br/>
     <br/>
     Yağmur nedeniyle kayganlaşan yolda orta refüje kendi kullandığı 33 DA 111 plakalı BMW aracını çarpan İncetahtacı kayıtlara göre ardından da şarampole yuvarlandı. Kaza sonrası olay yerine gelen Jandarma ve Bölge Trafik Ekipleri konuk Finlandiya Cumhurbaşkanı’nın güzergahı üzerinde olması nedeniyle enkaz haline gelen aracı Akyurt Jandarma Karakolu’na çektiler.
     <br/>
     <br/>
     Kazadan sonra birçok şey söylendi. Kapatılan Fazilet Partisi’nin lideri Kutan olaydan sonra “İlk intibaya göre normal kaza. Ancak, Susurluk Komisyonu üyesi olması dolayısıyla şüphe ifade edenler de oldu. Bizdeki ilk intiba, normal bir kaza olduğudur. O noktada bundan önce de birkaç kaza olmuş ve ölümle sonuçlanmış. Herhalde rahmetli de oldukça süratli gidiyordu. Doğrusu ne oldu da yoldan çıktı, anlamak mümkün değil” sözleriyle düşüncelerini açıklamış, İçişleri Bakanı Sadettin Tantan ile irtibat kurduğunu ve kazanın Susurluk yönüyle de incelenmesi talebinde bulunduğunu dile getirmişti.
     <br/>
     <br/>
     Saadet Partili Rize Milletvekili Mehmet Bekaroğlu da M. Bedri İncetahtacı’nın bir suikaste kurban gittiğine dair ‘şüphelerin’ tam anlamı ile ortadan kalkmadığını ifade ederek, “Ama şu ana kadar bunu doğrulayacak, herhangi bir somut delil ortaya çıkmadı. Ortaya çıkmaması sevindirici. Çünkü böyle bir cinayeti Türkiye kaldıramazdı. Fakat Susurluk Türkiye’nin temel konularından birisidir. İncetahtacı’nın da içinde bulunduğu komisyon Susurluk skandalını aydınlatacaktı. Bu konuda Meclis görevini yaptı, fakat devlet üstüne düşeni yerine getirmedi. Çünkü bu işin önemli bir ayağı devlet görevlilerinden oluşuyor” görüşlerini dile getirmişti.
     <br/>
     <br/>
     Susurluk bağlantılı kazalar
     <br/>
     <br/>
     Recai Kutan’ı ve Bekaroğlu’nu bu görüşlere iten etkenler de yok değildi, hani.
     <br/>
     <br/>
     Türkiye’yi sarsan Susurluk Skandalı bir kazayla ortaya çıktı, ilginç kazalarla gündemdeki yerini korudu. İlk kaza, çeteyi ortaya çıkardı. İnterpol tarafından kırmızı bültenle aranan, 7 kişinin katili Abdullah Çatlı ile Emniyet Müdürü Hüseyin Kocadağ ve İzmirli manken Gonca Us, 3 Kasım 1996’da Susurluk’ta geçirdikleri kazada öldü, DYP’li Sedat Bucak da yaralandı. İkinci kaza, Susurluk skandalını soruşturan Meclis Araştırma Komisyonu’nda raportörlük yapan, hakim Akman Akyürek’in hayatına mal oldu. İstanbul’daki kazada, plakası belirsiz bir aracın Akyürek’in aracını sıkıştırarak yoldan çıkmasına neden olduğu iddia edildi. Üçüncü kuşkulu kazada ise, Susurluk Komisyonu üyesi CHP Milletvekili Fikri Sağlar’a Susurluk çetesiyle ilgili bilgi veren eski MİT görevlisi Ertuğrul Berkman hayatını kaybetti.
     <br/>
     <br/>
     Tüm bu kazalar gözönüne getirildiğinde, TBMM’de Susurluk Araştırma Komisyonu’nun da en etkin üyelerinden olan 39 yaşındaki İncetahtacı’ya yönelik kaza süsü verilmiş bir suikast girişimi olabilir miydi, bu trafik kazası? Bu konuda, ölümünün ikinci yıldönümünde ortaya çıkan bir ipucu mevcut değil.
     <br/>
     <br/>
     Demokrat bir kişiliği vardı
     <br/>
     <br/>
     Kapatılan FP içindeki yenilikçi kanatta yer alan, hayatta olsaydı muhtemelen AK Parti’de yeralacak olan İncetahtacı'nın  ‘aydın ve demokrat’ bir kişiliği bulunuyordu. Resmi bir toplantıya katıldığı İran’da, Humeyni’nin mezarına gitme teklifini reddeden İncetahtacı İranlı yetkililere “Siz Türkiye’ye geldiğinizde Atatürk’ün mezarına gitmiyorsunuz, ben de Humeyni’nin mezarına gitmem” sözlerini sarfetmişti. İncetahtacı yine Meclis’te Diyanet İşleri Başkanlığı bütçesi ele alınırken, Türkiye’de yeteri kadar cami bulunduğunu belirtmiş ve artık yeni cami yapılmamasını teklif etmişti. İncetahtacı, dönemin cumhurbaşkanının veto ettiği af yasasında bulunan çetelerin affı maddesine de karşı çıkmıştı.
     <br/>
     <br/>
     Bu demokrat kişiliği sebebiyledir ki İncetahtacı belki de siyasi hayatının en önemli çalışmalarından birisini teşkil eden Susurluk Komisyonu üyeliğine seçildi ve burada önemli bir misyonu oldu, komisyonun sözcülüğünü üstlendi. Bu sıfatla gerçekleştirdiği açıklamalarında ise hep aynı vurguyu yaptı; ‘Karanlıklar aydınlatılsın, toplum olarak daha şeffaf hale gelelim’. Komisyonun “kapıyı araladığını” savundu ancak asıl görevin vatandaşta olduğunu da eklemeden edemedi; “Devlet kurumları, elbette ki gerekenleri yerine getirecektir. Ama asıl görev vatandaşa düşüyor. Vatandaş bilinçlenmeli. Vatandaş, üzerine düşen görevi yaparak, önlemini almalı, hesap sormalı. Komisyon, bu anlamda önemli yol katetti. Türkiye’de, bundan sonra hiçbir şeyin Susurluk öncesindeki gibi olmayacağına inanıyorum. Siyasiler, emniyet ve istihbarat birimleri, halkın bilinçlenmesinin de etkisiyle, bundan böyle Susurluklar olmaması için gerekli önlemleri alacaktır. Buna herkes inansın.”
     <br/>
     <br/>
     Son notları
     <br/>
     <br/>
     İncetahtacı’nın ölümünden bir gün önce yazdığı ve Meclis Komisyonu’nda bıraktığı notlarda ise şu düşünceleri yeralıyordu: “Demokrat Türkiye denince, siftah yapan, vergisini ödeyen, evine güvenle giden esnaf demektir. Özgür Türkiye denince, Kızılay Meydanı’nda coplanan değil, şerefli ve maaş alması tartışması dahi yapılmayan memur demektir. Bazıları bize demokrasi ve özgürlüğü öne çıkarıp, halkın maişet sıkıntısı içinde olduğu gerçeğini unutur gibi davrandığımızı ifade etmektedir. Herkes şunu iyice bilmelidir ki, özgürlüğün kendine has getireceği insanlık çerçevesi içinde Türkiye için özgürlük ekmek demektir. Özgür Türkiye pancar parasını alan çiftçi demektir. İşte Türkiye’de FP’nin özgürlük ve demokrasi talebinin temelinde bu vardır. Yoksa üç beş bohem hayatı yaşayan insan fikirlerini ifade etsin diye değil.”
     <br/>
     <br/>
     Türkiye’nin ekonomik olarak geldiği nokta göz önünde bulundurulacak olursa, İncetahtacı’nın krizden önce yaptığı bu değerlendirmeler Türkiye’nin önündeki gerçek tehlikeyi işaret etmiyor mu sizce?
     <br/>
     <br/>
     Mektubun tam metni
     <br/>
     <br/>
     Sayın Genel Başkanım,
     <br/>
     <br/>
     Susurluk olayları ile kamuoyuna mal olan, hukuk dışı organizasyonların, belli metod ve şekillerle devlete hulul etmesi şeklinde tarif edilmesi mümkün olan gelişmelerin neticesinde tesbit edilen hususlar ve öneriler aşağıya derc edilmiştir.
     <br/>
     <br/>
     Bilgilerinize saygıyla arz olunur
     <br/>
     <br/>
     * Birbirinden kopuk ve farklı olarak görülen tüm bu olaylar aynı anlayışın ürünüdür. Bu anlayış; tüm dünyaya sirayet etmiş olan ve ülkemizde de uzun yıllardan beri egemen olan devlet idaresinin siyasi etik kurullarından arındırılmış her türlü metodu mübah gören menfaate dayalı bir iktidar mücadelesi şeklinde ifade edilir.
     <br/>
     <br/>
     * Bu anlayış iktidara gelebilmek ve iktidarı korumak için; terör, darbe, karapara aklama ve kullanma, tefecilik, kumarhaneler, mafya ve benzeri unsurları kullanmaktadır.
     <br/>
     <br/>
     *Bu unsurlar Türkiye’de de çeşitli zamanlarda kullanılmışlardır.
     <br/>
     <br/>
     *1980 öncesi işçi ve öğrenci hareketleri, iç borçlanma, kumarhaneler, hayali ihracat, faili meçhul cinayetler, usulsüz özelleştirme ve ihaleler bunlara örnek olarak gösterilebilir.
     <br/>
     <br/>
     *Tüm bu usulsüz gelişmeler ülkemizde mevcut olan hukuki boşluklardan ve siyasi ahlaki zaafiyetlerden kaynaklanmıştır.
     <br/>
     <br/>
     *Bu anlayışın mümessilleri devlete hulul edebilmek için siyaseti halka dayanmadan yapanları şantaj ve istismar yoluyla kullanmışlardır.
     <br/>
     <br/>
     *Geçen zaman içerisinde vahşi kapitalist uygulamaların bu anlayışı besleyen ve buna karşı toplumu tepkisiz hale getiren en ciddi kaynak olduğu tesbit edilmiştir.
     <br/>
     <br/>
     *Vahşi kapitalist uygulamaları siyasette metod olarak benimseyenler ve siyaseten ahlaki zaafiyeti meşru görenler farklı ölçüler içerisinde çeteleşmeye katkıda bulunmuşlardır.
     <br/>
     <br/>
     *Son iki yıldan beri kamuoyuna yansıyan bu konu ile ilgili bütün bilgiler ve gelişmeler devlet yapısının çeteleşmeyi kaldıramamasından ve Susurluk ilçesindeki meydana gelen trafik kazasının gerçekten bir kaza olmasından kaynaklanmıştır.
     <br/>
     <br/>
     *Hükümet; Türk siyasetine musallat olan bir şey yapmadan yapıyor gibi görünme anlayışını çetelerle mücadelede de göstermektedir. Şu ana kadar hükümet gerek Türkiye Büyük Millet Meclisi Susurluk Araştırma Komisyonu’nun tesbit ettiği esaslara ve çözümlere gerekse de Başbakanlık Teftiş Kurulu Başkanı Kutlu Savaş’ın hazırladığı raporun esaslarına ve çözümlerine paralel hiçbir adım atmamıştır. Aksine, bu işin çözümünü sağlayacak ana noktalardan uzak kalmayı tercih etmiş ve çeteleşmeyi geliştirecek, cesaret verdirecek davranışlar içerisinde olmuştur. 30 Eylül 1998 Mali Milad’ıyla karaparanın aklanmasına yeniden çok büyük bir imkan verilmiştir. 21.10.1998 tarihinde baskılara dayanamayarak RTÜK Yasasını tekrar Meclis gündemine getirerek Türkiye’de hâlâ çeteleşmeyi gerekli gören anlayışın egemen olduğunu ilan etmiştir.
     <br/>
     <br/>
     *Bütün bunlara rağmen eğer hükümet temiz toplum talebinde samimi ise bu konuda atacağı makul ve gerekli her adımda Meclis’i ve toplumu yanında görecektir.
     <br/>
     <br/>
     *Bu adımların ilki; hiçbir sınırlamayı kabul etmeden yukarıda sayılan bütün konularda ve benzeri gelişmelerde hukuk dışına çıkmayı devlet için mübah gören bütün bürokrat ve siyasilerin teşhir edilmesi gerekir. İkinci adım olarak, bu anlayışın mahkum edilebilmesi için yüksek standartlarda Türkiye Büyük Millet Meclisi ve akademik seviyede ilmi ve siyasi çalışmaların başlatılması gerekir.
     <br/>
     <br/>
     *Hükümetin ve diğer kuruluşların ellerindeki tüm bilgi ve belgeleri zaman geçirmeden ve ilerde şantaj aracı olarak kullanmak gayesini gütmeden en acil şekilde topluma ve yargıya teslim etmesi gerekir.
     <br/>
     <br/>
     *Dünyada bu mücadeleyi yapanların başarıyı elde ederken uyguladıkları metodların benzerleri Türkiye şartlarına adapte edilerek uygulanması sağlanmalıdır.
     <br/>
     <br/>
     *Temiz bir topluma ulaşmanın yolu toplumu temyiz edebilen bir toplum haline getirebilmekten geçer. Bu sebeple tüm devlet kurumları ve faaliyetleri, tüm siyasi partiler ve dernekler ve onların faaliyetlerinin şeffaf hale getirilmeleri kaçınılmazdır.
     <br/>
     <br/>
     e—mail: a.oksuz@aksiyon.com.tr
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12352), [web.archive.org (arşiv bağlantısı)](http://web.archive.org/web/20050227031235/http://www.aksiyon.com.tr:80/detay.php?id=12352)
