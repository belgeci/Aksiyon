# "Operasyonu siyasiler yapmadı"

*Adnan Öksüz 2000.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Besim Tibuk... Ona kısaca 'asabı bozuk' adam diyorlar. Çünkü özellikle ekranlarda sürekli eleştiriyor, eleştiriyor. Liberal Demokrat Parti Genel Başkanı.
  </font>
 </div>
 <div id="newsText">
  <font class="detail-text">
   Aynı zamanda Holding patronu. Türkiye, Besim Tibuk'u ilginç görüşlerinden tanıdı. Örneğin, futbolda ofsaytın kaldırılması gerektiğini ilk o ifade etti. Partisi şu anda Türkiye çapında örgütlenmiş, seçimlere hazır durumda. Daha önce de seçimlere iştirak ettiği için bir sıkıntısı yoktu. Ama seçimlerde bir türlü istediğini elde edemedi. Çok düşük oy oranlarında kaldı. Tibuk, Türk halkının kendilerini anlaması için bir süreye daha ihtiyaç duyulduğunu anlattı. Ama olsun, önemli değil, çünkü o çeşitli platformlarda ve özellikle internette açtığı web sitesinde görüşlerini halka iletiyor. Tibuk'un en çok güven bağladığı da zaten bu site.
   <br/>
   <br/>
   Tibuk, Aksiyon'un sorularını ise şu şekilde cevapladı:
   <br/>
   <br/>
    Son bir aydaki gelişmeler... Olumsuz bir hava var. Neler oluyor?
   <br/>
   <br/>
   Polis olaylarından başlayalım. Türkiye'de iki güç var ki, politik tavır koyamaz. Ancak kendi bakanına durumu anlatır. Polis için de görüşlerimiz aynıdır. Sorun varsa bunu bakanına iletir, bakan da gereğini yapar. Yalnız son polis olaylarında bir şeyi göz ardı etmemek lazım. Polis çok yalnız bırakıldı, çok horlandı ve patlayacak bir barut fıçısına döndü. Bunun üzerine böyle bir spontane tepki ortaya çıktı. Buna başbakan Ecevit'in, 'Bir yerden düğmeye basıldı' demesi tam bir cahilliktir. Çünkü polis zaten kendi arasında devamlı telsizle konuşuyor.
   <br/>
   <br/>
    Neden söylentiler çıkıyor?
   <br/>
   <br/>
   Türkiye'de karışıklık çıkınca darbe oluyor ya, ondan çıkıyor. Türkiye'de darbe konusundaki kötü gelenek silahlı kuvvetlerdedir. Silahlı kuvvetlerin de darbe yapmasına gerek yok, zaten idareye hakimler, memleketin patronudurlar, başbakana talimat verirler, Meclis'e talimat verirler. Bunun ötesinde daha yapacaklarsa kendi bilecekleri iş. Onun için bu polis konusunda yapılacakları kendi içinde değerlendirmek lazım. Benim Tantan'dan isteğim, banka operasyonları konusunda demeç vereceğine polisin derdiyle ilgilenmesi daha doğru olur. Polisin maaşı artırılmalı. Daha iyi silahlandırılmalı, daha iyi korunmalı, prestiji yükseltilmeli.
   <br/>
   <br/>
   Yolsuzlukla mücadele savcıların işi
   <br/>
   <br/>
    Yolsuzlukla mücadele konusunda Tantan'ın büyük gayretleri var.
   <br/>
   <br/>
   Yolsuzlukla mücadelede savcılar gerekli incelemeyi yaptıktan sonra belli kişileri ifade vermeye çağırırlar. Savcılarla Tantan'ın bir alâkası yok ki.
   <br/>
   <br/>
    Siyasilerden hiç birisinin alâkası yok mu?
   <br/>
   <br/>
   Hayır efendim, hiç alâkası yok. Mesut Yılmaz daha önce başbakan değil miydi, Ecevit onun yardımcısı değil miydi? Bu, tamamen bankacılar yüksek denetleme kurulunun kurulması, ondan sonra dosyaların ele alınıp dosyalardan murakıp raporlarından suç duyurusunda bulunulması.
   <br/>
   <br/>
    Bankaları Denetleme Kurulunda yer alanlar da eski siyasetçi sonuçta.
   <br/>
   <br/>
   Eski siyasetçi de... içişleri bakanı polisin başıdır. Polis de savcının istediği adamı getirir. Polis bir adamı sen suçlusun diye alıp götürebilir mi?
   <br/>
   <br/>
    Son ekonomik krizde 7 milyar dolar para dışarıya çıktı. Bunun sebebini neye bağlıyorsunuz? Yani Türkiye'de hangi dengeler değişti?
   <br/>
   <br/>
   Bu program ilan edildiğinde müthiş bir alkış koptu, mucize program vs diye. Orada biz 11 ay evvel eksik ayağını, eksik taraflarını söyledik.. İhracatı artıracak şey Türk parasının yüzde 30 devalüe edilmesidir. Onu da bu hükümet yapamaz, zayıftır, güçsüzdür.
   <br/>
   <br/>
   Devalüasyon şart
   <br/>
   <br/>
    7 milyar dolar dışarıya çıkıyor ve bir anda Türk ekonomisi dibe çöküyor. Yani yabancıların parası üzerine kurulmuş bir ekonomik sistem. Bunu yeniden sorgulamak gerekmiyor mu?
   <br/>
   <br/>
   Yoo, her ülke birbirinden para alır ve verir. Yabancı paraya güven verin. Bu neye benziyor biliyor musunuz? Banka mevduat topladı, birden bire adam parayı çekti, e o zaman ben bir daha mevduat toplamayayım. Mevduat toplamadan bankacılık olmaz. Yani ülkeler bir başkasından para alırlar, finansörler para verirler, yeter ki sen güvenli ol. Parayı ödeyeceğine dair güvence ver. 7 milyar dolar bir şey değil, daha da çekilebilir yanlışlıklar devam ederse. Türkiye'nin dış borcu 100 milyar doları aşmış durumda. Özelleştirmelerden bir miktar para gelebilir ve deliğin bir kısmını kapatabilir ama ondan sonra ne olacak? Çünkü ihracatçı ölüyor. Bakın bugünler bir şey değil. 34 ay sonra ihracat rakamlarına bakın göreceksiniz ne kadar büyük düşüş olacak. Bu kafayla hükümetin bu krizden çıkması mümkün değil. Bunu söylüyorum.
   <br/>
   <br/>
    Ne yapması lazım
   <br/>
   <br/>
   Yüzde 30 civarında devalüasyon yapması lazım. Tüm finans vergilerini kaldıracak, Türkiye'yi firans cenneti yapacak. Yani para getiren, Türkiye'yi sağlam yer olarak bilecek, istediği zaman parasını geri çekebilecek, faizini vergisiz alabilecek.
   <br/>
   <br/>
    Polislerin yürümesinden sonra Bülent Bey'in bir demeci oldu, düğmeye basılmasından sözetti. Nedir bu düğmeye basma olayı sizce?
   <br/>
   <br/>
   Öyle şey mi olur? Finans krizi başladığında da benzer şeyler söyledi. "Bizim başarılı politikamızı çekemeyenler, düşük faizi istemeyenler bunu başlattılar" dedi. Düşünün, düşük faiz 11 ay önce başladı. Niye o zaman bunu yapmadılar şimdi yaptılar? Bu bir süreçtir, adam sana parayı veriyor ve Türkiye'deki özelleştirmeye, devletçiliğe bakıyor ve parasını satmaya karar veriyor.
   <br/>
   <br/>
   Türkiye'nin para sorunu İttihat ve Terraki'den beri vardır. Para sorunu, İttihat ve Terraki ve Cumhuriyetle başlar. Paraya en iyi davranan Osmanlı'dır. Osmanlı padişahları bu konuda iyi eğitilmişlerdir? Daha bugün gençlerle İbni Haldun'u konuşuyordum. İbni Haldun 14. yüzyılın en büyük Müslüman feylosofudur. Vergi konusunda görüşü vardır. Ne kadar az vergi alırsanız o ülke o kadar kalkınır, o kadar oraya para dolar. Ne kadar çok alırsanız o ülke o kadar kurur. Adam 6 yüzyıl önce bunu söylemiş.
   <br/>
   <br/>
   Fatih isteseydi bir ferman vererek Galata'daki bütün altınların sahibi olabilirdi. Ancak Fatih 1 Haziran'da ferman vererek, Galata'daki altınların kendi güveni altında olduğunu, serbestçe ve vergisiz olarak ticaret yapabileceklerini dünyaya ilan etti. Neden böyle yaptı bu adam, aslında kolayca o altınların sahibi olabilirdi ve üstelik vergi bile almadı ticaret yapanlardan. Bunların tek nedeni; memlekette ticaret devam etsin diye.
   <br/>
   <br/>
    Türkiye'de her yeni gün yeni bir senaryo oluşturuluyor. En son senaryo da Bush'un ABD'de kazanması ile Türkiye ABD'den kopacak. Orta Doğu'da İsrail'in önderliğinde kurulacak olan bir yeni oluşuma katılacak. Hatta Türkiye NATO'dan bile çıkacak. METU diye bir kuruluş kurulacak ve Türkiye onun bir parçası olacak. Siz ne dersiniz?
   <br/>
   <br/>
   Kim söylüyor bunları kardeşim. Biraz gerçeklere bakmak lazım. Bakın Türkiye, Amerika için önemli bir ülkedir. Amerika'da Türkiye için çok önemli ülkedir. Türkiye'nin Amerika ile dostluğu ve NATO'ya girmesi ülkemiz açısından 20. yüzyılda en önemli olaydır. Amerika ile dostluğumuz ve NATO üyesi olmamız bugün güçlü bir orduya sahip olmamızda en belirleyici faktörlerin başında gelir. Bu senaryo boş. Çünkü Bush'un takımı Türkiye yanlısıdır.
   <br/>
   <br/>
    Yahudiler meselesine nasıl bakıyor Bush?
   <br/>
   <br/>
   Bush Yahudilere daha soğuktur. All Gore ve Zeberman daha Yahudi taraflısıdır. Ama bu bir şeyi değiştirmez. ABD'nin geleneksel politikasında İsrail'i feda edemez. Çünkü İsrail'e ABD'nin bir gönül bağı var. Yeter ki hakkaniyetli bir barış olsun. İsrail şimdi şımarık bir çocuk gibi 1948'den beri Filistinlileri eziyor. Türkiye'nin görevi ABD'yi uyarıp İsrail'in kulağını çekmektir. Yani İsrail'i yola getirmektir.
   <br/>
   <br/>
    KOB'da MGK'nın bir danışma organı olması öneriliyor. Askerler ise buna karşı çıkıyor. Siz bunu nasıl değerlendiriyorsunuz?
   <br/>
   <br/>
   Herhalde öyle olacak. Yok anayasada varsa anayasayı değiştireceğiz.
   <br/>
   <br/>
    Oy oranınız yüzde 15 olduğunda aynı şeyleri savunmaya devam edecek misiniz?
   <br/>
   <br/>
   Merak etmeyin, 2 sene sonra iktidar biziz. Bizden başka bu ülkenin sorunlarını çözecek bir güç görüyor musunuz? Tüm partilerin programına bakın, program olarak, ekip olarak bizden başka bu sorunları çözecek birileri var mı? Biz icratçıyız. Oturup bir kitap yazar ve çözüm önerileri getirebilirsiniz ama biz icraatçıyız. Hayatımız icraatla geçmiştir.
   <br/>
   <br/>
    Bir de RP örneği var. Bu parti İsrail'le ilişkilere karşı çıkıyordu. Yine SHP, olağanüstü hale karşı çıkıyordu ama iktidar olduktan sonra tam tersini yaptılar. Sizin için de aynı şey sözkonusu mu?
   <br/>
   <br/>
   RP'nin bir zafiyeti vardı. Dini siyasette kullanmanın verdiği bir zafiyet. Şimdi biz Ankara'ya geldiğimiz ve programı uyguladığımız zaman bize ne diyecekler? İranCezayir hikayelerini mi anlatacaklar? Hayır. Söylediğimiz şeyin aksini iddia edecek var mı? Bir ay önce Kanada'da İsrailliler Filistinliler aleyhine bir karar metnini getirdiler ve çıktım sert tepki göstererek bunu değiştirttim.
   <br/>
   <br/>
    Neydi bu karar?
   <br/>
   <br/>
   Çocukların politikada kullanılması yanlıştır şeklinde bir karar çıkarmaya çalışıyorlardı. Sanki Filistinliler çocukları kullanıyorlarmış da. Bir de esirlere ilgi gösterilmesi... Ben dedim ki, siz deli misiniz yahu, çocukları koyun oraya. Ve İsrail'i aşırı şiddet kullandığı için kınayın diye bir madde koydum. İsrailliler bunu çok iyi biliyor. Dedim ki bakın ben sizin dostunuzum, artık bu şiddete son verin. 34 gün şiddeti durdurun, intifada da kendiliğinden sona erer. Çocukları öldürdüğünüz müddetçe bu böyle devam edecektir. Bizim tavrımızı, gücümüzü iktidara geldikten sonra göreceksiniz.
   <br/>
   <br/>
    Ne zaman iktidara geleceksiniz?
   <br/>
   <br/>
   Türkiye iki yıl daha bunlara katlanacaktır.
   <br/>
   <br/>
    Siyasileri özellikle iktidar parti liderlerini değerlendirmenizi istesek...
   <br/>
   <br/>
   Onların hepsi zavallılar koalisyonu. Halk her şeyi görüyor, benim onlar hakkında yorum yapmam doğru olmaz.
   <br/>
   <br/>
   Email: a.oksuz@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C933A48486E3A1C7D7F75F9A9B32492C?newsId=7098), [web.archive.org (arşiv bağlantısı)](http://web.archive.org/web/20120529105543/http://www.aksiyon.com.tr:80/aksiyon/newsDetail_getNewsById.action;jsessionid=C933A48486E3A1C7D7F75F9A9B32492C?newsId=7098)
