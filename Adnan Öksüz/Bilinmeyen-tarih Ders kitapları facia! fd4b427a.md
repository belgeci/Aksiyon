# Ders kitapları facia!

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302223432im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223432im_/http://www.aksiyon.com.tr/resim/298/24.jpg" vspace="5"/>
  </p>
 </font>
 <font class="content">
  Milli Eğitim Bakanlığı’nın yayınladığı ders kitapları bu yıl kelimenin tam anlamıyla skandallarla dolu. Bakanlığın yayınladığı ilköğretim 6, 7 ve 8. sınıflara ait Türkçe ders kitapları yanlışlarla dolu.
 </font>
 <br/>
 <p>
  <font class="content">
   Milli Eğitim Bakanlığı’nca yayınlanan ve geçtiğimiz eğitim ve öğretim döneminde de okutulan 3 ders kitabındaki (İlköğretim Türkçe—6, İlkögretim Türkçe—7, İlköğretim Türkçe—8) yanlışlık ve hatalar eğitimcileri büyük şaşkınlığa uğratmış durumda. Türkiye Cumhuriyeti’nin kurucusu Mustafa Kemal Atatürk’ün Gençliğe Hitabesi bile yanlış yazılmış.
   <br>
    <br>
     Her üç kitabın yazanlarca alelacele kaleme alındığı ve tam bir denetimden geçmeyerek yayınlandığı belli oluyor. En büyük hatalar ise; dil anlatımı, imla, noktalama, konu seçimi, tutarlılık noktaları üzerinde yoğunlaşıyor.  Gelelim yanlışlara...
     <br>
      <br>
       Bu kadar da olmaz
       <br/>
       <br/>
       Her üç kitapta da ortak yanlışlardan birisi Atatürk’ün Gençliğe Hitabesi’nde yapılmış ve ‘girilmiş’ kelimesinde ‘hece bölünmesi’ gerçekleştirilmiş. 7. sınıf kitabında ise bu yanlışa ek olarak ‘bedhah’ kelimesi ‘bedbah’, ‘dalalet’ ise ‘delalet’ şeklinde yazılmış.
       <br/>
       <br/>
       Bilindiği gibi metin seçimi, özellikle Türkçe ders kitaplarında özenle yapılması gereken konuların başında gelmekte. Ancak bu ders kitaplarında pek çok metin üstünkörü seçilmiş ve edebi zevk arka plana terkedilmiş. Bu metinlerin büyük çoğunluğu dil bilinci vermekten uzak ve kuru ansiklopedik bilgi ve tanımlara dayalı. Özellikle ‘komisyon’ imzalı metinlere, yani kitabı yazanlar tarafından gerçekleştirilip konulan metinlere geniş yer verilmesi bunun bir başka örneği. Bunun karşılığında ise Türk edebiyatının adeta klasikleri haline gelmiş ve geniş kesimler tarafından beğenilen ve okuyanlara hâlâ edebi zevk sunan, Türk hikayeciliğinin önemli, ölmez ve başarılı isimlerinden Ömer Seyfettin’e her üç kitapta da hiçbir metinde yer verilmemiş.
       <br/>
       <br/>
       Edebiyatımızda yüzlerce usta yazar dururken bu kitaplarda yazar sıkıntısı varmışçasına, aynı şairin hem de aynı şiirine iki yerde (yedinci sınıf sayfa 148 ve altıncı sınıf sayfa 103’te) yer verilmiş durumda. Tekrarlanan şiir ise Cahit Külebi’nin Atatürk Kurtuluş Savaşı’nda isimli şiiri. Kitapların satır aralarında ilginç isimler de bulunuyor. Örneğin, 1976 doğumlu Ulaş Özdemir isimli bir gazetecinin haberi kaynak verilmeden, hangi gazete olduğu belirtilmeden, ad verilmeden ‘basından’ olarak sunulmuş. Bugüne kadar ciddi olması gereken ve yavru beyinleri yönlendiren ders kitaplarında kaynağın gayri ciddi olarak yalnızca ‘basından’ şeklinde verilmesi, Türkiye Cumhuriyeti Milli Eğitim Bakanlığı adına büyük bir ayıp olarak görülüyor. Tekrarlara geri dönersek; Oktay Akbal imzasıyla iki metne altıncı sınıf kitabında yer verilmiş; sayfa 9 ve 27’de.
       <br/>
       <br/>
       Edison 1947’de doğdu(!)
       <br/>
       <br/>
       Verilen tarihlerde de büyük yanlışlıklar var, ders kitaplarında. Ampulün mucidi olarak bilinen ve adını tarihe bu şekilde kazıtan Amerikan bilim adamı T. Edison’un doğum tarihi, sekizinci sınıf ders kitabının 60. sayfasında 1947 olarak geçiyor. Metindeki cümle şöyle; “Edison, 11 Şubat 1947’de Amerika Birleşik Devletleri’nin Milan kentinde doğdu”.
       <br/>
       <br/>
       Yanlışlardan birisi de halk şairleriyle ilgili. Bilindiği gibi halk şairlerimizin şiirleri özel isimlerle değil, tür isimleriyle isimlendirilirler. Ancak yedinci sınıf Türkçe kitabının 57. sayfasında Aşık Veysel’in koşmasından Kara Toprak; yine Türkçe yedinci sınıf kitabının 22. sayfasında Karacaoğlan’ın koşmasından ise Gamlanma Gönül şeklinde bahsedilmiş.
       <br/>
       <br/>
       Sekizinci sınıf Türkçe ders kitabında ise, Aşık Veysel’in şiirinin ilk iki mısraının ilk kelimeleri baskı aşamasında nasıl olmuşsa düşmüş. Öğrenciler ve öğretmenlerin bu iki mısraın ilk iki kelimesini nasıl ve ne olarak okuyacakları ise tamamen bir merak konusu.
       <br/>
       <br/>
       Sözlük bölümünde de diğer bölümlerde olduğu gibi ciddiyetsizlikler kendisini tam anlamıyla gösteriyor. ‘Nilüfer’ kelimesi, sözlüğün ‘M’ harfi bölümünde (sekizinci sınıf sayfa 186), ‘literatür’ kelimesi ise yine sözlüğün ‘K’ harfi bölümünde(sekizinci sınıf kitabı sayfa 185) yeralmış.
       <br/>
       <br/>
       Türkçe ders kitaplarının Kaynaklar bölümlerinde ise (her üç kitapta da) birbirleriyle hiç ilgisi bulunmayan bir düzenleme yapıldığı görülüyor. İşte birkaç örnek: AKSOY, Ö. ASIM, ATASÖZLERİ VE DEYİMLER SÖZLÜĞÜ; TDK Yayınları, Ankara, 1978. AKSOY, ÖMER ASIM, GELİŞEN VE ÖZLEŞEN DİLİMİZ; TDK Yayınları, Ankara, 1975. TANER, HALDUN, ÇOK GÜZELSİN GİTME DUR; Bilgi Yayınevi, Ankara, 1983 ESENDAL, Memduh Şevket, İhtiyar Çilingir, Bilgi Yayın Evi, Ankara, 1984.
       <br/>
       <br/>
       Yukarıda zikredilen satırlar Türkçe kitaplarında geçmekte. Ve dikkat edilirse hemen tüm biyografilerde düzensizlikler görülüyor. Yazar adı birinde küçük harfle yazılmış, diğerinde aynı yazar adı büyük harflerle yazılmış. Aynı şekilde yayınevi isimlerinde büyük hatalar göze çarpıyor; hem ‘yayınevi’ hem de ‘Yayın Evi’ olarak zikredilmiş. Tarihlerden sonra bazılarında nokta(.) işareti konulurken bazılarında hiç yok, bu alan boş bırakılmış. Esasen noktanın Türkçe imla kurallarına göre konulması şart. ‘Yayınları’ kelimesi bazılarında küçük bazılarında büyük yazılmış. Gösterilen bu hataların tümü de öğrencilerin artık Türkçeyi tam anlamıyla öğrenmelerinin beklendiği sekizinci sınıflar için hazırlanan Türkçe kitabına ait.
       <br/>
       <br/>
       Yedinci sınıf Türkçe kitabında zikredilen eserlerde de yenilmez hatalar mevcut. İşte birkaç örnek de bu kitaptan;
       <br/>
       <br/>
       ‘Necatigil, Behçet—1979—Edebiyetımızda Eserler Söz. —İst. —Varlık Yay.’ Burada ‘Edebiyatımızda’ kelimesi yanlış yazılmış. Ayrıca ‘Eserler Sözlüğü’ kelimelerinin ‘Eserler Söz.’ diye kısaltılması da uzmanlara ters geliyor. Bir başka örnek:
       <br/>
       <br/>
       Külebi, Cahit—1971—Atatürk Kurtuluş Savaş’ında —İst. Sümerbank Yay.s.125. Burada da Savaşı’nda kelimesinde apostrof yanlış yere konulmuş durumda.
       <br/>
       <br/>
       Yine 7. sınıf Türkçe kitabında dile getirilen biyografilerde de hatalar ve eksikler mevcut. Mesela, Aydın Su isimli yazarın biyografisine yer verilmemiş. Ve bir skandal bilgi hatası daha; yıllarca TRT’de görev yapan şair Yahya Akengin için ‘Aile Araştırma Kurumu Başkanlığı görevini de yapmıştır’ deniliyor. Bilindiği kadarıyla Akengin bugüne kadar böyle bir görevde bulunmadı. Yine yedinci sınıf kitabında geçen Hızarcı, Erol ve Akgün, Seçil için ‘günümüz yazar ve araştırmacılarındandır’ kaydı konulmasına karşın bu isimlerin kimler olduğu, doğum tarihleri, neler yazdıkları, ne gibi araştırmaları bulunduğuna hiç değinilmemiş.
       <br/>
       <br/>
       Bunca hatadan sonra başka hatalar da var mı ilköğretim 6, 7 ve 8. sınıf Türkçe ders kitaplarında diye sorarsanız, sorunun cevabı ne yazık ki ‘evet’. Sayfayı belirten harfler bazı yerlerde ‘s.’ bazı yerde ‘sf’ biçiminde kısaltılarak öğrencilere sunulmuş. Kimi kaynaklarda tarih, yayınevi, sayı ise hiç verilmemiş.
       <br/>
       <br/>
       Hatalar ve yanlış yazımlar —üstüne üstlük sıfır hatayla yazılması ve okutulması gereken Türkçe kitaplarında oluyor— bu kadarla sınırlı değil. Bunlar belli başlıları ve ilk etapta göze çarpanları.
       <br/>
       <br/>
       Kitapları kimler mi yazmış? İşte yazarları:
       <br/>
       <br/>
       İlköğretim Türkçe 6, Meral Ünal, M. Yavuz Öner, Nevin Bayrak, MEB, 1999.
       <br/>
       <br/>
       İlköğretim Türkçe 7, Süheyla Doğruel, Selçuk Kurter, Muzaffer Gündoğdu, MEB, 1999.
       <br/>
       <br/>
       İlköğretim Türkçe 8, Ahmet Saraçoğlu, Cengiz Çimen, Yunus Güzel, MEB, 1999.
       <br/>
       <br/>
       İlk ve ortaöğretim kurumlarında okutulacak ders kitapları, Milli Eğitim Bakanlığı’nca belirlenen kitap inceleme kurullarınca inceleniyor, puanlanıyor ve bu inceleme sonucunda Bakanlıkça uygun görülen ders kitapları beş yıl süreyle okullarda okutulabiliyor. Yazarlar, eğitimciler, yayınevleri de hazırladıkları ders kitaplarını Milli Eğitim Bakanlığı’na sunabiliyorlar. Bakanlığa yapılan genel bir eleştiri de burada yoğunlaşmakta; ‘Bakanlık dışardan yazılan kitaplarda bütün titizliği ve dikkati gösterdiği halde kendi kitaplarına niçin gerekli hassasiyeti göstermemektedir?’.
       <br/>
       <br/>
       Uzmanlar, okulların açılmasına az bir süre kalmasına karşılık bu ders kitaplarının yeniden gözden geçirilerek basılması gerektiği üzerinde duruyorlar. Kitapların önümüzdeki dönem okutulması için gerekli prosedür tamamlandı, Milli Eğitim Bakanlığı Tebliğler Dergisi’nde yayınlandı ancak Bakanlığın bu adımı atması şart gibi görünüyor.
       <br/>
       <br/>
       E mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14080), [web.archive.org (arşiv bağlantısı)](http://web.archive.org/web/20050302223432/http://www.aksiyon.com.tr:80/detay.php?id=14080)
