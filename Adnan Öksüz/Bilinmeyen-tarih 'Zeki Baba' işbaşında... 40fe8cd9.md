# 'Zeki Baba' işbaşında...

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20030901225832im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901225832im_/http://www.aksiyon.com.tr/resim/33/26.jpg" vspace="5"/>
  </p>
 </font>
 <font class="content">
  Milletvekillerinin ‘Zeki Baba’ diye hitap ettikleri Bitlis Milletvekili Zeki Ergezen, AKP’nin en iddialı projelerinin yeraldığı Bayındırlık Bakanlığı koltuğuna oturdu. Zeki Baba işbaşına gelir gelmez bazı ilginç ihaleleri iptal etti. Bunlar arasında yaklaşık 5 milyon Euro karşılığında 120 bin adet galvenizli sac levha ihalesi de bulunuyor
 </font>
 <p>
  <font class="content">
   58. Cumhuriyet Hükümeti, Cumhurbaşkanı Ahmet Necdet Sezer tarafından onaylanmış, Abdullah Gül de Köşk çıkışı Bakanlar Kurulu listesini kamuoyuna duyurmuştu. Gül, aynı günün akşamı Meclis lojmanlarındaki evinde bir grup arkadaşı ile birlikte istişare ederken ‘çok önemli bir ziyaretçi’nin geldiği haber verilir. Ziyaretçi içeri alınır. Gelen, Başbakan’ın da yakından tanıdığı ve sevdiği bir isimdir. Ve özenle hazırlanmış bir metni çiçeği burnunda Başbakan Gül’ün eline tutuşturur. Gül nota bakar ve teşekkür eder. Hemen ertesi gün, Başbakan sıfatıyla yaptığı ilk açıklamada ise yapılan son ihalelerin ve bazı atamaların yasalara ve usullere uygun olup olmadığının araştırılacağını açıkladı. Notu kimin gönderdiğine gelince.. Bakanlar Kurulu açıklandığında Bayındırlık Bakanı olduğunu öğrenen Bitlis Millletvekili Zeki Ergezen yakın çalışma arkadaşlarıyla kısa bir görüş alış verişinde bulunduktan sonra özellikle ihalelerin odağındaki kendi bakanlığını ilgilendiren bir not hazırlamış ve bunu önemli bir yakınıyla Başbakan’a alelacele göndermişti. Zeki Ergezen bu girişimiyle, ‘Başbakan’a ilk açıklamayı yaptıran Bakan’ sıfatını kazanmıştı.
   <br/>
   <br/>
   Nasıl bir kişilikti?
   <br/>
   <br/>
   Ankara Devlet Mühendislik Mimarlık Akademesi Mimarlık Bölümü’nü bitirdikten sonra devletin çeşitli kademelerinde görev alan Ergezen’i bugünlere hazırlayan gelişme kendi memleketinde Bayındırlık İl Müdürlüğü yapmasıyla başladı. Ergezen, Bitlis’in ardından Muş’ta da aynı görevi bir süre ifa eder. Ancak Ergezen’i Bakanlığa taşıyan asıl altyapısı Köy Hizmetleri Genel Müdürlüğü İnşaat Dairesi Başkanı olmasıyla start alır. Bu sahada pişmesi ise Emniyet Genel Müdürlüğü İnşaat Dairesi Başkanlığıyla gerçekleşir. Ergezen burada mimarlıkla müteahhitliği birarada değerlendirebilecek birçok çalışmanın altına imzasını atar. Çevresini geliştirir, bu alanda. İlk kez milletvekili olduğu 1991 seçimlerinden sonra da taahhüt ve inşaat dünyasıyla ilişkisini hiç kesmez. Kardeşi Ömer Faruk Ergezen’in de bir dönem müteahhitlik yapması işini daha da kolaylaştırır.
   <br/>
   <br/>
   Plan Bütçe’de yıldızlaştı
   <br/>
   <br/>
   1991 yılından bu yana 4 dönemdir Bitlis’ten milletvekili seçilerek parlamentoya gelen Ergezen’in Türkiye çapında tanınması ise farklı bir mekanda gerçekleşir. Mali Bütçe’nin onaylandığı ve bu sebeple milletvekili—bürokrat ilişkilerinin zirveye ulaştığı, siyasi parti Meclis gruplarının çok önem verdikleri TBMM Plan ve Bütçe Komisyonu üyesi olduktan  sonra Zeki Ergezen,  gazete sayfalarında ve televizyon ekranlarında daha fazla  görülmeye başlar. Komisyondaki hemen her konuşması olay olur. Özellikle Güneydoğu’nun geri kalmasıyla ilgili yaptığı derin analizler herkesin dikkatini çeker. Bunların tümü elbette basına yansımaz ama o ısrarla gazete ve televizyon merkezlerine bu konuşma metinlerini fakslar. Komisyondaki konuşmalarında birşey daha dikkat çeker; Ergezen kelimelerini eğip bükmez, aynen yıllar önce memleketi Ahlat’ta nasıl konuşuyorsa öyle konuşur, davranır. Böylelikle Türkiye’nin geniş kesimiyle zaten mevcut olan duygudaşlık ilişkisini kesintisiz sürdürür. Giyimi ve davranışları da konuşmalarıyla paralellik arzeder. Doğasına uygun davranır. Bu arada gazetecilerle de yakın ilişkiler kurar. Yeni Bayındırlık Bakanı, düşünce ayrımı gözetmeden hemen bütün gazetecilerin düğün, sünnet ve acılı günlerinde yanında olur. Hatta bir gazetecinin düğününe şartları müsait olmadığından gidemeği için ‘Düğününe gidemedim ama buzdolabını ben alacağım’ dediği biliniyor.
   <br/>
   <br/>
   Vekiller çok rahat ulaşıyor
   <br/>
   <br/>
   Ergezen Bakan olduktan sonra Kızılay’dan Bakanlıklara doğru çıkan Atatürk Bulvarı üzerinde, Başbakanlığın hemen çarprazında bulunan Bayındırlık Bakanlığı günlerce ‘tebrik ziyaretlerine’ sahne oldu. Gece yarılarına kadar bu ziyaretler sürdü/sürüyor. Bakan olduğu günün birkaç gün sonrası memleketi Bitlis ve özellikle ilçesi olan Ahlat’tan otobüslerle gelen hemşehrilerini Ankara’da ağırlamıştı. Bakanlar arasında kapısının kapalı olmadığı ve her gelen ziyaretçiyle görüşen bir yapısı olmasının yanısıra yeni Bakan,  milletvekillerinin de en kısa zamanda ulaşabildikleri bir isim. Milletvekilleri Zeki Ergezen’in bu niteliğini ‘Araya engel koymayan ve doğal olan bakan’ olarak tanımlıyorlar.
   <br/>
   <br/>
   İhalelerin şeffaflığı
   <br/>
   <br/>
   Adalet ve Kalkınma Partisi (AKP) seçim meydanlarında önemli bir söz vermişti; ‘yönetimde şeffaflık.’ Bayındırlık Bakanı, partisinin meydanlarda verdiği bu sözü kendi bakanlığı açısından değerlendiriyor ve bunu da biraz daha geliştirerek ‘yönetimle birlikte ihalelerde de olabildiğince şeffaflık’ olarak değerlendiriyor. Ergezen bundan böyle Bayındırlık Bakanlığında hiçbir ihalede şaibe olmayacağını çünkü ihalelerde kayırma ve yasalar çerçevesinde gizlilik bulunmayacağını ifade ediyor. ‘Her işadamına olabildiğince eşit mesafede olduklarını’ da ekliyor. Bu noktada Bakan’ın bürokratlarına da bir tavsiyesi var; ‘Artık mazeret yok, kesinlikle mazeret istemiyorum. Ödenek ise ödenek, para ise para. Ama iş yapma dönemi başlamıştır..’
   <br/>
   <br/>
   Bakanlık yemekhanesinde bir Bakan
   <br/>
   <br/>
   Zeki Bey Bakan olduktan sonra Bakanlık bünyesindeki bazı değişiklikler de hemen göze çarpıyor. Daha sade bir görünüm var. Sadelikle birlikte görevliler Bakanlığa gelenlere daha dikkatli ve özenliler. Bunun dışında bakanlık çalışanlarının uzun süredir alışık olmadıkları bir ‘ilk’ yaşandı. Zeki Ergezen, uzun yıllar sonra Bakanlık yemekhanesinde memur, işçi ve bürokratlarla birlikte yemek yiyen bakan olarak anılmaya başlandı. Taze Bakan, iftarlarını da çoğunlukla Bakanlık ana binasının hemen arkasında bulunan ve iyi de bir mutfağı bulunan bu yemekhanede açtı. Değişen sadece bu muydu? Temel yapıya ilişkin yaptığı ilk icraat da dikkat çekmişti, Bakan’ın. Bunlar, bazı ihalelere ilişkin olan iptallerdi.
   <br/>
   <br/>
   Hemen iptal...
   <br/>
   <br/>
   Vekillerin ve yakın çevresindeki arkadaşlarının ‘Zeki Baba’ diye hitap ettikleri Bayındırlık Bakanı Zeki Ergezen bakanlık koltuğuna oturur oturmaz el attığı konuların başında yakın zamanda gerçekleştirilen ihaleler oldu. Bunlardan bazılarını hemen iptal etti. İptal edilen ihalelerin arasında ilana çıkmış olanları bile bulunuyor. İşte bunlardan bazıları ve ilginç olanları;
   <br/>
   <br/>
   —Dünya Bankası kredisi ile 1 milyon Euro tahmin bedelli 200 bin adet CTP Yol Kenarı Dikmesi alımı.
   <br/>
   <br/>
   —Dünya Bankası kredisi ile finanse edilecek olan ve şartnamesi Dünya Bankası onayına gönderilecek olan 4 milyon 500 bin Euro tahmin bedelli 4.500 adet Rulo Reflektif Malzeme alımı.
   <br/>
   <br/>
   —Dünya Bankası kredisi ile finanse edilmesi düşünülen ve şartnamesi hazırlık aşamasında olan 4 milyon 800 bin Euro tahmin bedelli 120 bin adet Galvenizli Sac Levha alımı,
   <br/>
   <br/>
   —Dünya Bankası kredisi ile finanse edilecek olan ve şartnamesi hazırlık aşamasında bulunan 2 milyon 200 bin Euro tahmin bedelli 500 bin adet CTP Yol Kenarı Dikmesi alımı.
   <br/>
   <br/>
   —Trabzon—Kireçhane Ayrımı—Geçit Akçaköy—Akyazı— Beşirli il yolu işlerinin ihalesinin yapılması.
   <br/>
   <br/>
   Bakan Ergezen’in usulsüzlük tesbit edip iptal ettiği bu ihalelerin devede kulak nisbetinde olduğu belirtiliyor. Peki ya gerisi. Gerisi deyim yerindeyse ‘mahalleyi ayağa kaldırmadan ve birilerini ürkütmeden’ zaman içinde yeniden gözden geçirilecek. Ama şunu hemen teslim etmek gerekiyor; Bakan Ergezen’in önündeki engeller çok büyük. İşi de gerçekten zor..
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2203), [web.archive.org (arşiv bağlantısı)](http://web.archive.org/web/20030901225832/http://www.aksiyon.com.tr:80/detay.php?id=2203)
