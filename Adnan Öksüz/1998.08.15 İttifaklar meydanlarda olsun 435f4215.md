# "İttifaklar meydanlarda olsun"

*Adnan Öksüz 1998.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Büyük Millet Meclisi'nin seçim kararı almasının ardından siyasi partiler arasında muhtemel seçim ittifakları da konuşulmaya başlandı.
  </font>
 </div>
 <div id="newsText">
  <font class="detail-text">
   Hatırlanacağı gibi 1991 seçimlerinde RPMÇP (feshedildi) ve IDP (Millet Partisi oldu), 1995 seçimlerinde ise ANAP ile BBP seçim ittifakı yaparak seçmen karşısına çıkmışlardı. Şimdi siyasi partilerin bu alandaki en büyük talebi seçim ittifaklarına yasal zeminin hazırlanması. Bu zeminin hazırlanmasını isteyenlerin başında da Büyük Birlik Partisi (BBP) geliyor. BBP lideri Muhsin Yazıcıoğlu erken seçim kararı başta olmak üzere MHP, siyasetordu ilişkileri, Siyasi Partiler Yasası vb. konularda Aksiyon'un sorularını cevapladı:
   <br/>
   <br/>
   Seçim kararını nasıl buldunuz?
   <br/>
   <br/>
   Hükümet seçimle ilgili farklı kararlar almışken şimdi bir takvim belirlediler. Millet bu sebeple bu karara güvenmiyor. Ama en azından bir tarih belirlenmiş olmasını yararlı buluyorum. Fakat iki seçimin birleştirilerek yapılmasını faydalı bulmuyorum. Belediye seçimleriyle milletvekili seçimleri birbirine karışacağı için mesaj karmaşası yaşanır.
   <br/>
   <br/>
   Belediye başkanlığı seçimlerinin iki turlu olması durumunda daha da zorlaşacak galiba...
   <br/>
   <br/>
   Tabii, iki turlu seçimi de taca atmış olacaklar.
   <br/>
   <br/>
   Seçim tarihini nasıl karşıladınız?
   <br/>
   <br/>
   Bir seçim tarihi daha belirlemişlerdi. Bunlar danışmansız çalışıyorlar. Ayaküstü karar aldıklarından kolay vazgeçiyorlar. Bahar aylarında yapılacak bir seçim daha görünüyor. Çünkü belki o zamana kadar seçim kanunlarında bir değişikliğe gidilebilir.
   <br/>
   <br/>
   Nisan ayı çok cazip bir tarih olmasa gerek. Çünkü insanlar kıştan yeni çıkmışlar...
   <br/>
   <br/>
   Hükümet bütün borçlarını Mart 1999'dan sonraya erteledi. Asıl kıyamet marttan sonra kopacak. ANAP halkın karşısına çıkabilecek durumda değil. DTP zaten seçim istemiyor. CHP, 1946 öncesinin yasalarını tekrar getirdikten sonra ancak seçim isteyecektir. Ama hükümetin bu şekilde uzun süre gidebilme şansı da yok.
   <br/>
   <br/>
   Hükümet ömrünü uzatmak için böyle bir karar aldı diyorsunuz...
   <br/>
   <br/>
   En azından ocak ayına kadar Baykal'ın beklemesini sağlamış olacaklar. Ocaktan sonra yeni bir hükümet ihtiyacı doğacak.
   <br/>
   <br/>
   Seçim yapılsa bile bugünkü tablonun fazla değişmeyeceği ve dolayısıyla etkin bazı güçlerin yakın planda seçim istemedikleri yönünde görüşlere ne diyorsunuz?
   <br/>
   <br/>
   Bu ihtimalleri gündeme getirmek bile demokrasiye zarar verir. Seçim olmalı, Türkiye böyle bir atmosfere girmiştir. 24 Aralık 1995'teki millet iradesi şu anda kaybolmuştur. Birinci parti kapatılmıştır, yeni kurulan bir parti anamuhalefet partisi olmuştur. 24 Aralık'ta hiç olmayan bir parti hükümette temsil edilmektedir. Onun için millet iradesi tersyüz edilmiştir, milletin ne düşündüğünü görmemiz lazım. Bunu yaparken adil bir seçim kanunu gerekli. Bugünkü seçim sistemi temsil adaletini sağlamadığı için yönetim istikrarını getirmiyor. 24 Aralık seçimlerinde yüzde 14,5  oy Meclis dışında kalmıştır. Yüzde 12 de sandığa gelemeyen varsa yüzde 27'lik kesimin görüşü Meclis'e hiç yansımamıştır. 1991'de ve geçen seçimlerde koalisyon çıkmıştır sandıktan. Şimdi yapılan kamuoyu anketleri de seçimden yine koalisyon çıkacağını gösteriyor. Zorlamalarla tek başına bir partiyi iktidara getirmek istikrar getirmez. Tek partiyle istikrar getirilmek isteniyorsa o zaman en iyi istikrar totaliter rejimlerde olur. Halbuki biz demokrasi içinde istikrar arıyoruz. O zaman Türkiye gerçeğini gözönünde bulundurmamız lazım. İttifakları yasak ettiler, gizli ittifaklar yapıldı. Birbirine yakın siyasi partiler bir platform oluşturarak hükümet programı yayınlamak suretiyle 'biz iktidara gelirsek inceliğimiz şudur' diyebilirler. Vatandaş onları iktidara getirir. Bu aynı zamanda siyasete hoşgörü getirir, siyasi partilerin ilerde bütünleşmelerini sağlayabilir. Madem ki Türkiye'nin gerçeği koalisyonlardır, o halde koalisyonları seçim meydanlarında kurabilelim. Vatandaş kimin kiminle koalisyon yapacağını önceden bilir. Mesela bugünkü hükümet ortakları birlikte pekala seçime gidebilirler.
   <br/>
   <br/>
   Sistem nasıl işler böyle bir formülasyonda?
   <br/>
   <br/>
   Her siyasi parti kendi amblemiyle seçime girebilir, partnerini de rahatlıkla açıklayabilir ise o zaman kendi partisi tabanın istekleri doğrultusunda adaylarını belirler. İşbirliği yapan partilerin oyları birlikte sayılır ama hangi parti ne kadar oy aldıysa  o oranda milletvekili çıkarır ve hükümette de aynı oranda temsil edilir.
   <br/>
   <br/>
   ANAP'la yeniden seçim ittifakına gider misiniz?
   <br/>
   <br/>
   Bu yasa değişikliği olmadan tüm görüşmelerin havada kalacağını belirtmek istiyorum. İttifaklar serbest olduğu takdirde çeşitli siyasi partiler birbirleriyle ittifak yapacaklardır. Biz o zaman tek başımıza seçime girmeyi daha da avantajlı görebiliriz. İlla ittifak yaparız diye birşey söylemiyorum. Ama meşru olsun istiyorum. Çünkü seçmen bir partiye sempatiyle bakar ama onun ittifak yaptığı partiye sempatiyle bakmazsa bu defa seçmen tercihleri değişir.
   <br/>
   <br/>
   MHP lideri Bahçeli'nin 'bütün ülkücülerin tek çatı altında birleşmesi' yönünde bir çağrısı oldu..
   <br/>
   <br/>
   Şahıslara yönelik bir çağrı. 'Bütün ülkücüleri MHP çatısı altına çağırıyorum' diyor. Türkeş Bey de 'Yuvaya dönün' diyordu. Ama bu insanlar bir şekilde yuva denilen yerden ayrılmışlar. Demek ki birtakım itirazları olmuş veya şartlar öyle gerektirmiş. BBP çağırmıyor mu? Bizim seçmen tabanımız bütün Türkiye. Ayırdıklarımız hırsızlardır, ülkenin birliğine, silahlı eylemle son verme hareketinde bulunanlardır. Onun ötesinde herkesi partimiz çatısı altına davet ediyoruz. Ülkücüler bir olsun elbette. Ama ülkücülerle birlikte ülke birliğini isteyen bütün siyasi kadrolar biraraya gelsin, bir demokratik zemin oluştursunlar. Farklı düşünebilen, farklı yaşayabilen ama dürüst yaşamak isteyenler birarada siyaset yapsınlar.
   <br/>
   <br/>
   MHP ile biraraya gelme şeklinde bir zemin oluşuyor mu?
   <br/>
   <br/>
   MHP'nin böyle bir zemini ve niyeti yok. Kasım ayında MHP'yi ziyaret ettim, çeşitli konularda birliktelik yapalım diye teklifte bulundum. Ama onlar bu teklifimizi 'cepheleşme' olarak gördüler. Oysa ortada üç siyasi partiden teşekkül etmiş bir hükümet var. Şimdi bunlar cephe mi kurmuş oluyorlar? Bunun karşısında milletin hukukunu korumak için siyasi partiler birtakım önceliklerde anlaşırlarsa bu niçin cepheleşme olsun?
   <br/>
   <br/>
   Son Milli Güvenlik Siyaset Belgesi'nde ülkücüler de tehdit unsuru olarak yeraldı..
   <br/>
   <br/>
   Birinci suçun bunda da siyasetçilerde olduğuna inanıyorum. Eğer siyasetçiler milletten aldıkları yetkiyi aralarında uzlaşarak dirayetle kullanabilseler, tıkandıkları noktada millete başvurmayı becerebilseler, darbelerden medet ummasalar herhalde asker de bu işlere müdahale edemez. Türkiye; Kafkaslar'da, Balkanlar'da, Ortadoğu'da, Kıbrıs'ta sorunları olan bir ülke. Güçlü bir orduya ihtiyacımız var. Ve ordu her türlü siyasi mülahazanın dışında, şeref duyduğumuz bir kurum olarak daha üst bir konumda kalmalıdır. Bütün ihtiyaçları  karşılanmalıdır. İçerideki her türlü meseleye bulaştırılmamalıdır. Bulaştırılırsa eleştirilir ve yıpranır. Meşhur Balkan bozgununun sebebi ordunun siyasete alet edilmesidir. Önümüzde 28 Şubat'tan bu yana bir realite var. 27 Mayıs'ı, 12 Mart'ı ve 12 Eylül'ü görmüşüz. Siyasetçiyle orduyu, siyasetçiyle medyayı, orduyla iş dünyasını, sermaye ile devleti, din ile devleti ve orduyu sanki birbirlerinin düşmanıymış gibi bir noktaya çekmemiz ülke yararına değildir. Bunların hepsi de varolacaktır. Ama kendi kuralları içinde biri diğerinin hayat alanını dağıtmadan beraber yaşamanın yolunu bulacaklar. Demokratik uzlaşma da, çoğulculuk da budur.
   <br/>
   <br/>
   Şu an seçim yapılsa ne kadar oy bekliyorsunuz?
   <br/>
   <br/>
   Kendimizin bizzat yaptırdığı bir anket yok.
   <br/>
   <br/>
   Yaptırmayı düşünüyor musunuz?
   <br/>
   <br/>
   Çok pahalı araştırmalar bunlar. Biz zaten çok zor şartlarda mücadele eden bir siyasi hareketiz. Kamuoyu araştırmalarını yapan çeşitli kuruluşlardan istifade ediyoruz. Ama BBP süratli gelişen bir parti. Bunu seçim sandıkları sonuçlarına bakarak ifade ediyorum. 3 Kasım'da girdiğimiz seçimde yüzde 5.5 oy aldığımız seçim çevresinde 1994 seçimlerinde binde 7 oy almıştık. Binde 7'den yüzde 5.5'a çıkmışız.
   <br/>
   <br/>
   Yani önümüzdeki seçimde oy oranınız yüzde56 dolaylarında gerçekleşebilir diyebilir miyiz?
   <br/>
   <br/>
   Bunu çok eksik buluyorum. Bu kadar aldığımız halde medyaya niye yansımadı? Halbuki küçük yerleşim birimlerinde ara seçimlerde iktidar partileri daha avantajlı oluyorlar. BBP'nin böyle imkanları olmamasına karşılık oy oranını en fazla artıran parti olmuştur.
   <br/>
   <br/>
   Daha çok hangi parti tabanlarından gelen oluyor size?
   <br/>
   <br/>
   En son Sivas'ta bin 300 kişi partimize katıldı. Bunların içinde MHP ve Fazilet'ten yönetici düzeyinde insanlar var. ANAP, CHP ve DSP'den insanlar var. Ama en fazla şimdiye kadar hiçbir siyasi partiye katılmamış kişiler var. BBP, kuruluşundan bu yana istikrarlı, dürüst, açık bir siyaset izlemektedir. Takdir tabii ki milletindir. Önemli olan siyaseti kavga ve rant paylaşımı aracı olmaktan çıkarmaktır. BBP bu konuda çok ciddi sınav vermiş olan bir partidir. Bunun da tüm Türkiye'nin gözünden kaçmadığını ben gittiğim her yerde görüyorum. İnsanımızın yeni bir arayışta olduğunu görüyorum. Büyük bir kararsız kesim, yeni sesler, yeni vizyonlar var; onu gördüm.
   <br/>
   <br/>
   E mail: oksuz@superonline.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4020-ittifaklar-meydanlarda-olsun.html), [web.archive.org (arşiv bağlantısı)](http://web.archive.org/web/20120615124527/http://www.aksiyon.com.tr:80/aksiyon/haber-4020-ittifaklar-meydanlarda-olsun.html)
