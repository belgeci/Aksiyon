# “Partiden atsalar da KHK’ya oy vermem”

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302173612im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173612im_/http://www.aksiyon.com.tr/resim/305/28.jpg" vspace="5"/>
  </p>
 </font>
 <font class="content">
  “Güvercinlerimi hiçbir şeye değişmem ve onlarsız yaşayamam”. Bu sözler, Meclis’in sıradışı parlamenterlerinden ANAP Diyarbakır Milletvekili Sebgetullah Seydaoğlu’na ait.
 </font>
 <br/>
 <p>
  <font class="content">
   Oran semtindeki milletvekili lojmanlarındaki evinin hemen bitişiğinde beslediği ve hemen her türlüsünün bulunduğu evcil güvercinler onun herşeyi. Sabah Meclis’e giderken onların özel yemlerini ve sularını koymayı kesinlikle ihmal etmiyor, hepsiyle ayrı ayrı ilgileniyor, taklalar attırıyor. Yavru güvercinlerin sorunlarına ise farklı bir ihtimam gösteriyor. Yaklaşık 60 kadar değişik renklerde evcil güvercinler adeta Seydaoğlu ile özdeşleşmiş, hayatının ayrılmaz birer parçası olmuşlar. Lojmanlardaki evlerde kimi milletvekilleri köpek beslerken, Seydaoğlu’nun güvercin besleme tutkusu, onun için bir stres atma aracı da olmuş aynı zamanda. Bu tutkunun bir uzantısı; Ankara’daki tüm güvercin satıcıları Seydaoğlu ile dost olmuşlar, güvercin pazarına Seydaoğlu geldiği zaman o gün —tüm pahalı güvercinleri toplayıp götürdüğü için— ‘düğün bayram’.
   <br>
    <br>
     Politik yaşamında da ‘güvercin’
     <br>
      <br>
       Özel hayatında güvercinlere çok düşkün olan Seydaoğlu, politik çizgisinde de bir ‘güvercin’. Uzlaşma, anlaşma, insan hakları, özgürlüklükler ve barış dilinden hiç düşmüyor. Fiili olarak da zaten Meclis İnsan Hakları Komisyonu Başkan Vekili ve İnsan Hakları Girişim Grubu sözcüsü. Partisine baktığınızda pek kimseyi ilgilendirmeyen ya da ilgilendirdiği halde resmi demeçlere yansıtamayacakları konularda o çok rahat ve pervasız. Daha yakın bir geçmişte meydana gelen ve birçok Filistinli’nin hayatını kaybettiği olaylarda İsrail’i açıkça suçlamaktan geri durmuyor ve “İsrail Devleti bu eylemleri ile barış sürecini sabote etmektedir. Biz İnsan Hakları Komisyonu olarak toplanıp mutabakat sağlarsak Filistin’e gitmeyi acil olarak düşünüyoruz” diyordu.
       <br/>
       <br/>
       Çizgisi partisiyle ters
       <br/>
       <br/>
       Partisinin çizgisi dışında başka değerlendirmeleri de var, Sebgetullah beyin. Mesela, son günlerin güncel tartışmalarından Türk Ceza Kanunu’nun 312. maddesi bunlardan birisi. ANAP Genel Başkanı ve Başbakan Yardımcısı Mesut Yılmaz ve Yaşar Okuyan gibi partinin ağır topları, 312. madde konusunda ‘Tamamen kaldırılması yanlış olur, ama kısmen düzeltilebilir’ görüşünü taşırken, Seydaoğlu bu maddenin tümünün kaldırılmasından yana tavır koymakta. Bunun da ötesinde, terör suçlarını kapsayan ve büyük oranda Doğu ve Güneydoğu Anadolu bölgesini ilgilendiren TCK’nın 169. maddesinin ‘af’ kapsamı dışında tutulmuş olmasını da eleştiriyor ve yaklaşık 20 bin insanın bu maddeden dolayı içeride olduğunu hatırlatarak, bunlardan büyük kısmının hukuk normları çerçevesinde ‘fiilen suç işlemediklerini’ iddia ediyor.
       <br/>
       <br/>
       Meclis’in açılmasının ardından yasama faaliyetlerine başlarken öncelikli konunun ‘af’ olması gerektiğini deklare ediyor. Eğitimde fırsat eşitliğinin teminat altına alınmasını, mevcut anayasanın tümüyle değiştirilmesinin de şart olduğunu dile getiriyor. Bu aşamada bir noktanın da iyi anlaşılması gerektiğini vurguluyor; ‘Demokrasi olmaksızın, insan hakları da olmaz’. “Ancak demokrasiyi öyle ‘değişmez, dokunulmaz, tabucu ve statükocu’ bir konuma oturtmanın da bir anlamı yok” diyor, ANAP Diyarbakır Milletvekili. Son 30 yılda gerçekleştirilen 3 ihtilal, sıkıyönetimler ve halen Güneydoğu’nun bir kısmında devam eden Olağanüstü Hal uygulamaları, antidemokratik uygulamalar olarak insan haklarına büyük darbeler indirdi, Seydaoğlu’na göre. Sebgetullah bey, bu tür uygulamaların bölgeden kalkması durumunda insan haklarının otomatikman belli bir düzeye taşınacağı ve Türkiye’nin diğer demokratik ülkeler nezdinde yerinin ‘iyi’ olacağı kanısını taşıyor.
       <br/>
       <br/>
       Ben gelince...
       <br/>
       <br/>
       Seydaoğlu’na göre günümüzde insan hakları Osmanlı dönemindeki İnsan Hakları seviyesine bile gelememiş. ‘Tek tip insan, tek tip inanç oluşturma gayretleri var bizim ülkede’ diyor.
       <br/>
       <br/>
       Seydaoğlu, Meclis İnsan Hakları Komisyonu’nda görev aldıktan sonra bazı şeylerin değiştiğini ise şöyle anlatıyor: “Ben İnsan Hakları Komisyonu’na girene kadar bu komisyon sıradan bir komisyondu ve rutin işlerle meşguldü. Ben buraya geldikten sonra o güne kadar karakola ayak basmamış, inanç özgürlüğüyle ilgili olarak elle tutulur hiçbir faaliyet göstermemiş, eğitim haklarına ve eşitliğine dair en ufak bir çalışma yapmamış yani asli görevini yerine getirmemiş bir durumdaydı. Ben başladıktan sonra, dünyanın bizden beklediği adımları atmaya başladık, karakollara ilk kez gitmeler yine bu dönemde oldu. İnanç özgürlüğü, eğitim hakkı konularında yeni açılımlar yaptık. İstanbul’un göbeğinde bir karakolda Filistin askısı bulduk.
       <br/>
       <br/>
       İnanıyorum ki, birçok karakolumuzda bundan hâlâ vardır.”
       <br/>
       <br/>
       Hayvanlar bile yaşamaz
       <br/>
       <br/>
       Seydaoğlu hükümetin bir kanadına mensup bir vekil olmasına karşılık Türkiye’de halen işkence olduğunu ifade ediyor. Bunun özellikle karakollarda yapıldığını belirten Seydaoğlu, cezaevlerinin durumunun da içler acısı olduğunu vurguluyor ve, “Buralarda af buyurun, hayvanlar bile yaşayamaz şartlarda, oralarda insanları tutuyorlar. Buralara sağlam giren insanlar çıktıkları vakit ölümcül bir hastalık ile çıkıyor” diyor.
       <br/>
       <br/>
       Bu arada Seydaoğlu da F Tipi cezaevlerine karşı. İnsan haklarıyla ilgili olarak partisini eleştirmekten de geri durmuyor Seydaoğlu: “Özal’dan bu zamana kadar büyük bir boşluk içerisindeyiz. Rahmetli Özal döneminde insan hakları, inanç özgürlükleri konusunda en ileri söylemleri söyleyen ve bu doğrultuda atılımlar yapan partim ANAP, bugün 312. madde konusunda bile birşey yapmıyor.”
       <br/>
       <br/>
       İmam hatip okullarındaki başörtüsü yasağından dolayı kendi çocuğunu devlet okullarına gönderemediğinden de şikayetçi, Meclis İnsan Hakları Komisyonu Başkanvekili Seydaoğlu. Ailesinde 10’a yakın imam hatip lisesi mezunu olduğunu, ailesinin başının da kapalı olduğunu ifade ediyor ve “Ancak ben demokrat bir insanım” şeklinde konuşuyor.
       <br/>
       <br/>
       KHK’ya oy vermeyeceğim
       <br/>
       <br/>
       Seydaoğlu, Meclis’in açılmasıyla gündeme gelmesi beklenen, Cumhurbaşkanı A. Necdet Sezer’in iade ettiği, memurların işten atılmasıyla ilgili Kanun Hükmünde Kararname’nin Meclis Genel Kurulu’na gelmesi halinde kesinlikle red oyu kullanacağını belirtip şöyle konuşuyor: “Devlet 100—200 milyon maaş alan gariban memurları ile uğraşıyor hem de hukuk kaidelerini bir tarafa iterek. Memurlarla ilgili KHK’da partim grup kararı bile alsa ben buna karşı çıkmaya hazırım. Benim gibi düşünen partide arkadaş sayımız en az 10 veya 15’tir. Partim grup kararı bile alsa KHK’ya olumsuz oy verecek arkadaşlarım çıkacak.”
       <br/>
       <br/>
       Yılmaz’la görüştü
       <br/>
       <br/>
       Seydaoğlu, geçtiğimiz günlerde lideri, ANAP Genel Başkanı Mesut Yılmaz ile biraraya geldi ve görüş alış verişinde bulundu. Toplantı nasıl geçmişti? Sebgetullah beyin ifadesine göre ‘Mesut bey kendisinin görüşlerine büyük oranda katılıyor ama bu görüşlerin açıklanmasında yer ve zaman mutabakatları yoktu’. ANAP milletvekili, Genel Başkanı’nın ‘Demokrasi Diyarbakır’dan geçer’ cümlesindeki misyonu devam ettirmesi gerektiğine işaret ediyor.
       <br/>
       <br/>
       Seydaoğlu’nun güvercinleri, günün  başlangıcında ve sonunda milletvekiline stres attırmakta  birebir olumlu fayda sağlıyorlar. Peki, ANAP içindeki güvercinlerin durumu ne olacak? Asıl soru bu?
       <br/>
       <br/>
       e—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13873), [web.archive.org (arşiv bağlantısı)](http://web.archive.org/web/20050302173612/http://www.aksiyon.com.tr:80/detay.php?id=13873)
