# İlk raund Yalım "abı"nın

*Adnan Öksüz 1998.12.26*

<font class="agenda2NewsSpot">
 Kritik ve olağanüstü zamanlar, hükümetin kurulamadığı ya da partilerin kendi aralarında anlaşamadığı dönemler Türkiye'de 'abiler demokrasisini' hazırladı, bir bakıma.
</font>
<font class="newsDetail">
 Sistem tıkanınca gündeme gelen isimler, üzerinde uzlaşılan isimler oluyor, birden. Bu isimlerin bir başka özelliği de partileri içinde adeta bağımsız bir alan oluşturmaları, manevra kabiliyetlerinin diğer milletvekillerine göre daha fazla olması.
 <br/>
 <br/>
 Hemşehrim Evren!
 <br/>
 <br/>
 Yıl 1987. Cumhurbaşkanı Kenan Evren TBMM'ye geliyor. Bütün Meclis ayakta karşılarken, DYP'liler tepki göstererek ayağa kalkmıyor. Ama içlerinden birisi istisna; Manisa/Alaşehir'den hemşehrisi Sümer Oral. Sümer Oral bugünleri görürcesine zamanın kudretli devlet adamına saygılarını hiç umulmadık bir zamanda göstermişti. 1980'de ise yine Kenan Evren, Oral'a Bülent Ulusu Hükümetinde bakanlık teklif etmiş, Oral, Demirel'den izin alamayınca bu teklifi geri çevirmişti. 1980 öncesi Adalet Partisi kadrolarında Demirel'le birlikte çalışan ve Demirel hükümetlerinde çalışma ve sosyal güvenlik bakanı olarak görev alan Sümer Oral, 1991 DYPSHP Hükümetinde de maliye bakanlığı yaptı. Sümer Oral, Demirel'e bağlılığını 1993 DYP Olağanüstü Kongresi'nde de gösterdi ve genel başkanlık yarışında Baba'nın destek verdiği İsmet Abi'yi destekledi. Zaten Çiller'le bu noktadan sonra yıldızı hiç barışmadı ve DYP'den ayrılıp ANAP'a geçti.
 <br/>
 <br/>
 1991 milletvekili seçimlerinden önce, Tansu Çiller, Tevfik Ertüzün, Memduh Yaşa gibi isimlerle Süleyman Demirel'in ekonomi kurmayları arasında yeralan ve farklı hükümetlerde maliye bakanlığı başta olmak üzere değişik bakanlık görevlerini üstlenen Sümer Oral ilginç bir kişilik. CHP lideri Deniz Baykal'ın "O'nun şansı çok büyük. İleride Birleşmiş Milletler Genel Sekreteri bile olursa hiç şaşırmam" dediği TBMM Başkanı Hikmet Çetin'le kader çizgileri benzer özellikler taşıyor. İkisinin de hemen tüm milletvekilleriyle ve parti kurmaylarıyla diyalogları var. Parti liderleriyle de öyle... Hırçın değiller. Onları hiçbir yerde, kimseyle kavga ederken görmemişsinizdir. Hemen her ortamda bulunurlar ve kesin ve sivri açıklamalardan kaçınırlar. Sümer Oral'ın Çetin'le olan bu ortak yanları haricinde bazı özellikleri daha var; gittiği ve bulunduğu yerlere, bindiği araç ve uçaklara son derece dikkat ediyor. Çok titiz ve biraz da ürkek. Ama bir o kadar da ilişkileri medeni. Maliye bakanlığı döneminde basın toplantısı salonunda gazeteci Ahmet Tezcan'ın "Dersinize iyi çalıştınız mı?" şeklindeki takılmasına sadece gülümsemekle yetinmişti. Oral'ın ketumluğu da kendisini yakından tanıyanlar için 'önemsenmesi gereken bir özellik'. Ekrem Ceyhun, Vefa Tanır ve bir süre önce vefat eden Münif İslamoğlu gibi Oral da Baba'nın sırdaşlarından.
 <br/>
 <br/>
 Kaya Abi de bir başka
 <br/>
 <br/>
 Seçilmişler arasında 'birinci sınıf' muamelesi gören bu milletvekilleri kendi liderleriyle de görüşmek için diğer milletvekilleri bazen günlerdir bekleyip görüşememelerine karşılık hiç zorlanmazlar. Esasen bu kapsama giren milletvekilleri için parti de o kadar önemli sayılmıyor; bir bakıma partilerüstü bir kimliğe bürünüyorlar, zamanla. Bu nitelikli milletvekillerinden ANAP'lı Kaya Erdem de geçmişte TBMM Başkanlığı'na, Malatya Milletvekili ve Milli Eğitim eski Bakanlarından Metin Emiroğlu ile birlikte aday olduğunda destek için SHP Genel Başkanı Prof. Erdal İnönü'ye bir zarf göndererek, zarfın üzerine kendi el yazısıyla 'Meclis Başkanlığına adayım, bilginiz olsun istedim' cümlesini yazmıştı. O seçimlerde Metin Emiroğlu'nun Turgut Özal'ın adayı olarak lanse edilmesine karşılık Kaya Erdem büyük bir farkla TBMM Başkanlığını kazanmıştı. Özal hemen her dönem Kaya Erdem'e büyük bir önem ve öncelik vermiş, onu çoğunlukla hükümetlerinde ekonomiden sorumlu devlet bakanlıklarının başına getirmişti. Erdem, Yılmaz hükümetlerinde geri planda kalmayı yeğledi ama bu dönemde de yine 'kritik zamanlarda, kritik açıklamalarıyla' dikkat çekti.
 <br/>
 <br/>
 Ya İsmet Abi?..
 <br/>
 <br/>
 'Baba'ya yakın isimlerden birisi de İsmet Abi. Hikmet Abi gibi İsmet Abi'nin ismi de hükümet krizlerinde hep kulislerde geçiyor. Sadece hükümet krizlerinde mi? 1993'te dönemin Cumhurbaşkanı Turgut Özal rahmetli olup Demirel Köşk'e çıktıktan sonra boşalan DYP Genel Başkanlığı ve başbakanlık koltuğu yarışında Tansu Çiller ve Köksal Toptan'la birlikte kendisi de aday olmuş, ancak kaybetmişti. Aydın'dan potansiyel abilerden Nahit Menteşe ile birlikte yıllardır milletvekili seçilen ve TBMM Başkanlığı da yapan İsmet Sezgin, Tansu Çiller'in RP ile koalisyon yapma kararından sonra bir grup arkadaşı ile birlikte partisinden istifa kararı almış ve Hüsamettin Cindoruk'un öncülüğünde gerçekleşen DTP'nin kuruluş çalışmalarında aktif olarak yeralmıştı. Partinin kurulmasından sonra Başkanlık Divanı üyesi olan Sezgin, AnasolD Hükümetinde milli savunma bakanı ve başbakan yardımcısı olarak görev aldı. Politikadaki duayenliğinin yanında kır saçları ve babacan tavrı Sezgin'in 'İsmet Abi' nitelemesinde önemli unsurlar.
 <br/>
 <br/>
 Her yerde o var
 <br/>
 <br/>
 Çiller'in 1995 seçimlerinde, şimdilerde artık neredeyse unutulan 'A Takımı'ndan ilan ettiği Türkiye Odalar ve Borsalar Birliği eski Başkanı Erez, Anayol'un kurulması ve yıkılmasında, ardından Refahyol'un da aynı şekilde kurulması ve bitmesinde etkin bir rol üstlenmişti. Anayol'un ardından hükümet arayışları sürerken 'RP ile kurabiliriz' şeklindeki demeci gazete manşetlerinde patladı, Erez'in. Aynı şekilde 28 Şubat süreci başladığında 'RP ile hükümet artık bitmiştir' dedikten sonra yaşananlar belleklerde henüz taze. Erez'in DYP lideri Tansu Çiller'le ve bu partinin ileri gelenleriyle yaptığı söz düelloları ve çekişmeleri baştan eksi puan. Bununla birlikte Refahyol'u bitiren güçlerle işbirliği izlenimi verdiğinden dolayı eski Refahlı şimdiki Fazilet Partili milletvekilleri de Erez'i benimsemiyorlar. Ayrıca bir zamanlar liderliğini düşündüğü ancak Necdet Menzir'in de ayrılmasıyla gittikçe eriyen DTP'nin milletvekilleri de Erez'e çok sıcak değiller. Hüsamettin Cindoruk'la aralarındaki buzlar henüz erimedi. Bütün bu eksi'lerin yanında Muhsin Yazıcıoğlu'nun liderliğindeki Büyük Birlik Partisi milletvekilleri de Yalım Erez'e 'kırmızı kart' gösteriyorlar. Bütün bunlara rağmen Cumhurbaşkanı Demirel hükümeti kurma görevini Abi'lerden Yalım Erez'e verdi. Erez güvenoyu çok rahat alacağını ifade ediyor. Hükümetin azınlık değil geniş tabana dayanan bir hükümet olacağını ileri sürüyor.
 <br/>
 <br/>
 Aynı şekilde hangi partiden aday olursa olsun parlamentoya her dönem geleceğine kesin gözüyle bakılan Bitlis Milletvekili Kamran İnan da üzerinde uzlaşılacak isimlerden. Özellikle farklı partilerden muhafazakâr milletvekillerinin büyük destek verdiği ve görüşlerini aldığı Kamran İnan'ın bu kez kulislerde adı sık geçmiyor ama o her zaman potansiyel bir başbakan adayı. Fakat onun en büyük ideali, çok özlediği ama bir türlü ulaşamadığı dışişleri bakanlığı koltuğu. Çeşitli platformlarda 'Benim dışişleri bakanı olmamam için anayasada gizli bir madde var' demesi de belki bu yüzden.
 <br/>
 <br/>
 Ya Emre Gönensay? Yalnız'ları oynamasına ve dışardan bakıldığında pek benzememesine karşılık etkili mahfillerde onun adı hep saklı...
 <br/>
 <br/>
 Abiler yarışmasında ilk raund Yalım 'Abi'nin. İsmail Abi, Hikmet Abi, Sümer Abi, Yalım Abi, Kaya Abi, Kamran Abi, Emre Abi.. Hangisi daha büyük ve iyi abi göreceğiz.
 <br/>
 <br/>
 E mail: adnan@aksiyon.com.tr
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-4510-33-ilk-raund-yalim-abinin.html), [web.archive.org (arşiv bağlantısı)](http://web.archive.org/web/20101210090038/http://aksiyon.com.tr/aksiyon/haber-4510-33-ilk-raund-yalim-abinin.html)
