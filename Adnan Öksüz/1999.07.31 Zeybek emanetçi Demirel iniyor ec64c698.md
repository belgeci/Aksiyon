# Zeybek emanetçi, Demirel iniyor

*Adnan Öksüz 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TBMM'nin çalışma süresini uzatması her ne kadar başkentte milletvekillerinin bu şehri terkedememelerinin en önemli etkenlerinden birini oluştursa da bazı partilerin milletvekilleri için bundan daha önemli bir gerekçe daha mevcut; parti içi karışıklıklar.
  </font>
 </div>
 <div id="newsText">
  <font class="detail-text">
   DYP'den başlayalım. DYP'de şu anda durum özetle şu; muhalefet Çiller'e 'eşyalarını topla ve masanı boşalt' diyor. Çiller ise bunun karşılığında direnmekte kararlı. Böyle bir tablonun karşısında partili kurmaylar ve milletvekilleri de doğrusu şaşkın. Bu konudaki görüşler iki ayrı başlık altında toplanıyor; Bir taraf "Bir partinin seçimde oylarının düşmesi bir bakıma demokrasilerde normal görülmeli. Sırf oy yüzdesi düştü diye genel başkan değişir mi? Ama elbette bir rehabilitasyon gerekli. Fakat bu kırıcı değil yapıcı olmalı. Göstersinler genel başkan adayı alternatifi, destek verelim. Ama bu olmadan karşı kampanya hepimizi perişan eder. Aksi takdirde parti yara alır" diye tepki gösterirken, Çiller karşıtlarının sesleri daha çok çıkıyor; "DYP bu duruma düşmemeliydi. Çiller mutlaka gitmeli. Bu bir Çiller meselesidir. Çiller bu misyonu temsil edemiyor. Kongre bir an önce toplanmalı ve gereken kararları almalı".
   <br/>
   <br/>
   Çanlar kimin için çalıyor?
   <br/>
   <br/>
   Bundan yaklaşık 6 yıl önce Boğaziçi Üniversitesi'nden şimdiki Cumhurbaşkanı Süleyman Demirel tarafından büyük umutlarla DYP'ye getirilen, milletvekili olarak önce devlet bakanlığı, ardından da başbakanlık koltuklarına oturan Tansu Çiller'le ilgili çanlar özellikle 18 Nisan seçimleriyle birlikte çalmaya başladı. Seçimlerden yaklaşık 15 gün önce kendisini hırçın, polemikçi ve agresif bir seçim kampanyasının içinde bulan Tansu Hanım, listelerde yaptığı hatalar, verdiği mesajların inandırıcılık sorunu yüzünden yerini bulmaması gibi sebeplerle puanını büyük oranda düşürerek yüzde 12'lere geriledi. İşte dananın kuyruğu burada koptu... 'İstifa' sözleri daha sık duyulmaya başladı. Köksal Toptan gibi partinin bazı ağır toplarının liste başlarından gösterilmesine rağmen seçilememeleri de Çiller'e karşı yönlendirilen bu harekette etkili oldu. Bu arada uzun yıllardır Çiller'le arasının limoni olduğu gözlerden kaçmayan Köşk'e yakın DYP'liler de seslerini yükselterek 'kellesini isterük' korosuna eşlik ettiler. DYP'de şimdi bütün gözler şu soruya çevrilmiş durumda; Peki şimdi ne olacak? Çiller direniyor, bunun karşılığında Çiller'in başını isteyenler boş durmayıp büro büro gezip, kulis yapıyorlar. Çiller'i götürmek için taraflar, gruplarını artırmaya çalışıyorlar.
   <br/>
   <br/>
   DYP lideri Çiller ise her zaman olduğu gibi yine suskun. Çiller son Meclis Grup Toplantısında Türkiye'nin Kuzey Irak politikası, Hikmet Uluğbay meselesi, ekonomik paket, Sosyal Güvenlik Yasa Tasarısı, dış politika ve Tahkim Yasası konularına uzun uzun değinirken parti kaynamasına karşılık, parti içi gelişmelere ilişkin tek kelime etmedi. Herkes "Biz neler gördük. Kimler geldi, kimler geçti. Ama biz hep varız ve olacağız, önemli olan DYP'nin geleceğidir" türü bir konuşma yapmasını bekledi Çiller'den, ama olmadı. Son Meclis grup toplantısından önemli bir not ise; DYP'li milletvekillerinin büyük kısmının toplantıya iştirak etmemeleriydi. DYP denilince ilk akla gelen isimlerden hemen hiçbiri Çiller'in çağrısına olumlu cevap vermemişlerdi. Tamam, Çiller'den partinin önemli bir yanı memnun değil, bunu gizlemiyorlar da artık. Ama, mesela bir Necmettin Cevheri ile 2000'li yıllar aşılır mı? Ya da kendi seçim bölgesinde seçimi alamamış Köksal Toptan Genel Başkanlığı götürebilir mi? Veya dışarıdan bir başkası?
   <br/>
   <br/>
   Ayvaz Ağabey
   <br/>
   <br/>
   Bütün bu sorular DYP kulislerinde şimdilerde en çok sorulan sorular. Milletvekilleri ve DYP'nin yönetiminde bulunan kurmayların tümü bu sorulara cevap arıyorlar. Bu kritik soruları kendi zihin süzgecinde uzun süredir değerlendirenlerden DYP'nin Ayvaz Ağabeyi, kimilerinin de 'komando' diye hitap ettikleri Ayvaz Gökdemir belki partinin şu anda içinde bulunduğu durumu en iyi değerlendirenlerden. Gökdemir, DYP'nin seçimlerde geldiği yerin kendi asıl yeri olmadığı noktasından hareket ediyor ve mutlak surette Kongrede bir kan değişiminin gerekliliğini vurguluyor: "DYP'nin bir formülle yukarılara çekilmesi şart. Parti böyle gitmez. Genel Başkan ille gitsin derken mantığımız şu; Tansu Çiller seçimden önce ne söz verdi millete? Eğer Mesut Beyden şu kadar puan az alırsam istifa edeceğim demedi mi? O zaman DYP tabanı bunun gereğinin yapılmasını arzu ediyor. Biz Çiller düşmanı değiliz ama partinin artık buna tahammülü kalmadı".
   <br/>
   <br/>
   Ayvaz Gökdemir, Çiller'in gitmesini istiyor ama Çiller'e alternatif bir ismin hafızalarda olmadığını da kabul ediyor; "Şu anda aklımızda bir genel başkan adayı oluşmuş değil. Bunu zaman gösterecek. Belki içeriden belki dışarıdan bizim şimdiye kadar yeteneklerini keşfedemediğimiz arkadaşlarımız var. Tansu Hanım buraya nasıl geldi, hatırlayınız. Aynı şekilde bir kan değişiminin olması gerekli, Çiller mutlaka gidecek".
   <br/>
   <br/>
   Zeybek formülü
   <br/>
   <br/>
   Ayvaz Gökdemir'in fikirleri DYP içinde tartışıladursun 'dışarıda' da bazı formüller konuşulmuyor değil. Bunlardan en göze batanı ise şu; Rahmetli Cumhurbaşkanı Turgut Özal'ın gözdelerinden eski Kültür Bakanı Namık Kemal Zeybek şu sıralarda 'Ayyıldız' isimli bir günlük gazeteyi çıkarmak için son hazırlıkları yapıyor. Rivayetlere göre bu gazete biraz da yukarı endeksli olarak çıkıyor. Netice itibariyle sonbaharda yapılması muhtemel DYP Kongresinde Namık Kemal Zeybek ortaya çıkacak ve DYP Genel Başkanlığı koltuğuna oturacak. Ardından da Mayıs 2000 yılında Köşk'te görev süresi dolan Süleyman Demirel'e bayrağı devredecek.
   <br/>
   <br/>
   Bu senaryoyu dile getirenler "Süleyman Bey aklına böyle bir senaryoyu koyduysa mutlaka yapar. Kendisi direkt çıkmak yerine önce yerine bir başkasını çıkarır sonra kendisi geçer. Hem Beyefendi Namık Kemal Zeybek'i iyi tanır. Bir dönem kendisinin Köşk'te Başdanışmanlığını yaptı" görüşünü de ekliyorlar.
   <br/>
   <br/>
   Namık Kemal Zeybek formülü tutar mı tutmaz mı? Bu bilinmiyor, şimdilik. Ama bu formüle daha baştan karşı çıkanlar var. DYP eski Milletvekili ve son Darıca Zirvesi'nin ev sahibi İsmail Amasyalı formüle sert tepki gösteriyor; "O zaman biz burada hiç durmayalım. Böyle bir şey olacaksa bizim bu partide yerimiz yok" diyor. Basında büyük gürültü koparan Darıca Zirvesi'ni toplayarak bir anda şimşekleri üzerine çeken Amasyalı, kendi genel başkan favorilerinin 'Köksal Toptan olduğunu' hatırlatıyor ve Toptan'ın DYP tabanını toparlayacak tek isim olduğunu ileri sürüyor.
   <br/>
   <br/>
   Ya öteki partiler
   <br/>
   <br/>
   DYP'de sular bu denli kaynar ve 'sonucun şimdiden görünmediği' bir oyun oynanırken, anamuhalefet partisi Fazilet Partisi ile ANAP'ta da durum çok farklı değil. Farklı olan bu iki partide de derinden bir muhalefetin devam ettiği.
   <br/>
   <br/>
   Fazilet Partisi Başkanlık Divanı'nda yapılan son değişiklik partinin yenilikçi kanadını rahatsız etmiş ve Başkanlık Divanı'ndaki yenilikçi isimler hemen istifalarını sunmuşlardı. Hareketin kaynağının 'Balgat' olduğu ileri sürülüyordu. Öte taraftan ise Tayyip Erdoğan hapis süresini tamamlayarak özgürlüğüne kavuşmuştu. Yani bir tarafta Tayyip Erdoğan, diğer yanda Erbakan. İkisi de siyasi yasaklı ama, Fazilet Partisi'ndeki iç karışıklığın başını bu iki ismin çektiği iddia ediliyor. FP Kongresinde ne olur ve buradan yeni bir parti doğar mı? Kimilerine göre kongre yeni başlangıcın tarihi olacak. Bunu söyleyenler kongrede yine gelenekçilerin ağırlığını koyacağı varsayımından yola çıkıyorlar.  FP Meclis Grup Başkanvekili Abdüllatif Şener, "Siz de yenilikçi olarak biliniyorsunuz. Sizden bir hareket yok mu?' sorusuna esprili karşılık veriyor; "Ben seçimle geldim."
   <br/>
   <br/>
   ANAP'ta da tek belirleyici Mesut Yılmaz. Kabineye girmemesi ve teşkilatın başına en güvendiği isimlerden birisi olan Ersin Taranoğlu'nu getirmesi Yılmaz'ı büyük oranda rahatlattı. Yılmaz şimdi teşkilat çalışmalarına daha fazla ağırlık veriyor ve gelecek tepkileri bekliyor.
   <br/>
   <br/>
   DYP, FP ve ANAP. Üç partinin başı da sancılı. Ama ortada görünen net bir tablo da yok. İşin özeti bu.
   <br/>
   <br/>
   email:
   <a class="__cf_email__" data-cfemail="f69792989798b6979d859f8f9998d895999bd88284" href="/web/20141106083119/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4691), [web.archive.org (arşiv bağlantısı)](http://web.archive.org/web/20141106083119/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4691)
