# Öylesıne bır kongre...

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302173450im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173450im_/http://www.aksiyon.com.tr/resim/303/24.jpg" vspace="5"/>
  </p>
 </font>
 <font class="content">
  CHP Genel Başkanı, gazeteci kökenli Altan Öymen her ne kadar ‘Öyle şey olur mu?’ diyerek yalanlama yoluna gitse bile gerçek o ki, 30 Eylül’de gerçekleştirilmesi planlanan CHP Olağanüstü Kongresi’ne bir, hatta iki ‘kadın’ faktörü yolaçtı; Nazmiye Halvaşi ve Demet Işık.
 </font>
 <br/>
 <p>
  <font class="content">
   Esasen birisi (Demet Işık) Murat Karayalçın ekibinden olmasına karşılık ikisi de Parti Meclisi çalışmalarında Öymen’den yana tavır alıyor, Genel Başkan’ın izinde gidiyorlardı. Ancak son Parti Meclisi toplantısında Merkez Yürütme Kurulu listeleri oylanırken, Öymen’in listesine Halvaşi’yi alıp, Işık’ı bir kenara itmesi ortalığı karıştırdı ve Işık muhalif listeye oy verince dengeler değişti. Sonuç; Öymen 20 kişilik MYK’ya ancak 5 adamını sokabilmişti. Bununla da kalmayıp, en güvendiği isimlerden, uzun süredir partinin Genel Sekreterlik görevini yürüten Tarhan Erdem, MYK’ya giremediğinden dolayı bu koltuğunu kaybedip, yerine Baykal’cı Oya Araslı’nın seçilmesi bardağı taşıran son damla oldu. Türkiye’nin ilk kadın Meclis Grup Başkanvekili olduktan sonra şimdi de ilk kadın parti genel sekreteri unvanını alan Araslı, Öymen’in ‘olağanüstü kongre’ hususunda son kararını vermesinde büyük etken teşkil etti.
   <br>
    <br>
     Asıl faktör...
     <br>
      <br>
       Öymen’in olağanüstü kongre kararı almasında birincil etken olarak, parti içinde sözünün geçmemesi, Genel Başkan olarak istediği kararları Parti Meclisi’nden çıkaramaması gözüküyor. İşte, son Mersin krizi de bunlardan birisi. Mersin Merkez İlçe örgütünde 3 bin 50 yeni kayıtlı üyeden yaklaşık ikibin tanesi naylon yani sahte çıkınca, Genel Başkan Öymen ve Genel Sekreter Erdem olaya el koymuşlar ve ilçe yönetiminin disiplin kuruluna sevkine karar vermişlerdi. Yönetimin görevden alınmalarına ise PM karşı çıktı. Bunun üzerine Öymen ve ekibi Merkez Yürütme Kurulu’ndan istifa ettiler. Yeniden yapılan seçimin sonuçları da malumdu; Öymen açısından tam bir hüsrandı. Bu durum karşısında yapılacak tek şey kalıyordu; olağanüstü kongreye gitmek. Öymen de öyle yaptı ve olağan kongreye yaklaşık sekiz ay kala ‘kongre’ dedi.
       <br/>
       <br/>
       Ancak unutulmaması gereken önemli bir nokta var; Öymen’in, olağanüstü kongre kararında etkili olan Mersin’in ardından PM ve MYK krizleri bir bakıma sun’i krizler. Perde arkasında ise Mayıs 2001 tarihinde gerçekleştirilecek olağan kongreye yönelik ince hesaplar yatıyor. Öymen, 1999 Mayısında Baykal’ın emanetçisi olarak CHP Genel Başkanlığı koltuğuna oturmuştu. O günden bugüne kadar, kadrolarla fazlaca oynayamadı. Öymen parti lideri olarak bunun eksikliğini ve ezikliğini her zaman iliklerine kadar hissetti. Genel Başkan ama partide tam anlamıyla sözünü dinletemiyor. Genel Başkan ancak Parti Meclisi’nden istediği kararları geçiremiyor. Üstüne üstlük ‘Baykal’ın emanetçisi’ gibi spekülatif yaklaşımlar hergün biraz daha canını sıkıyordu. Tüm bunların üzerine bir de ‘Baykal’ın şaşaalı ve karşılamalı yurt gezileri’ eklenince Öymen kesin kararını vermişti. Bu bağlamda, Öymen’in, kongre kararını, Mersin krizinden çok önceleri verdiği, partinin bazı kurmayları tarafından dile getiriliyor.
       <br/>
       <br/>
       Grupların güçleri ve senaryolar
       <br/>
       <br/>
       Bu karar Öymen’in de birçok bakımdan işine geliyor. Birincisi, muhalefeti hazırlıksız yakaladı. Kimse Öymen’den böyle bir karar beklemiyordu. Başta Baykal grubu olmak üzere, sol kanadı temsil eden Hasan Fehmi Güneş, Anadolu’cu Ertuğrul Günay, Murat Karayalçın, Mehmet Moğultay grupları, kararın şokunu üzerlerinden atmış değiller. Bunların gücüne gelince; bin 100 delegenin yaklaşık 400’ü Baykal, 250’si Hasan Fehmi Güneş, 200’ü Murat Karayalçın, 100’ü Mehmet Moğultay tarafında, kalanlar ise ortada. Tabii bu rakamlar kesin olmaktan öte sadece ‘yaklaşık’ rakamlar. Bugüne kadar emanetçi olarak görüldüğünden Öymen için bu alanda ayrıca bir kategorileşme yapılmıyor. Çünkü, 1999 Mayısında Öymen’e oy verenler büyük çoğunlukta Baykal kanadına mensup delegelerdi. Şu andaki delege yapısı değişmediğinden, bu delegelerin nasıl bir tutum izleyecekleri, arenaya çıkacak olan genel başkan adaylarına endekslenmiş bulunuyor. Karayalçın ve ekibi 1999 kongresinin aksine Öymen’e destek veriyorlar. Karayalçın’ın hesabı, daha ilerisi için... Gelecek yıllarda uygun platform olursa karşısında Deniz Baykal’ı görmek istemiyor, Karayalçın. Baykal, Güneş, Günay ve Moğultay’a eğilimli delegeler ise daha henüz net olarak karar vermiş değiller. Onları asıl ilgilendiren ise ‘Mayıs 2001’ olağan kongresi. Çünkü asıl güç gösterisi bu platformda yaşanacak.
       <br/>
       <br/>
       30 Eylül CHP Kongresi’nde neler olabilir. Bunun için kesin bir hüküm vermek için henüz erken. Zira, Kongre günü bile güçlü bir ismin —Baykal gibi— ‘ben de adayım’ şeklindeki bir çıkışı tüm hesapları altüst edebilir. Ancak kulislerde konuşulan senaryolara bakılacak olursa 30 Eylül’de şunlar olabilir; a—Öymen tek başına çıkabilir. Bu kez karşısında yeralan gruplar boş oy atabilirler. Öymen, genel bir destek görmesi durumunda, teşkilatlarda —zor da olsa— tasfiye yoluna gidebilir. Öymen’in tek başına çıkması durumunda muhalifler ‘Kozumuzu Mayıs’a erteledik’ diyebilirler, b—Baykal son anda meydana çıkar ve zorlu bir yarış gerçekleşir. Baykal’ın çıkışının ardından diğer adaylar da yarışa katılırlar. Ya da Baykal diğer potansiyel adaylarla kendi üzerinde bir uzlaşma sağlar, Genel Başkan seçilir, c—Öymen, bu ay sonunda rakipsiz seçildiğinde yaklaşık 8 ay sonraki olağan kongrede karşısına çıkacak adaylara ‘O zaman neredeydiniz?’ diyecek. Kimilerine göre Öymen’in ‘Eylül’ kararı, sırf bu kaygı ve gerekçeden kaynaklanıyor.
       <br/>
       <br/>
       Süreç bu kez tersinden işledi
       <br/>
       <br/>
       30 Eylül 2000 tarihinde toplanacak olan CHP olağanüstü kongresinde dikkat çeken en büyük özelliklerden birisi, bugüne kadar alışılagelen parti kongrelerinin tersi bir süreci izlemesiydi.
       <br/>
       <br/>
       Şimdiye kadar olağanüstü kongre talepleri genellikle muhaliflerin istekleri doğrultusunda, yani bir bakıma tabanın zorlamasıyla gerçekleşirken, 30 Eylül kongresi bizzat Genel Başkan’ın istekleriyle gerçekleşecek.
       <br/>
       <br/>
       Anlayacağınız, CHP’de endişe edecek bir durum mevzu bahis değil. Herşey eskisi gibi...
       <br/>
       <br/>
       E mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13926), [web.archive.org (arşiv bağlantısı)](http://web.archive.org/web/20050302173450/http://www.aksiyon.com.tr:80/detay.php?id=13926)
