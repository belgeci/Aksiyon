# Bor’un pazarı geçiyor mu?

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227161551im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161551im_/http://www.aksiyon.com.tr/resim/339/16.jpg" vspace="5"/>
  </p>
 </font>
 <font class="content">
  Bor, bor, bor... Nedir bu bor muhabbeti? Kimilerine göre üç harflik sihirli bir kelime, kimilerine göre paylaşılamayan, paha biçilemeyen bir değer. Ama asıl önemlisi ve doğrusu; üzerinde uluslararası oyunların, taktiklerin döndüğü bir stratejik maden. Nasıl mı? İşte bor ve borun hikayesi...
 </font>
 <br/>
 <p>
  <font class="content">
   Son gelişmeler....
   <br>
    <br>
     Esasen stratejik değeri tüm otoriteler tarafından kabul edilen bor madeni ile ilgili tartışmalar, Dr. Ziya Gözler’in genel müdür olması ile birlikte, Serena firmasının, Saint Gobain firmasının temsilciliğini aldığını Etibank (Madencilik) Genel Müdürlüğü’ne bildirmesi ile başladı.
     <br>
      <br>
       St. Gobain firmasına bağlı Vetrotex İtalya firmasının 15.01.1999 tarihli yazısı, Serena  firmasının ısrarı üzerine Vetrotex ve Euromineralli firmasına satılan borların artık İsviçre’de yerleşik Borade firması kanalıyla alınacağını belirtmekteydi. Euromineralli İtalya’da yerleşik öğütücü bir firma. Fransız sermayeli, bor ve trona’dan ileri endüstri ürünleri üreten Avrupa’nın dev firması St. Gobain (yıllık cirosu 120–130 milyar dolar), ihtiyacı olan bor cevherini bağlı kuruluşu Vetrotex kanalıyla Etibank’tan almakta ve Euromineralli firmasında öğüttürerek kullanmakta iken araya Serana girmiş, bununla da yetinilmemiş, Serena’nın ısrarı üzerine Borade firması üzerinden bor satılmaya başlanmıştı. Borade’nin sahibi gelen bilgilere göre Türkiye’den kaçan Naim Benmayor.
       <br/>
       <br/>
       Bununla yetinmeyen Serena firması 22.07.1998 tarihli yazı ile Eti Holding’e müracaat ederek; 02.06.1998 tarihinde Saint Gobain grubuna bağlı Vetrotex Genel Müdürü Antonio Ferrante ve Euromineralli sahibi Gianni Reverberi ile Eti Holding A.Ş.yi ziyaret ettiklerini, 07.07.1998 tarihinde de Kestelek ocağını ziyaret ederek mevcut durumu nasıl iyileştirebileceklerini tespit etmeye çalıştıklarını, Saint Gobain adına Kestelek ocağına tüm masrafları şirketlerine ait olmak üzere bir konsantrasyon tesisi kurmak ve ocaktan üretilen tüm tüvenan cevheri, konsantrasyon tesisinin işletmeciliği de şirketlerine ait olmak üzere yıkamak ve Bandırma kanalıyla İtalya’ya sevk etmek istediklerini, bunlara ilişkin tüm masrafların şirketlerince karşılanacağını, tüm tüvenan cevherin taraflarınca 5 yıl süre ile satın alınmasının taahhüt altına alınacağının, bu işlemler ve konsantrasyon tesisinin kurulması için arazi tahsisinin yeterli olacağını, tekliflerinin Eti Holding’ce uygun görülmesi halinde, konuyu detayları ile görüşüp bir protokole bağlamak üzere, eylül ayı içerisinde Saint Gobain ve Eurominerali genel müdürleri ile Eti Holding Genel Müdürlüğü yetkililerini ziyaret etmek istediklerini ifade ederler.
       <br/>
       <br/>
       Kestelek işletmesinin tamamına talip olan St. Gobain/Serena  firması daha sonra bundan vazgeçerek, Serena 21.07.1999 tarihli Erhan Aygün imzalı bir yazı ile, Eti Holding’den, firmalarının fiberglas üretimi ile ilgili tüm ön fizibilite çalışmalarını tamamladığı ve yatırım yapmaya hazır hale geldiğini bildirir.
       <br/>
       <br/>
       Bunun üzerine, Eti Holding A.Ş. Genel Müdürlüğü tarafından Ahmet Hayati Öncüer ve Genel Müdür Dr. Ziya Gözler imzalı 16.09.1999 tarihli yazı ile ‘Bilhassa bor hususunda özel sektör işbirliği ile yeni açılımlar ve yeni kazanımlar sağlanabilmesinin önünü açabilmek açısından, Danıştay’dan istişari görüş talebinde bulunacaktır’ görüşü beyan edilerek Serana firmasının teklifi değerlendirilmeye alınır.
       <br/>
       <br/>
       Odadan rapor isteniyor
       <br/>
       <br/>
       Bu konuda çalışma devam ederken, Serena firması, yine Erhan Aygün imzalı 27.09.1999 tarihli yazı ile; Kestelek işletmesinden ihraç kaydı ile 200 bin ton tüvenan cevher talep eder. Gelişmeler devam eder. Park Enerji firması, PARK–A 2000–87EA sayılı, 03.02.2000 tarihinde işlem gören ve yine Erhan Aygün imzalı yazıda, Park Enerji olarak Türkiye’de bir fiberglas tesisi kurmak için çalışmalarını tamamladıklarından bahisle 20.000 ton/yıl kolemanit talep eder.  Konu ile ilgili olarak 07.02.2000 tarihinde Etibor A.Ş. Genel Müdürlüğü’nden görüş sorulmuş, Eti Holding’in üretim firması olan Eti Bor A.Ş., 15.02.2000 tarihli yazı ile bor ürünü talep eden firmaların Sanayi Odası tasdikli kapasite raporlarını ibraz etmelerini, satın aldığı malı kendi üretimlerinde kullanacaklarını ve iç–dış piyasaya arz etmeyeceklerini taahhüt etmeleri halinde, satış sözleşmesindeki şartlara uymaları koşuluyla satış yapıldığını belirterek, bu şartlara uygun olması halinde Serana firmasının talebinin karşılanacağı holdinge bildirilir.
       <br/>
       <br/>
       Ancak Park Enerji firmasının, Sanayi Odası’ndan kapasite raporu alabileceği fiberglas tesisi bulunmadığından bu girişimden de sonuç alınamaz. Bu arada Danıştay’a da müracaat edilmiştir.
       <br/>
       <br/>
       Kadrolar değişiyor
       <br/>
       <br/>
       Çıkan Danıştay kararından; Eti Holding A.Ş. tarafından 25.02.2000 tarih ve 311 sayılı yazı ile Danıştay’a müracaat edildiği, 2840 sayılı kanunun değişik ikinci maddesinin uygulanması hususunda ortaya çıkan duraksamanın giderilmesine yönelik istişari görüş istendiği anlaşılmaktadır. Bu arada şef kadrosunda görev yapan (ve eşi Danıştay 1. Dairesi’nde –istişari görüş verecek daire– tetkik hakimi olan) Fatma Cantekin, yönetim kurulu büro müdürü olarak atanmıştır.
       <br/>
       <br/>
       Bu arada Eti Bor Genel Müdürü Ergun Kılıç görevden alınmış yerine Mehmet Kaya atanmıştır. Bundan başka, Serena ile yapılan çerçeve anlaşmasını basına sızdırmak suretiyle engellediği düşünülen Eti Pazarlama Genel Müdürü Arif Şimşek görevden ayrılmaya zorlanmıştır. Arif Şimşek’in yerine Serena ile yapılan tutanakta imzası olan Müdür Ümit Üncü genel müdür yapılmıştır. Yine, tutanakta ve çerçeve anlaşmasında daire başkanı olarak imzası bulunan Ahmet Hayati Öncüer Eti Pazarlama A.Ş.ye genel müdür yardımcısı olarak atanmıştır. Eti Pazarlama’nın daire başkanı ve müdür seviyesinde kilit kadroları değiştirilerek yeni bir kadro oluşturulmuştur. Son olarak da Metin Yılmaz ve Cemil Barkal, Osman Yaylı, yönetim kurulu üyesi olarak atandılar.
       <br/>
       <br/>
       Almanlar ön planda...
       <br/>
       <br/>
       Park Teknik firmasının yüzde15’inin Alman Saartech firmasına ait olduğu belirtiliyor. Teknik bütün işlemler bu firma tarafından yapılıyor. Saartech ise RAG Saarberg’in bir alt kuruluşu. RAG Saarberg, RAG Aktiengesellschaft’a bağlı. Bu firma ise E.ON AG firmasının kontrolünde. E.ON AG’nin kontrolünde ayrıca Avrupa’nın en büyük kimya firmalarından Degussa Hüls bulunmakta. Önemli Perborat üreticilerinden olan Degussa, Türkiye’den kendi adına ve bağlı kuruluşları ile 150 bin ton/yıl üzerinde bor satın almakta. Degussa’ya bağlı Aktivsauertoff  firması ise 30 bin ton civarında bor satın alıyor.
       <br/>
       <br/>
       Yine E.ON AG firmasının alt kuruluşu Stinnes AG’ye bağlı Frank &amp; Schulte firması, Quiborax firmasının tüm dünyada bor ürünlerini pazarlayan firma. RAG Aktiengesellschaft’ın ortaklarında biri de ThyssenKrupp AG firması. ThyssenKrupp firmasının alt kuruluşlarından Pfleiderer Etimine/Eti Holding’den yıllık 30 bin tonun üzerinde bor satın alıyor.
       <br/>
       <br/>
       E.ON AG firmasının diğer bir alt kuruluşu olan VAW Alüminyum firmasının, Seydişehir Alüminyum tesislerinin revizyonuna talip olduğuda biliniyor.
       <br/>
       <br/>
       Kimler borun peşinde?
       <br/>
       <br/>
       Bor rezervlerine RTZ’nin dışında kimler talip. Bu sorunun cevabı da hazırlanan kapsamlı Bor Raporu’nda yeralıyor; “Bor rezervlerimize sahip çıkmak isteyen bir diğer kuruluş ise yeni palazlanan, 1998 yılından itibaren bor ve trona sahasına el atan Citicorp Venture Capital firması olup 2000 yılında 4.3 milyon ton üretim kapasitesiyle ikinci büyük trona üreticisi konumuna gelmiştir. 1998 yılında North American Chemical Corp (ABD) ve Lardarello (İtalya) firmalarını bünyesine katarak üçüncü bor üreticisi konumuna yükselmiştir. Larderello, pazarladığı borun 70 bin tonunu Eti Holding’den satın almaktadır.
       <br/>
       <br/>
       1998 yılından itibaren dünyada yoğun bir şekilde tüm maden alanlarında tesis ve saha almaya çalışan Citicorp Citibank ve Salamon Smith Barney’in finansman desteği ile Türkiye’nin içinde bulunduğu krizden de yararlanarak hem bor hem de trona sahalarını almak istemektedir. Son olarak yaşanan ekonomik krizi çıkaranların arasında, daha sonra kurtarıcı rolüne soyunan Citibank’ın da olduğu dikkate alındığında bu grubun emelleri açıkça ortaya çıkmaktadır.
       <br/>
       <br/>
       Uluslararası boyutta ham bor olarak trilyonlarca dolar değerinde olan bor rezervlerimize talip olabilecek kuruluşları ya Eti Holding AŞ ile dünya pazarını paylaşan US Borax’ın yüzde 100 hissesine sahip halihazırda trona arama bahanesiyle ülkemizde de faaliyet göstermekte olan Rio Tinto Zinc Corp (RTZ), ya da ülkemizin doğal kaynakları ve işletmelerine gözünü dikmiş, geçmişi karanlık kişiler vasıtasıyla satın aldıkları bazı işletmelerle ülkemize de halihazıra girmiş olan Frankocermen şirketleri olacaktır”.
       <br/>
       <br/>
       Şu değerledirmeyi de yabana atmamak gerekiyor; “Bu çerçevede Türk borları ve maden sahaları ile Çok Uluslu Rio Tinto, Citigroup, Saint Gobain, Solvay Grubu ve Alman E.ON AG. Grubu çok yakından ilgilidirler.  Sektörde faaliyet gösteren şirketler hammadde temininde yaşanan zorluklar nedeniyle zaman zaman darboğaza girer ve  her biri bir dev olan çok uluslu şirketlerin (Rio Tinto, Citigroup, Saint Gobain, E.ON AG) bünyesine katılmak zorunda kalırlar. O nedenledir ki sektörde büyüme diğer sektörlere nazaran daha hızlı ve tekelleşme eğilimindedir.” Tüm bu değerlendirmeler ışığında başta ABD’li olmak üzere Alman ve İngiliz firmalarının Türkiye’deki bor madenleri üzerinde hesapları olduğu anlaşılıyor.
       <br/>
       <br/>
       Amaç, fiyatları belirlemek
       <br/>
       <br/>
       Konuyla ilgili hazırlanan bir rapor, bor üzerinde yabancı firmaların gerçek niyetleri konusunda ilginç ipuçları veriyor. Bu alanda şu anda en büyük firmanın dünya bor madeni alanında Türkiye’nin en büyük rakibi konumunda bulunan Rio Tinto (RTZ) firmasının olduğunu vurguluyor ve şu cümlelerle devam ediyor; “RTZ’nin ülkemizdeki bor madenlerine göz koymalarının gerçek sebebi, bor ürünlerinin fiyatlarını istedikleri gibi belirleme olanağına kavuşma niyetleridir. RTZ’nin 1997’de Kaliforniya’daki yataklarında büyük bir değişiklik yaparak bütün maden işleme yöntemlerini geliştirmiş, kapasiteyi artırmıştır. Türkiye’de de 1997’den bu yana borun özelleştirilmesi gereği gündeme getirilmiştir. Bunun bir tesadüf olduğunu söylemek çok büyük bir saflık olur”.
       <br/>
       <br/>
       Dananın kuyruğu...
       <br/>
       <br/>
       Dananın kuyruğu, Haziran 2001’de kopacak. Özelleştirmeden sorumlu Devlet Bakanı Yüksel Yalova’nın yazdığı son bir yazıda da ifade edildiği gibi, borun özelleştirilmesinin rafa kaldırılması şu anda sözkonusu değil. Bakanlar Kurulu bu yönde bir karar almasına karşılık, bu karar IMF’nin niyet mektubuna girmiş değil. Konunun gündemden düşmesi ancak Özelleştirme Yüksek Kurulu’nun ikinci bir kararına bağlı. Bu arada, özelleştirmeye anayasanın da ciddi bir engel oluşturduğu otoriteler tarafından ifade edilmekte. Ancak her halde ne olacaksa yaklaşık bir ay içinde olacak ve dananın kuyruğu bu süre içinde kopacak.
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12981), [web.archive.org (arşiv bağlantısı)](http://web.archive.org/web/20050227161551/http://www.aksiyon.com.tr:80/detay.php?id=12981)
