# Davos'ta üç başbakan adayı

*Adnan Öksüz 2002.01.19*

<div>
 <p>
  <font>
   Devlet Bakanı Kemal Derviş ve Dışişleri Bakanı Ismail Cem’le birlikte Adalet ve Kalkınma Partisi (AK Parti) Genel Başkanı Recep Tayyip Erdoğan’ın da bu yılki Davos toplantılarına davet edilmesi ne anlam taşıyor? Şu sıralarda Ankara’da cevabı aranan soru bu.Davos, Isviçre’de (Graubünden kantonu) Landwasser Irmağı’nın suladığı ve Davos Vadisi’nde bulunan şirin bir kasaba esasen.
   <br/>
   <br/>
   Bu kasaba dünya çapında sayfiye ve kış sporları merkezi olarak tanındı son yıllarda. Denizden bin 560 m. yüksekte bulunan, nüfusunun çoğunluğunun Almanca konuştuğu ve Protestan olan bu yerleşim birimini meşhur eden bir yanı daha var; 1970 yılında Iş Idaresi profesörü Klaus Schwab tarafından başlatılan ve o günden bugüne kadar süren, ekonomi ağırlıklı ünlü Davos toplantıları.. Her yılın ilk ayının sonlarına doğru bu kentte biraraya gelen dünyanın ünlü isimleri (başbakanlar, cumhurbaşkanları, bakanlar ve bürokratlar vb.) burada birkaç gün dünyanın geleceğini konuşarak, makro hedefler konusunda tartışmalarda bulunurlar, hedefler belirlerler. Davos toplantılarını, ‘her yıl dünyaya yön veren devlet başkanları, işadamları ve akademisyenlerin biraraya geldiği yer’ olarak yorumlayanlar da bulunuyor. Başka zamanlarda biraraya gelemeyen ülke başkanları için bulunmaz bir fırsat da sağlıyor bu zemin. Geçtiğimiz yıllarda Türkiye ile Yunanistan arasındaki buzların çözülmesine vesile olan ve her iki ülkenin başbakanlarının buluştuğu mekan burasıydı. 1990’lı yıllarda iki Almanya’nın birleşmesi ve Güney Afrika’daki uzlaşma sürecinin ilk toplantılarının Davos’ta gerçekleştirilmesi yine Forum’un olumlu yanlarından birisiydi.
   <br>
    <br>
     Davos rüzgarı yön değiştirdi
     <br>
      <br>
       Ancak, Dünya Ekonomik Forumu’nun yıllık Davos toplantılarının bu yılki oturumları, Isviçre’nin şirin kayak kasabasında değil, New York’ta toplanacak. 11 Eylül’de meydana gelen terörist saldırının ardından, güvenlik harcamalarının arttığını ve halkın muhalefetini bahane eden Isviçre, 2002 yılı toplantılarına ev sahipliği yapamayacağını açıklamıştı. Toplantının New York’a alınmasında, Isviçre’nin 10 milyon dolarlık güvenlik harcamalarından başka etkenlerin de olduğu ileri sürülüyor. Bunlardan birisi ‘Davos Ruhu’nun giderek eski misyonunu kaybetmesi... Yaklaşık yirmi yıldan bu yana küreselleşmenin hayata geçirilmesi için, tartışmaların hep bu konu üzerinde yoğunlaştığı Davos toplantılarında, artık küreselleşmenin yararları konusu eskisi kadar gündeme gelmiyor, en azından hararetle savunulmuyor. Bundan tam 32 yıl önce, Cenevre Üniversitesi işletme profesörü Klaus Schwab tarafından Avrupa Iş Forumu olarak kurulan, ancak gücünü artırmasının ardından adını, Dünya Ekonomik Forumu olarak değiştiren vakıf, özellikle son iki yıldır hemen her kesimden eleştiri alıyor. Bunun bir sonucu olarak toplantılarının ‘beyin fırtınası’ şeklinde geçtiği Davos’ta giderek, öfke rüzgarlarının esmeye başlaması, forumun içeriğini de giderek değiştirdi. Geçtiğimiz yıl ise, forum küreselleşmenin bütün dünyanın yararına işlemediğinin itiraf edildiği bir platforma dönüştü. 2001’de Brezilya’da toplanan Dünya Sosyal Forumu ile Davos’ta yapılan gösteriler bütün dünyaya, ‘gidişatın değişmesi’ uyarısı yaparken, Dünya Bankası Başkanı James Wolfensohn da, Davos’ta küreselleşme karşıtlarının eylemlerinin yararlı olduğunu söylüyordu.
       <br>
        <br>
         Forum, tüm bu tartışmaların ortasında bu yıl 31 Ocak—4 Şubat 2002 tarihlerinde New York’taki Waldorf Astoria Oteli’nde toplanacak. Bu yılki toplantının ‘ayırıcı’ özellikleri içinde New York’ta yapılacak olması dışında Türkiye ayağını ilgilendiren yönü ise ilk kez bir gelenekten çağrılan isimler oldu; AK Parti Genel Başkanı Tayyip Erdoğan ve kurmayları...
         <br/>
         <br/>
         Tayyip, Derviş ve Cem’in ortak yanları...
         <br/>
         <br/>
         Forum’a Türkiye’den davet edilen isimlerin temelde ortak bir özelliklerinin bulunması, tartışmanın odaklarından birisini teşkil ediyor. Devlet Bakanı Kemal Derviş ve Dışişleri Bakanı Ismail Cem ‘devleti ve hükümeti’ temsilen toplantıya iştirak edecekler. Her iki isim Başbakan Bülent Ecevit’in geçtiğimiz hafta gerçekleştirilen ABD seyahatlerinde de hazır bulunmuşlardı. Çağrılı üç ismi ilginç kılan ise, üçünün de ‘Türkiye’de yükselen değerler’ kapsamında değerlendirilmeleriydi. Kemal Derviş, Türkiye’ye ayak bastığından beri doğrudan olmasa bile dolaylı olarak siyasete gireceğinin sinyallerini vermekte ve kendisi daha çok ‘liberal’ bir partinin genel başkanlığına yakıştırılmakta. Dışişleri Bakanı Cem’le ilgili kulislerde dile getirilen görüş ise şu; ‘DSP’de Ecevit’ten sonra partinin başına gelebilecek en güçlü isim’. Tayyip Erdoğan ve partisi AK Parti de, son aylarda gerçekleştirilen kamuoyu anketlerinde hep önde gidiyor. Zaman zaman ‘Sağda Tayyip, solda Derviş’ değerlendirmeleri de bu çerçevede yapılıyor, zaten. Tayyip Erdoğan’ı, Cem ve Derviş’ten farklı kılan faktör ise, AK Parti liderinin kökeni, geleneği...
         <br/>
         <br/>
         Ikisi de aynı zamanda
         <br/>
         <br/>
         Türkiye’den ilk kez Tayyip Erdoğan geleneğinden bir isim Davos toplantılarına çağrılıyor. Çağrının ‘Anayasa Mahkemesi’nin son kararıyla Tayyip Erdoğan’ın gelecekte politika yapıp yapamayacağının tartışıldığı’ bir dönemde gelmesi ilginç. Türkiye’de AK Parti liderinin siyaset yapması önünde engeller çıkarılmaya çaba gösterilirken öte yanda, dünya çapında bir organizasyon kendisine kapılarını açıyordu. Bunun iç siyasi sonuçları konusunda şimdiden kesin bir yargıda bulunmak mümkün değil. Çünkü Türkiye’de siyaseti yönlendiren iç dinamikler saniye hesabıyla değişiyor. Ancak belli olan birşey var; AK Parti lideri ve kurmayları bu toplantıya büyük önem veriyorlar. Tayyip Erdoğan’la birlikte giden üç isim ise kendi alanlarında temayüz etmiş isimler. Abdullah Gül, Cüneyt Zapsu ve Yaşar Yakış... Başkanlık Divanı üyesi olan, partinin en önde gelen isimlerinden Abdullah Gül’ün dış ilişkileri zaten öteden beri iyi. Birlikte politika yaptıkları dönemde de Erbakan’ın özellikle Batı’dan gelen konuklarına Gül eşlik ederdi. Erbakan’ın Amerika seyahatinde de yanındaki —Fehim Adak’la birlikte— iki isimden biri Gül’dü. Davos heyetinin bir diğer üyesi Yaşar Yakış partinin kurucu üyesi. Yaşar Bey, 1985—88 yılları arasında Islam Konferansı bünyesinde yeraldı, 1988 yılında Riyad Büyükelçiliği, ardından Dışişleri Bakanlığı Müsteşar Yardımcılığı, sonrasında ise Kahire Büyükelçiliği yaptı. Birleşmiş Milletler Viyana Ofisi’nde de Türkiye Daimi Temsilciğinde bir süre bulundu. AK Parti’nin Davos toplantıları çerçevesinde New York seferinde bulunacak son isim ise Türk—Amerikan Iş Konseyi ile TÜSIAD üyesi olan H. Cüneyd Zapsu.
         <br/>
         <br/>
         Erdoğan’ın Aksiyon’a ‘Davos’ demeci
         <br/>
         <br/>
         Davos toplantılarından Türkiye’nin iç siyasi dinamikleriyle alâkalı nasıl bir dolaylı sonuç çıkar bilinmez ancak Tayyip ve ekibi toplantılara büyük önem veriyorlar. Şu sıralarda partide toplantı üstüne toplantılar gerçekleştiriliyor. Konu önce partinin yetkili kurullarında görüşülecek ardından New York’a gidecek heyet kendi arasında bir beyin fırtınası yapacak. Orada verilecek mesajlar belirlenecek. Toplantıyla ilgili Aksiyon’un sorularını cevaplayan AK Parti lideri Erdoğan ise umutlu. Erdoğan, Aksiyon’un ‘Toplantıya niçin çağrıldığınızı düşünüyorsunuz?’ sorusuna ‘Zirveye halkın desteğini alan siyasetçiler çağrılıyor. AK Parti’nin, gücü ve halkın gösterdiği teveccüh dolayısıyla zirveye çağrıldığımızı düşünüyorum” şeklinde cevap verdi. Peki orada verilecek mesajlar?.. Tayyip Bey orada vereceği mesajlarla ilgili belli ki fazla konuşmak istemiyordu. Abant Toplantıları’nda gerçekleştirilen ve büyük yankı uyandıran ‘Islam ve demokrasi vb.’ gibi tartışma konularının zirvenin gündem maddeleri arasında bulunduğunu belirtiyor ve ‘bekleyin’ diyordu. Ama satır aralarında dile getirdikleri zirvede neler konuşacağının ipuçlarını veriyordu; “Amerika’yı dışlar gibi bir anlayışımız bulunmuyor. Birlikte hareket etmek istediğimizin mesajını vereceğiz...”
         <br/>
         <br/>
         E—mail: a.oksuz@aksiyon.com.tr
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 143 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21778), [web.archive.org (arşiv bağlantısı)](http://web.archive.org/web/20060422175830/http://www.aksiyon.com.tr:80/yazdir.php?id=21778)
