# Baki Tuğ'dan 'bomba' gibi kitap

*Adnan Öksüz 1994.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Mart döneminin ünlü savcısı, Ankara Milletvekili Baki Tuğ, 1995'in ilk günlerinde çıkması beklenen kitabında Dışişleri eski Bakanı Mümtaz Soysal davasının ayrıntılarını anlatıyor. Tuğ kitabını 'sadece Soysal'a değil, bütün cezaevi kaçkınlarına adadığını' söyledi. Uzun süre konuşulacağı  ve tartışılacağı tahmin edilen kitapta Tuğ, Soysal'ın suçsuz olduğuna inanmıyor. Tuğ'a göre Soysal'a verilen görevler sadece 'şeklî'. Tuğ, bu görevleri kendisine verenleri ise '1971 Sıkıyönetimi'ni küçük düşürmek isteyenler' olarak nitelemekte
  </font>
 </div>
 <div id="newsText">
  <font class="detail-text">
   12 Mart dönemi ünlü askeri savcısı, Meclis Milli Savunma Komisyonu Başkanı ve Ankara Milletvekili Baki Tuğ'un Dışişleri eski Bakanı Mümtaz Soysal hakkında yazdığı 'Bazı Gerçekler ve Soysal Olayı' isimli kitap yakında piyasaya çıkıyor.
   <br/>
   <br/>
   Tuğ, kitabındaki son rütuşları da yaparak Istanbul'daki bir yayınevine teslim etti. 1995 yılının ilk günlerinde piyasaya çıkması beklenen 'Bazı Gerçekler ve Sosyal Olayı' isimli kitap, Dışişleri eski Bakanı Mümtaz Soysal'ın 12 Mart döneminde 'Anayasa Hukuku'na Giriş adlı kitabında Komünizm propagandası yapmak' suçundan mahkum edilmesini ihtiva ediyor. Kitapta, yargılamanın başından sonuna kadar geçen evreler anlatılıyor ve iddianamelere, mahkeme kararlarına, savunmalara, temyiz dilekçelerine, tebliğnamelere.. yer veriliyor. 415 sayfalık kitabın önsözü de TRT eski Genel Müdürlerinden Prof. Şaban Karataş tarafından kaleme alınmış. Ankara Milletvekili ve Meclis Milli Savunma Komisyonu Başkanı Baki Tuğ 'kitabı sadece Soysal için yazmadığını, eserini cezaevi kaçkınlarına adadığını' söyledi.
   <br/>
   <br/>
   <br/>
   <br/>
   UZUN SÜRE TARTIŞILACAK
   <br/>
   <br/>
   <br/>
   <br/>
   Piyasaya çıktıktan sonra uzun süre gündemde kalması ve tartışılması beklenen kitap için Baki Tuğ şunları söylüyor: "Kitap konum, cezaevi kaçkını olan bu kaçkınlara cevap vermektir. Cevap, hakkımın gereğidir. Temel de Soysal'la ilgili bir konu değildir. Geçmiş geçmişte kalmıştır. O sanık, biz ise savcı olarak sadece görev yapmışızdır. Şu anda her ikimiz de milletvekiliyiz. Şu hal demokrasinin güzellik tablosudur. Her medeni insan bu tabloyu kucaklamalıdır. Inancım ve insanlık anlayışım budur."
   <br/>
   <br/>
   <br/>
   <br/>
   NEDEN BAKAN OLAMIYORUM?
   <br/>
   <br/>
   <br/>
   <br/>
   Kamuoyunda zaman zaman gündeme gelen 'kendisinin niçin bakan yapılmayışı' tartışmalarına da değinen Tuğ 'karşısına çıkan her şartta, her olayda Baki Tuğ'a verilen cevap 'Koalisyon ortağımız SHP'liler Baki Tuğ'u istemiyor. O nedenle Baki Tuğ bakan olamıyor' oluyor. Hatta 'Erdal Inönü istemiyor, o nedenle olmuyor bu iş' deniyor" görüşlerine yer verdi.
   <br/>
   <br/>
   Baki Tuğ bu konuda kendi arkadaşlarını ağır bir dille suçluyor: Bütün bunlara rağmen ben burada diyorum ki, SHP'liler bizim için inançlarının gereğini yapmışlardır. Kendilerini takdir ediyorum. Ya bizimkiler ne yapmışlardır? Hiçbirşey. Burada görülen olay ihanete prim, görev yapana cezadır. Bu olay kime yakışıyorsa ona yakışsın diyorum. Burada şu hususu gayet açık olarak ifade etmek istiyorum ki Baki Tuğ, Bakan olma sevdasına tutulmamıştır. Böyle bir sevdası da yoktur. Böyle bir şeye de tenezzül etmez. Yeter ki emanet ehline verilsin"
   <br/>
   <br/>
   <br/>
   <br/>
   UĞUR MUMCU'NUN SÖYLEDIKLERI
   <br/>
   <br/>
   <br/>
   <br/>
   Bir suikaste kurban giden ve katilleri hala bulunamayan gazeteci yazar Uğur Mumcu'yla igili 'ilginç' açıklamalara da kitabında yer veren Baki Tuğ, şunları kaydetti:
   <br/>
   <br/>
   "Esasen rahmetli 'Sakıncalı Piyade' adlı kitabını sıkıyönetimde bir süre tutuklu kalması, askerliğini Doğu'da yapmış olması nedenine binaen, değişik bir psikolojik hava içinde yazmıştı. Bu konu istismar edilmekte, rahmetlinin aleyhinde kullanılmaktadır. Rahmetli son zamanlarında benimle dost olmuştu. Arkadaş olmuştu. 'Sana biz (23) sene süreyle haksızlık yaptık. O telafi edilecek" demişti. Ancak ömrü vefa etmedi."
   <br/>
   <br/>
   <br/>
   <br/>
   SOYSAL SUÇSUZ DEĞILDIR
   <br/>
   <br/>
   <br/>
   <br/>
   Kitabının son bölümünde Baki Tuğ, Dışişleri eski Bakanı ve SHP Genel Başkanlığı için 'potansiyel lider" olarak gösterilen Anayasa Hukuku profesörü Mümtaz Soysal için şunları söylüyor:
   <br/>
   <br/>
   "Soysal suçsuz değildir. Böyle bir karar da alınmamıştır. Onun bugünkü görevleri de kendi düşüncelerine ters düşen görevlerdir. Kıbrıs'ta Türk Silahlı Kuvvetleri Soysal'a göre yabancı kuvvetlerdir. Bu kuvvetler adadan çekilmelidir. Ayrıca ABD ile Türkiye arasındaki münasebetler bir an önce kopmalıdır. Türkiye ile Rusya arasında çok yakın münasebetler derhal kurulmalıdır. Bu düşünceye sahip bir insanın öneri paketi hazırlaması, bu paketi BM Genel Sekreterine götürmesi sadece hükümet tarafından kendisine verilen şekli bir görevdir. Bu görev, 12 Mart 1971 Sıkıyönetimi'ni küçük düşürmek için kendisine verilmiştir. Verenler utansın, 12 Mart 1971 Sıkıyönetimi'ne sahip çıkmayan rütbeli kişiler bu halden şeref duysunlar. Hizmetler bizim şahsımız adına yapılmamıştır. Şahsımızla da bir ilgisi olmamıştır. Görevden kaçanlar iyi kişi olmuş, kamu görevini yapanlar ise hedef seçilmiştir."
   <br/>
   <br/>
   <br/>
   <br/>
   KARATAŞ'IN ÖNSÖZÜ
   <br/>
   <br/>
   <br/>
   <br/>
   Tuğ'un eserine önsöz yazan TRT eski Genel Müdürleri'nden Prof. Şaban Karataş ise "Eser okuyuculara günümüzün şu pek eksantrikleştirilmiş kahraman Dışişleri sabık Bakanı'nı daha iyi anlama imkanını sağlayacaktır" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-377-33-baki-tugdan-bomba-gibi-kitap.html), [web.archive.org (arşiv bağlantısı)](http://web.archive.org/web/20131209023826/http://www.aksiyon.com.tr:80/aksiyon/haber-377-33-baki-tugdan-bomba-gibi-kitap.html)
