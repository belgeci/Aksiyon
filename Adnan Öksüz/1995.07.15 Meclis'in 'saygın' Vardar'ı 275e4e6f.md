# Meclis'in 'saygın' Vardar'ı

*Adnan Öksüz 1995.07.15*

<div>
 <p>
  <font>
   Işılay Saygın DYP Izmir milletvekili ve Meclis Başkanlık Divan Katip üyesi. Adını ilk kez l2 Eylül öncesi AP’den Izmir Buca’da belediye başkanlığı yaparak duyurdu. Ihtilal sonrası kurulan partilerden Milliyetçi Demokrasi Partisi (MDP)’nden milletvekili oldu.
   <br/>
   <br/>
   O dönem  Turgut Sunalp Paşa’nın gözdesiydi Işılay Hanım. Daha sonra ANAP’a geçti. l2 Eylül öncesi kapatılan partilerin açılmasına izin verildikten sonra da eski bir AP’li olarak Anayasa’nın 84. maddesini by—pass etti ve  ‘hulle partisi’ne gerek kalmadan DYP’ye geçti. Şimdi en büyük düşü, bir dönem belediye başkanlığı yaptığı Izmir Buca’ya, ‘Buca Üniversitesi’ni  kurdurmak.
   <br>
    <br>
     Işılay Hanım’ın bir özelliği de ‘meslektaş’ olması. Ege bölgesinde yayınlanan bir günlük gazetede ‘halkın vekili’ adıyla yazılar yazıyor. Geçmiş siyasi tecrübelerinden yola çıkarak  politikacılara  dersler veriyor. Geçtiğimiz gün bu derslerden birinin konuğu YDH lideri Cem Boyner’di. Saygın, Genelkurmay Ikinci Başkanı Ahmet Çörekçi’yi eleştiren Cem Bey’i yerden yere vuruyordu yazısında: “Boyner Güneydoğu’ya gidince Kürt milliyetçisi kesiliyor, Anadolu’da ise keskin bir Türk milliyetçisi. Tutucu, aşırı dinci topluluklarla karşılaştığı zaman, onlardan daha fanatik dinci, laikliği savunanlarla beraberken en koyu din aleyhtarı. Ülkeyi hiç tanımayan, devlet yönetmeyi babasının fabrikasında ona buna bağırıp çağırmak, her önüne geleni eleştirmekle eş tutan bir kişi. Sayın laf ebesi Cem efendi; siyaset ve devlet yönetimi babanın  fabrikasını yönetmeye benzemez ki. Fabrikadaki işçilerin, yaptığın saçmalığa, bağırıp çağırmana ya sabır çekerek de olsa tahammül ederler belki. Ama Türkiye senin babanın çiftliği değil. Bir de kalkmış, Çörekçi Paşa için ‘Ben olsam hemen emekli ederdim’ buyurmuşlar. Iyi ki olmamışsın! Zaten bu kafayla hiçbir zaman da olamazsın...”
     <br>
      <br>
       Ne dersiniz? Işılay Hanım, Meclis’in Ahmet Vardar’ı olmaya aday, öyle değil mi?
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 97 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21564), [web.archive.org (arşiv bağlantısı)](http://web.archive.org/web/20060422175727/http://www.aksiyon.com.tr:80/yazdir.php?id=21564)
