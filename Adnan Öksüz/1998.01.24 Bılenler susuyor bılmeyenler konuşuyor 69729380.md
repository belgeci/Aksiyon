# "Bılenler susuyor, bılmeyenler konuşuyor"

*Adnan Öksüz 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uğur Mumcu'nun katledilişinin beşinci yıldönümü. Tam 5 yıl önce 24 Ocak 1993 tarihinde Mumcu, arabasına meçhul eller tarafından konan bombayla havaya uçuruldu.
  </font>
 </div>
 <div id="newsText">
  <font class="detail-text">
   Katil veya katiller belki aramızda, belki yanıbaşımızda bütün bu tartışmalara kıs kıs gülüyor. Verilen sözlerin hiçbiri yerine getirilmedi. Dönemin Başbakan Yardımcısı Prof. Dr. Erdal İnönü'nün 'Katilleri bulmak bizim namus borcumuzdur' demeci bile saman alevinden öteye gidemedi ne yazık ki. Sayısız senaryo yazıldı bu katliam üzerine. İslami Hareket dendi, katliamın ardında bazı yabancı dış güçler arandı. Fakat sonuç olarak Mumcu cinayeti de geldi ve devlet içinde yuvalandığı öne sürülen karanlık ellere dayandı. Şimdilerin en popüler tartışma konusu olan Susurluk'la anılıyor artık Uğur Mumcu katliamı. Kimbilir ne senaryolar yazılacak, kimlerin adı geçecek bu cinayette ve bu gibi faiili meçhul cinayetlerde.
   <br>
    <br>
     Mumcu'nun ailesi cinayetle ilgili araştırmalarını olayın başlangıcından buyana sürdürüyor. Katliamla ilgili ciddi diğer bir çalışmayı ise Meclis gerçekleştirdi. Meclis Uğur Mumcu Cinayetini Araştırma Komisyonu hazırladığı kalın bir dosyayı Meclis Başkanlığına teslim etti. Dosya ilgili bakanlıklara da gönderildi. Fakat bugüne kadar hiçbir kurum ve kuruluştan tek ses yok. TBMM Uğur Mumcu Cinayetini Araştırma Komisyonu Başkanı RP Ankara Milletvekili Ersönmez Yarbay katliamın beşinci yıldönümünde Aksiyon'un sorularını cevapladı:
     <br>
      <br>
        Siz Mumcu cinayetini Susurluk'la ilişkilendiriyorsunuz. Biraz açabilir misiniz?
       <br>
        <br>
         Susurluk ilişkisi konusunda maalesef elimizde bir belge bulunmamaktadır. Ancak olayların gelişiminden böyle bir ilişki kurulabilir sonucunu tahmin ediyoruz. Devlet 12 Eylül'den sonra yoğun bir şekilde teröre karışmış itirafçıları ve diğer sanıkları Asala'ya karşı, PKK'ya karşı birtakım olaylarda kullanmış. Bunu artık net bir şekilde söyleyebiliyoruz. Hukuk dışı yollardan kullanılan bu insanlar zamanla kendi menfaatleri doğrultusunda birtakım işlere de girişmişler. Nasıl olsa devlet bize birşey yapamaz diye. Çünkü 'devletin bilgisi doğrultusunda bazı suçlar işledik' diyorlar. Silah ve uyuşturucu kaçakçılığına girişmişler. Bu olaylar neticesinde önlerine çıkan bazı engelleri de bertaraf etmişler. Uğur Mumcu, terörü destekleyen birinci unsurun uyuşturucu kaçakçılığı olduğunu söylüyordu. Bu konuda epeyce bir bilgisi vardı ve mesafe almıştı. Dolayısıyla Abdullah Çatlı'nın kullanıldığını da Mumcu daha önceki yazılarında açıklamıştı. Bu bilgilerin kamuoyuna açıklanmasından tedirgin olabilecek kesimler Mumcu'yu katletmiş olabilirler. Bu iş devletin Asala'ya karşı, PKK'ya karşı kullandığı insanlar tarafından yapılmaktadır.
         <br/>
         <br/>
          Olayın siyasi boyutunu nasıl açıklıyorsunuz?
         <br/>
         <br/>
         1985'lerden sonra bütün dünyada dine bir yöneliş oldu. Türkiye'de de böyle bir yöneliş oldu. Laik kesimler bu yönelişten rahatsız oldular. Laik kesimleri militanlaştırmak için Muammer Aksoy, Bahriye Üçok ve Uğur Mumcu gibi laik kesimin önde gelen düşünce adamlarına yönelik bir seri cinayet işlemiş olabilirler. Aynı gruplar tarafından işlenmiş olabilir. Ben komisyon çalışmaları sırasında özellikle devleti ve devlet görevlilerini suçlayıcı ifadelerden kaçındım. Fakat Komisyon raporunu bitirip ilgili makamlara teslim ettikten sonra bu raporla ilgili hiçbir işlem yapılmaması, dönemin İstanbul Emniyet Müdürü Necdet Menzir'in elde edilen patlayıcı maddelerle ilgili hiçbir açıklama yapmaması, sanki bu olay yokmuş gibi hareket etmesi ister istemez beni şu noktaya getirdi; acaba devlet içindeki çeteler Mumcu'yu da ortadan kaldırdılar mı? Veya Mumcu'yu öldürenleri biliyorlar da menfaatleri gereği bunu açıklamıyorlar mı?
         <br/>
         <br/>
          Sizi bugüne kadar bu konuda arayan oldu mu? Bu işin üzerine fazla gitme gibi...
         <br/>
         <br/>
         Hayır, arayan olsa zaten doğru iz üzerinde olduğumuzu anlamış olacaktık. Arayanlar oldu ama onlar da yardımcı olmak için. Bu işin peşini bırakın diye arayan olmadığı için biz halen bu konuda teğet geçiyoruz. Uğur Mumcu'nun telefon trafiğine el konulmamış. Altı ay sonra da bu kayıtlar yokedilmiş. Burada ilgili savcılığın büyük ihmali var. Bunu ifade etmek gerekiyor. Ama burada önemli olan bir nokta var. İstanbul'da Uğur Mumcu öldürülmeden bir gün önce RDXC4 patlayıcı maddeleri ele geçiriliyor. Ve bunlarla pek ilgilenilmiyor. Bu beni çok kuşkulandırıyor. İstanbul ve Ankara'daki bu iki olay irtibatlandırılmıyor. Onun haricinde, bir olay olduğu zaman onun en yakınının ifadesine başvurulur. Mumcu'nun en yakını hanımı. Onun ifadesine bile olaydan 28 gün sonra başvuruluyor. Bütün bunlar cinayeti işleyenleri devlet içinden koruyanlar mı var sorusunu gündeme getiriyor.
         <br/>
         <br/>
          Kim bunlar sizce? Aylarca araştırma yaptınız, birçok insanı dinlediniz...
         <br/>
         <br/>
         Türkiye'de laikantilaik çatışmasını körüklemek isteyenler.
         <br/>
         <br/>
          Ama bu çok muğlak bir ifade değil mi?
         <br/>
         <br/>
         Bunu daha somut olarak görmek için eldeki bilgilerin daha somut olması lazım. Bizdeki bilgiler tam değil. Örneğin, bir araba havaya uçuruluyor. Bu olaydan sonra tekrar bir deney yapıp olayın ayrıntılarının ortaya çıkarılması için ipuçlarının yakalanması gerekirdi.
         <br/>
         <br/>
         Mumcu için bu yapılmamış. Bunlar yapılması gereken şeyler. Bu bilgi olmayınca artık bize sadece yorum kalıyor. Bir anda olay İran ve İslam aleyhtarlığı şeklinde gelişiyor ve İslami Hareket Örgütü'nün yaptığı ileri sürülüyor. 200 bin kişi Ankara'da cenaze törenine katılmıştır ve onlar da kahrolsun şeriat, yaşasın laiklik gibi sloganlar atmışlardır. Sonradan biz öğreniyoruz ki İslami Hareket diye bir örgüt yoktur. Bizzat Emniyet yetkililerinin ifadesidir bu; böyle bir örgüt yok, bu ismi biz taktık diyorlar. Bazıları sık sık İslami Hareket kavramını kullandıkları için biz böyle bir isim verdik diyorlar. Örgütün başı yok, birşeyi yok.
         <br/>
         <br/>
         Ve bunların hepsinden daha ilginci bu örgüt mensupları olduğu ileri sürülen kişiler üzerlerinde 68 kilo patlayıcı maddeyle yakalanıyorlar ve bu patlayıcılar 1996 yılında çıkarılan bir yönetmeliğe göre imha ediliyor. Ne zaman imha ediliyor, 1993'te; kanun ne zaman çıkıyor, 1996'da. Bundan daha ilginç bir nokta olabilir mi? Ben bunlar hakkında suç duyurusunda bulundum. O dönemin İstanbul Emniyet Müdürü'nün bu konuda açıklama yapması gerekir. Şu anda bu örgüt elemanları cezaevindeler, ama patlayıcılardan yargılanmıyorlar. Bu noktayı da ben çok önemsiyorum. 68 kilo yani 60 tane Uğur Mumcu cinayeti işlenecek kadar patlayıcı madde var, fakat bu insanlar bundan yargılanmıyorlar şimdi.
         <br/>
         <br/>
          Çok açık bir yanıltma var diyorsunuz...
         <br/>
         <br/>
         Olay hep dış bağlantılı olarak düşünüldü. Halbuki dış bağlantıları kadar iç bağlantıları da önemli. RDXC4 patlayıcıları sadece askeri depolarda bulunuyor. İthalatıihracatı yasak. İmali mümkün değil. Burada emniyet ve savcılığın ihmali var. Askeri birliklere yazı yazılıp 'sizin depolarınızdan çalıntı var mıdır, kayıp patlayıcı madde var mıdır, 68 kilo patlayıcı madde Türkiye'ye nasıl girmiştir' diye sorulması gerekirdi. Bu bilgiler olmayınca ben de tahminlerimi kullanıyorum.
         <br/>
         <br/>
          Bu sayacağım isimler sizde Mumcu cinayetiyle ilgili nasıl çağrışımlar yapıyor? Necdet Menzir'den başlayalım...
         <br/>
         <br/>
         Necdet Menzir, Uğur Mumcu olayını çarpıtmıştır. İstanbul'da İslami Hareket Örgütü mensuplarının 68 kilo patlayıcı maddeyle ele geçirildiği belirtilmiştir. Ama bu konuda daha sonra kamuoyuna doyurucu bilgi verilmemiştir. Onun için Necdet Menzir'in Mumcu'nun katli konusunda çok bilgisinin olduğu kanaatindeyim ama açıklamıyor. Açıklaması lazım.
         <br/>
         <br/>
          İsmet Sezgin?..
         <br/>
         <br/>
         İsmet Sezgin'i Mumcu cinayeti konusunda bürokratlarının elinde oyuncak olan bir bakan olarak görüyorum. İsmet Sezgin büroktarları yönetmemiş, bürokratlar ve bazı etkili çevreler Sezgin'i yönetmişlerdir.
         <br/>
         <br/>
          Süleyman Demirel?..
         <br/>
         <br/>
         O dönemde başbakandı. Konuyu yeterince ciddiye aldığını düşünmüyorum. Cinayetin aydınlatılması için gerekli gayreti göstermedi bence.
         <br/>
         <br/>
          Erdal İnönü?..
         <br/>
         <br/>
         Aynen İsmet Sezgin gibi bürokratların verdiği bilgi kadar yetinen biridir. Döneminde inisiyatif kullanamamıştır. Mumcu cinayetinin çözümlenmesinde samimi olduğunu sanıyorum; çünkü katliam gerçekleşir gerçekleşmez 'Bunu çözmek ve katilleri yakalamak bizim namus borcumuzdur' diye demeç vermiştir. Ancak, İnönü devletin işleyişini bilmediği için hiçbir etkinliği olmamıştır. İdealist bir insan. Boyunu aşan bir söz söylemiştir o zaman. Bunu zaten şimdi kendisi de kabul ediyor. Erdal beyin mizacı Mumcu cinayetini aydınlatmaya müsait değildir. Çünkü mücadele gerekiyor, ilişki bağlarını çözmek gerekiyor.
         <br/>
         <br/>
          Nusret Demiral?..
         <br/>
         <br/>
         Mumcu cinayeti konusunda mutlaka bilgisi olan ve bu bilgileri sebebiyle de dosyanın üzerine fazla gitmeyen bir savcıdır. Belki bilerek gitmedi, belki korktuğu için gidemedi. Ama dosyayı ve konuyu çok iyi bilen birisidir.
         <br/>
         <br/>
          Ülkü Coşkun?..
         <br/>
         <br/>
         Ülkü Coşkun, Nusret Demiral'ın bilmesini istediği kadar konuyu bilen birisidir. Coşkun'u Demiral'dan farklı düşünmüyorum. Kilit isim Demiral'dır. Coşkun onun yardımcısıdır. Ülkü Coşkun'un buradaki özelliği amirine olan sadakatidir. Amirinin vermiş olduğu görev sınırları içinde kalmıştır. Mumcu'nun ailesine önce 'Bu işin altında devlet vardır, politikacılar isterse bu ortaya çıkarılabilir' dediği ileri sürülüyor ama bunu daha sonradan inkar etti. Tabii iki kişinin arasında nasıl bir konuşmanın yapıldığını bilmiyoruz. Yalnız Ülkü Coşkun cinayetin kimler tarafından işlendiği konusunda en iyi tahmini yapabilecek kişidir. Zaten sıkıntı da burada. Bilenler susuyor, bilmeyenler çok konuşuyor.
         <br/>
         <br/>
          Mehmet Ali Şeker?..
         <br/>
         <br/>
         Bu operasyon sırasında gözaltına alınmış. Bir tanık 'M. Ali Şeker bu bombayı yerleştirmiştir' diye ifade vermiştir. Şeker bu olayda kullanılmıştır. Bu olayla bağlantısı olduğu ispatlanamamıştır İstanbul Devlet Güvenlik Mahkemesi'nde. Nitekim M. Ali Şeker, gösterdiği yerde elde edilen 68 kiloluk RDXC4 patlayıcı maddesinden şimdi yargılanmıyor.
         <br/>
         <br/>
          Ayhan Usta?..
         <br/>
         <br/>
         Ayhan Usta için de Mehmet Ali Şeker için söylediklerimi tekrarlamak istiyorum. İstanbul polisi Usta için de 'Katliam yapıldığı gün bizim elimizdeydi' diyor. Şimdi burada bir soru var ve bu devlete olan güvensizlikten kaynaklanıyor. Biz biliyoruz ki devlet özellikle 1980'lerden sonra bazı itirafçıları cezaevlerinden çıkartıp birtakım eylemlerde kullandı. Dolayısıyla bu iki kişi bu eylemde kullanılmış mıdır? İstanbul polisi diyor ki 'Hayır kullanılmadı, bizim gözetimimiz altındaydı'. Ama evrakta birtakım tahrifatlar var. Hem Ayhan Usta'nın hem de M.Ali Şeker'in o tarihte orada olduklarına ilişkin evrakta tahrifat var. Diyelim ayın 23'ünde içeri almışlar, evrak üzerinde 20'si diye düzeltme var. Zaten bu tahrifat sebebiyle Necdet Menzir'in bu konuda mutlaka bilgisi vardır diyorum. Çünkü bu tahrifatı yapan memurlar suçlu değil. Belki evrakta tahrifat yaptıkları için suçlu sayılabilirler. Ama o memurlara emri kim verdi, bunun açıklanması lazım.
         <br/>
         <br/>
          Baki Tuğ?..
         <br/>
         <br/>
         Tuğ bu olaya zorlamayla bulaştırılmış bir isimdir. Olayla bir ilgisi yoktur. Siz gazetecisiniz, benimle konuşuyorsunuz ve 10 gün sonra da Allah korusun öldürülüyorsunuz. Benim ne suçum var burada? MumcuTuğ ilişkisi de bence öyle. Katledilmeden önce Tuğ bazı dosyaları Mumcu'ya vermek için söz vermiş.
         <br/>
         <br/>
          Behçet Cantürk?..
         <br/>
         <br/>
         Mumcu cinayetiyle ilgisi kuvvetle muhtemel. Uyuşturucu ticaretiyle uğraşan bir isim. Amerika ve İsviçre'de mahkum edilmiş.
         <br/>
         <br/>
          Mumcu ailesi?..
         <br/>
         <br/>
         Mumcu ailesi cinayetin çözümlenmesi konusunda gereken gayreti göstermiştir. Ancak cinayet işlendiği zamanlarda oyuna gelmişlerdir. Hissi davranmışlardır. Bu olayı İslamcıların yaptığına ilişkin kendilerinde hakim kanaat oluşmuştur. Bu başlangıçtaki öngörüleri sebebiyle sağduyularını belli bir müddet kaybetmişlerdir. Daha sonra artık bunu İslamcıların değil başka güçlerin yaptığı fikri oluşmuştur ancak iş işten geçmiştir. Soruşturmanın yönü değişmiştir çünkü.
         <br/>
         <br/>
          Disketler?..
         <br/>
         <br/>
         O kadar önemsememek lazım. Ama savcılığın ihmali buradadır. Savcı o gün Mumcu'nun çalışma odasındaki bütün özel eşyalarına el koysaydı bugün bu tartışma olmazdı.
         <br/>
         <br/>
          Ersönmez Yarbay?..
         <br/>
         <br/>
         Devlet bazı görevlilerini koruyacağım diye sadece Mumcu için değil bütün faili meçhul cinayetleri aydınlatmak için acımasızca kendi görevlerini yerine getirmelidir. Ben bazı görevlilerimi koruyacağım diye de görevi ihmal etmemelidir. Ersönmez Yarbay bunu söylüyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3405-bilenler-susuyor-bilmeyenler-konusuyor.html), [web.archive.org (arşiv bağlantısı)](http://web.archive.org/web/20140722193259/http://www.aksiyon.com.tr/aksiyon/haber-3405-bilenler-susuyor-bilmeyenler-konusuyor.html)
