# Bilinmeyen Kışlalı...

*Adnan Öksüz 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ders bir türlü bitmek bilmiyordu... Kimsenin de bir şikayeti yoktu ama dışardan gelen gürültü Hoca'nın bile dikkatini çekmişti.
  </font>
 </div>
 <div id="newsText">
  <font class="detail-text">
   Her zaman, ders henüz başlarken kolundan çıkarıp masanın sağ üst tarafına koyduğu kol saatine baktı. Ve gülümseyerek ekledi: 'Çocuklar kusura bakmayın, saatim durmuş...' Sözkonusu olay, saatli bombayla geçtiğimiz hafta suikaste uğrayarak hayatını kaybeden Prof. Dr. Ahmet Taner Kışlalı'nın 'Siyaset Bilimi' dersinde yaşandı. Saat durmuştu ve bu kimsenin dikkatini çekmemiş, dersin akıcılığı içinde hiçbir öğrencisi 'üf' bile dememişti. Ya şimdi...
   <br/>
   <br/>
   En demokrat
   <br/>
   <br/>
   "Senin bize öğrettiğin hep demokrasi idi, uzlaşma idi, ılımlılık idi, hoşgörü idi. Ama hani hoşgörü?" Böyle söylüyordu, öğrencilerinden birisi, Ahmet Taner Kışlalı Hoca hakkında. Kışlalı benim de hocamdı... İletişim Fakültesi'nden içeri adımımızı ilk attığımız 198687 yılı öğretim döneminde  (o zaman BasınYayın Yüksekokulu idi) okulun ve aynı kampus içinde bulunan  Siyasal Bilgiler, Hukuk ve Eğitim Fakülteleri'nin geçmişteki çoğu öğrenci olaylarına tanıklık yapmış olmalarından dolayı biraz da doğrusu tedirgindik, ürkektik. Türkiye normal demokratik sürecine girmiş ve seçim yapılmış olmasına karşılık 12 Eylül'ün izleri henüz tazeydi. İşte böyle bir ortamda Ahmet Taner Kışlalı ve odası biz öğrenciler için tam bir tutku ortamı oldu. Hemen her dersten sonra Fakülte koridorlarında başlayan fikir müzakereleri çoğunlukla Hoca'nın odasında biterdi. Kendisini liberalsosyal demokrat olarak tanımlardı. Derslerinde tüm öğrencilerinin kendilerini tanımlamalarına fırsat tanır, hatta teşvik ederdi. Bilmiyorum daha sonraları bu geleneğini devam ettirdi mi ancak derslerinin ilk 15 dakikasını güncel tartışmalara ayırır, mümkün olduğunca her kesimin fikirlerini alırdı. Hatta bir defasında bir tartışma konusuyla ilgili olarak genellikle sol görüşlü öğrencilerin görüşlerini anlatmasına dayanamamış, 'Şimdi birkaç görüş de sağdan' diye espri  yapmıştı. Fanatizme karşı tavırlıydı. Fanatikler  kendisini pek sevmezlerdi, zaten. Benim İletişim Fakültesi'ne girdiğim 1986'lı yıllarda üniversitelerde kılık kıyafet problemi yeni yeni kendisini göstermeye başlamıştı. Okulda bulunan çok az sayıdaki başörtülü öğrenci onun derslerini sorunsuz aldılar. Şu andaki öğrencilerinden başörtülü olanların ifadeleri de zaten bunu doğruluyor.
   <br/>
   <br/>
   Mezun olduğumuz 1990 yılı okul andaçında bütün hocalar için 'en'ler çıkarılmıştı. Ahmet Taner Kışlalı için dört yıl boyunca öğrencilerinin belleklerinde kalan, öne çıkan 'en' ise 'demokrat' olmuştu. İyi basket oynardı, sanata düşkündü, tiyatroyu çok severdi. Belki birçok insanın bilmediği bir not daha; Kışlalı düzenli olarak orucunu da tutardı. Şaşırtıcı bir not daha; hanımlara ayrı otobüs tartışmaları sürerken Kışlalı bir dersinde öğrencilerine 'Gerçekten demokratik bir ortamda yaşıyorsak bunu savunmalıyız' demişti.
   <br/>
   <br/>
   Derslerini hep süslerdi
   <br/>
   <br/>
   Kışlalı'nın derslerindeki kendisini unutulmaz kılan bariz niteliklerinden birisi de ünlü fıkraları idi. Dersin sıkıcı olduğunu, uyuklamaya başlayanların da bulunduğunu gördüğü an konuyu hemen bir fıkrayla süslerdi. İşte anlattığı bazı fıkralar:
   <br/>
   <br/>
   "Kızılmeydan'da Rus'un birisi avazı çıktığı kadar bağırır; Kruşçef bir geri zekalıdır. Apar topar içeri alırlar ve 22 yıl hapse mahkum ederler. Mahkum olma gerekçesi açıklanır; 2 yılı Kruşçef'e hakaretten, geri kalan 20 yıl ise 'Devlet sırrını ifşa etmekten'."
   <br/>
   <br/>
   Yine Sovyetler Birliği'nin dağılma öncesi konjonktürünü ortaya koymak için Hoca'nın anlattığı bir başka fıkra şöyleydi; "Aslan'ın bulunduğu kafese bir ayna koyarak aynaya sürekli kuzu resmini yansıtmışlar. Aslan birkaç kez aynaya saldırmış ama nihayetinde eline birşey geçmediğinden sonuçta artık kuzu resmine tepki duymamaya başlamış. Hayvanat bahçesi yetkilileri sonunda aynayı ortadan kaldırarak kafese gerçek bir kuzu koymuşlar. Aslan gerçek kuzuyla birlikte yaşamaya başlamış. Ama eski alışkanlıklarını unutamamış ve arada sırada da kuzuyu yemiş."  Hoca'nın Hitler, Napolyon, Mussolini ve Churchill'le ilgili anlattığı çok sayıda fıkrası vardı.
   <br/>
   <br/>
   Orduya nasıl bakıyordu?
   <br/>
   <br/>
   Kızları Altınay ve Dolunay'a ithaf ettiği ve dersinde okuttuğu Siyaset Bilimi isimli  kitabında Kışlalı, cenazesine Kara Kuvvetleri Komutanlığı Onur Taburunu göndererek büyük bir katılımla özel bir ilgi gösteren ordu hakkında önemli değerlendirmelerde bulunuyordu: "Çağdaş ordular güçlerini yalnızca silahlarından değil, aynı zamanda tek merkezden yönetilen, disiplinli örgütlenmelerinden alıyorlar. Askerlerin sivil örgütleri küçümsemelerinin başta gelen nedeni budur. Sivil kurum ve kuruluşların daha da laçkalaştığı bunalım dönemleri, askerlerin disiplinli örgütünü bir kat daha önemli ve güçlü kılmaktadır" diyen Kışlalı Hoca "ordu"yu 'siyasal amaçla örgütlenmemiş güç odakları' arasında sayıyor. Halkın siyasal partiler, yargı organları, üniversiteler, sendikalar gibi sivil kurumlara olan saygısının, bunalımdan sivil önder ve kurumlar aracılığıyla çıkabilmesi umudunun azalması ölçüsünde ordunun işe karışma olasılığı artacağını da vurguluyor, Kışlalı. Ülkenin genel durumundan ya da ordunun içinde bulunduğu özel koşullardan dolayı orduda bir huzursuzluğun varlığının siyasete doğrudan karışmayı kolaylaştırıcı etki yaptığını da öne sürüyor, kitabında. Derslerinde ünlü Fransız siyaset bilimcisi Maurice Duverger'den sık sık alıntılar yapardı. Duverger'e karşı özel bir sempatisi ve ilgisi vardı.
   <br/>
   <br/>
   Kişi kendini nasıl hissediyorsa...
   <br/>
   <br/>
   Kışlalı'nın önemli yanlarından birisi de 'Kişinin ne olduğu değil kendisini nasıl hissettiği önemlidir' değerlendirmesiydi. Bunu da Anadolu Dergisi'nin henüz yayınlanmayan sayısında dile getiriyor; "Olay Türk işçilerin Almanya'ya göçlerinden öncesine aittir. O tarihlerde bu ülkede yabancı işçi yok, ama yabancı öğrenci çoktur. Ve bir gece, bir gece kulübünde, bir grup Türk ile bir grup Alman arasında hava gerilir. Türk öğrenciler sayıca az, Almanlarsa kalabalıktır. Ama kavganın başlamasına bir adım kala, beklenmedik bir gelişme olur. Arkalarda bir masada oturmakta olan bir grup gençten birisi ayağa kalkıp, kavgacıların yanına gelir. Türklere döner ve Almanların da iyice duyabilmesi için sesini yükseltir:
   <br/>
   <br/>
    Biz Yunanlıyız. Şu arka masada oturuyoruz. Eğer kavga çıkarsa, bilin ki biz de sizinle beraberiz!
   <br/>
   <br/>
   Güç dengesi artık değişmiştir. Alman grup tutum değiştirir. Kavga çıkmaz... İkinci olayı duymadım, kendim yaşadım. Yunanlılarla ilgili çok sayıda anılarım arasında en anlamlısıydı. Uzun yıllar önce, ABD'de konuk olarak bulunan bir avuç Türk öğrencisiydik. San Fransisco'da dolaşırken, küçük bir lokantanın vitrininde özlediğimiz yemekleri görmez miyiz. Aramazda tartışırken içerden Türkçe bir ses geldi:
   <br/>
   <br/>
    Gelin korkmayın! Bu gavur memleketinde bu yemekleri başka yerde bulamazsınız...
   <br/>
   <br/>
   Muğlalı bir Rum'du. 1930'dan sonra Yunanistan'a, oradan da Amerika'ya göç etmişti. "İstediğiniz yemeği söyleyin, akşam size yaparım" dedi. Gittiğimizde karnıyarığımız hazırdı ve ne hikmetse, yanına bulgur pilavı da eklenmişti. San Fransisco'da beş gün kaldık. Beş akşam da, her gün söylediğimiz yemekleri yedik. Son akşam gene sordu, ertesi gün için ne istediğimizi. Ayrılık vakti geldiğini söylediğimizde de efkârlandı. Küçük lokantasını çabucak kapattı. Israrla bizi evine götürdü. Eşi çilingir sofrası donattı. Oğlu gramofona Zeki Müren plakları koydu. Tavla oynadık. Ve Türkiye'den 35 yıl önce ayrılmış olan Muğlalı Rum, nemli gözlerle konuştu:
   <br/>
   <br/>
    Yunanistan'dan Amerika'ya geleli beş yıl oldu, üç kez sinemaya gittim. Üçü de İstanbul'da geçen filmlerdi... Aynı yemeği, aynı müziği, aynı içkiyi seviyoruz. Aynı oyunu oynuyoruz. Türklerle Yunanlıların kardeş olmaları için tek bir koşul var. Tarih kitaplarını yakmalı ve çocuklarımıza okutmamalıyız! O TürkYunan Savaşı'nı yaşamıştı, ama Türklere düşman değildi. Oysa savaşın kaçınılmaz acılarını yaşamamış olan yeni kuşaklar düşmanlıkla eğitiliyorlardı. Muğlalı Rum'un sözleri hepimizi duygulandırmıştı. Olayı ileriki yıllarda Sayın Ecevit'e anlattım."
   <br/>
   <br/>
   Son görüşme
   <br/>
   <br/>
   Bir süre önce Beğendik Mağazası'nda rastladığım Kışlalı Hoca'yla kısa bir süre sohbet etme imkanım olmuş, hoş beşten sonra kendisini, yazı yazdığı Cumhuriyet Gazetesi'ne esasen mekan olarak çok da yakın olan Aksiyon Ankara Bürosu'na kahve içmeye davet etmiştim. 'Geleceğim' demişti. Ömrü vefa etmedi.
   <br/>
   <br/>
   Saat bir kez daha durdu. Ama dersteki durumun aksine şimdi herkes Hoca'yı arıyor, soruyor. Türkiye'de önemli bir değer, kaybedildikten sonra her zaman olduğu gibi daha iyi anlaşılıyor.
   <br/>
   <br/>
   Email: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5502), [web.archive.org (arşiv bağlantısı)](http://web.archive.org/web/20120429073520/http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5502)
