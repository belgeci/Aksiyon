# "Kilit, Yılmaz'ın elinde"

*Adnan Öksüz 2000.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni cumhurbaşkanı kim olacak? Şimdilerde Ankara'yı meşgul eden tek soru bu. Demirel'in dışarıdan ve ikinci kez cumhurbaşkanı adayı gösterilebilmesi için gereken anayasa değişiklik önergesi Meclis'te reddedildikten sonra ortaya çıkan en önemli gerçek şu;
  </font>
 </div>
 <div id="newsText">
  <font class="detail-text">
   Türkiye'nin onuncu cumhurbaşkanı, Meclis içinden ve partiler arasında genel bir mutabakatla seçilecek. Ancak, isimlendirme için henüz vakit erken. Şu aşamada sadece üzerinde konuşulan isimler ve bunlar üzerinde yapılan spekülasyonlar bulunuyor. Adaylar, anayasa gereği, 16 Nisan25 Nisan 2000 tarihleri arasında başvurularını, Meclis Başkanlık Divanı'na yapabilecekler. Süreç, son tur oylamanın 15 Mayıs'ta yapılmasının ardından sona erecek. Yeni cumhurbaşkanı, 16 Mayıs'ta yeminini ettikten sonra görevine başlayacak.
   <br/>
   <br/>
   Liderlerin tebrikleri
   <br/>
   <br/>
   Koalisyon ortakları liderlerinden gelen ilk sinyaller de bu noktalarda odaklaşıyor ve koalisyon ortakları belli alanlarda konsensüs sağlamış görünüyorlar. MHP lideri ve Başbakan Yardımcısı Devlet Bahçeli, en son bir yurtiçi gezisinde, verdiği mesajda, cumhurbaşkanlığı seçimlerinin bir krize dönüşmeden halledilmesi gerektiğini vurguladı. Bahçeli burada önemli bir mesaj daha yolladı ortaklarına; yeni cumhurbaşkanı Meclis içinden olabileceği gibi Meclis dışından bir isimden de düşünülebilirdi. Burada akla ilk gelen, koalisyonun ikinci büyük partisinin 'düşündüğü bir ismin olduğu yolunda' idi. Oysa Bahçeli her zamanki gibi bir politika güdebilir ve 'ortaklarımız ne düşünüyorsa biz de ona uyarız ve ayrılıkçılık yapmayız' gibi bir yolun içine girebilirdi. Bunu yapmadı. Şu noktayı da vurgulamakta yarar var; Bahçeli ve MHP'nin hemen her alanda olduğu gibi bu konuda da politika oluşturmasında, dar bir kadronun etkili olduğu biliniyor. Bayındırlık Bakanı Koray Aydın ve Ankara Milletvekili Şefkat Çetin'in de aralarında bulunduğu birkaç isim Bahçeli'nin bu konularda adım atmasında önemli rol oynamakta. Bahçeli'nin farklı ortamlarda 'Basında çıkan ve partimizin cumhurbaşkanı adayı gibi gösterilen isimler bizim adayımız değildir' açıklamasını da yine bu isimlerin yönlendirmesiyle yaptığı biliniyor. Bilindiği gibi MHP'de başta Devlet Bakanı Sadi Somuncuoğlu, Milli Savunma Bakanı Sabahattin Çakmakoğlu gibi isimler öne çıkmışlardı.
   <br/>
   <br/>
   Koalisyonun büyük ortağı ve Başbakan Bülent Ecevit ise bu alanda hemen herkesi şaşırttı. Demirel'in yeniden seçilmesi için gerekli anayasa değişikliğinin Meclis'ten geçmediğinin anlaşılmasından sonra başbakanın tepkisinin çok sert olacağı varsayılmış, Ecevit'in bu uğurda koalisyondan vazgeçebileceği ima edilmişti. Ecevit'in geldiği nokta da Bahçeli'ninkinden çok farklı değil.
   <br/>
   <br/>
   Uzun yıllardan beri Köşke hazırlandığı partisinin yetkili kurullarının unsurları tarafından da dile getirilen ANAP lideri Mesut Yılmaz ise bilinen ketum tutumunu sürdürüyor. Bu konuda çok bilinmeyenli bir parti görünümü veriyor, ANAP.
   <br/>
   <br/>
   Gelinen nokta itibariyle; hükümet devam edecek, yeni cumhurbaşkanını bu Meclis seçecek ve Köşk'ün yeni sakini büyük ihtimalle Meclis içinden bir isim olacak. Meclis içinden bir isimde uzlaşma sağlanamazsa, Meclis dışından da bir isim olabilecek. Yani Köşk seçimi her halükarda bir krize meydan verilmeden sona erdirilecek.
   <br/>
   <br/>
   Menderes'in görüşleri
   <br/>
   <br/>
   Eski başbakanlardan Adnan Menderes'in oğlu Aydın Menderes yıllarca politikanın içinde bulunmuş, uzun deneyimlere sahip olmuş ve halen bağımsız İstanbul Milletvekili olarak politikaya devam eden bir isim. Birçok siyasi kriz geçirmiş ve bunların çözümünü yaşamış olan Menderes'in, cumhurbaşkanlığı seçimleri için görüşleri önemliydi.
   <br/>
   <br/>
   Aksiyon, cumhurbaşkanlığı seçimlerini Menderes'e sordu.
   <br/>
   <br/>
    Süleyman Bey'e destek verdiniz ama olmadı. Demirel'in gidişini nasıl değerlendiriyorsunuz?
   <br/>
   <br/>
   Demirel'in yeniden seçilmesi ile Türkiye'de mevcut siyasi dengeler ve devletin içeriden ve dışarıdan temsili için herhangi bir sıkıntı çıkmaz, DSPMHP ve ANAP hükümetiyle yakalanan istikrar farklı biçimde devam ederdi. TBMM'nin iradesi aksi istikamette tecelli etti. Bunu saygıyla karşılamak lazım. Hükümet devam edecektir, ancak burada sayın Ecevit'in gücü ve inandırıcılığı da ister istemez tartışma konusu olmuştur.
   <br/>
   <br/>
    Ecevit'in ısrarı konusunda ne diyorsunuz?
   <br/>
   <br/>
   Sayın Ecevit tek başına bu girişimin sahibi idi, yarı yolda bırakamazdı. İlkeli bir politikacıdır, aşırılık olarak yorumlanan bazı sözleri olmuşsa bu duyarlılığı dolayısıyla olmuştur.
   <br/>
   <br/>
    Israrı buna bağlıyorsunuz...
   <br/>
   <br/>
   Sayın Ecevit'i böyle bir formül ortaya koymaya zorlayan herhangi bir sebep yoktur. Vazetmiştir, gerekçelerde de son derece haklıdır...
   <br/>
   <br/>
    Şu anda cumhurbaşkanlığı seçimlerinde ne görüyorsunuz. İsim olarak değil ama en azından partisel ve ilkesel düzeyde...
   <br/>
   <br/>
   Cumhurbaşkanlığı seçimlerinde bir şey görmeden önce bu münasebetle ilgili bir konu üzerinde önemle durmak istiyorum. Sayın Demirel'in yeniden seçilmesine imkan verecek anayasa değişikliği reddedilirken bu, milletvekillerinin, liderlerin sözünü dinlememesi, bir bakıma bir demokratik hareket olarak lanse edildi, medyada takdir edildi. Ancak bu oylama sonrasında hükümeti oluşturan partilerin genel başkanları bir cumhurbaşkanı adayı üzerinde uzlaşıp bu konunun çözülmesi için çaba sarfediyorlar. Eğer bu yapılırsa çifte standart olur. Bence bu işe liderler karışmamalıdır. Karışırsa milletvekilleri yine tavır koymalıdırlar.
   <br/>
   <br/>
    Dışarıdan mı yoksa parlamento içinden mi görüyorsunuz?
   <br/>
   <br/>
   Bence hem Sayın Demirel'in yeniden seçilmesine fırsat verecek anayasa değişikliğini geri çevirmek, hem de dışarıdan bir kişiyi cumhurbaşkanı yapmak tutarsızlık olur. Onun için her halükarda parlamento içinden seçileceği kanaatindeyim.
   <br/>
   <br/>
    Hangi partiden....
   <br/>
   <br/>
   Parti bazında olaya bakmıyorum. Önemli olan ismi telaffuz edildiği vakit, kamuoyunun en çok içine sindirebileceği, dürüstlüğü, demokrasiye saygısı konusunda şüphe duyulmayan ve tarafsız davranacağından endişe edilmeyecek bir kişinin bulunup çıkartılması. Parlamento bunu bulup çıkartacaktır.
   <br/>
   <br/>
    DSP'den olmaz diyenler var.... Fazilett'en çok zor. DYP biraz daha güç. Geriye ANAP ve MHP kalıyor. MHP olayın dışında gözüküyor. ANAP'ta da Mesut Yılmaz dışında bir aday... Siz bu yorumlara ne diyorsunuz?
   <br/>
   <br/>
   Biraz beklemek lazım. Eğer Sayın Yılmaz, cumhurbaşkanı adayı olmazsa parlamentonun bir isim üzerinde ittifak etmekte zorlanmayacağı kanaatindeyim.
   <br/>
   <br/>
    Olmazsa, diyorsunuz...
   <br/>
   <br/>
   Olursa sanırım siyaset ve cumhurbaşkanlığı seçimleri dalgalı bir döneme girer. Tabii Anavatan Partisi kendi genel başkanının olmasını isteyebilir.
   <br/>
   <br/>
    ANAP'ta Yılmaz'ın dışında bir aday sözkonusu olabilir diyorsunuz...
   <br/>
   <br/>
   Evet, sayın Yılmaz dışında bir ANAP'lının üzerinde belki daha kolay ittifak sağlanabilir.
   <br/>
   <br/>
    Şunu mu kastediyorsunuz; Yılmaz hakkında soruşturma dosyaları var...
   <br/>
   <br/>
   Sadece onları değil birçok hususu kastediyorum.
   <br/>
   <br/>
    Birkaç tanesini sayabilir misiniz?
   <br/>
   <br/>
   Bir parti genel başkanı olması, çizdiği çizgi. Hangi çizgi? ANAP'ın oy vermemesi... Belki diğer partilerden de verenler, vermeyenler olduğu için sayısal olarak çok belirleyici görülmeyebilir anayasa teklifinin geri çevrilmesi. Ama bu konuda Sayın Yılmaz'ın isteksiz tutumu engellenmiş ve engellemiştir. Aday olursa bu adaylık Anavatan Partisi ve kendisinin anayasa değişikliği sürecindeki tutumu ile birleştirilecek ve ortaya güzel olmayan bir tablo çıkacaktır. Parlamenter demokrasilerde cumhurbaşkanlığı seçimlerinde çok iddialı isimlerdense devlet tecrübesi olan, aklı selim ile hareket edeceğinden kuşku duyulmayan  isimler tercih edilir. Ayrıca bir parti genel başkanının cumhurbaşkanı oluşu, sayın Demirel için, SHP ve Doğruyol Partisi'nin oy vermesi ile gerçekleşti. Yıllarca hizmeti vardır ve daha önce Meclis'teki en büyük partinin genel başkanıdır. Rahmetli Özal da tek başına iktidar olan ANAP'ın genel başkanıydı ve başbakandı. Burada başbakan olan kişi oy sıralamasında dördüncü olan partinin, hatta çıkardığı milletvekili sayısı itibariyle beşinci partinin genel başkanıdır. 1995 seçimlerine ikinci partinin genel başkanı olarak girmiştir. 1997'de başbakan olmuş ama bu görevi Sayın Ecevit'e hediye etmiştir. Ve kendisi 8 puan civarında Anavatan Partisi'ne oy kaybettirirken Yılmaz hükümetinin diğer ortağı DSP oylarını 8 puan artırmıştır. Demek ki vatandaşımız sayın Yılmaz hükümetini başarılı bulmamış ama DSP bağımsızlar ve CHP destekli hükümeti ve onun devamı olan DSP'nin azınlık hükümetini başarısız bulmamış.
   <br/>
   <br/>
    Yılmaz aday olmamalıdır diyorsunuz, kısaca.
   <br/>
   <br/>
   Yılmaz aday olmadığı takdirde bu olay kolay çözülür. Hatta liderlerin uzlaşmasına bile gerek kalmadan on günlük süre içerisinde bir konsensüs oluşur. Anavatan Partisi'nde sayın Yılmaz'ın dışında da aday olabilecekler vardır. Bakalım aday gösterme döneminde nasıl bir tablo ortaya çıkacak.
   <br/>
   <br/>
    Sayın Süleyman Demirel Güniz Sokak'a döndüğünde çiçekle uğraşmayacağını ifade etti, ne diyorsunuz?
   <br/>
   <br/>
   Sayın Demirel'den millet ne bekleyecektir, kendisi buna mukabil ne yapmak istiyecektir? Onu kestiremem. Ancak aktif olarak siyasete girmese de sayın Demirel'in mevcudiyeti her an için Türkiye'de siyaseti etkileyecektir.
   <br/>
   <br/>
    Merkez sağı birleştirebilir mi Demirel?
   <br/>
   <br/>
   Herhalde Güniz Sokak'a iner inmez sıcak siyasete dalmayacak. Geride kalan günleri Türkiye nasıl yorumlayacak. Keşke orada kalsaydınız mı diyecek yoksa bölünmüş bir sağ var, bunu birleştirmede yol gösterici mi ol denecek? Eğer millet kendisinden bir hizmet bekliyorsa sayın Demirel bunu nasıl yorumlayacak? Ancak sayın Demirel Türk siyasetinde henüz son sözünü söylememiştir. Bunu hep birlikte göreceğiz. Demirel'in Türkiye için bir istikrarsızlık unsuru olacağını sanmıyorum. Ve aktif siyasetle kucaklaşmak için bir siyasi demeç verme hususunda bile aceleci davranacağını sanmıyorum.
   <br/>
   <br/>
    DYP'yi birinci dereceden etkileyeceği ifade edilmekte...
   <br/>
   <br/>
   Tansu Hanım var... Acaba Mesut Yılmaz köşke çıkar mı, çıkarsa Anavatan Partisi bundan güçlenerek mi çıkar? Bunlar yerli yerine oturursa rahatlıkla cevap verebiliriz sorulara. Ama sayın Demirel'in geride bırakmış olduğu 40 yıla yakın bir siyasi hayat var. Burada vermiş olduğu büyük hizmetler var. Herhalde bütün bunları düşünerek adım atacaktır.
   <br/>
   <br/>
    Askerler cumhurbaşkanı seçimini etkileyecek hareketlerden uzak durmaya çaba sarfediyorlar.
   <br/>
   <br/>
   Askerler cumhurbaşkanlığı seçiminde tam tarafsız kaldılar. Bunu mutlaka sürdüreceklerdir.
   <br/>
   <br/>
    Neye bağlıyorsunuz bunu?
   <br/>
   <br/>
   Ben, askerin devamlı siyaset içinde bulunmak istediği kanısında değilim. Değişen dünya şartları, civarımızda bulunan bölgelerdeki değişim, ortaya çıkan olaylar, TSK'nın dikkat ve mesaisini artırmıştır. Yani yapacak çok işi vardır. Bu itibarla askerin siyasete herhangi bir müdahalesi olacağını tahmin etmiyorum.
   <br/>
   <br/>
    Bağımsız olarak devam mı?
   <br/>
   <br/>
   Benim bir siyasi partiye girip girmeme hususundaki sorunuzu bu konuda verilmiş bir kararım olmadığı için cevaplandıramayacağım. Değişiklik olabilir de olmayabilir de. Şu an bağımsızım. Çok yakın bir gelecekte de bu değişmeyecek.
   <br/>
   <br/>
   Aydın Menderes bu şekilde düşünüyor, cumhurbaşkanlığı seçimi meselesinde. Ona göre, Mesut Yılmaz'ın aday olması, bu alanda muhtemel bir tıkanıklığın sebebi olacak.
   <br/>
   <br/>
   E mail: adnan@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6080-kilit-yilmazin-elinde.html), [web.archive.org (arşiv bağlantısı)](http://web.archive.org/web/20131016092221/http://www.aksiyon.com.tr:80/aksiyon/haber-6080-kilit-yilmazin-elinde.html)
