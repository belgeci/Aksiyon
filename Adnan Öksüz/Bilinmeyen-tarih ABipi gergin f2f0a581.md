# ABipi gergin

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050302224350im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224350im_/http://www.aksiyon.com.tr/resim/294/21.jpg" vspace="5"/>
  </p>
 </font>
 <font class="content">
  1991 erken genel seçimleri... ANAP lideri ve Başbakan Mesut Yılmaz’ın kongreyi kazandıktan yaklaşık 3 ay sonra seçimlere giderek koltuğu devrettiği DYP Genel Başkanı Süleyman Demirel, sürpriz bir kararla SHP (Sosyal Demokrat Halkçı Parti) ile koalisyona gidiyor ve kimilerine göre Türk siyasi hayatında bir zoru başarıyordu.
 </font>
 <br/>
 <p>
  <font class="content">
   Aynı yılın sonbaharında Demirel bir zoru daha başarmak için kolları sıvıyordu; büyük oranda sosyal demokrat argümanları kullanarak girdiği 1991 seçimlerinden büyük başarıyla çıkan ‘bir bilen’, yanına ortağı SHP’nin lideri Prof. Erdal İnönü’yü de alarak Güneydoğu gezisine çıktı. O gezide Demirel’in başbakan olarak bir vurgusu her kesimin dikkatini çekti; ‘Kürt realitesi tanınmalıdır’. Süleyman Beyin bu alanda yetkili makamlarda otururken son vurgusuydu bu belki de. Bir daha bu cümleyi, daha doğrusu iki kelimeyi, ‘Kürt realitesi’ sözünü ağzına almadı. Gereken uyarılar, gerek parti grubunda gerekse diğer bazı platformlarda uygun bir lisan ve hal ile kendisine iletilmişti. Mesaj yerine ulaşmış, gereken netice de alınmıştı velhasıl.
   <br>
    <br>
     Yılmaz’ın zorluğu
     <br>
      <br>
       Benzer bir durum şimdilerde ANAP lideri Mesut Yılmaz’ın gündeminde. Parti genel başkanı olarak değil ama yakın geçmişte üstlendiği Avrupa Birliği (AB) ile ilişkilerin iç koordinasyonundan sorumlu başbakan yardımcısı sıfatıyla. Bu noktaya da oldukça sancılı bir Meclis gündeminden sonra gelinebildi, ancak. Yılmaz, hakkındaki Meclis soruşturma dosyalarından birer birer aklanmasının ardından görevi kabul etti. Bu görevin daha açık anlamı şu; Yılmaz, ‘Türkiye’yi Avrupa Birliği’ne giriş için gereken koşulları sağlamaktan sorumlu’ bakan olarak kabinede görev yapacak. Avrupa ülkelerinin bu konudaki hassasiyeti ise geçtiğimiz günlerde ülkemizi ziyaret eden Birliğin genişlemeden sorumlu ismi Günter Verheugen’in temaslarıyla bir kez daha kendini gösterdi; AB ülkeleri artık raporlara açıkça yansıtmaktan imtina etmediği Kürt kartını ortaya çıkarıyordu. Başbakan yardımcısı sıfatıyla Mesut Yılmaz’ın karşılaştığı zorluk işte burada. Esasen Yılmaz, bir dönem dışişleri bakanlığı yapmış ve bu arenada ihtisas sahibi bir isim olarak konunun yabancısı değil. Belki ayrıntılarına kadar ‘Türkiye’den neyin/nelerin beklendiğinin’ bilincinde.
       <br/>
       <br/>
       Güneydoğu bölgesinde yaşayan insanlarımıza yönelik olarak kültür merkezli bazı adımların atılmasına da karşı çıkması beklenmeyebilir; Kürtçe tv. gibi. Hatta geçtiğimiz aylarda Yılmaz’ın bir gezi sırasında Diyarbakır’da yaptığı konuşmada verdiği ‘demokrasi Diyarbakır’dan geçer’ şeklindeki —büyük tepki toplayan— mesajı da bu mânâda dikkat çekiciydi. Bu konuşmadan önce iktidar partisinin bir kanadının lideri olarak başlattığı demokratikleşme ağırlıklı atakları da unutulmamalı. Tüm bunlar yanyana geldiği zaman Yılmaz’ın kabinede, Türkiye’nin Avrupa Birliği yolunda gerçekleştirmesi beklenen adımların atılmasında, gerekli önlemlerin alınmasında önemli bir fonksiyon ifa edeceği açık.
       <br/>
       <br/>
       İpin öteki ucundakiler...
       <br/>
       <br/>
       Ancak aynı Yılmaz’ın çok iyi bildiği bir gerçek de şu; Yılmaz ipin bir ucundan ‘daha çok demokrasi, daha çok özgürlük’ için asılırken ipin diğer yanında bunu frenlemek isteyenler ciddi bir güç teşkil ediyor. 28 Şubat sürecini yaşamış ve Milli Güvenlik Kurulu’na başbakan ve dışişleri bakanı olarak defalarca katılmış biri olarak sözkonusu frenlemenin ne anlama geldiğinin farkında. Milli Güvenlik Kurulu, AB ile ilgili olarak geçtiğimiz günlerde yayınladığı 4 sayfalık raporunda ‘bizden çok şey istiyorlar’ tezi ile çekincesini ortaya koymuştu. Dahası, Milli Güvenlik Kurulu’nda ciddi bir sayıyla temsil edilen askerlerin, AB’nin genişlemeden sorumlu ismi Verheugen’in ifadelerine yansıttığı hususlardaki görüşleri ve tavrı başka bir şekilde yorumlanmayacak kadar net. Güneydoğu konusunda kültürel haklar da dahil olmak üzere verilecek her tavizin Türkiye’yi bölünmenin eşiğine getireceği, hakim olan görüş. Bir tarafta Türkiye’yi birlik şartlarına uyumlu hale getirmek için verilecek çabalar, diğer yanda ipin öteki ucundakiler... Ancak eski bir dışişleri bakanı ve başbakan olarak Avrupa’yı karış karış dolaşan Yılmaz’ın ‘masa başı’nı iyi bilmesi ve ince diplomatik kuralların içinde yoğrulması zor olan işini kolaylaştıracak dolaylı bir etken. 21 Haziran 2000 tarihinde partisinin Meclis Grubu’nda yaptığı konuşmada ise keskin bir tavır içine girmişti, Mesut Bey; “Türkiye’de Avrupa ile bütünleşmeden rahatsız olan çok geniş bir yelpaze vardır. Varlıklarını Türkiye’nin her anlamda içe kapanmasına bağlayanlar, bu yapılar içerisinde en tehlikeli grubu oluşturmaktadırlar. Birilerinin Kopenhag kriterlerinin adını bile duydukları zaman uykuları kaçıyor. Bu kriterlerin hayata geçmesiyle varlıkları ya da haksız bir şekilde elde ettikleri güçleri ortadan kalkacak olanlar vardır. AB üyeliği sürecinde devletin isteksizliği dikkat çekici ölçülerdedir. Kimi kurumların engelleyici çabalarını saklama gereği bile duymadıkları ortadadır” diyordu. Bu mesajlar kime/kimlereydi, gerçekten?
       <br/>
       <br/>
       MHP faktörü
       <br/>
       <br/>
       Yılmaz’ın zorluklarından birisi de kabine içinde kendisini gösteriyor. Koalisyonun ikinci büyük ortağı Milliyetçi Hareket Partisi’nin özellikle Türk Ceza Kanunu’nun 312. maddesi, Terörle Mücadele Kanunu’nun 8. maddesi, yine TCK’nın idamla ilgili maddeleri vb. konulardaki tutumu Yılmaz’ı zorlayacak. Ancak MHP’nin terörist başı Apo’yla devam eden ‘yumuşak adımlar’ zincirini, Avrupa Birliği sürecinde de devam ettirmesi, en azından ‘beminsemese bile hükümet krizi yaratmama’ eğiliminde bulunduğu ileri sürülüyor. Yılmaz’ın süreç çerçevesinde, başarılı olmasında en önemli faktörlerden birinin ‘siyasi irade desteği’ olduğu gerçeği gözönünde bulundurulduğunda, MHP’nin ve kısmen de DSP’nin belirleyeceği ve uygulamaya sokacağı politikalar daha büyük önem kazanıyor.
       <br/>
       <br/>
       İlk icraat
       <br/>
       <br/>
       Başbakan Yardımcısı’nın ‘ipin öteki tarafındakileri’ de hesaba katarak, koltuğuna iyice ısındıktan sonra yapacağı ilk icraatlarından birisinin bu alandaki ‘çok başlıklı’ görüntüyü silmek olacağı ifade ediliyor; Avrupa Birliği’ne giriş sürecinde artık tüm değerlendirmeler bu kapıdan çıkmalı, tahlil ve analizler AB Genel Sekreterliği koridorlarında piştikten sonra kamuoyuna sunulmalıydı. Bürokrasideki gizli/zaman zaman da açığa çıkan Avrupa Birliği karşıtlığının kırılması ve bu yönde siyasi bir bütünlük sağlanması için profesyonel bir ekibi işbaşına getirmenin çabası içine girdi, ANAP lideri. Tecrübeli diplomat, öncesinde Bonn ve Moskova büyükelçiliklerinde bulunan ve Türkiye’nin Birleşmiş Milletler’de daimi temsilciliğini yürüten Volkan Vural’la çalışacak olması Yılmaz’ın şansı. Eskişehir Yolu üzerindeki Milli Güvenlik Kurulu Genel Sekreterliği binasının hemen yanında bulunan ve Tekel’e ait ikiz gökdelenlerin birinde üs kuracak olan AB Genel Sekreterliği’nin yaklaşık 70 kişilik ekibi de Yılmaz—Vural ikilisinin belirleyeceği isimlerden müteşekkil olacak. MGK’nın yanısıra AB Genel Sekreterliği binasının hemen karşısında Diyanet İşleri Başkanlığı’nın yakında hizmete açılması planlanan binasının bulunması da ilginç bir rastlantı.
       <br/>
       <br/>
       Cem’le...
       <br/>
       <br/>
       ‘İç koordinasyon’ adı altında da olsa Avrupa Birliği ile ilişkilerden sorumlu olması kabine içinde ANAP liderinin, Dışişleri Bakanı İsmail Cem’le ‘yetki’ çatışması sebebiyle karşı karşı gelmesini kaçınılmaz kılıyor. Ancak Dışişleri Bakanlığı bünyesinde faaliyet gösteren Avrupa Birliği Dairesi’nin bugüne kadar yaptığı çalışmaların minimum seviyede olması ve bu dairede sadece 5 diplomatın faaliyet göstermesi Yılmaz’ın kozlarını güçlendiriyor. Başbakan Yardımcısı koltuğuna oturur oturmaz kucağında binlerce sayfalık AB mevzuatı bulan Mesut Bey için bundan sonraki günler/gündem ağırlıklı biçimde bir zamanlar olduğu gibi ‘dışişleri’ olacak. ‘İpin ucu kimdedir?’ sorusuna da sık sık muhatap olarak...
       <br/>
       <br/>
       E—mail: adnan@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14175), [web.archive.org (arşiv bağlantısı)](http://web.archive.org/web/20050302224350/http://www.aksiyon.com.tr:80/detay.php?id=14175)
