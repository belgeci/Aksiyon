# Yolsuzluğa ilk neşter

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160704im_/http://www.aksiyon.com.tr/resim/423/38.jpg" vspace="5"/>
  </p>
 </font>
 <font class="content">
  58. hükümet yolsuzlukla mücadele çerçevesindeki ilk neşteri SSK’ya vurdu. Bu sınavdan başarıyla çıkmanın yolu,  önceki dönemlerden farklı olarak ‘yargının önünü olabildiğince açık tutacağı’ vaadini yerine getirmesine bağlı. Ve... AKP hükümetinin yolsuzluklar alanında ilk startı verildi; bu kapsamda SSK’daki
 </font>
 <br/>
 <p>
  <font class="content">
   alımlarda yolsuzluk ve usulsüzlük iddiaları sebebiyle önceki Çalışma ve Sosyal Güvenlik Bakanı Yaşar Okuyan döneminde başlayan soruşturma nihayet operasyona dönüştürüldü. Ankara, İstanbul, Eskişehir’de yapılan operasyonlarda 30’a yakın firma yetkilisi ifadelerine başvurulmak üzere gözlem altına alındı. Esasen bugünkü gelişmelerin kaynağında Adalet ve Kalkınma Partisi’nin seçim öncesinde verdiği sözler yatıyor. Çünkü, Abdullah Gül başbakan olmadan önce ‘Yolsuzluklar konusunda ne yapacaksınız?’ şeklindeki ısrarlı sorulara hep ‘Bu konularda bizim yapacağımız tek husus, yolsuzlukların üzerine yılmadan gitmektir ve iktidar olursak yargının önünü olabildiğince açacağız, istedikleri tüm verileri kendilerine sunacağız’ olmuştu. AKP lideri Recep Tayyip Erdoğan, Orta Asya Türk cumhuriyetleri gezisine çıkmadan önce, ‘yolsuzlukların damarına girdik, her şey ortaya çıkacak’ şeklindeki sözleriyle bu vaadinin takipçisi olacağının işaretini veriyor.
   <br>
    Soruşturmayı Okuyan başlattı
    <br>
     Türkiye’nin batık sosyal güvenlik kuruluşlarından birisi olarak telakki edilen Sosyal Sigortalar Kurumu’ndaki (SSK) yolsuzluk ve usulsüzlükler önceki Çalışma Bakanı Yaşar Okuyan döneminde başlatılmıştı. ANAP’lı Bakan, 3 Kasım seçimleri öncesi partisinden istifa ettikten sonra yuvası MHP’ye dönmüştü. Okuyan, bakanlığı döneminde Sosyal Güvenlik Reformu, ardından da SSK operasyonu ile adından söz ettirmişti. Okuyan şu görüşleri sık sık dile getirmişti: “İstisnaları hariç siyasetçisi de, bürokratı da kıskanç yapılıyız. Türkiye’de statükocu, içine kapalı, ceberut devlet sona ermeli. SSK’daki yolsuzluklar için cep telefonu verdim, karısı kaçan arıyor”, “Bizim devlet nereye yatırım yapıyor ki, insan kaynaklarına yapsın. İnsanlar devletten korkuyor. Devletin yeniden yapılanması lazım. Burası israf ekonomisi üzerine inşa edilmiş bir ülke”.
     <br>
      Arı dikkat çekmişti
      <br>
       Geçtiğimiz dönem SSK’daki yolsuzluklar birçok konuşmanın da konusu olmuştu. Sadece işin başındaki Bakan Okuyan değil Meclis’te birçok milletvekili ya kanun teklifiyle ya da Meclis kürsüsünde SSK’daki bitmek tükenmek bilmeyen spekülasyonlara açıklık getirilmesi gerektiğini belirtiyordu. Bunlardan birisi de Konya Milletvekili Hüseyin Arı idi. Fazilet Partisi kapatıldıktan sonra AKP’lilerle birlikte hareket eden ancak Melih Gökçek’le birlikte Demokrat Parti’ye transfer olan, oradan da koparak son dönemde BBP’ye geçen Arı, Meclis’te gündem dışı konuşmasında SSK’daki yolsuzluk iddialarına değinmiş, özellikle tıbbi ilaç alımında açılan ihalelerde büyük usulsüzlükler yapıldığını ileri sürmüştü. Arı, dönemin Çalışma ve Sosyal Güvenlik Bakanı Yaşar Okuyan’ın, SSK’daki yolsuzluk iddialarına ilişkin basına yansıyan sözlerini, gazete kupürlerini göstererek tekrarlıyor ve sağlık hizmetlerinin iki ayrı bakanlık eliyle yürütülmesi nedeniyle dağınıklık yaşandığını, yeni bir düzenleme yapılıncaya kadar teçhizat alımının Sağlık Bakanlığı tarafından oluşturulacak bir komisyon tarafından yapılmasının daha yararlı olacağını söylüyordu.
       <br/>
       Ve start...
       <br/>
       İşte AKP hükümeti kurulduktan sonra bütün gözler bu yöne çevrildi. AKP sosyal güvenlik kuruluşlarının ihya edilmesi noktasında neler yapacaktı/yapabilecekti? Çalışma Bakanlığına getirilen, eski ANAP’lı Murat Başesgioğlu’nun başlattığı bir dizi çalışma esasen köklü reformların yapılacağının habercisiydi. Bir kere bölük pörçük bir görüntü sergileyen ve bu yönüyle de oldukça eleştirilere uğrayan sosyal güvenlik kuruluşlarının —SSK, Bağ—Kur, Emekli Sandığı— bir çatı altında birleştirilmesi için ilk adım atılmıştı. İlk etapta çekirdek bir kadro kurularak bu kuruluşların kendi içindeki değişimlerin gerçekleştirilmesi için çalışmalar başlatılmıştı. Bu, köklü bir rehabilitasyonun bir tür ilk ayağını teşkil edecekti.
       <br/>
       Bir yandan da operasyonlar...
       <br/>
       Bu çalışma devam ederken Bakan Başesgioğlu’nun attığı önemli bir adım ise beklentiler doğrultusunda geçmişteki yolsuzluk ve usulsüzlüklerin üzerine gidilmesi doğrultusundaydı. Ve bu konudaki start geçtiğimiz hafta içinde ‘Neşter Operasyonu’ adı altında verildi. Ankara Devlet Güvenlik Mahkemesi ilk etapta 30’a yakın firma yetkilisini ifadelerine başvurulmak üzere gözaltına aldı. Ardından Ankara 1 No’lu DGM’nin Yedek Hakimi Rüstem Çiloğlu, iyileştirici tıbbi malzeme satan 10 firma yetkilisinin yurtdışına çıkışına yasak getirdi. Soruşturma kapsamında, Emin Aydın Ünal, Mehmet Nazif Edin, Ali Reşit Onuralp, Cezmi Mutlu, İbrahim Erdoğan, Samiye Leyla Tekbulut, Mehmet Tümer, Burçin Erdoğan, Necmettin Yılmaz ve Mehmet Tüysüz’ün yurtdışına çıkışına yasak konuldu.
       <br/>
       Kime ne kadar rüşvet verildi?
       <br/>
       Hatırlanacak olursa bir suikaste kurban giden Casinolar Kralı Ömer Lütfi Topal’ın Ankara’daki bazı bürokratlara ne kadar rüşvet dağıttığı listeler halinde Ankara sokaklarına asılmıştı. Herkesin elinde ve dilindeydi. Rüşvetleri Ankara’daki ‘yüksek’ isimlere dağıttığı ileri sürülen kişi ise bir bakanlıkta önemli bir bayan bürokrattı. Şimdi benzer bir manzaranın ipuçları SSK’da görülmeye başlandı. İlk işaretlere göre ‘soruşturma kapsamında önemli somut belgeler ele geçirildi ve bunlardan birinin rüşvet envanteri olduğu’ yönünde. Defterde, doktorlara ve SSK görevlilerine verilen paraların hangi tarihlerde ve kaç lira olarak ödendiğinin yer aldığı bilgisinin bulunduğu ileri sürülüyor. Kara deftere göre bazı doktorlar yolsuzluğun doğrudan içinde yer alıyor, bazıları ise hatır ilişkisi çerçevesinde yolsuzluğa bulaştı. Görevlilere ve doktorlara para ödenmesinin yanı sıra bazılarının yurtiçinde ve yurtdışında tatile gönderildiği, hediyeler alındığı tespitler arasında.
       <br/>
       Farklar var...
       <br/>
       AKP iktidarı, İçişleri eski Bakanı Sadettin Tantan döneminde yaşanan yolsuzluk ve usulsüzlük iddialarına ilişkin gözaltına alınan işadamlarının görüntüsünü vermek istemiyor. Görüldüğü kadarıyla soruşturmalar ve operasyonlar basının ve kamuoyunun biraz uzağında tamamen yargı çerçevesinde geçecek. Bu görüntülerin belirli çevrelerde rahatsızlık meydana getirmesi sebebiyle iddiaların üzerine ‘kapalı’ bir şekilde gidilecek. Bu anlayış, AKP’nin seçim öncesinde kamuoyuna sunduğu siyaset anlayışına da uygun.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2304), [web.archive.org (arşiv bağlantısı)](http://web.archive.org/web/20050227160704/http://www.aksiyon.com.tr:80/detay.php?id=2304)
