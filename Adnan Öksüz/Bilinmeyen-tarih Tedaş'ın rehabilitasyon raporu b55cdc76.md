# Tedaş’ın rehabilitasyon raporu

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20031224045425im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031224045425im_/http://www.aksiyon.com.tr/resim/35/40.jpg" vspace="5"/>
  </p>
 </font>
 <font class="content">
  AKP iktidarı ucuz enerji sözü verdi. TRT payının kaldırılmasının ardından daha ucuz elektrik harcayabileceğiz. Ama elektriğin dağıtımını yapan TEDAŞ kendi içinde büyük bir rehabilitasyona ihtiyaç duyuyor. Kurum içindeki kurmayların hazırladığı kapsamlı rapor TEDAŞ’ın kurtulması için bir reçete niteliği taşıyor... Türkiye’nin çok konuşulan ve tartışılan kurumlarından biri hiç kuşkusuz Türkiye Elektrik Dağıtım Anonim Şirketi, TEDAŞ.
 </font>
 <p>
  <font class="content">
   Enerji Bakanlığına bağlı olarak faaliyetini yürüten bu kuruma yönelik önemli eleştirilerden biri de kayıp ve kaçak elektrikler. Zira, olan faturasını zamanında yatıran vatandaşa oluyor, kaçak elektriklerin parası onlardan çıkıyor. Bir dönem terör sebebiyle Güneydoğu Anadolu bölgesinde merkeze uzak birçok köy ve yerleşim biriminden para tahsil edilemediği kurum yetkilileri tarafından dile getirilmişti. Bu açığın gittikçe azaldığını söylemek mümkün. Ancak bu kadar devasa bir kurumun önündeki tek sorun elbette bu değil...
   <br/>
   <br/>
   Kendi içinde yenileşme sancıları taşıyan kurumun yeni dönemde nasıl bir seyir içine gireceği bilinmiyor. Kurum uzmanlarına göre, yeni Enerji Bakanı Hilmi Güler’in önünde hazır bir reçete var. TEDAŞ’ta yıllardan beri çalışan ve hizmet veren kurmayların hazırladığı rapor ‘yapılacaklar listesi’ gibi.
   <br/>
   <br/>
   Ücretler pahalı
   <br/>
   <br/>
   Türkiye Radyo ve Televizyon Kurumu’na kesilen yüzde 3’lük payın kaldırılmasıyla elektriğin birim fiyatının ucuzlayacağı Bakanlık koridorlarında konuşuluyor. Pahalı elektrik ise kaçak kullanımın başlıca sebeplerinden biri olarak gösteriliyor. Aksiyon’un ele geçirdiği rapor, kaçakların dünya ortalamasının çok üzerinde olduğunu ifade ediyor.
   <br/>
   <br/>
   TEDAŞ, yakın zamana —1994’e— kadar TEK (Türkiye Elektrik Kurumu Genel Müdürlüğü) olarak faaliyet gösteriyordu. TEK, TEDAŞ ve TEAŞ olarak ikiye ayrıldı. Ayrılma olmadan önce, TEK’teki elemanlar eğitim açısından son derece yeterliydi. Hatta birçoğu üniversitede ders verebilecek seviyeye gelmişti. Ancak son çeyrek yüzyılda gelişen özel enerji sektörü eleman ihtiyacını büyük ölçüde TEK’ten karşılayınca kurumda kalifiye elemanlar birer birer gitti. TEK’e nazaran astronomik ücretler alan teknik eleman ve mühendisler kurumun içini adeta boşalttı. Buna karşılık TEK, personel ücretlendirme, kariyerlendirme konularında sağlam politikalar geliştiremediğinden dolayı yetişmiş eleman açığı gittikçe büyüdü. Hemen hemen aynı dönemde başgösteren kuruma yönelik siyasi müdahaleler bu aranın daha da açılmasına vesile oldu. Bu durumun sonucu olarak çok sayıda niteliksiz elaman ile kadrolar şişirildi ve personel motivasyonunda ciddi düşüşler gerçekleşti, kalan az sayıdaki kalifiye personelde de küskünlükler ve kuruma yabancılaşma oldu.
   <br/>
   <br/>
   İş tanımlamasında zaafiyet var
   <br/>
   <br/>
   Genel Müdürlük ve müessese bazında halen yürümekte olan tüm işlerin (tesis, malzeme, işletme, müşteriler, kaçak...) birim ve eleman bazında tariflerinin yapılmamış olması ve bu tariflerle desteklenen görev—yetki sorumluluk tanımlamalarının olmaması işlerin yapılmasında zaman kaybına sebep olduğu gibi aynı zamanda farklı birimlerin kişisel tercihe göre belirlenmiş farklı uygulamalarına da neden oluyor.
   <br/>
   <br/>
   Kuruma ilişkin eleştirilerden bir diğeri, eğitime yönelik olanı. Personelin eğitim ihtiyacının öncelikleri bilinmiyor, araştırılmıyor, eğitim ihtiyaçları bazında yıllık gerekli araştırmalar da ya eksik ya da hiç yapılmıyor. Bunun en açık göstergesi ise kurumda işe başlayan yeni bir elemana kendi branşıyla ilgili en küçük bir eğitimin verilmeyişi. Bu arada personelin bilgiye ulaşmasında da ciddi engellerin bulunduğu ileri sürülüyor. TEDAŞ personelinin eğitimindeki ciddi eksikliklerden bir diğeri de bu bilgileri verecek yeterli donanımda elemanların bulunmayışı.
   <br/>
   <br/>
   İlişkiler kopuk
   <br/>
   <br/>
   Bu çerçevede yöneltilen eleştirilerden birisi de kurumun sanayi, üniversite ve Türk Standartları Enstitüsü ile ilişkileri. TEDAŞ’ın büyük ölçüde sanayi kesiminden ve üniversitelerden kopuk ve dışa kapalı olarak çalıştığı vurgulanıyor. Kurumun modern teknolojiyi takip etmemesi ve yüklenicileri dünya standartlarında üretim ve hizmete zorlamıyor olmasının, yaklaşık 20 yıldan bu yana anlayışını değiştirmemesinin sonucunda elektromekanik sanayiinin yeterince gelişmediği de dile getiriliyor.
   <br/>
   <br/>
   Kurumun yeterince ilişkiye girmediği kurumlardan biri de TSE. “Elektromekanik sektöründe üretim yapan belirli kalite anlayışına sahip bazı büyük üretici firmalar haricindeki diğer firmaların ulusal zorunlu standartlar olan yürürlükteki TSE standartlarının zorlayıcı hükümlerine rağmen kullanıcıya (çoğunlukla yüklenicilere) TEDAŞ şartnamelerine uygun nizami malzemeler için ayrı fiyat, ‘piyasa malzemesi’ diye tabir ettikleri standart dışı malzeme için ayrı fiyat verebiliyor olması, kabul edilemez bir gerçektir.”
   <br/>
   <br/>
   Kurumda yeterli ve kaliteli elemanın olmayışının getirdiği sorunlar da ayrı bir bölüm halinde ve ayrıntılı olarak işleniyor, raporda. Üretken personelin kendi işinin dışında idari işlerde de görevlendiriliyor olmasının getirdiği sonuçların irdelendiği bu bölümde kurumun geldiği hantal yapıya dikkat çekiliyor.
   <br/>
   <br/>
   Gelecek projeksiyonu
   <br/>
   <br/>
   TEDAŞ, bağlı ortaklıklarının ve bir kısım müesseselerinin orta ve uzun vadede özelleştirme kapsamında olduğu ve bu çalışmaların sürdüğü biliniyor. Özelleştirme sonrası alınması gereken tedbirler ise başlı başına bir projeksiyonu gerektiriyor. Bu alanda alınması gereken birinci tedbir, özelleştirme sonrası kurumda kalması gereken denetim yetkisinin kapsamının net olarak belirlenmesi. Oluşacak fiili duruma bağlı olarak, işletme hakkı devri veya mülkiyet devri sonucu oluşacak koşullarda malzeme, proje, yatırım, arıza sayı ve süreleri, genel sistem uyumluluğu, harmonik denetimi, kısa devre güç denetimi vb. hususlarda kurumun talepleri ve sistemin bir bütün olarak teknik uyumunu sağlayacak uzun vadeli projeksiyonunun oluşturulması talep ediliyor.
   <br/>
   <br/>
   Enerji Üst Kurulu’nun yakın zamanda başlatması öngörülen ‘satılan enerjinin kaliteyi uygun olup olmadığının denetlenmesi’ kapsamına TEDAŞ da gireceğinden, bu hususta yapılabilecek düzeltici ve önleyici faaliyetleri de içeren gerekli arıza— sayı takip sisteminin oluşturulması da yine taleplerden bir diğeri. Bunun bir ileri aşaması olarak da Genel Müdürlük ve müesseseler bazında genel bir kalite sistemi uygulamasının başlatılması öngörüler arasında. Bu konuyla ilgili olarak rapor şu görüşlere yer veriyor: “Genel Müdürlük makamında oluşturulacak kalite politikasının TEDAŞ’ın tümünde hayata geçirilmesi için gerekli tüm sistem oluşturulmalı, kişisel tercihe göre belirlenmiş farklı uygulamalar ortadan kaldırılmalıdır.” Projelendirme başta olmak üzere malzeme alımında, işletmede, satış ve tahsilatta, arızalarda ve tekrarlanan arızaların tesbitinde, kayıp kaçaklar ile mücadelede vb. işe ait kayıtların oluşturulabilmesi önem taşıyor. Tüm bunlar için genel bir rehabilitasyonun gerekliliğine vurgu yapılıyor.
   <br/>
   <br/>
   Hangi önlemlerin alınması gerekiyor?
   <br/>
   <br/>
   Rapor, kısa, orta ve uzun vadede alınması gereken tedbirleri de anlatıyor. Kısa vadeli önlem olarak, Marmaris, Bodrum ve Kuşadası gibi turizm ağırlıklı sahil kesimlerinde imalatı devam eden tesislerde OG olarak isimlendirilen açık sistem yerine MMMH olarak nitelendirilen kapalı sisteme geçişin sağlanmasının gerektiği belirtiliyor. Orta vadeli tedbirler çerçevesinde ise Teknik Müfettişlik biriminin oluşturularak, Genel Müdürlük ve müesseselerce ihalesi yapılmış malzemeli tesislerde oluşturulacak aciliyet planlaması doğrultusunda noktasal denetimlerin başlatılması hedefler arasında sayılıyor. Orta vadede alınması gereken önlemler arasında personel politikası da ayrı bir yer tutuyor.
   <br/>
   <br/>
   Raporda, TEDAŞ’ta son dönemde uygulamaya konulan tayin ve terfileri düzenleyen yönetmeliğin yeniden gözden geçirilmesi ve tayin ve terfilerde temel kriter olarak belirlenen görev süresi kriterinin teknik performans yapılanmasına imkan verecek somut bilgi, deneyim, eğitim, uygulama denetimi gibi kriterlere dönüştürülmesi istenen hususlardan.
   <br/>
   <br/>
   Bitmek bilmeyen arızalar
   <br/>
   <br/>
   TEDAŞ’la neredeyse özdeş hale gelen bir kavram ise arızalar ve elektrik kesintileri. Bu alanda neler yapılması gerekiyor, daha doğrusu geleceğe yönelik projeksiyonlar neler olmalı? İlk yapılması gerekenlerden biri, arıza istatistiklerinin birimler bazında ayrıntılı olarak oluşturulmasına ilişkin kriterlerin belirlenerek uygulamanın başlatılması. Arızalar konusunda üst yönetimce hedefler oluşturulması ve bu hedeflere ulaşmak için gerekli takibatın gerçekleştirilmesi de talepler arasında. Bu bağlamda müesseselerin başarılı olup olmadıklarının kayıt altına alınıp sıkı bir şekilde takip edilmesi önemli sayılıyor.
   <br/>
   <br/>
   İktidarların başını her dönem ağrıtan ve büyük bir servet kaybına sebep olan kaçak elektrik için alınması gereken önlemler de raporda ağırlıklı bir yer tutuyor. Kaçaklarla mücadele için trafo merkezli okumanın sağlanması ve trafo AG çıkışlarına kalıcı hafızalı ve ileride oluşturulabilecek Scada vb. ileri sistemlere uyum sağlayabilecek enerji analizörü uygulamasına geçilmesi, OG—AG bazında enerji analizöründe okunacak ve kaydedilecek değerlerin kullanımı ile ilgili ayrıntılı çalışmalar oluşturularak software program destekli sonuçlandırma çalışmaları başlatılması, takibi ve sonuçların yorumlama—kullanım bilgisi detaylarının oluşturulması ve bu hususta gerekli personel eğitimin verilmesi kaçak enerjiyle ilgili mücadelenin ilk adımı olarak görülüyor. Ayrıca analizör ile yapılacak ölçümlemeye ilişkin kriterlerin belirlenerek bu ölçümlemenin kullanım biçimi ile ilgili ayrıntılı çalışmanın yapılması da bir başka adım.
   <br/>
   <br/>
   İyi bir haberleşme ağı...
   <br/>
   <br/>
   Kaçak mücadelesinde sistemden ana yükü çeken sanayi abonelerinin denetiminin sağlanabilmesi için OG fider bazında demant ölçümleri, akım gerilim pik değerleri, tüketim değerleri, harmonik değerleri, güç faktörü ölçümlemeleri ve diğer noktasal ihtiyaçlar gözönünde bulundurularak merkezi haberleşmeli software program destekli uyarı mekanizmasının ayrıca kurulması gerektiğinin altı çiziliyor.
   <br/>
   <br/>
   Tüm bunlar yapıldığında Türkiye’nin önemli kurumlarından biri olan TEDAŞ kurtulabilecek mi? TEDAŞ kurmaylarına göre en azından bundan sonrasının sağlam temeller üzerinde durması için yukarıdaki önlemlerin gerçekleştirilmesi şart. Top Enerji Bakanlığı’nın yeni yönetiminde...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2234), [web.archive.org (arşiv bağlantısı)](http://web.archive.org/web/20031224045425/http://www.aksiyon.com.tr:80/detay.php?id=2234)
