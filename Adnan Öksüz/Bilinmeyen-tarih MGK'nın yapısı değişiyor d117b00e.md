# MGK’nın yapısı değişiyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160838im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160838im_/http://www.aksiyon.com.tr/resim/355/22.jpg" vspace="5"/>
  </p>
 </font>
 <font class="content">
  Meclis’te uzun süredir çalışan ve üzerinde dikkatleri toplayan bir komisyon var: Partilerarası Uzlaşma Komisyonu. Bu komisyon Meclis’in ihtisas komisyonlarından birisi değil. Yani Meclis’in geniş imkanlarıyla donatılmış ve sekreteryası bulunan bir kurumsallığı bulunmuyor.
 </font>
 <br/>
 <p>
  <font class="content">
   Ancak buna rağmen bugüne kadar çok güzel ve örnek çalışmaların altına imza attı. Son çalışması ise 37 maddeden oluşan Anayasa değişikliği paketi. Son kısmi kabine revizyonunda, Meclis Başkanvekilliği görevini ifa ederken Devlet Bakanlığına getirilen Ankara Milletvekili Nejat Arseven’in başkanlığında çalışmalarını uzun süredir yürüten komisyon, geçtiğimiz hafta son imzasını attı ve hazırlanan teklif metni Meclis Başkanlığına verildi. Paketin altında ayrıca Ankara Mmilletvekili Tayfun İçli, Hatay Milletvekili Ali Günay, Erzurum Milletvekili İsmail Köse, Kilis Milletvekili Mehmet Nacar, K.Maraş Milletvekili Mustafa Kamalak, İstanbul Milletvekili M. Ali Şahin, Bursa Milletvekili Turhan Tayan, İstanbul Milletvekili Bülent Akarcalı, Amasya Milletvekili Ahmet İyimaya ve Trabzon Milletvekili Ali Naci Tuncer’in imzaları da bulunuyor. Bu imzalar aynı zamanda mensup olduğu partilerin de benzer doğrultuda görüşlerinin olduğu anlamına da geliyor. Çünkü bu vekiller, görüşmelerin hemen her aşamasında partilerinin yetkili kurullarına gereken bilgileri verip, karşı görüşleri aldılar. Evet, paket hazırlandı, TBMM Başkanlığına sunuldu. Peki pakette neler vardı?
   <br>
    <br>
     En önemli değişiklik
     <br>
      <br>
       Paket genel bir bakış açısıyla değerlendirilecek olursa Türkiye’nin AB’ye giriş sürecinde yapması gereken temel anayasa değişikliklerini kapsıyor. ANAP Genel Başkanı ve Başbakan Yardımcısı Mesut Yılmaz’ın, partisinin son kongresinde dile getirildiği ve ulusal güvenlik anlayışının engel olduğunu söylediği değişiklikleri öngörüyor. 37 maddelik paketin büyük bölümü insan hak ve hürriyetleriyle ilgili. Bireyin devlet karşısında aldığı pozisyonlar ve kişi hak ve hürriyetlerinin kamunun karşısında haklarını yeniden dizayn eden bir fotoğraf bu. Fakat bunların da ötesinde getirilen pakette en önemli değişiklik olarak devletin yeniden yapılanmasıyla ilgili olanları dikkat çekiyor. Şayet Meclis Anayasa Komisyonu’nda ve Genel Kurul’da önergelerle delinmezse Milli Güvenlik Kurulu’nun yapısında gerçekleştirilecek yeni yapılanmayla, Kurul kararlarının ‘öncelikle dikkate alınır’ hükmü, ‘değerlendirilir’ şeklinde değiştiriliyor. Bu çok önemli vurgunun dışında mevcut MGK yapısından ayrılan önemli bir farklılık da Kurul’daki sandalye dağılımının siviller lehine bozulması. Yeni değişiklikle MGK’da eskisine ek olarak Başbakan Yardımcıları ve Adalet Bakanı da Kurul’un asli üyesi sıfatını kazanacaklar. Bu, bugünkü şartllarda 9 sivil, 5 asker üye anlamına geliyor.
       <br/>
       <br/>
       12 Eylül yargılanabilecek
       <br/>
       <br/>
       Getirilen bir değişiklikle 12 Eylül ihtilalinden sonra gelen her sivil iktidarı meşgul eden bir konuya da neşter vurulmuş oluyor. Bilindiği gibi Anayasanın geçici 15. maddesinin son fıkrasındaki hüküm gereği ‘12 Eylül 1980–6 Aralık 1983 döneminde çıkarılan kanunlar, kanun hükmünde kararnameler ile 2324 sayılı Anayasa Düzeni Hakkında Kanun uyarınca alınan karar ve tasarrufların anayasaya aykırılığı iddia edilemiyordu’. Paket, bu döneme ilişkin uygulamaların da yargıya gitmesine imkan tanıyor.
       <br/>
       <br/>
       İnsan hakları
       <br/>
       <br/>
       Paketin büyük bölümünü oluşturan maddeler ise insan haklarıyla ilgili olanları hiç kuşkusuz. Değişikliğin daha ilk maddesi düşünce yerine ‘eylem’in suç sayılması gerektiğini ortaya koyuyor. Temel hak ve hürriyetlerin yalnızca anayasanın ilgili maddelerinde belirtilen sebeplere bağlı olarak ve ancak kanunla sınırlandırılabileceği hükmü de paketin ikinci maddesinde yerini almış. Bu maddeyle, Anayasanın 13. maddesi Avrupa İnsan Hakları Sözleşmesi’ndeki ilkeler doğrultusunda yeniden dizayn ediliyor. Anayasanın 19. maddesinde yapılan değişiklik de önemli; “Yakalanan veya tutuklanan kişi toplu olarak işlenen suçlarda en çok yedi gün, diğer suçlarda,tutulma yerine en yakın mahkemeye gönderilmesi için gerekli süre hariç en geç kırksekiz saat içinde hakim önüne çıkarılır”.
       <br/>
       <br/>
       Anayasanın 20. maddesinde yapılacak değişiklikle ise kişinin özel hayatına ilişkin yeni haklar getiriliyor; ‘...gecikmesinde sakınca bulunan hallerde de kanunla yetkili kılınmış merciin yazılı emri bulunmadıkça kimsenin üstü, özel kağıtları ve eşyası aranamaz ve bunlara el konulamaz. En geç kırksekiz saat içinde hakim onayına sunulmayan el koyma kendiliğinden kalkar.’ Bu alanda getirilen bir yenilik de konut dokunulmazlığıyla ilgili. Değişiklik, ‘Kanunla yetkili kılınan merciin yazılı emri bulunmadıkça kimsenin konutuna girilemeyeceğini, arama yapılamayacağını, buradaki eşyalara el konulamayacağını ve en geç kırksekiz saat içinde hakim onayına sunulamayan el koymanın kendiliğinden kalkacağı’ hükmünü getiriyor.
       <br/>
       <br/>
       İletişimin (telefon, telgraf, internet...)engellenemeyeceği, gizliliğine dokunulamayacağı da Anayasanın 22. maddesinde yapılacak değişiklikle garanti altına alınıyor.
       <br/>
       <br/>
       Özellikle MHP’nin ve bazı çevrelerin karşı çıktığı bilinen Anayasanın 26. ve 28. maddelerindeki değişiklikle Kürtçe yayın yapma hakkı da bu paketin önemli maddelerinden birisi olarak göze çarpıyor. 26. maddede yapılacak değişiklikle düşüncelerin açıklanmasında kanunla yasaklanmış herhangi bir dilin kullanılamayacağı hükmü kaldırılıyor. Sakıncalı yazılı kağıt, plak, ses ve görüntü bantlarının toplattırılmasına ilişkin hüküm Anayasadan çıkarılıyor. Yürürlükte bulunan Anayasada yer alan 28. maddedeki ‘Kanunla yasaklanan herhangi bir dilde yayın yapılamaz’ hükmü, yeni değişiklikle metinden çıkarılıyor. Bu değişiklikle Kürtçe dahil her dilde yayın yapma yasağı tamamen kaldırılıyor.
       <br/>
       <br/>
       33. maddede yapılması öngörülen değişilikle ise herkesin önceden izin almaksızın dernek kurma ve bunlara üye olma ya da üyelikten çıkma hürriyeti getiriliyor.
       <br/>
       <br/>
       İdam cezasına sınırlama, adil yargılanma, kadın–erkek eşitliği, kamulaştırma bedelleri, devletin işsizleri koruması, memurlara sendika hakkı, çalışanların geçim şartı gibi başlıklarda toplanabilecek değişikliklerle de yine kişi hak ve özgürlüklerine yeni açılımlar getiriliyor.
       <br/>
       <br/>
       Seçimle oynanamayacak
       <br/>
       <br/>
       Pakette yer alan önemli bir değişiklik demeti ise direkt Meclis çalışmalarını ve vekilleri ilgilendiriyor. Bunlardan birisi, artık seçimlerden hemen önce yapılan seçim kanunu  değişikliklerinin hemen uygulamaya konulamayacağı hükmü. Seçim kanununun, seçimlerden hemen önce kendi lehine olacak şekilde değiştirilmesi hemen her iktidarın başvurduğu bir yöntem olarak karşımıza çıkıyordu. Değişiklikle bunun yolu da kapanmış gözüküyor. Seçim kanununda yapılacak değişiklik, izleyen seçimden sonra ancak yürürlüğe girebilecek.
       <br/>
       <br/>
       Bunun dışında, parti kapatmanın zorlaştırılması, milletvekillerine dokunulmanın kolaylaştırılması, Meclis soruşturmalarının hızlandırılması gibi konular da değişiklik paketinde yer alan bazı hükümler. Önemli bir değişiklik maddesi de cumhurbaşkanının yasa veto hakkıyla ilgili. Yeni değişiklikle, Meclis sadece Köşk’ün veto ettiği maddeleri görüşecek, yasa yeni baştan ele alınmayacak. Böylelikle, veto edilen yasaların yeniden Köşk’e gönderilmesi kolaylaşacak.
       <br/>
       <br/>
       ‘Alt Komisyon’ tehlike çanı...
       <br/>
       <br/>
       Paket geçer mi geçmez mi? Meclis’in büyük çoğunluğu şimdiden ‘evet’ dese de bu belli değil. Ama görüşmeler sırasında ‘Alt Komisyona havale edilmesi’ gibi bir telaffuz duyarsanız tehlike çanları çalıyor demektir. Çünkü çoğunlukla TBMM’de çıkmaması istenen yasa teklif ve tasarıları ‘Alt Komisyonlara’ gönderilir.
       <br/>
       <br/>
       Haydi hayırlısı...
       <br/>
       <br/>
       E mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12839), [web.archive.org (arşiv bağlantısı)](http://web.archive.org/web/20050227160838/http://www.aksiyon.com.tr:80/detay.php?id=12839)
