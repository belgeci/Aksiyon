# "Vefasızlık" mı, "eden buldu" mu?

*Adnan Öksüz 1999.03.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siyasi partiler, 18 Nisan seçimlerine yönelik milletvekili aday listelerini Yüksek Seçim Kurulu'na sundular.
  </font>
 </div>
 <div id="newsText">
  <font class="detail-text">
   Kesin listelerse önümüzdeki salı günü kurul tarafından yayınlanacak. Artık herkes nefesini tuttu ve gelecek 19 Nisan sabahını bekliyor. Listeler yayınlandı ve herşey bitti mi? Hayır.  En büyük tartışma aday sıralaması üzerindeki tartışmalar. Kimi umduğunu bulamadı, üzüldü. Kimi ise parlamentoya gelme umuduyla sevindi. Peki, sıralamayla ilgili en çok hangi partilerde ne tür tartışmalar oldu?
   <br/>
   <br/>
   Listeler yayınlandıktan sonra en büyük gürültü DYP ve ANAP'ta koptu. Her iki partide de mevcut milletvekillerinin büyük çoğunluğunun tırpan yedikleri görüldü. Her seçim döneminde olduğu gibi 'küskün' milletvekilleri grubu oluştu, ama bundan her zaman olduğu gibi netice alınamayacağı kesin. Çiller, listelerinde uzun süredir birlikte çalıştığı ve kendisine yakın gördüğü isimleri seçilebilir yerlere yerleştirirken, Yılmaz, ANAP'ın ağır topları olarak bilinen birçok ismi safdışı bıraktı.
   <br/>
   <br/>
   28 Şubatçılar yok
   <br/>
   <br/>
   Buna karşılık DYP lideri ise 28 Şubat süreci çerçevesinde kendisiyle bir şekilde ters düşen isimleri listelere almadı. DYP listelerinde milliyetçi isimlere ağırlık verildiği gözlendi. Özer Çiller'in bu ana kadar kısmi sessizliğini, listeler hazırlanırken bozduğu ve isimlerde etkili olduğu sanılıyor. Çiller'in mesajlarında etkili oldukları bilinen Analitik Grubu'ndan Şükrü Karaca ile Demokrat Parti'li İçişleri eski bakanlarından Namık Gedik'in oğlu Arda Gedik ön sıralardan listelere girdiler.
   <br/>
   <br/>
   Milletvekili aday listelerinin en ilginç sürprizi ise geçtiğimiz iki yıldaki önemli olaylarda  aktif rol almış bazı önemli siyasetçilerin liste dışında kalmalarıydı. Bir çok etkin isim artık milletvekili olamayacak. Sanat çevrelerinde yaptığı primle DYP'den milletvekili olan ve "A Takımı" içinde gösterilen Gencay Gürün; Kadın Platformları'nda kendisini gösteren ve Meclis'te yaptığı ilginç çıkışlarla dikkat çeken Ayseli Göksoy; yine iş çevrelerinde etkili mesajlarıyla dikkat çeken ve Halk Bankası'ndan aldığı yüklü miktarda krediyle dikkatleri üzerinde toplayan Sedat Aloğlu; Çiller'in Boğaziçi Üniversitesi'nden öğretim üyesi arkadaşı ve daha sonra Dışişleri bakanı olan Prof. Emre Gönensay; bir dönem Afyon İl Başkanlığı görevinden bulunan Nuri Yabuz; Eskişehir'den milletvekili olan ve Meclis İnsan Hakları Komisyonu Başkanlığı yapan Demir Berberoğlu; Ulaştırma eski bakanı ve daha sonra DTP'li olan Mehmet Köstepen; Aydın Menderes'in kontenjanından RP'den milletvekili seçilen Devlet eski Bakanı Gürcan Dağdaş ve gazeteci kökenli Metin Işık, Diyarbakır Milletvekili Ferit Bora... Bu isimler ya hiçbir listede yer almadı ya da seçilemeyecek yerlere kondu.
   <br/>
   <br/>
   Tasfiye edilen vekiller bir bakıma işsiz kaldılar. Peki, milletvekili aday listelerinde yaşanan bu tasfiye hareketi seçim sonrasında da değişik platformlarda sürecek mi? Bu bilinmiyor. Ancak, sadece Parlamento değil, belediyeler de büyük oranda el değiştireceği için 19 Nisan nereden bakılırsa bakılsın birçok yeni gelişmeye gebe.
   <br/>
   <br/>
   Gözdeydiler, gözden düştüler
   <br/>
   <br/>
   En dramatik hayal kırıklığını Yalım Erez yaşadı.  Erez, önce Sanayi Bakanlığı'ndan istifa etti, ardından DYP'den ihraç edildi ve etkili bir isim olarak ön plana çıktı. Kurulmasında anahtar rol oynadığı Refahyol iktidarına etkili yerlerden muhalefet yükselince aynı anda o da Refahyol'un en kısa zamanda bitmesi gerektiğine işaret etti. Erez'in bu çıkışları o dönem "Erez havayı iyi kokluyor" şeklinde yorumlanmıştı. Türkiye Odalar ve Borsalar Birliği(TOBB) Başkanı iken Çiller'in "A Takımı" kontenjanından memleketi Muğla yerine Van'dan milletvekili seçilen Erez, 1995 seçimlerinden hemen sonra kurulan Anayol, ardından Refahyol ve sonra da AnasolD'nin kuruluş çalışmalarında bizzat görev aldı.
   <br/>
   <br/>
   AnasolD'nin gensoruyla yıkılmasından sonra hükümeti kurma görevi kendisine verildi. Bu muhalefet tarafından tepkiyle karşılandı ve DYP lideri Çiller ani bir manevrayla Ecevit'in azınlık hükümetine yeşil ışık yaktı. Böylece Erez ortada kaldı. Onun hükümeti kurma görevini aldığı gün bazı gazetecilerle öğle yemeğinde buluşması, ardından iftarı baba ocağında açması bazı eleştirilere konu olmuştu. Ama o hiçbir zaman yılmadı. Hüsamettin Cindoruk'un Genel Başkanlığında kurulan Demokrat Türkiye Partisi'nin liderliğine soyundu, sonra vazgeçti. Bir ara sağı birleştirmek için kolları sıvadı ama, o da olmadı.  En son ANAP'a geçeceği söylendi, bir türlü bu da gerçekleşmedi.
   <br/>
   <br/>
   Bu kategoriye giren ikinci bir isim de Hasan Denizkurdu. 1995 seçimlerinde İzmir'den Yalım Erez'in referansıyla DYP milletvekili seçilmişti. İzmir'de iş çevreleriyle iyi bir diyalogu ve ilişkisi vardı. İnsani ilişkileri ve hitabeti de mükemmeldi. TürkiyeAT Karma Parlamento Komisyon Başkanlığı'nı yaptı bir süre. Son iki yıldaki siyasi dalgalanmalar sürecinde Yalım Erez'in işaretiyle partisinden istifa etti. Seçim kararı alındıktan sonra yasa gereği görevinden ayrılmak durumunda kalan Oltan Sungurlu'nun yerine Adalet Bakanı oldu. Şimdi, onun da yeniden milletvekili olması mümkün değil.
   <br/>
   <br/>
   Bakan da olamadı
   <br/>
   <br/>
   TÜRSAB Başkanı iken Çiller'in kontenjanından 1995 seçimlerinde İstanbul'dan milletvekili seçilen Bahattin Yücel de son dönemin etkin isimlerindendi, o da liste dışı kaldı. Yücel, 68 Kuşağı'nın temsilcilerinden birisi olarak biliniyor. DYP'de iken birkaç kez istifanın eşiğine kadar geldi ancak Turizm Bakanı olunca partisinde kaldı. Siyasi dalgalanmalar  onu da etkiledi ve istifacı milletvekillerinin safında yeraldı. AnasolD Hükümeti döneminde de en azından Devlet Bakanlığı bekliyordu ama koalisyonu kuranların "Transfercilerden Bakan yapılmaması" ilkesi bunu engelledi. Yücel için de milletvekilliği artık geçmişte kaldı.
   <br/>
   <br/>
   Tasfiyeye uğrayan bir başka önemli isim ise Haluk Müftüler. 1995 seçimleri öncesi Meclis'te kurulan Liderlerin Malvarlıklarını İnceleme Komisyonu Başkanlığı'nı yapmıştı. O havayla seçimlerde yine Denizli'den milletvekili olarak gelmişti, parlamentoya. En büyük amacı Meclis Komisyonu Başkanlığı'nı yaptığı Sanayi ve Ticaret Bakanı olabilmekti. "Bu işin mühendisliğini yaptığını" söylüyordu her yerde. Refahyol döneminde Tarım Bakanı Musa Demirci'yi "partizanlık" yaptığı gerekçesiyle Çiller'e şikayet etmiş ve netice alamamıştı. "Denizli kökenli bürokratların kıyıma uğradığını" ileri sürüyordu. Meclis Başkanlığı'na sunduğu ünlü teklifi hâlâ hafızalardaydı. "Genelkurmay'ın irtica brifingleri TBMM'de yenilensin" sözleri ona aitti. O da artık Meclis'te olamayacak.
   <br/>
   <br/>
   Çiller'in güvendiği bir isimdi
   <br/>
   <br/>
   Çiller'in, A Takımı içerisinde İstanbul'dan Meclis'e geldiğinde polis kökenli Necdet Menzir'den büyük bir beklenti oluşmuştu. Çiller 25 Aralık 1995 seçimlerinde Menzir'i yanından hemen hiç ayırmamıştı. Ünlü polis şefi tam da emekliliğin tadını çıkaracakken, ısrarlara dayanamayarak parlamentoya geldi. Demirel'e ve Cavit Çağlar'a yakınlığıyla dikkat çekti. DYP'den istifa edip DTP'yi kurduktan sonra, partinin etkili isimlerinden oldu. Bu kontenjandan da AnasolD'nin Ulaştırma Bakanı oldu. Seçim kararı alınmasından sonra ise, yasa uyarınca koltuğunu bırakmak zorunda kaldı. Balıkesir'den ANAP milletvekili adayı ya da yine aynı partinin belediye başkan adayı olacağı söylendi ama olmadı. Şimdi, o da liste dışı.
   <br/>
   <br/>
   Yaman Törüner de Çiller'in 1995 öncesi başbakan olduğu yıllarda en fazla güvendiği ekonomi kurmaylarından birisiydi. Çiller 1995 seçimlerinde Afyon'da partisinin yaptığı temayül yoklamasında birinci sırada Ethem Kelekçi çıkmasına rağmen onu liste başına oturtmuştu. Son dalgalanmada Çiller'i terkeden isimler içinde yeraldı. Törüner de listelerde yok.
   <br/>
   <br/>
   Kamhi ve Çağlar da yok
   <br/>
   <br/>
   Son dönemin aktif milletvekillerinden birisi de Cefi Kamhi idi. Musevi kökenli olması ve İstanbul'da genç işadamları arasında popülaritesi Çiller'in dikkatini çekmiş, politikaya davet etmişti. DYP liderinin amacı Kamhi aracılığıyla İstanbul'daki etkili iş çevreleriyle diyalogunu artırmaktı. RP ile hep mesafeli oldu. Refahyol'la güvenoylamalarında ve gensorularda çekimser ya da olumsuz tavır takındı. Çiller, bu tavırların birçoğunu görmezden geldi, parti disiplin kurullarını harekete geçirmedi. Buna rağmen Kamhi'nin milletvekili transferlerinde rol aldığı ileri sürüldü. Daha sonra DTP'ye katıldı. AnasolD'yi sarsan Korkmaz Yiğit skandalında ise "Korkmaz Yiğit'e, bazı kişileri Bakan ve Başbakan'la görüştürmek için aracı olmakla" itham edildi. Cefi Kamhi de liste dışı kaldı.
   <br/>
   <br/>
   Listeler açıklandığında hemen herkesin adını görmediğinde "Aaaa" dediği bir isim daha oldu: Cavit Çağlar. Demirel'e özellikle yasaklı döneminde yakın olan ve 1991 seçimlerinden sonra kurulan DYPSHP hükümetlerinde kabine üyesi olarak görev alan Bursalı ünlü işadamı. 1991'deki DYPSHP koalisyon hükümeti döneminde yüklü miktarda kredi aldığı Ziraat Bankası'ndan sorumlu Devlet Bakanlığı'na getirildiğinde, herkesi şaşırtmıştı. 1993 DYP Kongresi'nde önce Çiller'in karşısına genel başkan adayı olarak çıktı, ardından gözyaşlarıyla kulvarı terketti. Adından her zaman sözettirdi. Çağlar, Doğuş Grubu'na sattığı  NTV'yi kurmasından tutun da,  eski Jandarma Genel Komutanı Teoman Koman'ı danışman yapmasına ve son olarak da APO'nun Kenya'dan getirilişinde kullanılan özel uçağına varıncaya kadar her zaman gündemdeydi.
   <br/>
   <br/>
   ANAP'tan adaylık teklifi bekliyordu, gelmedi. Bu durumu Demirel'e iletince, "FP'den ol' cevabını almıştı. FP'den adaylığına ramak kalmıştı, ama teşkilat ikna edilemedi. 19 Nisan Meclis'i Çağlar'sız oluşacak.
   <br/>
   <br/>
   CHP'de sıkıntı
   <br/>
   <br/>
   CHP büyük oranda önseçim yaptı ve milletvekilleri önseçimden çıkan sonuca razı olmak durumunda kaldılar. Bu açıdan bazı kişilerin liste dışı kalmasını "tasfiye" olarak değerlendirmek yanlış olur. Ancak söz verilmesine karşın Mustafa Kul'un listelerde olmayışı ve Yekta Güngör Özden'in aday yapılamaması CHP koridorlarında uzun süre konuşuldu.
   <br/>
   <br/>
   Milletvekili aday listeleri pek tartışılmayan FP'de ise, daha çok belediye başkanlığı adaylığında tartışmalar yaşandı. Sadece Konya'da değil, Genel Merkez'de de Halil Ürün depremi yaşandı. Ürün'e miletvekilliği teklif edildi, kabul etmeyince belediye başkanlığına da aday gösterilmedi. Operasyonun arkasında Konya'nın güçlü isimlerinden Ali Güneri'nin olduğu biliniyor. Bu arada haklarında "ANAP'tan geldiler, FP'lileri mülakata alıyorlar" esprisi yapılan Ali Coşkun, Abdülkadir Aksu ve Cemil Çiçek gibi isimler ise, Fazilet listelerinin üst sıralarında yer buldular.
   <br/>
   <br/>
   Netice olarak, 18 Nisan'da bir parti birinciliği göğüsleyecek. Ardından diğer partiler sıralanacak. Parlamento ona göre şekillenecek ve bu parlamento 2000 yılının mayıs ayında yeni cumhurbaşkanını seçecek. Şimdi, tartışılan hangi partinin birinciliği göğüsleyeceği. FP, ANAP, DYP ve DSP'nin ilk yoklamalara göre baraj sorunu yok. Bu partilerin toplam oy yüzdesi içindeki payları yaklaşık olarak yüzde 80'i buluyor. Yapılan yoklamalara göre MHP ve CHP ise, baraj sınırındalar. Bu iki partinin barajı geçip geçemeyeceği 18 Nisan'a kadar gösterecekleri performansa bağlı.
   <br/>
   <br/>
   <br/>
   <br/>
   E mail:
   <a class="__cf_email__" data-cfemail="1f7e7b717e715f7e746c76667071317c7072316b6d" href="/web/20141112064219/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4838), [web.archive.org (arşiv bağlantısı)](http://web.archive.org/web/20141112064219/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4838)
