# Meclis’te bir ‘müdahale’ öyküsü

*Adnan Öksüz 2000.11.18*

<div>
 <p class="baslik">
  Iki ucu keskin tasari...
 </p>
 <p class="spot">
  Memurlarla ilgili yasa tasarısı Meclis Plan  Bütçe Komisyonu'ndan geçti. Ancak tasarı  görüşülürken inanılmaz bir olay  yaşanıyordu. DSP'li Türker, tasarı lehinde  oy kullanmadığı için parti arkadaşı Gaffar  Yakın'a 'Kaldırsana kardeşim, kaldırsana  kardeşim' diye müdahale ediyordu, hem de  herkesin gözü önünde
 </p>
 <p class="metin">
 </p>
 <img border="0" src="/web/20010719221849im_/http://www.aksiyon.com.tr/2000/311/resimler/Iki.jpg"/>
 <p class="metin">
  TBMM İhtisas Komisyonları arasında hiç kuşkusuz en önemli olanlarından birisi Plan ve Bütçe Komisyonu'dur. Bütçe görüşmelerini başından sonuna kadar izleyen birisi, Türkiye'nin genel bir haritasını çok rahatlıkla çıkarabilir, ülkedeki en önemli sorunların neler olduğunu tesbit edebilir. Parlamento ve ekonomi muhabirleri, bu nedenle Bütçe görüşmelerini genellikle kaçırmazlar, onlar da milletvekilleri gibi çoğu kez parlamenterlerle birlikte sabahlarlar. Komisyonlara üyelikler tesbit edilirken vekiller arasında en fazla 'üye olma' çekişmesi bu komisyonda yaşanır. Komisyonun bir başka özelliği daha var; anayasada ad verilerek geçen tek komisyon. Türkiye bütçesiz kalmasın diye —olur da muhalefetin gazabına uğranabilir gerekçesi gözönünde bulundurularak— diğer komisyonların aksine buradaki iktidar—muhalefet dengesi 25/15 olarak düzenlenmiş ve bu anayasa hükmü haline getirilmiş. Bugüne kadar nice bütçe görüşmelerine tanıklık etmiş bulunan Meclis Plan ve Bütçe Komisyonu geçtiğimiz hafta ilginç bir yasa tasarısını konuk etti; Memurlara istenildiği zaman işten el çektirilmesini öngören ve kimilerince 'irtica' tasarısı olarak isimlendirilen tasarıyı.
 </p>
 <p class="metin">
  Tasarı eski...
 </p>
 <p class="metin">
  Hatırlanacağı üzere memurların işten el çektirilmelerine yönelik daha birkaç ay önce Anasol—M Koalisyon hükümeti, Kanun Hükmünde Kararname düzenleyerek, Köşk'e göndermiş, Köşk ise bunu anayasaya uygun olmadığı gerekçesiyle iade etmiş, olay Çankaya—iktidar arasında ciddi krize yolaçmıştı. Koalisyon, bu kez bunu yasa tasarısı olarak Meclis'e sevketti. Bu yeni bir tasarı da değildi. Avrupa Birliği ile ilişkilerin koordinasyonundan sorumlu Devlet Bakanı ve Başbakan Yardımcısı Mesut Yılmaz'ın Başbakanlığı döneminde, 1988 yılında hazırlanmış, şimdiki Bakanlar Kurulu'nun da aynen imzasını koyup yenilediği bir tasarıydı.
 </p>
 <p class="metin">
  Neler getiriyor...
 </p>
 <p class="metin">
  Memurların işten daha kolay el çektirilmelerini sağlayan madde değişikliğiyle memurlar, 'Yıkıcı veya bölücü veya Cumhuriyetin niteliklerinden herhangi birisini değiştirmeye veya ortadan kaldırmaya yönelik' eylemlerinden ötürü atılabilecek. Bunların haricinde, işyerlerinde huzur, sükun ve çalışma düzenini bozmak veya boykot, işgal, engelleme, işi yavaşlatma ve grev gibi eylemlere katılmak veya bu amaçlarla toplu olarak göreve gelmemek, bunları tahrik ve teşvik etmek veya yardımda bulunmak' suçlarından da işlerine son verilebilecek. Getirilen düzenlemenin ikinci kısmında da işten atılan memurların, Bakanlıklar, kamu kurum ve kuruluşları, yerel yönetimler ve bunların sermayesinin yüzde ellisinden fazlasına sahip olduğu kurum ve kuruluşlarda da herhangi bir statüde çalışamayacakları hükme bağlanıyor. Koalisyon ortaklarının verdiği bir önergeyle bu hükümler, kaymakam, polis, savcı ve hakimler için de geçerli kılındı. Tasarının bu düzenlemesi, Yüksek Askeri Şûrâ Kararları ile işlerine son verilen Ordu mensuplarını hatırlatıyor.
 </p>
 <p class="metin">
  Meclis'te de ikna odaları
 </p>
 <p class="metin">
  Tasarının Meclis Plan ve Bütçe Komisyonu'nda görüşülmesi sırasında yaşananlar ise tam bir kara mizah örneğiydi. Muhalefet partileri FP ve DYP'nin itirazları ve talepleri doğrultusunda tasarının Plan ve Bütçe Komusyonunda görüşülüp görüşülmesi karara bağlanırken yapılan oylama 14/14 çıktı. İktidar kanadından ANAP'lı İstanbul Milletvekili Nesrin Nas ile Antalya Milletvekili Cengiz Aydoğan ile DSP'li Afyon Milletvekili Gaffar Yakın muhalefetle birlikte oy kullanınca bu sonuç çıktı. Komisyon Başkanı Metin Şahin birkaç kez saydı, sonuç aynı. Yapılacak tek şey vardı; toplantıya ara vermek. O da öyle yaptı. Bir saatlik arada neler oldu? Nasıl bir telefon trafiği yaşandı? Edinilen bilgilere göre, Komisyon Başkanı Metin Şahin, öncelikle Başbakan Yardımcısı Hüsemettin Özkan'ı aradı. Özkan da, o anda devam etmekte olan ANAP Başkanlık Divanı toplantısında bulunan ANAP lideri Mesut Yılmaz'ı. Hüsamettin Özkan bu arada kendi partisinden Gaffar Yakın'ı da bularak, 'yardımcı olmasını' istedi. Mesut Yılmaz da Nesrin Nas ile Cengiz Aydoğan'a telefonda ulaşarak, tasarının Komisyondan geçmesi için ricada bulundu, bu tasarının altında Başbakan olarak kendi imzasının bulunduğunu da ekledi. İşte tüm bu yoğun telefon trafiği ve iktidar partisinden tasarıya sıcak bakmayan vekillerin, arkadaşları tarafından toplantı salonunun hemen yanında bulunan Komisyon odasında markaja alınmasının ardından yapılan oylamada Gaffar Yakın olumlu oy verdi, ANAP'lı iki milletvekili de oturuma katılmayarak aleyhteki oyların düşmesini sağladılar. Sonuç alınmıştı, görüşmelere geçilebilirdi.
 </p>
 <p class="metin">
  'Kaldırsana, kardeşim'
 </p>
 <p class="metin">
  Görüşmelere geçilmesine geçildi ancak oylama sırasında 'ikna odaları' dışında yaşanan bir olay tüm canlılığıyla herkesin belleğine kazındı. Bu tipik bir müdahale öyküsüydü. Aslında ikisi de milletvekiliydi. Birisi İstanbul'dan diğeri Afyon'da seçim kazanarak Ankara'ya parlamenter sıfatıyla gelmişlerdi. Olay şu şekilde gelişti; tasarının Plan Bütçe Komisyonu'nda oylanması sırasında milliyetçi—muhafazakâr çizgisiyle bilinen DSP Afyon Milletvekili Gaffar Yakın, lehte oy kullanmadı. Aleyhte de kullanmayarak çekinser kalmayı tercih etti. Hemen yanında bulunan İstanbul Milletvekili Masum Türker, Yakın'a 'Kaldırsana kardeşim, kaldırsana kardeşim' diye müdahalede bulundu. Hem de herkesin gözü önünde. Ancak Gaffar Yakın buna önce aldırmadı, verilen aradan sonra da yapılan oylamada istenilen sonuç alınmış oldu. Yakın'ın, burada seçim bölgesinde seçmenlerinin oyunu alıp gelen vekil olarak kendi hür iradesini kullanması bir şekilde engellenmiş oldu. Meclis'te vekillere müdahale hiç olmuyor mu? Genellikle bu Grup Başkanvekilleri düzeyinde olurken, bu kez bir milletvekili bu görevi üstlenmiş bulundu.
 </p>
 <p class="metin">
  Günaltay modeli...
 </p>
 <p class="metin">
  Tasarı bu haliyle iktidar partilerinin kendi içlerinde bile büyük tartışmalara yolaçtı. Genel Kurul'da bu şekilde geçse bile muhalefet yasanın Anayasa Mahkemesi'nden ve Köşk'ten döneceğine kesin gözüyle bakıyor. Ancak yıllarca önce getirilen bir başka benzer düzenleme de 'aşırı sağ ve aşığı sol' memurlar için getirilmişti.
 </p>
 <p class="metin">
  Hükümetin muhalefeti by—pas ederek komisyondan geçirdiği memur kıyımı yasa tasarısı kamuoyundan gelen tepkiler üzerine hükümet tarafından geri çekilmişti. Mart 1949 yılında dönemin Başbakanı Şemsettin Günaltay önderliğinde hazırlanan yasa tasarısı aşırı sağ ve sol cenahta yer alan memurların işten atılmasını öngörüyordu. Yargı yolunun açık bırakıldığı tasarı Milli Şef İsmet İnönü'nün telkini ile rafa kaldırılmış ve askerlerin yönetime el koyduğu dönemler dahil bir daha gündeme getirilmemişti.
 </p>
 <p class="metin">
  Tasarı iki ucu keskin bıçak gibi. Tartışılması ve tepkiler, biraz da 'ne zaman kimi biçeceği belli olmayan bir sürece giriliyor' olmasından kaynaklanıyor.
 </p>
 <p class="metin">
 </p>
 <p class="arabaslik">
  1998 yılında tasarıya imza koyan  Bakanlar Kurulu üyeleri şimdi neredeler?
 </p>
 <p class="metin">
  Bülent Ecevit	Başbakan
 </p>
 <p class="metin">
  Mesut Yılmaz	Başbakan Yardımcısı
 </p>
 <p class="metin">
  İsmet Sezgin	DTP Genel Başkanı
 </p>
 <p class="metin">
  Güneş Taner	Milletvekili
 </p>
 <p class="metin">
  Hüsamettin Özkan	Başb. Yard.
 </p>
 <p class="metin">
  Yücel Seçkiner	Milletvekili
 </p>
 <p class="metin">
  Metin Gürdere	Eski Milletvekili
 </p>
 <p class="metin">
  Şükrü Gürel	Devlet Bakanı
 </p>
 <p class="metin">
  H.Sami Türk	Adalet Bakanı
 </p>
 <p class="metin">
  Salih Yıldırım	Milletvekili
 </p>
 <p class="metin">
  Rıfat Serdaroğlu	Milletvekili
 </p>
 <p class="metin">
  Ahad Andican	Milletvekili
 </p>
 <p class="metin">
  Işın Çelebi	Milletvekili
 </p>
 <p class="metin">
  Mustafa Yılmaz	Devlet Bakanı
 </p>
 <p class="metin">
  Refaiddin Şahin	BBP Gn. Bşk. Yard
 </p>
 <p class="metin">
  Burhan Kara	Milletvekili
 </p>
 <p class="metin">
  Cavit Kavak	Milletvekili
 </p>
 <p class="metin">
  Eyüp Aşık	Milletvekili
 </p>
 <p class="metin">
  R. Kazım Yücelen	Devlet Bakanı
 </p>
 <p class="metin">
  Hasan Gemici	Devlet Bakanı
 </p>
 <p class="metin">
  Mehmet Batallı	Eski Milletvekili
 </p>
 <p class="metin">
  Oltan Sungurlu	Eski Milletvekili
 </p>
 <p class="metin">
  Murat Başeskioğlu	Milletvekili
 </p>
 <p class="metin">
  İsmail Cem	Dışişleri Bakanı
 </p>
 <p class="metin">
  Zekeriya Temizel	BDDK Bşk.
 </p>
 <p class="metin">
  Hikmet Uluğbay	Milletvekili
 </p>
 <p class="metin">
  Yaşar Topçu	Milletvekili
 </p>
 <p class="metin">
  H. İbrahim Özsoy	Milletvekili
 </p>
 <p class="metin">
  Necdet Menzir	Eski Milletvekili
 </p>
 <p class="metin">
  Mustafa Taşar	ANAP Gn. Bşk. Vek.
 </p>
 <p class="metin">
  Nami Çağan	Orman Bakanı
 </p>
 <p class="metin">
  Yalım Erez	Eski Milletvekili
 </p>
 <p class="metin">
  Cumhur Ersümer	Enerji Bakanı
 </p>
 <p class="metin">
  İstemihan Talay	Kültür Bakanı
 </p>
 <p class="metin">
  İbrahim Gürdal	Milletvekili
 </p>
 <p class="metin">
  Ersin Taranoğlu	Milletvekili
 </p>
 <p class="metin">
  İmren Aykut 	Eski Milletvekili
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010719221849/mailto:a.oksuz@aksiyon.com.tr">
   a.oksuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/politika/1.htm), [web.archive.org (arşiv bağlantısı)](http://web.archive.org/web/20010719221849/http://www.aksiyon.com.tr:80/2000/311/politika/1.htm)
