# Derviş’in bir adım sonrası!

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227162127im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227162127im_/http://www.aksiyon.com.tr/resim/332/24.jpg" vspace="5"/>
  </p>
 </font>
 <font class="content">
  “Ankara’da göz gözü görmüyor. Herkes birşeyler yapmaya çalışıyor ama belli bir plan dahilinde yapılan çalışmalardan sözetmek mümkün değil. Kemal Derviş’e yaptığı çalışmalardan dolayı hükümetin destek verdiği söyleniyor ama perde arkasında böyle değil.
 </font>
 <br/>
 <p>
  <font class="content">
   Kamuya yönelik açıklamalarda bizim de destek verdiğimiz söyleniyor ama kendi içimizde yaptığımız değerlendirmelerde Derviş’e sıcak bakmıyoruz. Herşeyden önce bir Türk milliyetçisi olarak bu ağırımıza gidiyor. Ancak bağrımıza taş basıp ‘ya sabır’ diyoruz. Hükümet ortakları arasında bile belli bir koordinasyon bulunmuyor. Birinin a dediğine diğeri b diyebiliyor. Alternatifsizlikten dolayı işler gider gibi yapıyor. Ama Nisan ayı önemli bir ay. Çünkü Fazilet Partisi’nin Anayasa Mahkemesi’nde süren kapatma davasının neticesi muhtemelen bu ay içinde belli olacak. İkincisi de bu ayın sonunda DSP’nin kongresi var. Her ne kadar Bülent beyin aday olacağı, Rahşan hanım tarafından deklare edildiyse de burada nasıl bir sonucun alınacağı belirsiz. Gelişmeler gösteriyor ki, kongrede Ecevit’leri de aşan birtakım gelişmeler yaşanabilir...”
   <br>
    <br>
     Meclis kulisinde iktidarın MHP kanadına mensup önemli bir ismi bunları anlattığında, çok önemli vurgular yapılıyor gibi görünse de Ankara’da  zaten yaklaşık iki aydır benzeri konuları sokaktaki vatandaş bile konuşuyor. Ancak bunlardan daha önemli gelişmeler belki de yolda. Kemal Derviş’ten önce/Kemal Derviş’ten sonra yaşanan gelişmeler bunun bir işareti. Nisan ayında gerçekten bir sendrom yaşanacak mı? Fazilet Partisi ne olur, DSP kongresinde yeni gelişmeler olabilir mi? Neler olur? Önemli sorular bunlar...Ama tüm bunların ötesinde atılması düşünülen adımların birisi var ki, herkesin şikayet etmesine karşılık, kimsenin bu alanda adım atmak istemediği bir konu. Adeta, birçok siyasi açısından mayınlı bir tarla gibi...
     <br>
      <br>
       Siyasetin yeniden dizaynı
       <br/>
       <br/>
       Bilindiği gibi ekonomiden sorumlu Devlet Bakanı Kemal Derviş’in Nisan 2001 ayı içinde çıkmasını hedef olarak gösterdiği yasa tasarılarının yanısıra çıkarılması beklenen Siyasi Partiler Yasası ve Seçim Yasası birçok bakımdan büyük önem taşıyor. Sözkonusu düzenlemeler, bir süredir kulislerde sözü edilen ve geçtiğimiz günlerde de ANAP lideri Mesut Yılmaz’ın açıkça ifade ettiği ‘siyaseti yeniden dizayn etme çalışmaları’nın bir parçası olarak nitelendiriliyor. Neler yapılmak istendiğinin ayrıntıları büyük önem taşıyor elbette. Ancak öncelikle ‘siyasetin yeniden dizayn edilmesi çalışmalarının sadece bu yasa çalışmalarıyla başladığını söylemek mümkün değil.
       <br/>
       <br/>
       28 Şubat sürecinin habercisi olarak da telakki edilen, dönemin Sanayi Bakanı Yalım Erez’in bu görevinden istifa etmesinin hemen ardından dile getirdiği bazı görüşler, bugün konuşulan konularla bire bir örtüşüyor; Siyasi Partiler Yasası’nda mutlaka değişiklik yapılarak, liderin parti üzerindeki mutlak gücünün kırılması, merkez yoklaması yerine vekil adaylarının önseçimle belirlenmeleri, naylon üye yazımlarının engellenmesi ve üye kayıtlarının hakim kontrolünde gerçekleştirilmesi...
       <br/>
       <br/>
       Tercih sistemi önemli...
       <br/>
       <br/>
       Seçim Kanunu’nda yapılacak değişikliklerle seçimlerde inisiyatifin halka, oy verenlere bırakılması, seçimlerde kesinlikle dar bölge ve çarşaf listelerin oluşturulması, belki en önemlisi de tercih sisteminin getirilmesi. Rahmetli bakanlardan Adnan Kahveci, şu anda Yolsuzlukla Mücadele Derneği’nin başkanlığını yürüten ve CHP lideri Deniz Baykal’ın son çıkışlarında etkisi olduğu bilinen ANAP eski milletvekili Tevfik Diker, tercih sistemiyle parlamentoya gelen isimlere önemli örnekler...Tercih sisteminin getirilmesi, genel başkanların parti üzerindeki mutlak hakimiyeti ve otoriteyi önlemesi bakımından da önemli görülüyor.
       <br/>
       <br/>
       Partiler nasıl bakıyor
       <br/>
       <br/>
       Peki partiler bu değişikliklere nasıl bakıyor? Bir kere şunu söylemek gerekir ki, bu yasalar mevcut Meclis’ten geçeceğine göre bunun çok kolay olmayacağı muhakkak.
       <br/>
       <br/>
       Belli bir dirençle karşılaşması da kaçınılmaz. Ancak sistem artık duvara yaslandığı için bundan kaçış da yok bir bakıma. Partilerin genel bakış açısına gelince...
       <br/>
       <br/>
       ANAP lideri Yılmaz ‘siyaseti yeniden yapılandırmak isteyenler var’ diyerek bu türden gelişmelere yönelik olarak bir tür tepkisini gösterdi, zaten. ANAP içinde bu değişiklikleri benimseyecek çok milletvekili olmasına karşılık, bunlar ferdi çıkışlar olarak kalıyor. Meclis Anayasa Komisyonu eski Başkanı, Bursa ANAP milletvekili Ertuğrul Yalçınbayır gibi düşünen çok vekil bulunuyor. DYP ise bu değişikliklerin yapılmasını gerekli görüyor. Genel Başkan Tansu Çiller’in, 1999 seçimlerinden hemen önce açıkladığı ancak yeterince duyuramadığı İkinci Demokrasi Paketi’nde ‘parti genel başkanlarının görev sürelerini sınırlandırma’ da bulunuyordu. DYP, 1999 seçimlerinde birçok mahalde önseçim yaptırmış ancak bunların büyük çoğunluğunun sonuçlarına itibar edilmemişti. Fakat, DYP lideri Tansu Çiller geçtiğimiz Meclis Grup toplantısında yaptığı konuşmada bu konuya da değindi ve ‘seçim yasası değişikliği çalışmalarının dış kaynaklı olduğunu’ bildirdi ve bu gelişmeyi acı bir gelişme olarak niteledi. Çiller’in vermek istediği mesaj ‘Tamam bunları yapalım, Seçim Kanunu’nu değiştirelim ama bunu kendimiz yapalım, başkalarının dayatmasıyla yapmayalım’ düşüncesine dayanıyordu.
       <br/>
       <br/>
       MHP, geçtiğimiz seçimlerde birçok yerde önseçim yapmış parti olarak bu değişimi benimsiyor. Parti içi hiyerarşi açısından ‘kapalı bir kutu’ olarak gözüken ve içerde konuşulanların kesinlikle dışarı sızmaması için sert tedbirler alan, lider otoritesinin tartışılmaz olduğu MHP’de bile böyle bir talebin kısmen de olsa olumlu karşılanması, değişiklik tekliflerinin gerçekleşmesi için artı bir durum.  Kapatılma davası Anayasa Mahkemesi’nde süren Fazilet’te, bu davanın getirdiği bir durgunluk ve beklenti hakim hava olmasına karşılık birebir konuştuğunuzda FP’li vekillerin de genel bir değişimden yana oldukları gözleniyor.
       <br/>
       <br/>
       Bu alanda en sıkıntılı parti belki de DSP. Çünkü DSP’nin vekil adaylarını nasıl tesbit ettiği biliniyor. Çoğunlukla adaylar tek kalemden çıkarak belirleniyor. Ancak, Siyasi Partiler Yasası ve Seçim Yasası’nın, diğer ekonomik yasalarla birlikte, aynı platform içerisinde ele alınacağı varsayılırsa DSP’nin bundan kaçması çok zor. Bunu destekleyen ikinci bir nokta ise kamuoyunda genel kanaatin, Derviş Yasaları’na en büyük desteğin DSP kanadından geliyor olması.
       <br/>
       <br/>
       Çözüm olacak mı?
       <br/>
       <br/>
       2001 yaz mevsimi bu bakımdan birçok gelişmeye gebe. 29 Nisan’da toplanması
       <br/>
       <br/>
       beklenen DSP kongresi, yine yaz ortalarına doğru sonuçlanması tahmin edilen(daha erken de olabilir)Fazilet Partisi’nin kapatılma davası... Derviş Yasaları’nın, bilhassa siyasi partilerin yapısını hedef alan değişikliklerin tam da bu dönemde gündeme gelmesi akılları karıştırıyor. Ancak böyle bir gelişme, uzun süredir önü tıkanan ve adeta nefes alması zorlaşan Türk siyasetinin önünün açılmasına da vesile olabilir. İşadamından siyasetçisine, askerinden esnafına, öğrencisinden tarım adamına kadar kiminle konuşursanız hep bu şikayetle karşı karşıya geliyorsunuz; “Sistem tıkandı, mutlaka değişmesi gerekiyor. Önce partilerden başlamak lazım. Böyle bir sistemle seçime gitseniz bile değişen birşey olmayacak, aşağı yukarı benzer bir tabloyla karşı karşıya kalacağız...”.
       <br/>
       <br/>
       Sistemin önündeki zorlukların, Siyasi Partiler Yasası ile Seçim Yasası’nda yapılacak değişikliklerle telafi edilmesi üzerinde şu anda genel bir konsensüs sağlanmış durumda. Bu, Türkiye’deki genel sorunların çözümüne yeterli olur mu? Belki de olur, kimbilir...
       <br/>
       <br/>
       e-mail: a.oksuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13158), [web.archive.org (arşiv bağlantısı)](http://web.archive.org/web/20050227162127/http://www.aksiyon.com.tr:80/detay.php?id=13158)
