# Meclis “yolsuz”luğun haritasını çıkarıyor

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050227160749im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160749im_/http://www.aksiyon.com.tr/resim/427/30.jpg" vspace="5"/>
  </p>
 </font>
 <font class="content">
  TBMM Yolsuzlukları Araştırma Komisyonu, bayram sonrası faaliyetlerine başlıyor. Üç ay süresince, kamuoyunda ses getiren yolsuzlukları araştıracak olan komisyonun en güçlü başkan adayı AKP İstanbul Milletvekili Azmi Ateş. Ateş, geçmişte THK ve TSE gibi kurumlardaki yolsuzluk iddialarının üzerine giden isim olarak biliniyor.
 </font>
 <br/>
 <p>
  <font class="content">
   Türkiye’nin içinde yaşadığı derin ekonomik krizin nedeni olarak ittifakla yolsuzluk gösterilmişti. Devletin tehdit değerlendirmesinde birinci sırayı alan bu sorun bir süredir hükümet programlarının da öncelikleri arasında. 3 Kasım seçimleri öncesinde bütün partiler meydanları dolduran kalabalıklara hortumculardan hesap sorulacağı sözünü verdi. Başta Tayyip Erdoğan olmak üzere AK Parti’nin temiz ve şaibesiz kadroları halkın sempatisini kazandı.
   <br>
    <br>
     Ancak seçim meydanlarında verilen sözlerin hükümet olunca yerine getirilemediği de bir gerçek. Örneğin, 1991 seçimlerine giderken dönemin muhalefet lideri Süleyman Demirel ‘Koskotas Dosyaları’ adıyla bilinen yolsuzlukların üzerine gideceğini söyleyerek büyük sükse yapmış, seçimi de kazanmıştı. 1991 seçimlerinden sonra kurulan DYP–SHP koalisyon hükümeti yolsuzlukların üzerine gitmek için bir bakanlık ihsas etmiş’ ve başına emekli bir paşayı, Orhan Kilercioğlu’nu getirmişti. Aylar süren çalışmanın sonunda gelinen nokta tatmin edici olmamıştı.
     <br>
      <br>
       Meclis boyutu da hayata geçiyor
       <br/>
       <br/>
       Toplumun beklentisi yönünde yolsuzlukların üzerine bütün gücüyle gideceğini defalarca deklare eden AK Parti hükümeti ise farklı bir yöntem izliyor. Hükümet öncelikle suçlanan kişi ve kurumlar hakkında yargıyı olabildiğince serbest bırakıyor. AKP’nin bu alanda izlediği ikinci yol ise konuyu parlamento zeminine çekmek. Bu amaçla ilk adım geçtiğimiz günlerde atıldı. Meclis Genel Kurulu, Yolsuzlukları Araştırma Komisyonu teklifini kabul etti. Komisyonda, AKP’den sekiz, CHP’den ise dört üye bulunuyor.
       <br/>
       <br/>
       AKP’liler Hamza Albayrak, Ali Küçükaydın, Atilla Koç, Fahrettin Poyraz, Azmi Ateş, Halide İncekara, Nimet Çubukçu, Fazıl Karaman’dan oluşurken; CHP de Ahmet Güryüz Ketenci, Kemal Kılıçdaroğlu, Yüksel Çorbacıoğlu ve Mahmut Yıldız’ı belirledi.
       <br/>
       <br/>
       Başkanlığa en güçlü isim Azmi Ateş
       <br/>
       <br/>
       Komisyon, Kurban Bayramı’nın ardından, 18 Şubat’tan sonra toplanarak görev bölümü yapacak ve çalışmalarına başlayacak. Komisyonun normal çalışma süresi 3 ay. Gerekirse Genel Kurul kararıyla bir ay daha süre tanınabiliyor. Komisyonun Haziran sonuna doğru raporunu hazırlayarak Meclis Başkanlığına teslim etmesi bekleniyor. Komisyonun en güçlü başkan adayı ise İstanbul Milletvekili Azmi Ateş. Üç dönemdir Meclis’te parlamenter olarak görev alan Ateş, geçtiğimiz yasama dönemlerinde özellikle Türk Hava Kurumu ve Türk Standartları Enstitüsü’yle ilgili araştırmaları ve hazırladığı yolsuzluk ve usulsüzlük dosyaları ile gündeme gelmişti. Ayrıca AK Parti kontenjanından komisyona seçilen Bilecik Milletvekili Fahrettin Poyraz’ın Sayıştay kökenli olması araştırmaların sağlıklı yürümesi açısından önemli sayılıyor. CHP’li isimlerden Kemal Kılıçdaroğlu ise yıllarca SSK’yı yönetmişti.
       <br/>
       <br/>
       Yolsuzluğun yol haritası
       <br/>
       <br/>
       Türkiye’nin son birkaç yılına damgasını vuran Türkbank, Balina, Paraşüt, Egebank, Emlak Bankası, Beyaz Enerji vb. gibi yolsuzluk iddialarının yanı sıra yakın geçmişte yaşanan yolsuzluk iddialarına da bakmak gerekiyor. Meclis Araştırma Komisyonu’nun çıkış noktası burası olacak. İlgili şahıslar komisyona çağrılarak dinlenecek. Peki, ilk planda nelerin üzerine gidilecek, hangi yolsuzluk ve usulsüzlük konuları masaya yatırılacak?
       <br/>
       <br/>
       Meclis Araştırma Komisyonu, küçük büyük demeden  her veriyi değerlendirecek. Örneğin, geçtiğimiz yılın başlarında Antalya Manavgat’ta gündeme gelen ve Manavgat Belediyesi’nin sahilde turizm alanı olarak ayrılan belediyeye ait arazileri 7 firmaya tahsis etmesinin usulü ilçede büyük yankı uyandırmış ve olayı gündeme getiren bazı yerel TV ve radyoların vericileri bombalanmıştı.
       <br/>
       <br/>
       Geçtiğimiz yılın başlarında gündeme gelen ve Ziraat Bankası ile birleştirilen Emlak Bankası’ndan denizcilik şirketlerine 250 milyon dolarlık usulsüz kredi verildiği gerekçesiyle başlatılan operasyonda ise 40 eski yönetici gözaltına alınmıştı. Bunlar arasında Hüsamettin Özkan’ın dünürü Prof. Erdoğan Alkin ile bankanın eski yöneticileri Erdin Arı ve Sinan Solok da bulunuyordu. Operasyonun İstanbul ayağına Kılıçbalığı, Ankara ayağına ise Lodos ismi verilmişti. Operasyonda Cumhurbaşkanı Ahmet Necdet Sezer etkili olmuştu.
       <br/>
       <br/>
       Yine aynı günlerde gündeme gelen bir başka yolsuzluk dosyası ise dönemin Bayındırlık Bakanı Koray Aydın’ın görevinden istifasıyla sonuçlanan ‘Vurgun Operasyonu’ydu. Hazırlanan iddianamede Bakanlığın bazı yetkilileri hakkında ‘Çıkar amaçlı suç örgütü kurmak ve yönetmek, devlet alım satımında ihaleye fesat karıştırarak çıkar sağlamak’ suçundan 3 yıldan 24 yıla kadar hapis cezası isteniyordu. Daha sonra partisinin Meclis Grup Başkanvekilliği’ne getirilen Aydın, hakkında kurulan Meclis Soruşturma Komisyonu’na verdiği ifadede ‘yaptıklarından pişman olmadığını’ dile getirmişti. Atatürk’ün kurduğu Türk Dil Kurumu’nu çiftlik gibi yönettikleri gerekçesiyle kurum eski çalışanları hakkında açılan dava da yine aynı günlerin flaş konusuydu. Geçtiğimiz yılın başlarında gündeme gelen bir başka yolsuzluk dosyası, dönemin gümrüklerden sorumlu  Devlet Bakanı Mehmet Keçeciler’e de parmak ısırtmıştı. Olay, Türkiye’den Irak’a gıda yardımı çerçevesinde yapılan ihracattı. Bazı firmalar gıda maddelerini Irak’a ihraç ettikten sonra orada ucuza toplayıp yeniden Türkiye’ye getiriyorlardı.
       <br/>
       <br/>
       Yine bu dönemde Türkiye’de çok konuşulan bir yolsuzluk dosyası ise uluslararası bir boyuttaydı; Uzanlar Grubu ile ABD Motorola Şirketi arasında uzun süren bir davaydı bu. Mevduat Sigorta Fonu’na devredilen Sümerbank’ı dolandırdığı gerekçesiyle yargılanan bankanın eski patronu Hayyam Gariboğlu da bu dönemde oldukça konuşuldu. Petrol İşleri Genel Müdürü Yusuf Çelik’in ‘Usule aykırı petrol ürünü ithalatı için bakanlar, milletvekilleri aracı oluyor, aracılığın fiyatı ise 100 bin doları buluyor’ sözleri yine çok ses getiren bir konu olmuştu.
       <br/>
       <br/>
       Bu dönemde en çok konuşulan konuların başında AK Parti Genel Başkanı R. Tayyip Erdoğan ile İstanbul Büyükşehir Belediyesi Başkanı A. Müfit Gürtüna hakkındaki dosyalardı. Erdoğan ve Gürtuna’nın belediye başkanlıkları dönemini kapsayan ve 150 klasör tutan davada Erdoğan ‘geleceğin başbakanını hazırlama ve cihat yapmayı amaçlayan devasa bir suç örgütü teşekkülü’ ile suçlanıyordu. Üç savcı tarafından hazırlanan, 150 klasör ekli 74 sayfalık iddianamede sanıklar hakkında ‘cürüm işleme için teşekkül oluşturmak’, ‘ihaleye fesat karıştırmak’, ‘emniyeti suiistimal’, ‘gerçeğe aykırı beyanda bulunmak’ ve ‘sahte vekaletname düzenleyip kullanmak’ suçlarından 3 yıldan 75 yıla kadar ağır hapis cezası isteniyordu. Bilindiği gibi bu dava geçtiğimiz günlerde sonuçlandı ve Erdoğan ile Gürtuna beraat ettiler.
       <br/>
       Türk Silahlı Kuvvetleri bünyesinde gerçekleştirilen bir operasyonla ortaya çıkarılan bir vurgun ise yine günün konusu olmuştu. Genelkurmay Askeri Savcılığının emriyle Milli Savunma Bakanlığı Kalite Yönetim Bölge Başkanı Albay Feridun Cengiz Seçkin önce 8 ay boyunca izlendi, ardından da suçüstü yapılarak tutuklandı. Cengiz’in yaklaşık 2 trilyona yakın malvarlığı da ortaya çıkarıldı. Hemen ardından Kayseri 2. Hava İkmal Bakım Merkezi’nde paraşüt kumaşı alımında usulsüzlük yapıldığı iddiasıyla soruşturma açıldı ve aralarında bir albay ve bir binbaşının bulunduğu 8 kişi tutuklandı. Bu operasyonlar Türk Silahlı Kuvvetleri’nin de yeni konjonktüre uygun davrandığının güçlü işaretleriydi.
       <br/>
       <br/>
       Geçtiğimiz yılın Mart ayında ise yine Antalya’nın merkeze bağlı Pınarlı Beldesi Belediye Başkanı Mehmet Coşkun ile belediye çalışanı ve işadamlarının aralarında bulunduğu 16 kişi jandarmanın gerçekleştirdiği operasyonla gözaltına alınmışlardı. Bu kişiler ‘arazi yolsuzluğu, nitelikli zimmet, haksız kazanç ve Devlet İhale Kanunu’na muhalefet’le suçlanıyorlardı.
       <br/>
       <br/>
       Geçtiğimiz yıla damgasını vuran bir başka usulsüzlük iddiası ise TBMM’ye bağlı olan milli saraylardan Dolmabahçe Sarayı’na ilişkindi. İddiaya göre eski eser kaçakçılığı suçundan aranan Ayşegül Tecimer’in, sayımı yapılmayan ve zimmet sorumlusu bulunmayan sarayda özel olarak gezdirildiği ileri sürülmüştü. Meclis Yolsuzlukları Araştırma Komisyonu’nun kendisini direkt ilgilendiren bu konuya özel olarak eğileceği belirtiliyor. Çok konuşulan ve şimdilerde yeni bir sosyal demokrat çizgide parti kurma hazırlığında olan Esenyurt Belediye Başkanı Gürbüz Çapan’la ilgili iddialar da gündemi epeyce meşgul etti. Çapan ve kardeşlerinin belediye imkanlarından yararlanarak zengin oldukları vurgulanıyordu, suçlamalarda. Bir süre görevden alınan ve hapis yatan Çapan beraat etti, yeniden görevine döndü.
       <br/>
       <br/>
       AKP hükümetinin ilk el attığı yolsuzluk dosyası olan ‘Neşter Operasyonu’yla gözler önüne serilen SSK’daki yolsuzluk ve usulsüzlük iddiaları da dönemin Çalışma Bakanı Yaşar Okuyan’ın ifşaatıyla hâlâ sıcaklığını koruyor. Okuyan, kurumdaki yolsuzluğun çapının 1 katrilyon TL dolayında olduğunu vurgulamıştı.
       <br/>
       <br/>
       Yolsuzluk iddiaları uluslararası bir boyuta da taşınmıştı. Bunlardan birisi de Kıbrıs Türk Hava Yolları’ndaki yolsuzluk iddiasıydı. KTHY’nin önceki yönetim kurulu başkanı Sözer Özel’in ayrılmadan önce yapılan sözleşmelerle bazı yöneticilere 700 milyar TL’lik tazminat garantisi sağladığı ileri sürülüyordu. Türkiye Şoförler ve Otomobilciler Federasyonu Başkanı Derviş Günday hakkındaki usulsüzlük ve yolsuzluk iddiaları da Çalışma Bakanlığı müfettişlerinin raporlarına kadar yansımıştı. Günday ve odanın yönetim kurulu üyesi 14 kişi, federasyonu ‘plaka oyunuyla’ 5 trilyon TL zarara uğratarak görevlerini kötüye kullandıkları gerekçesiyle 10’ar ay hapis cezasına çarptırılmışlardı.
       <br/>
       <br/>
       İlginç yolsuzluk iddialarından birisi de İstanbul’da gerçekleşmişti. Edirnekapı ve Sakızağacı Şehitliği’ndeki asker şehitlerine ayrılmış mezar yerlerini sivillere sattıkları iddiasıyla yargılanan Türk Şehitleri İmar Vakfı’nın yedi yöneticisi için önce mahkemeden beraat kararı çıktı; ancak Kara Kuvvetleri Komutanlığı’nın itiraz dilekçesi üzerine dosya Yargıtay’a gönderildi. Sadece bunlar mı yolsuzluğun yol haritası? Elbette değil. 18 Nisan’dan itibaren Meclis Yolsuzlukları Araştırma Komisyonu’na belge ve bilgiler akmaya başlayacak.
       <br/>
       <br/>
       Herkesin ortak temennisi ise şu: Bu araştırmaların sonucu da ikinci bir Koskotas vak’ası olmasın!
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2389), [web.archive.org (arşiv bağlantısı)](http://web.archive.org/web/20050227160749/http://www.aksiyon.com.tr:80/detay.php?id=2389)
