# "İçimde başbakanlık kıpırtısı bile yok"

*Adnan Öksüz Bilinmeyen-tarih*

<div>
 <font>
  <img border="0" height="1" src="/web/20050226080332im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080332im_/http://www.aksiyon.com.tr/resim/408/32.jpg" vspace="5"/>
  </p>
 </font>
 <font class="content">
  “Hiçbir hesabım, hiçbir planım yoktur. Ne grup başkanlığı, ne milletvekilliği, ne başbakanlık, ne genel başkanlık... Siyasete ilişkin, geleceğe dair en küçük bir hesabımın bulunmadığını işte burada sizin aracılığınızla ifade etmek istiyorum. Herkes bir noktadan sonra birtakım hesapların içinde bulunabilir. Ben yapmadım, yapmıyorum, yapmayacağım.”
 </font>
 <br/>
 <p>
  <font class="content">
   Bu sözler, 3 Kasım seçimlerinde önde çıkması beklenen Adalet ve Kalkınma Partisi’nin Meclis Grup Başkanı Bülent Arınç’a ait. Kürsüde konuşurken bütün Meclis’in pür dikkat dinlediği en iyi hatipler arasında gösterilen Arınç, hareketin ağabeylerinden. Yüksek Seçim Kurulu (YSK)’nun, AK Parti lideri Recep Tayyip Erdoğan’la ilgili ‘milletvekili olma yeterliğine sahip değildir’ kararından sonra gözlerin çevrildiği parti kurmaylarından biri. Abdullah Gül, Abdullatif Şener ve Vecdi Gönül ile birlikte adı başbakan adayları arasında geçen Arınç düşüncelerini ilk kez net biçimde dile getirdi. “İçinde başbakanlık kırpıntısı bile bulunmadığını” söyleyen Arınç’a göre, parti içinde de böyle bir problem yok: “Tayyip Bey’le devam ediyoruz. Gençliğimiz birlikte geçti. Yüreği yufka bir insan, Tayyip Bey. Onunla çalışmak ve birlikte olmak konusundaki kararlarımdan en küçük bir sapma söz konusu değil.”
   <br>
    <br>
     ‘Ağlamamak için dudaklarımı ısırdım”
     <br>
      <br>
       YSK’nın kararından sonra parti genel merkezinde görüşlerini açıklayan Tayyip Erdoğan’ın yanında bulunan Bülent Arınç’ın adeta ağlamaklı halini yarım saat boyunca bütün Türkiye, televizyonların canlı yayınında izlemişti. “O yarım saat bana çok uzun geldi, geçmek bilmedi bir türlü. Çünkü gerçekten çok üzülmüştüm. Yarım saat boyunca dudaklarımı ısırdım, ağlamamak için. Ama eskiden ben böyle değildim. Babamın vefatında bile ağladığımı hatırlamıyorum, ağlamadım. Ama rahmetli oğlumu kaybettikten sonra bütün dünyam değişti. En küçük bir konuda bile ağlayabiliyorum. Gidiyorum ıssız yerlerde ağlıyorum, birşeyi karıştırırken ağlıyorum. Çabuk ağlıyorum. Bunun bir siyasetçi olarak iyi bir haslet olmadığını biliyorum, dezavantajları olduğunun da bilincindeyim ama ne yapayım, elimde değil. Tayyip Bey’e büyük bir haksızlık yapıldı. Haksızlık karşısında dayanamadım. Genel başkanımızın konuşmasının birkaç yerinde dile getirdiği birkaç cümle de beni derinden yaraladı. Ama şunu rahatlıkla söyleyebilirim, Tayyip Bey daha metin.”
       <br/>
       <br/>
       Tüzük değişikliğine gidilecek
       <br/>
       <br/>
       Arınç, bu noktada partinin genel başkanlık ile başbakanlık meselesinin çözümüne ilişkin bir formül üzerinde çalışıldığını açıklıyor; “Başbakanlık, genel başkanlık meselesini oturup kendi aramızda konuşacağız ve halledeceğiz. Bu çözülmeyecek bir sorun değil. Bir çözüm yolu, tüzüğümüzde gerekli değişikliği yapmak. Yani genel başkanlık ile başbakanlık görevlerinin gerektiğinde ayrılabileceğini tüzüğe yerleştirmek. Bunu yapabiliriz, henüz tam olarak bu konu pişmedi ama gündemde olan bir husustur.”
       <br/>
       <br/>
       AKP lideri Tayyip Erdoğan da önceki konuşmalarında bunun sorun haline gelmeyeceğini belirtmiş, kimi Batı ülkelerinde uygulanan bu formülü hatırlatmıştı.
       <br/>
       <br/>
       YSK Başkanı Algan baskı yaptı
       <br/>
       <br/>
       Necmettin Erbakan, Murat Bozlak, Akın Birdal ve Recep Tayyip Erdoğan’a da milletvekilliği yolunun kapanması, eleştiri oklarının YSK’ya çevrilmesine neden olmuştu. AKP Grup Başkanı Bülent Arınç bu noktada ilginç bir iddiada bulunuyor: “Biz kesinlikle Tayyip Bey’in durumundan emindik. Yani milletvekilliği yolu bize göre sonuna kadar açıktı. Anayasa Mahkemesi’nin başlangıçta verdiği ‘kurucu üye olamaz’ kararıyla bu yol kapanmıştı ama sonrasında 312. madde ile ilgili yapılan değişikliğin ardından durum değişmişti. Açıkçası bu karar bizim için şok oldu. Bunda en büyük pay YSK Başkanı Tufan Algan’a aittir. Biz kendisini sağduyulu ve tam bir hukuk adamı olarak biliyorduk. Fakat Tayyip Bey’le ilgili verdiği karar son derece hatalıdır. Burada önemli bir nokta var. YSK Başkanı kendisi aleyhte oy verdiği gibi bir üyeye de kendisi gibi aleyhte oy vermesi için baskı yapmış. Bize gelen bilgiler, Tayyip Bey’in aleyhinde oy kullanması noktasında sanıyorum üyelerden Cengiz Bey’e (Cengiz Erdoğan) baskı yapıyor ve yasağın çıkmasını temin ediyor. Hadi siz böyle bir iradede bulunuyorsunuz, bir başka üyeye niçin baskı yapıyorsunuz? Bizim tuhafımıza giden de budur zaten. Biz hiç ummadığımız üyelerden ummadığımız destek alırken, Tufan Bey’in tutumuna hiçbir anlam veremedik.”
       <br/>
       <br/>
       Görev süresinin uzatılmasını desteklemiştik
       <br/>
       <br/>
       Bülent Arınç, Tufan Algan’la ilgili olarak geçmişte yaşanan ilginç bir anekdotun ayrıntılarını da ilk kez Aksiyon’la paylaştı. Bundan yaklaşık iki—üç sene önce YSK Başkanı Tufan Algan’ın görev süresinin uzatılması gündeme gelir. Sadece bu işlem için kanun teklifi ya da tasarısı hazırlanır. Bülent Arınç Fazilet Partisi Meclis Grup Başkanvekili, Vecdi Gönül ise Meclis Başkanvekili’dir. Konu FP Grubuna ulaşınca hukuki işler dolayısıyla Arınç’ın önüne gelir. Arınç buna itiraz eder ve hazırlanan bu tasarı/teklifin anayasaya aykırı olduğunu dile getirir. Bu görüşünü de partisinin Meclis Başkanvekili Vecdi Gönül’e aktarır. Ancak Gönül kendisi gibi düşünmemektedir. Bunun üzerine Arınç olumlu mütalaada bulunur, hatta Meclis Genel Kurulu’ndaki görüşmeler sırasında partisini temsilen kalkar ve kürsüden lehte savunur.
       <br/>
       <br/>
       Özal’ın şortunu değil elini öperim
       <br/>
       <br/>
       AKP Meclis Grup Başkanı Bülent Arınç’la ilgili ilginç bir not da Türkiye’nin sekizinci cumhurbaşkanı rahmetli Turgut Özal’a ilişkin olanı. Geçtiğimiz günlerde —bir kitaba atfen— günlük bir gazeteye manşet olan ve Arınç’ın söylediği dile getirilen ‘Özal’ın şortunu öperdim’ sözleri siyasi kulislere bomba gibi düşmüştü. Arınç gerçekten böyle bir yaklaşım sergilemiş miydi? “Ben kesinlikle öyle bir söz söylemedim. Fazilet Partisi döneminde yaptığımız kongre çalışmaları sırasında bir günlük gazetenin —Akit— müfettişi olduğunu söyleyen birisiyle bu konuları konuştuk, ama yazılması kaydıyla değildi. Bu türden sözler hiç sarfetmedim. Ben öpsem öpsem bir insanın şortunu değil elini öperim belki. Ben rahmetli Özal’ı zamanında en çok eleştirenlerin başında geliyordum. Fakat zamanla anladık ki bu eleştirilerimizin tümünde haklı değilmişiz. Toplumla bütünleşmesi, ordu ve kurumlarla sağlıklı ilişkiler kurabilmesi ve ülkeyi 28 Şubat gibi bir badireye götürmemesi yönünden takdir ediyorum şimdi. Ama bu hiçbir zaman şortunu öperim anlamında yorumlanamaz. Bu arkadaşın yaptığı tamamen yakıştırma. Zaten direkt benim ağzımdan bunları aktarmıyor. Güya Şevket Kazan bu şekilde bir beyanda bulunmuş ama onun da böyle bir değerlendirme yapıp yapmadığı doğrulanmadı.” Arınç, haberi yayınlayan gazeteye avukatı aracılığıyla bir sayfalık tekzip metni göndermiş. Arınç’ın üzerinde hassasiyet gösterdiği bir başka konu da bu konuyla bağlantılı olarak gündeme getirilmek istenen askerlerle ilişkiler.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1919), [web.archive.org (arşiv bağlantısı)](http://web.archive.org/web/20050226080332/http://www.aksiyon.com.tr:80/detay.php?id=1919)
