# Kremlin senaryoları

*Alparslan Akkuş 1995.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rus halkı, 70 yıl tek partiyle yönetildikten sonra demokrasiye gözünü açarken, yaklaşık 50 partinin yarışacağı 17 Aralık'taki seçimlerde, oyların  yarısının yüzde 5'lik ülke barajını geçemeyen partilerle birlikte heba olup gitmesinden korkuyor. Başkanlık yarışı için ön hazırlık niteliği taşıyan seçimlerde değişen dengelere göre gelecek sene Başkanın kim olacağı daha belirgin ortaya çıkacak
  </font>
 </div>
 <div id="newsText">
  <font class="detail-text">
   Izleyiciler, Rusya'daki gelişmeleri takip etmek üzere televizyonlarını açtığında, petrol boru hattı, Parlamento seçimleri, AKKA veya Çeçenistan krizi değil, hayretle koca koca açılan gözler ve şaşkınlığın utangaçlığı gizlediği bir yüz ifadesiyle karşılaştı bir anda. Dünya siyaseti, votkanın etkisini henüz üzerinden atamamış Yeltsin'in sekreterlerine alenen tacizde bulunmasıyla daha da kirlendi. Ayıldığında Yeltsin'in yüzü kızardı mı bilinmez ama, böyle giderse 1996 Haziran'ındaki Başkanlık seçimlerinden sonra kızaracak gibi görünüyor.
   <br/>
   <br/>
   Bir sene içinde iki kez kalp krizi geçirmesinin ardından, Yeltsin'in  sağlık durumu hakkında oldukça spekülatif haberler dolaşmaya başladı. Hastaneye ailesi ve yakın partililerden başka kimseyi kabul etmeyen Yeltsin, kendini iyi hissettiği zamanlarda basının karşısına çıkarak Rus halkına umut dolu mesajlar veriyor. Başbakan Viktor Çernomirdin'le görüşmesi esnasında oldukça sağlıklı görünen Yeltsin, kalbe kanın yetersiz gitmesinden kaynaklanan "Miokardial Ischmia" hastalığına tutulmuş. Ortalama Rus insanı 57 yıl yaşarken, 64 yaşına kadar gelen Yeltsin'in sağlık durumu, Kremlin'e yakın kaynakların da doğrulamasıyla, votka ve aşırı kilodan dolayı oldukça kötü. Görünen o ki; hastalık Yeltsin'in siyasi kariyerine bir nokta koyacak ve onu, hâlâ yaşıyor olursa 1996'da Başkanlık süresi dolduğunda emekli olmaya zorlayacak. Ama her şeye rağmen, eski sağlığına kavuşmuş bir Yeltsin, hâlâ Başkanlık seçimlerinde diğer rakiplerine hiç şans tanımayacak kadar büyük favori.
   <br/>
   <br/>
   Azeri ve Kazak petrollerinden sonra, Bosna için gerçekleştirilen Dayton görüşmeleri ve AKKA'yla birlikte dünya siyasetinin Rusya'ya endekslendiği  şu günlerde Rusya, 17 Aralık'taki Parlamento ve Haziran 1996'da yapılacak Başkanlık seçimi kulisleriyle çalkalanıyor. Rus siyasetinde pek sözü geçmeyen alt meclis Duma için yapılacak seçimlerin önemi, Başkanlık yarışında belirleyici bir rol üstlenmesinden kaynaklanıyor. Kısacası, 17 Aralık seçimleri Kremlin'e giden yolda bir basamak niteliğinde. Bilhassa, 26 Ekim'de Yeltsin'in ani bir kalp kriziyle hastaneye kaldırılmasından sonra bu hesaplar iyice gündemi belirlemeye başladı. Her muhalif, bir parti kurarak kendine bir koltuk buldu.
   <br/>
   <br/>
   Duma'da değişen dengeler Rusya'nın yeni başkanını da büyük ölçüde belirleyecek. Bugün pek şansı olmayan bir adayın yıldızı, Parlemento seçimlerinin sonuçlarına göre aniden parlayabilir. Ya da favori bir lider, Başkanlık yarışında da hüsrana uğrayabilir.
   <br/>
   <br/>
   Bu seçimler, Rusya'nın dünya siyasetindeki konumunu da açıklığa kavuşturacak bir öneme sahip. Yeltsin'in idaresindeki reformist bir Rusya ile ağırlıkları gittikçe hissedilen radikal kanadın güdümündeki bir Rusya'nın, birbirinden oldukça farklı dış politikalar izleyeceğini tahmin etmek güç değil. Yeltsin, her ne kadar dış politika konularında "tekel" oluşturmaya çalışsa da, karar alma mekanizması "bakanlar, güçlü devlet sektörleri ve ordu"nun inisiyatifinde şekilleniyor. Bu güç odakları, anayasaya rağmen, aynı şekilde Rusya'nın iç politikasına da damgasını vurmuş durumda.
   <br/>
   <br/>
   <br/>
   <br/>
   BARAJI KIMLER GEÇECEK?
   <br/>
   <br/>
   <br/>
   <br/>
   Kamuoyu yoklamalarında başı çeken Gennady Zyuganov liderliğindeki Komünist Parti, açıkça Yeltsin'e ve reformlarına cephe almış durumda. Batı'yla iyi ilişkiler kurma gibi endişeler taşımayan Zyuganov, henüz adaylığını açıklamamış olmasına rağmen Parlamento seçimlerinden sonra Başkanlık mücadelesine de girişmeyi düşünüyor. Seçimleri kazandıktan sonra Alexander Lebed ve Yuri Skokov liderliğindeki Rus Toplulukları Kongresi ile koalisyona gitmeyi hedefleyen Zyuganov, Parlamento'nun en geniş grubunun başkanlığını ele geçirerek adeta "doğal devlet başkanı" olmayı planlıyor. En son yerel seçimlerde Volgograd'da yüzde 80 oy kazanan komünistlerin iktidara gelmesi halinde başkanParlamento anlaşmazlığından doğacak ideolojik ve pratik çatışmalarla, Rusya'da  işler iyice karışacak gibi görünüyor. Polonya, Bulgaristan gibi ülkelerde ikinci demokratik seçimleri kendilerini reform taraftarı sosyal demokratlar olarak lanse eden eski komünistler kazanırken, Rusya'da sol hâlâ radikal eğilimlerini terketmiyor. Komünist Parti ile yine sol eğilimli Çiftçi Partisi, diğer küçük sol partileri de yanlarına aldıkları takdirde Parlamento sandalyelerinin üçte birini elde edebilecek. Ancak stratejisini köylüler ve çiftçiler üzerine geliştiren Çiftçi Partisi, ince nüanslarla "Eski güzel günler"i arayan komünistlerden ayrılıyor.
   <br/>
   <br/>
   Reformlara karşı bir diğer büyük tehdit de milliyetçi cepheden geliyor. 1993 seçimlerinde oyların yüzde 23'ünü alan Vladimir Jirinovski liderliğindeki Liberal Demokratlar, bu sene güçlerini yitirmiş olsalar da Batı'nın en büyük korkusu olmaya devam ediyor.  Partisinin 87 üyesi ve seçimdeki adaylarının 12'si çeşitli suçlardan dolayı Meclis soruşturmasından geçirilen ve zamansız çıkışlarıyla eski popülaritesini yitiren aşırı milliyetçi Jirinovski, "Büyük Rusya" hayalleriyle peşinden sürüklediği insanları yarı yolda bırakacak gibi. Jirinovski, aynı zamanda Alexander Rutskoi önderliğindeki diğer milliyetçi parti Derzhava ile aynı seçmen kitlesine sesleniyor. Ancak Ruslar'ın "kızılkahverengi koalisyon" dedikleri olası bir milliyetçikomünist uzlaşması, Jirinovski ve Zyuganov'u iktidara taşıyabilir. Fakat, Yeltsin'in hâlâ sahnede olduğu bir ortamda bu senaryonun ne gibi sonuçlar doğuracağını şimdiden tahmin etmek güç. Diğer taraftan, milliyetçi cephenin dağılmasından en büyük kazancı Rus Toplulukları Kongresi'nin  sağlayacağı açıkça görülüyor. LebedSkokovGlaziev üçlüsünün yönettiği parti, kendilerini merkez parti olarak tanımlasalar da milliyetçi kanadın oylarına talipler. Parti içinde hakimiyet Lebed ve Skokov arasında gidip gelirken, her iki lider de 1996 Başkanlık seçimlerinde Yeltsin'i alt etmenin yollarını arıyor. Halkın yüzde 75'inin karşı olduğu ekonomik reformların Rusya'yı karışıklığa sürüklediğini düşünen Afgan kahramanı eski boksör General Lebed, Başkanlık için adı geçen önemli favorilerden. Kamuoyu yoklamalarında zirveye oturan Lebed, seçimlerde Skokov'la birlikte varlık gösterebilirse 1996 Haziran'ında Yeltsin'in tahtına yerleşebilir. Yeltsin'in eski müttefiklerinden ve muhafazakar bürokratlarından Skokov ise, partinin lideri olarak  hesaplarını Başbakan Viktor Çernomirdin'in partisi Evimiz Rusya'nın kötü performansına endekslemiş durumda. Lebed'i ekarte etmenin yollarını arayan Milli Güvenlik eski Danışmanı Skokov da Kremlin'in cazibesine kapılanlardan.
   <br/>
   <br/>
   Reformist partiler daha farklı bir handikap yaşıyor. Büyük çoğunluk ekonomik reformların durdurulması veya yavaşlatılmasını isterken "reformlara devam" sloganıyla yola çıkan partilerin bir varlık göstermeleri oldukça zor. Merkez partilerden Başbakan Çernomirdin'in liderliğindeki Evimiz Rusya, savunduğu istikrar ve ekonomik yeterlik politikalarıyla bile kamuoyu yoklamalarından ancak yüzde 5'lik bir pay alıyor. Çeçenistan krizinin doruğa ulaştığı zamanda Çeçen lider Şamil Basayev'le görüşerek hastanedeki rehine krizini çözen Çernomirdin, kişisel olarak başarılı bir çizgiye sahip. Yeltsin'in hastalığında stratejik önemi olan bazı sorumlulukları üzerine alarak bir çeşit güç kayması oluşturan Çernomirdin, bu yolla ipleri elinde tutmayı planlıyordu. Ancak, Yeltsin'in bütün inisiyatifin hâlâ kendisinde olduğunu açıklamasıyla bu avantajı da kaybetmiş oldu. Aslında Yeltsin'in doğal halefi kabul edilen Çernomirdin, önemli bir anayasal üstünlüğe sahip. Yeltsin'in normal süresinden önce görevi bırakması hastalık, ölüm vs. halinde başkan olacak ve 3 ay içerisinde seçimlere gidebilecek. Ancak, henüz iki yaşındaki anayasaya rağmen, Rusya'da hiç bir zaman oyunun kuralları açıkça belirtilmiş değil. Sonuçta, Başkanlık yarışında favoriler arasındaki Çernomirdin, belki Kremlin'i bir süre daha uzaktan seyredecek.
   <br/>
   <br/>
   Reformistlerin diğer adayı eski Başbakan Yegor Gaidar, Rusya'nın Demokratik Tercihi Partisi'yle boy gösterecek. Yeltsin'in Çeçenistan politikasını eleştirdikten sonra en büyük finansal sponsorunu yitiren Gaidar'ın, mali krizle gireceği bu seçimlerde kamuoyu yoklamalarına göre dördüncü parti olması bekleniyor. Öte yandan Gaidar'ın eski Maliye Bakanı Boris Federov, ekonomik liberalizm ve militan milliyetçiliği birleştirerek, 17 Aralık için hiç şans verilmeyen Rusya Atılım Partisi'ni kurdu. Reformist partilerin en güçlüsü Yabloko ise, parti içi hesaplaşmalar yüzünden ciddi sıkıntılar yaşıyor. Aday gösterme gibi birtakım resmi prosedürü zamanında tamamlayamayan Yabloko, Yeltsin'in özel izniyle son anda seçimlere katılma hakkı kazandı. Herşeye rağmen, Lebed kadar popüler lideri Grigory Yavlinski'nin liderliğinde katılan Yabloko, reformist kanattan yüzde 5 barajı geçebilecek tek parti olarak görünüyor.
   <br/>
   <br/>
   <br/>
   <br/>
   RUSYA DEMOKRASIYE HAZIR DEĞIL
   <br/>
   <br/>
   <br/>
   <br/>
   Yaklaşık 50 partinin yarıştığı Parlamento seçimlerinde çok az partinin yüzde 5'lik ülke barajını geçebileceği tahmin ediliyor. Kamuoyu yoklamaları, birinci olacak partinin halkın yüzde 15'ine bile hitap etmeyeceğini gösteriyor. Geçen seçimlere katılmayan Başbakan Çernomirdin'in Evimiz Rusya'sı bile baraja takılma tehlikesiyle karşı karşıya. 70 yıl tek parti diktatöryasıyla yönetildikten sonra demokrasiye gözünü çok partili rejimle açan Rus halkı, şaşkınlığını üzerinden atamamış durumda. Rus toplumu, özgür iradesini Parlamento'ya taşımaya mavaffak olamayacak gibi görünüyor. Oyların yüzde 50'ye yakın bir kısmının barajı geçemeyen partilerle birlikte heba olup gitmesinden korkulurken, Duma'ya, seçmen iradesinin ancak yarısı yansıyabilecek.
   <br/>
   <br/>
   Peki, bütün bunlar Yeltsin için ne ifade ediyor? Duma'da çoğunluğun hiçbir partiye kalmaması durumunda, Yeltsin'in yine ipleri ele geçirmesi sözkonusu. Ancak, 1993 Anayasası, başkanın yetkilerini sınırlandırırken, Duma'ya da her an dağıtılma tehlikesinden uzak bir çalışma dönemi sağlıyor. Duma'da çoğunluğu sağlayan bir parti, herhangi bir anayasal anlaşmazlıkta her zaman başkana karşı avantajlı hale geliyor. Yani, komünistlerin bu seçimlerden zaferle çıkmaları durumunda, Yeltsin, 12 ay boyunca feshetme yetkisi olmaksızın Duma'yla birlikte çalışmak zorunda kalıp kendi politikalarını izlemekte bir hayli zorlanabilir. Bu durumda ise, 1996'da Rusya'yı komünistlerden kurtarabilecek tek lider adayı olarak Yeltsin'in tekrar Başkanlık koltuğuna oturması işten bile değil. Zaten son referandumla, Duma karşısında Yeltsin'i desteklediğini açıkça gösteren Rus halkı da, Başkanlık seçimlerinde "sağlıklı" ve "ayık" bir Yeltsin'i tercih edecek gibi görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-105-kremlin-senaryolari.html), [web.archive.org (arşiv bağlantısı)](http://web.archive.org/web/20120826084740/http://www.aksiyon.com.tr:80/aksiyon/haber-105-kremlin-senaryolari.html)
