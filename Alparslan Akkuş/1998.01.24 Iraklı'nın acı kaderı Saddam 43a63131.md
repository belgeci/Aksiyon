# Iraklı'nın acı kaderı Saddam

*Alparslan Akkuş 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde Saddam'ın yardımcısı Taha Yasin Ramazan, ambargonun kalkması için 1 milyon gönüllünün katılımını amaçlayan kutsal cihad çağrısında bulundu.
  </font>
 </div>
 <div id="newsText">
  <font class="detail-text">
   Çağrıyı, BM'nin Irakta'ki  silahların araştırılması için kurduğu özel komisyon UNSCOM'un başkanı Butler'ın Irak ziyareti takip etti. Avustralyalı başkan Richard Butler, Irak Dışişleri Bakanı Tarık Aziz ve Petrol Bakanı General Amir Muhammed Raşid ile, detayları basına açıklanmayan, 3 saatlik bir toplantı yaptı. Albright ise, NBC'nin "Basınla Buluşma" programındaki açıklamasında, Saddam'ın UNSCOM'u alt etmeye çalışmasının hiçbir sorunu çözmeyeceğini bir kez daha vurguladı.
   <br>
    <br>
     Saddam daha önce komisyon üyelerini casuslukla da suçlamıştı. Henüz 20 gün önce yine bir krizin eşiğinden dönmüştü Ortadoğu. Yine dışişleri bakanları demeçler vermiş, Amerika yine "Dünya Jandarmalığı" için hazırlanmaya başlamıştı. Petrol kuyuları pek sahneye çıkmasa da, görüşmelerde petrol bakanının adı o zaman da vardı.
     <br>
      <br>
       Ortadoğu'da anlaşılması zor bir kriz yaşandı, yaşanıyor, yaşanacak. Kapalı kutuya benzeyen bir totaliter rejim, tahlili güç bir iktidar. Başında, kendisini Adolf Hitler'e benzetenleri gaz döküp yakacağını söyleyen bir Saddam.
       <br>
        <br>
         Batı'nın desteğini arkasına alıp yıllarca İran'la kapıştı. Bu savaştan Saddam'ın hiç kazancı olmadı. Tahran'ın da bir kazancı olmadı, ama hiç değilse ilk yıllarında devrimi güçlendirdi, halkı kenetledi.
         <br/>
         <br/>
         Ülkesinde yaşayan Kürtler'le savaşı hiç bitmedi. Rejiminde Türkmenler biyolojik gazla taltif edildi.
         <br/>
         <br/>
         En son İran savaşından doğan açıklarını kapamak maksadıyla, yine İran savaşında olduğu gibi Batı'nın desteğinin arkasında olduğunu sanarak 'Savaşların Anası'nı açtı dünyaya karşı. Ordusu dünyaya rezil oldu. Uluslararası medya Körfez'de petrol sızıntılarıyla ölen bir ördeğe dikkatleri çekip durdu, ama gerçekte 100 binden fazla talihsiz Iraklı hayatını kaybetti. Irak fiilen güney, kuzey ve orta kesim olmak üzere üçe bölündü.
         <br/>
         <br/>
         Önce Kürtler'in isyanını destekleyen Amerika, son anda fikir değiştirerek bölgenin tümünün İran'ın etkisine girmesinden çekinerek Saddam'a dokunmamasından, sonra da özellikle Kürtler'in birbiri arasında girdiği bitmek tükenmek bilmeyen kavgadan dolayı bu bölünme resmiyete geçemedi henüz.
         <br/>
         <br/>
         Bu kadar dengesiz kabadayılık yapan her liderin yönettiği ülkenin başına gelebileceği gibi Irak'ta durum bugün içler acısı. Sadece bir istatistik durumu tüm çıplaklığıyla gözler önüne seriyor: 5 yaşın altındaki çocukların aylık ölüm oranı 1990'da 742 iken, 1997'de 4 bin 578'e fırlamış.
         <br/>
         <br/>
         Çöl Fırtınası'ndan bu yana geçen 7 yılda hafızalara kazınan en önemli Saddam anısı, vahşi bir yöntemle bizzat damatlarını öldürtmesiydi.
         <br/>
         <br/>
         İşte Ortadoğu'yu ikide bir karıştıran Saddam'ın geçmiş karnesindeki yıldız notları. Psikanaliz, bugünkü davranışları anlayabilmemiz için geçmiş yaşantıların sorgulanmasını öğütler. Çocukluk yıllarında arar orta yaş bunalımlarının nedenlerini. 'İlle de başka arabaları geçme hırsında, o kişinin küçükken ezik yetişmişliğinin, yahut akranlarına göre boyunun daha geç uzamış olmasının etkisi yok mudur?' diyor Çetin Altan 15 yıl önceki özel koleksiyonunda.
         <br/>
         <br/>
         18 yılını dolduran Saddam iktidarı, kurak bir haziran ayında başlıyor. 1979'dan bugüne uzanan Saddam rejimine, geçmişin kalıntılarını eşeleyerek bakmak gerekiyor. Hüseyin'in henüz Saddam olmadığı yıllara.
         <br/>
         <br/>
         1937'nin Nisan ayında Bağdat'ın 100 km kuzeybatısında kalan Tikrit'in küçük bir kasabasında dünyaya gelen Saddam zor bir çocukluk geçirmiş. Küçük Saddam 10 yaşında evini terkedip Nasır hayranı amcasının yanına yerleşiyor. Amcasının bu hayranlığı, Saddam'ın ileride oluşacak saplantılarının merkezine oturacak. Düşük notlarından dolayı Askeri Akademiye giremeyen Saddam, 20 yaşında Baas Partisi'nin aktif militanları arasında buluyor kendisini. General Kasım'a düzenlenen suikaste karıştığı için müebbet hapse mahkum ediliyor. Mısır'a kaçmayı başaran Saddam, sürgünde Kahire Üniversitesi'ne devam ediyor. Nasır'la orada karşılaşma fırsatını buluyor. Nasır, her nedense dikkatini çeken bu genç adamı himayesine alıyor. Baas Partisi'nin dokuz aylığına iktidarı ele geçirmesiyle Irak'a geri gelen Saddam, Baas'ın  iktidardan düşmesiyle yeniden mahkum edilir. İki yıl süren mahkumiyetin ardından 1966 yılında firar ederek parti içindeki yerini sağlamlaştırmaya koyulur.
         <br/>
         <br/>
         Asıl hikaye, Baas'ın 1968 yılında tekrar iktidarı ele geçirmesiyle başlıyor. Önemli görevler üstlendiği 1968 ihtilali sonrasında Hasan elBekir Irak liderliğini alırken, Saddam da  İhtilal Kumanda Komitesi Başkan Yardımcısı olur. 1976 yılında ise general apoletlerini takmaya hak kazanır. İkinci adam statüsü fazla sürmez ve yaşlı ElBekir, alt kademelerdeki desteğini sağlamlaştıran Saddam'ın baskısıyla 1979 yılında istifa ederek Saddam'ı yegane halefi olarak gösterir.
         <br/>
         <br/>
         Baas Partisi'nin 1963'teki başarısızlığı Saddam'a çok şey öğretecekti. 1979'dan beri Irak'ta iktidarını sağlamlaştıran Saddam, bu gücünü tek adam olması, askeri barakasında tutması ve otorite karşısında hiziplere meydan vermemesine bağlayacaktı. Gerçekten de Irak iç politikasının üç köşetaşı olan gizli polis, Baas Partisi ve orduyu kontrol altında tutmayı başaran Saddam, Çöl Fırtınası'nı saymazsak, 18 yıllık iktidarında hiçbir ciddi tehditle karşılaşmadı.
         <br/>
         <br/>
         Koltuğa oturduğu anda ilk icraatı, İran'a savaş açmak oldu. 8 yıl süren bu kanlı savaşın ardından, Irak içindeki Kürtlere çevirdi namluları. Kendi halkına karşı kimyasal silahlar kullanmaktan çekinmeyen Saddam, 1990 yılında Kuveyt'e girdi.
         <br/>
         <br/>
         Siyasi arenada Adolf Hitler'e benzetilse de, metodolojik açıdan Stalin'e daha yakın bir çizgide seyrediyor. İdeolojilerden uzak bir politika güden Saddam, ideolojinin sadece siyasi kariyer ve gücünü devam ettirme vasıtası olduğunu söylüyor. Saddam, politik hayatta hiçbir şeyin aynı kalmayacağını çok iyi bilmesine rağmen, Baas doktrinlerine üstünkörü bir bağlılığı olduğunu itiraf ediyor.
         <br/>
         <br/>
         Filistin meselesine ilgi göstermeyişinden de anlaşıldığı gibi, karar alma mekanizmasında duygusallıktan ziyade fırsatçılık ön plana çıkıyor. Dünya kamuoyunda hernekadar 'deli' olarak nitelense de, Ortadoğu uzmanları Saddam'ın karar alma mekanizmasının ne kadar sağlam işlediğini ortaya koyuyor. Megalomani ve belirsizlik unsurlarının ağır basmasına karşın, Saddam'ın kararlarında temkinli, dikkatli ve akılcı davrandığı belirtiliyor. Karar verirken uzun uzun düşünüyor ve aldığı kararı çarçabuk uyguluyor. Sabırlı, azimli, dikkatli ve katı. İşleri idare etmede gösterdiği başarıyı müzakere masasında gösterme ihtiyacı hissetmiyor ve çatlak sesler karşısında pazarlık yerine onları yatıştırmayı tercih ediyor. Saddam'ın en önemli silahı aslında karizması. Koltuğa oturduktan sonra 'baba' rolüne soyunması, sık sık televizyonlarda boy göstermesi, hatta İran savaşından sonra bütün camilere resimlerini astırması Saddam'ın nasıl bir karizma taşıdığının en güzel göstergesi.
         <br/>
         <br/>
         İronik olan, siyasi ve askeri kariyerinde belirgin başarıları olmayan bu eğitimsiz liderin, oturduğu petrol kuyuları üzerinde dünyayı dize getirmesi. Babil Kulesi Ortadoğu'nun tarihsel fonksiyonunu yerine getirmesi için her zaman bir Saddam bulunacaktır.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3413-iraklinin-aci-kaderi-saddam.html), [web.archive.org (arşiv bağlantısı)](http://web.archive.org/web/20141106182504/http://www.aksiyon.com.tr/aksiyon/haber-3413-iraklinin-aci-kaderi-saddam.html)
