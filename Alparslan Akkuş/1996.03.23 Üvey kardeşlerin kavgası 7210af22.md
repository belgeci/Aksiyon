# Üvey kardeşlerin kavgası

*Alparslan Akkuş 1996.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Tayvan’da panik havası yok. Telefonda, ailem sıradan işlerle uğraştıklarını söylüyor. Ben de onlar adına herhangi bir endişe taşımıyorum” diyor Ayşe Chian. Tayvan'dan, uluslararası ilişkiler master programına katılmak üzere 3 hafta önce Türkiye'ye gelen Ayşe Chian, Tayvan halkının Çin'le bütünleşmekten kaçmadığını, ancak komünist Çin'in demokratik bir Tayvan'a uzun süre izin vermeyeceğini söylüyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ayşe, “tek devlet iki sistem”in aldatmaca olduğunu, bu son askerî harekatlarla Çin'in, demokrasiyi benimsemiş Tayvan halkını sindirmeye çalıştığını vurguluyor.
   <br>
    <br>
     Çin, Tayvan Boğazı'nda 8 Mart'ta başlattığı askeri tatbikatla bir eyaleti kabul ettiği Tayvan'a diş gösteriyor. Çünkü bir zamanların küçük Formoza Adası, M.Ö. 10. yüzyıla kadar uzanan Çin tarihinde bir ilke imza atıyor. 23 Mart Cumartesi günü yapılan başkanlık seçimiyle Tayvanlılar, ilk kez demokratik yollarla seçilmiş bir lider tarafından yönetilecekler. Üstelik, cumartesi günü yapılan bu seçimlerde, sandıktan bağımsızlık yanlısı Lee Teng—hui'nin çıkması oldukça yüksek bir ihtimal. Kıta Çini’nde Mao önderliğindeki komünist yönetimin hakim olmasından sonra 1949 yılında Tayvan Adası'na yerleşen milliyetçiler, Chiang Kai—shek liderliğinde yeni bir devlet kurmuşlardı. Tayvanlılar, 1971’e kadar bütün Çin’i temsil ettiler, ancak bugün siyasi varlıklarını kabul ettirme mücadelesi içindeler. Tayvan’ın bağımsız bir devlet olarak uluslararası arenaya çıkmak üzere BM’ye üye olma çabaları Çin yönetimini rahatsız etti.
     <br/>
     <br/>
     <br/>
     <br/>
     FORMOZA BOĞAZI KAYNIYOR
     <br/>
     <br/>
     <br/>
     <br/>
     Çin’in, Tayvan açıklarında düzenlediği füze denemeleri ve gerçek mermilerin kullanıldığı hava, kara ve deniz harekatı, aslında uzun süredir devam eden gerginliğin doruk noktası. Tayvan Devlet Başkanı LeeTeng—hui’nin, 7 Haziran 1995 tarihinde ABD’ye bir gezi düzenlemesinin ardından Çin, Tayvan’la sürdürülen birleşme görüşmelerine süresiz ara vermişti. ABD’nin Lee’ye vize vermesini, Tayvan’ın izlediği bağımsızlık yanlısı politikaları Washington’un da desteklediği şeklinde algılayan Çin, Amerika ile ilişkilerinde de gergin dönemler yaşadı. Geçen sene haziran ayında Tayvan’ın kuzeyinde 6 füze denemesi gerçekleştiren Çin, iki hafta süren bu son askeri tatbikatlardaki saldırgan tutumuyla bir anda dünya gündeminde ilk sıraya oturdu. Harekata 4 denizaltı, 10  savaş gemisi ve 300 savaş uçağının katıldığını bildiren Kyodo ajansı, Çin’in, tatbikatın yapıldığı Fujian  bölgesinde 150 bin askerini seferber ettiğini söylüyor. Füze denemeleri, Tayvan’ın ticari faaliyetlerini derinden etkiledi. Çin’in muhtemel saldırısından endişe eden halkın tasarruflarını dolara çevirmek üzere bankalara hücum ettiği ve bazı bankalarda döviz kalmadığı spekülasyonları artıyor. Ayrıca halkın gıda maddeleri stoğu yaptığı da gelen haberler arasında.
     <br/>
     <br/>
     <br/>
     <br/>
     ABD, GERGINLIĞI TIRMANDIRIYOR
     <br/>
     <br/>
     <br/>
     <br/>
     ABD, Çin—Tayvan gerginliği sebebiyle Pasifik’teki askeri konumunu giderek güçlendirmeye çabalarken, Çin askeri yetkililerinin ardından Tayvan halkı da çeşitli protestolarla Amerikan gemilerini istemediklerini dile getirdiler. Bölgede görevli Amerikan Independence uçak gemisi, bir destroyer ve iki fırkateynle birlikte görev yapmak üzere Basra Körfezi'nden Çin Denizi’ne doğru harekete geçen Nimitz uçak gemisi, gerginliği tırmandıran faktörlerin başında geliyor. Öte yandan, Amerikan Lockheed firması, Tayvan’a 1 milyar 150 milyon dolar değerinde F—16  savaş uçağı satma kararını açıklaması, ilk teslimatın 1997’nin ortalarında yapılacak olmasına rağmen  Çin ile Tayvan arasındaki gerginliği artırıyor. ABD ile Tayvan arasında 1993 yılında varılan satış anlaşmasına göre, ABD  Tayvan’a 2000 yılına kadar 5 milyar dolar değerinde 150 adet F—16  savaş uçağı satacak. Aynı zamanda, ABD Temsilciler Meclisi de, 14’e karşı 369 oyla kabul ettiği karar tasarısıyla Amerikan yönetiminden, Çin saldırısı olması halinde Tayvan’ın savunulmasını istedi.
     <br/>
     <br/>
     Peşpeşe düzenlenen füze denemelerinin ardından başlayan bir dizi askeri tatbikatın, Tayvan’ın denetimindeki Wuchiu, Tungchu ve Hscichu adlı küçük adacıkların yalnızca 18.5 kilometre uzağında gerçekleştirilmesi ve Tayvan Savunma Bakanı Chiang Chung—ling’in, Çin gemilerinin 12 millik karasularını ihlal etmesi halinde savaş durumuna gidileceğini söylemesi, 3 milyon askere sahip Halkın Kurtuluş Ordusu’nun (PLA) Tayvan’a saldıracağı endişesini doğurmuştu. Ancak, Çin askeri makamları, tatbikatların savunma amaçlı olduğunu, herhangi bir saldırı niyetlerinin bulunmadığını açıklamaları ve 20 Mart Çarşamba günü askeri tatbikatın sona erdiğini açıklamaları gerginliği yatıştırdı.
     <br/>
     <br/>
     Şimdilik askeri tabikat sona erdi, ancak Çin’in demokratik bir Tayvan’a nereye kadar tahammül edeceği sorusu kafaları kurcalıyor. 23 Mart’ta yapılan seçimlerden kamuoyu yoklamalarında oy oranı yüzde 50 civarında görünen Lee Teng—hui’nin çıkması halinde bağımsızlık meselesi yeniden gündeme gelecek. Lee, kıta Çin’iyle bütünleşmek için başta demokrasi olmak üzere çeşitli şartlar koşarken, Çin yönetimi hiçbir şartı kabul etmeyeceğini belirtiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21707), [web.archive.org (arşiv bağlantısı)](http://web.archive.org/web/20070810195115/http://aksiyon.com.tr:80/detay.php?id=21707)
