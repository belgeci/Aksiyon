# Haydı şımdı bütün eller Doğu'ya!

*Birol Uzunay - Ercan Yavuz 1999.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terörist Apo'nun yakalanmasıyla gözler bir kez daha ülkenin Doğusu'na çevrildi.
  </font>
 </div>
 <div id="newsText">
  <font class="detail-text">
   Yıllardan beri terör ateşinde kavrulan bölge insanına sürekli olarak Doğu'nun çok yakında kalkınacağı, hayat standardının yükseleceği, eğitim hamlelerinin başlayacağı yönünde açıklamalar ve vaadlerde bulunuldu. Bütün bu müsbet gelişmelerin önündeki en önemli engelin ise terör olduğu söylendi. Son iki senedir terör örgütünün belini kırdığını ilan eden ve son olarak Apo'nun refüze edilmesiyle de en önemli hedefine ulaşan devlet için şimdi gerçekten hizmet zamanı. O bildik söylemler yetkili ağızlarca şimdilerde sıkça dile getiriliyor.
   <br/>
   <br/>
   Son 15 yılda Doğu'nun nasıl kalkınacağını anlatan tam 9 ekonomik paket, 20 resmi rapor kamuoyuna sunuldu. Sonuç ise maalesef bugün için tam bir fiyasko. Kısacası elde var ölü yatırım!
   <br/>
   <br/>
   Yılların ihmali sonucu oluşan yanlışlar zincirinin, fakirliği ideolojik motiflerle süsleyerek terörist kıvılcımlara müsait bir zemin oluşturduğu artık devletin ve siyasetin önemli aktörleri tarafından bile kabul edilen bir gerçek. Bu dramatik tablo nedeniyle olacak her hükümet iktidara gelirken ve geldikten sonra bol bol yatırım vaadinde bulunuyor. Ancak bu vaadlerin ne kadarının yerine getirildiği kocaman bir soru işareti! Mevcut sefalet tablosu giderilemediği takdirde gelecek, Türkiye'nin ne Doğu'su ne de Batı'sı için hiç de aydınlık olmayacak. Artan göç, çarpık şehirleş (eme) me, gelir dağılımındaki uçurum, kişi başına düşen bilumum ekonomik göstergelerin negatif ölçekleri Türkiye'nin geleceği için pek de umut dolu tablolar oluşturmuyor.
   <br/>
   <br/>
   Terörün maliyeti Tüm Türkiye'ye..
   <br/>
   <br/>
   PKK eşkıyası yüzünden resmi ağızlarca yapılan açıklamalara göre 30 bine yakın insanımız hayatını kaybetti. Bir o kadarı sakat kaldı, bir kaç katı ise ekonomik, psikolojik ve sosyal olarak çöküntüler yaşadı. Yetmedi, Türkiye Cumhuriyeti devleti, bütçesinin her yıl aslan payını teröre ayırdı. Bu mücadelede başarılı olabilmek için dünyanın en çok silah satın alan ülkeleri arasında yer aldı. Türkiye terör belasına bulaştığından bugüne kadar sosyal, ekonomik, ticari, ahlaki her türlü yozlaşmayla karşı karşıya kaldı. Binlerce köy terör yüzünden terkedildi, büyük şehirler şişkin varoşlar haline dönüştü, hayatta kalma mücadelesi veren milyonlarca insan "kara" sektörün mafyauyuşturucuseks dahil her boyutunda iç karartıcı yollara saptı.
   <br/>
   <br/>
   Şimdi hizmet zamanı
   <br/>
   <br/>
   PKK için son 15 yılda bütçeden 65 milyar dolar harcanırken, terörün toplam maliyeti 100 milyar doları aştı. Türkiye ekonomisi bugün 205 milyar dolarlık hacmi ile dünyada 23. büyük ekonomi. PKK'ya ayırılan paralar olmasaydı Türkiye bugün dünyanın 20. büyük ekonomisi, kişi başına düşen gelir ise 4 bin doların üstünde olacaktı. Kısaca terör, sadece 23 Doğu ilini değil, tüm Türkiye'yi vurdu!
   <br/>
   <br/>
   1990 yılında terörle mücadele için harcanan toplam paranın ölü veya sağ ele geçirilen teröristlere bölünmesiyle bir teröristin devlete 5 milyara mal olduğu ortaya çıktı.  Mücadelenin ekonomik ve sosyal platforma kaydırılması gerektiğini ilk dile getirenler başlarda büyük eleştiriler aldı. Öyle ki, 1993 yılında  helikopter kazası sonucu ölen Jandarma Genel Komutanı Org. Eşref Bitlis'in vefatını kendi eliyle hazırladığı ekonomik rapora bağlayanlar bile çıktı.
   <br/>
   <br/>
   Yatırım vaatleri yerine getirilsin
   <br/>
   <br/>
   Başbakan Bülent Ecevit'in heyecanla seslendirdiği "Doğu'nun zenginliği" için şimdilik, ucuz enerji, vergi ve SSK indirimleri, ücretsiz arsa ve eğitim kolaylıkları sağlanıyor. Ecevit'in  açıkladığı bu uygulamaları bir yıl önce de duymuştuk. Bülent Ecevit'in başbakan yardımcısı olarak görev aldığı AnasolD Hükümeti Doğu illeri için 4325 Sayılı Kanunu çıkartmış ve vaadler kanun garantisine alınmıştı.
   <br/>
   <br/>
   Başbakan Ecevit ve Cumhurbaşkanı Demirel'in açıklamalarından sonra tüm Türkiye, "bâri bu sefer gerçekleşsin" dileklerinde bulunurken, Doğu'da yaşayanlar nedense aynı heyecanı hissedemiyor. Çünkü bugüne kadar onlar çok ekonomik paket ve resmi rapor dinlediler.
   <br/>
   <br/>
   Özellikle Şırnak'ta yaptığı yatırımlarla kamuoyunun dikkatini çeken Sema Küçüksöz, hükümetin kamuoyuna duyurduğu paketin yeterli olmadığına inanıyor. Sema Küçüksöz, Doğu'yu ilgilendiren ekonomi paketlerinin herşeyden önce Doğu'yu bilen kişiler tarafından hazırlanması gerektiğini belirterek, "Doğu'nun kendine ait özellikleri var. Siz bu özellikleri bilmeden Ankara'dan ezbere paket açıklarsanız başarısız olursunuz" diyor.
   <br/>
   <br/>
   Küçüksöz, Doğu insanının hükümetin vaadlerine inanıp inanmadığı hakkında da, "Programları beğenenler olduğu gibi beğenmeyenler de olacaktır. Yöre halkının tepkisi çok çeşitli ama insanların karnını doyurursanız bu tepkilerin olumlu olacağını kestirmek zor değil" diyor.
   <br/>
   <br/>
   Ş.Urfa Ticaret ve Sanayi Odası Başkanı İsmail Demirkol da vaatleri inandırıcı bulmuyor ve ekliyor: "Hükümetin vaatleri hiç inandırıcı gelmiyor çünkü yatırım yapmaktan bahsederken devletten alacaklarımızı unutuyor. Teşvikten bahsediliyor, 10 yıldır hastanemiz için ödenek alamadık."
   <br/>
   <br/>
   Doğu yakasında değişen bir şey olmalı
   <br/>
   <br/>
   Van Ticaret Odası Başkanı Feridun Irak, "Apo 20 yıldır yakalanamıyor, 20 yıl daha yakalanmasaydı fakirliğimiz sürecek miydi?" derken haklı bir sitemi dile getiriyor.
   <br/>
   <br/>
   Bölgeye ucuz enerji sözü veren yönetimin, bölgedeki sanayi tesisleri için yeterli elektrik olmadığını araştırıp belirlemesi gerekiyor.
   <br/>
   <br/>
   Hükümet, ücretsiz arsa sözü verirken, Hazine arazilerinin, güvenliğin ve alt yapının olmadığı şehir çıkışlarında olduğu gerçeğini gözden kaçırıyor. Yolu, elektriği hatta suyu olmayan arsalar girişimcilerin önüne büyük fırsat olarak Başbakan tarafından sunuluyor.
   <br/>
   <br/>
   Türkiye seçim atmosferini yaşıyor ve bütçeyi kemiren iç borç faiz ödemeleriyle eriyen bütçeden Doğu'ya 20 milyar dolar ayrılması gerekiyor. Dış kaynak bulunamadığı ya da özel sektör bölgeye çekilemediği takdirde Doğu'nun kalkınması bir başka bahara kalacak gibi.
   <br/>
   <br/>
   Van Ticaret ve Sanayi Odası Başkanı Feridun Irak, "Apo yakalanmasaydı bölgeye yatırım yapılmayacak mıydı? Elektrik sorunumuzu çözemeyen zihniyetin büyük yatırımlar yapabileceğine de inanmıyorum. Vaatler yerine getirilmezse 'sosyal yaşam yoktu, başaramadık' bahanesini uyduracaklar. Bölgeye devlet gelmesin, özel sektör gelsin" diyerek ekonomik vaatlere cevabını veriyor.
   <br/>
   <br/>
   Doğu'ya yatırım: İyi de nasıl?
   <br/>
   <br/>
   Bölgenin gelecekteki zenginlikleri anlatılırken, bugünkü fakirliği gözlerden kaçıyor. Doğu Anadolu ve Güneydoğu Anadolu Bölgesi'nde yer alan 23 ilde ortalama gelir düzeyi 1500 dolar seviyesinde. Bu gelir seviyesi de kendi içinde belirli illerin ve belirli kişilerin zenginliğiyle ortaya çıkmış bir rakam. Bir çok ilde 300700 dolar arasında değişen gelir seviyesi, fakirliği kullanan her türlü ideolojik yönlendirmeye müsait.
   <br/>
   <br/>
   Güvenlik için bölgede 3 binin üzerinde köy, başka bir deyişle 55 bin hane yer değiştirdi. Bir çok yaylaya yasak getirildi. Yaklaşık 3.5 milyon kişi Batı illerine göç etti. Sanayi yatırımlarından mahrum kalan Doğu, geleneksel sektörlerini de kaybetti. En büyük gelir kapısı hayvancılık bugün yok olmanın eşiğinde. Ancak, yaylalarda terörün etkisinin azaltılması ve bilinçli teşvikler sonucu hâlâ gelişmeye müsait bir sektör. Bölgedeki sınır kapılarının açılıp işlerlik kazanması da binlerce kişiye umut kapısı olacak.
   <br/>
   <br/>
   Toprak reformunun yapılmadığı bölgede, çiftçi sıfatını alabilecek kişi sayısı çok az. Halk çiftçiliği yeterince bilmediği gibi, işleyebileceği toprağı da yok. Toprak, yüzyıllardır derebeyi görüntüsü çizen aşiret reislerinin tekelinde.
   <br/>
   <br/>
   Bölge halkı yoğun olarak şehir hayatıyla 1995'te başlayan göç dalgasından sonra tanıştı. Bugün bölge illerinde bile kırsaldan gelen insanların oluşturduğu kümelenmelerle yarı göçebe hayatı yaşanıyor. İş yok, olsa da kalifiye eleman yok. İklim sert, arazi engebeli, ulaşım Adıyaman dışındaki illerde zaman zaman aksıyor. Paranın belirli ellerde toplandığı bölgede Diyarbakır'ın dışındaki illerde tüketim çok az. Bu durum Doğu pazarını değerlendirmek isteyen girişimciler için olumsuz bir özellik.
   <br/>
   <br/>
   Kastamonu Holding Yönetim Kurulu Başkanı Sudi Topal, Doğu'yu yine Doğulu yatırımcıların kurtaracağına inanarak "Doğu'nun kalkınması Doğu insanının gayreti ile olacaktır. Herkes doğduğu ile, ilçeye sahip çıkmalı. Rizeli birisi olan Mehmet Yıldırım Bey'in gidip de Doğu için çalışmasını beklemek yanlış. Bir Doğulunun düşüncesini en iyi yine bir Doğulu anlar. Bütün analar kutsaldır ama herkes kendi anasını daha fazla sever. Bu dediğim bir ayrım değil, durum tespitidir" diyor.
   <br/>
   <br/>
   Kars Ticaret ve Sanayi Odası Başkanı Mehmet Yılmaz, Doğu'nun özel sektör tarafından kalkındırılmasını isteyerek, "Devletten yatırım beklemiyoruz; teşvik istiyoruz. Biz terörden çok, terörün oluşturduğu psikolojik ortamdan etkilendik. Sınır kapısı ve hayvancılık Kars'ın çehresini değiştirir."
   <br/>
   <br/>
   Tek fakir bölge"Doğu" değil
   <br/>
   <br/>
   Doğu'da çalışanların büyük kısmı 1520 milyon lira arasında maaş alıyor. Yoğun işçilik gerektiren tekstil gibi sektörler için ucuz işçilik büyük fırsat. Başta Diyarbakır ve Van olmak üzere yoğun göç alan illerde zorunlu tüketim ürünlerini satmak kârlı görülen işlerden.
   <br/>
   <br/>
   Hükümetin kamuoyuna açıkladığı programı yürürlüğe koyabilmesi için bütçeden yılda 1.8 milyar dolar para ayrılması gerekiyor. Her yıl bu yatırımlar için bu paranın ayrılabilmesi ise neredeyse imkansız.
   <br/>
   <br/>
   Tüm kamu yatırımlarının Doğu'ya yönlendirilmesi durumunda, asfalt yolla henüz tanışamayan Karadeniz köyleri, susuz Ege mahalleleri, kaldırımsız büyükşehir sokakları, fakirlik içinde yaşayan Akdeniz köylüsü rahatsız olacak.
   <br/>
   <br/>
   Batı'da özelleştir, Doğu'da devletleştir!
   <br/>
   <br/>
   Türkiye'nin en verimli alanlarına onlarca yıl önce kurulmuş, ihracat bağlantıları olan, binlerce kişiyi çalıştıran işletmeleri bile zarara uğratmayı başaran devletin, PKK'nın ortaya çıktığı 1984'ten beri özelleştirmeyi öğrenmeye çalışırken, bir anda ülkenin Doğu'sunda yeniden işletmeciliğe soyunması çok büyük tezat.
   <br/>
   <br/>
   Adıyaman Ticaret Odası Başkanı Zafer Ersoy ve Urfa Ticaret Odası Başkanı İsmail Demirkol, serbest piyasa ekonomisini uygulamaya çalışan devletin, Doğu'ya gelip yatırım yapmasını geçmişteki kötü örneklerin de etkisiyle istemiyorlar. Ancak geceleri sokağa çıkılamayan, ulaşım sağlanamayan, tüketimin minimum seviyede olduğu bir bölgeye özel sektörün nasıl getirilebileceği ise tam bir muamma. Gelecekte terörün tamamen biteceği varsayımıyla girişimcilerin yatırımlarının yönünü değiştirip değiştirmeyeceği şimdilik bilinmiyor.
   <br/>
   <br/>
   Özellikle Doğu kökenli zenginler, bölgeye yatırım yapmamalarının sebebini terör olarak açıklıyorlardı. Ancak, bölgenin çok büyük kesiminde terörün şehir merkezinde zarar verdiği görülmedi. Doğu kökenli işadamları bir kez olsun bölgeye yapacakları iş gezisiyle, iddialarının ne kadar boşa çıkacağını görecekti. Doğu'nun terör yüzünden kalkınamaması, bölge halkı tarafından tamamen psikolojik bir etken olarak yorumlanıyor.
   <br/>
   <br/>
   Güneydoğu Sanayici ve İşadamları Derneği Başkanı Vasfi Akyıl da bölgenin kalkınması için herşeyden önce tanınması gerektiğine inanıyor ve ekliyor "Devlet, teşviklerden önce bölgeyi girişimciye tanıtsın. Bölgenin çok büyük ve farklı özellikleri var, bu özelliklerin bilinmesi gerekir."
   <br/>
   <br/>
   Doğu'ya yatırım her bölgeden fazla!
   <br/>
   <br/>
   Bazı gerçekleri ifade etmezsek diğer bölge insanlarına haksızlık yapmış oluruz. Doğu ve Güneydoğu Anadolu'daki ekonominin kötülüğü bir gerçek, ancak bir başka gerçek de, bölgenin tam anlamıyla yatırım fakiri olmadığı. Ege ve Marmara bölgeleri yüzde 20'ler civarında yatırım alırken, Güneydoğu Anadolu Bölgesi yüzde 10 oranında kamu yatırımı alıyor. Güneydoğu Anadolu'nun devletten aldığı  yatırım küçümsenirken Karadeniz Bölgesi  ise devletten sadece yüzde 9, o zenginlerin dillerinden düşmeyen Akdeniz Bölgesi ise yüzde 11 oranında  kamu yatırımı alabiliyor.
   <br/>
   <br/>
   Bölgelere verilen teşvik oranlarına baktığımızda ise durum daha vahim: Güneydoğu Anadolu Bölgesi yüzde 6.3 oranında teşvik alırken, Karadeniz Bölgesi sadece yüzde 4.8 oranında teşvik aldı.
   <br/>
   <br/>
   Sanayinin ve nüfusun yoğun olduğu Ege ve Marmara Bölgesi'nde kamu yatırımlarının diğer bölgelere oranla daha fazla olması ekonomik açıdan normal. Normal olmayan ise Akdeniz ve Karadeniz Bölgeleri'nin aldığı kamu yatırımlarıyla eşit miktarda yatırım alan Doğu illerinin bu kadar fakir kalması.  Devlet, ekonomik imkanı olan "yok"u her bölgeye adaletle dağıtıyor.
   <br/>
   <br/>
   Türkiye Kalkınma Bankası raporları, bugüne kadar Doğu ve Güneydoğu Anadolu Bölgesi'ne TL hesabıyla  429 milyar 600 milyon dolar  yatırım yapıldığını ortaya koyuyor. Fakat bu devasa rakamın ne kadarı ekonomiye ve üretime dönüyor?
   <br/>
   <br/>
   Doğu ve Güneydoğu illeri, Akdeniz ve Karadeniz bölgeleri kadar teşvik ve kamu yatırımları işletemedi. Daha 1984'te hayvancılık kredileriyle başlayan Doğu yatırımları, hibeli teşviklerle devam etti ve ortaya duvarları bile örülmemiş yüzlerce ölü yatırım çıktı ve bölge tam bir ölü yatırım mezarlığı oldu.
   <br/>
   <br/>
   Fabrika mezarlığı diye tanımlanan Doğu ve Güneydoğu Anadolu Bölgesi'nde ölü yatırımların en fazla yoğunlaştığı il Diyarbakır. Kalkınma Bankası'nın hazırladığı raporlarda, Diyarbakır'daki yatırımların sayısı 89 olarak ortaya çıksa da, gerçek rakamın 200'ün üzerinde olduğu belirtiliyor. Güneydoğu'da ölü yatırım zenginliği açısından ikinci il Kahramanmaraş. K.Maraş'ı 41 âtıl yatırımla Elazığ, 37 yatırımla Mardin, 34 yatırımla Şanlıurfa, 27 yatırımla Malatya izliyor.
   <br/>
   <br/>
   Doğu Anadolu Bölgesi'nde ölü yatırımların büyük bölümü Erzurum'da odaklanıyor. Erzurum 32 ölü yatırımla birinci sırada yerini alırken, ikinciliği 13 yatırımla Erzincan alıyor. Erzurum'da öylesine önemli yatırımlar var ki, bunlar dünyanın en büyük tesisleri sıralamasında, kendi alanında birinci sırada yeralıyor.  5 trilyonluk bir harcamayla kurulan Oral Et Fabrikası dünyanın en büyük et entegre tesisleri. 265 kişiye istihdam olanağı sağlayacak olan bu tesis, Doğu'da ölmek üzere olan hayvancılığı da yeniden canlandırabilecek bir yatırım.  Geçtiğimiz yıllarda, kısa süreli de olsa faaliyete geçen OralEt Tesisleri bir süre sonra kesecek hayvan bulamadığı için şalteri kapatmak zorunda kaldı.
   <br/>
   <br/>
   Güneydoğu Anadolu Bölgesi'nde ölü yatırım konusunda en bilinçli il Gaziantep. Antepliler, yatırım konusunda kendilerini bölgedeki diğer illerle kıyaslamıyorlar bile. Ölü yatırımlar konusunda yapılan istatistikler, onların bu fikrini destekliyor. Kendi öz kaynaklarıyla yatırım yapmayı büyük oranda ilke edinmiş olan Antep'te ölü yatırım yok denecek kadar az.
   <br/>
   <br/>
   Fabrikalar lojman oldu
   <br/>
   <br/>
   Doğu ve Güneydoğu Anadolu Bölgesi'ne devlet eliyle yapılan en önemli yatırım şeker fabrikaları. Ağrı, Erzurum, Van, Erciş şeker fabrikaları yarım kapasiteyle çalışırken, Erzincan ve Muş şeker fabrikaları tam kapasiteyle üretimini sürdürüyor. Her iki bölgede, MSPCHP koalisyonu döneminde devlet eliyle yapılan yatırımların büyük bir bölümünün ölü durumda olması dikkat çekiyor.
   <br/>
   <br/>
   Dönemin Başbakan Yardımcısı Necmettin Erbakan'ın birinci ağır sanayi hamlesi çerçevesinde temellerini attığı Bingöl Çimento, Karlıova Termik Santrali, Erzurum Tekstil, Alvar Tütün, Pasinler Testaş Elektronik Fabrikası, İspir'deki 3 fabrika temeli atılıp inşaatı bitirildikten sonra, âtıl durumda bırakıldı. Erzurum'daki tekstil fabrikası, Türkiye Kömür İşletmeleri'ne lojman olarak tahsis edilirken, Alvar Tütün Fabrikası, önce tavuk çiftliğine çevrildi. Daha sonra da, boş bırakıldı.  Pasinler Testaş Elektronik Fabrikası 12 Eylül yöneticileri tarafından rantabl bulunmadığı gerekçesiyle Aydın'a taşındı.  Pasinler'deki fabrika, lojmana dönüştürülerek askeriyenin hizmetine sunuldu. Bu arada Halk Bankası tarafından bölgede 520  KOBİ'ye kredi tahsis edildi.  Bu yatırımların ekonomiye kazandırılması halinde 33 bin 322 kişiye istihdam olanağı sağlanmış olacaktı.
   <br/>
   <br/>
   Doğu'da rant kavgası
   <br/>
   <br/>
   Doğu ve Güneydoğu Anadolu Bölgesindeki yatırımların ölü veya atıl duruma gelmesinin birinci nedeni politik kavgaydı. Her iktidar kendi partililerini kazanabilmek için bir dizi yatırım projesi başlattı. Daha sonraki iktidarlar ise bu projeleri devam ettirmedi. Hele "yanlış fizibilite raporları" nedeniyle kurulan tesisler ise ayrı bir başlık konusu. Pamuk üretiminin olmadığı yere tekstil fabrikasının, hayvancılığın olmadığı yere et kombinalarının yapılması bu konuda sergilenen ciddiyeti ortaya koyuyor. Devlet eski Bakanı Salih Yıldırım, bölgedeki yatırımların piyasa kuralları çerçevesinde yapılmadığını vurgulayarak "Hayvancılık olmayan yerlere hayvancılık yatırımları yapılmış. Hayvancılığı öldürmüşsünüz. Hayvancılık üzerine fabrika açsanız ne olur. Alın Erzurum'daki Oral Et Tesislerini, zamanın parasıyla 4 trilyona mal olmuş. Ancak kesecek hayvan bulamadığı için kapanmak zorunda kalmış. İnsanın yüreği sızlıyor" diyor.
   <br/>
   <br/>
   Erzincan'a yapılan Sümerbank Bez Fabrikası fizibilite raporlarının ne denli piyasa mantığından uzak olduğunun bir diğer ispatı. Çukurova'dan getirilen pamukların işlenmesiyle üretimini sürdüren fabrika, özelleştirilmek zorunda kaldı.
   <br/>
   <br/>
   Bütün bu büyük sanayi tesislerinin yanında bölgede 300'e yakın küçük işletme de âtıl halde.
   <br/>
   <br/>
   Bayındırlık ve İskan eski bakanı Cevat Ayhan, bölgede üretim yapan fabrikaların ham maddelerini çoğunlukla dışardan getirdiklerini belirterek, bu çarpık yapının bir an önce düzeltilmesi gerektiğini belirtiyor.
   <br/>
   <br/>
   Geçmişteki tüm başarısızlıklara rağmen devlet bu kez Doğu'nun mâkûs tâlihini aşmaya mecbur. Mecbur, çünkü Apo'nun da yakalanmasıyla terör mazereti ortadan kalkmış durumda. Bölge halkını kazanmak, gönlünü almak, geride silahların gölgesinde şekillenen tabloyu değiştirebilmek içinrüzgar artık devletten yana esiyor. Artık sırları dökülmeye başlamış olan 'Doğu'yu kalkındıracağız, terörü bitereceğiz' şeklindeki sözler bu kez de "boş vaad" olarak kalırsa bölgede Apo'dan daha tehlikeli unsurların oluşması kaçınılmaz gibi görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4818-haydi-simdi-butun-eller-doguya.html), [web.archive.org (arşiv bağlantısı)](http://web.archive.org/web/20120925074324/http://www.aksiyon.com.tr:80/aksiyon/haber-4818-haydi-simdi-butun-eller-doguya.html)
