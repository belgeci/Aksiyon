# Demokrat Parti'nin 4'te 1'i anlatıyor

*Sedat Gülmez 2013.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   DP önce ve sonrasıyla çok konuşuldu ve konuşuluyor. Ama Refik Koraltan’ın da söyleyecekleri var.
  </font>
 </div>
 <div id="newsText">
  <font class="detail-text">
   <p>
    Zor günlerden geçip, zor dönemlerde, zor vazifeler üstlenmiş bir neslin ferdi. Osmanlı Devleti’nin son devrinde hukukçu kişiliğiyle vatan hizmetine girmiş, İstiklal Harbi yıllarında üzerine düşeni yapmaya gayret etmiş, Cumhuriyet’le birlikte de memleketin çeşitli yerlerinde valilik ve emniyet müdürlüğü görevini ifa etmiş. Ancak bütün bunlar bir yana bugünden geçmişe bakınca Refik Koraltan ismi akıllara önce Demokrat Parti’yi (DP) getiriyor. Ülkenin kaderine 10 sene hükmeden DP’nin Türkiye Büyük Millet Meclisi (TBMM) Reisi Refik Koraltan’ı.
    <p>
     Şimdiye kadar DP zamanına veya onunla özdeşleşen karakterlere dair birçokları araştırma yaptı, belgeler ortaya çıkardı ve kalem oynattı. Kamil Maman’ın yayına hazırladığı “Demokratlar” da söz konusu zincire eklenen bir halka. Fakat onu diğer pek çok eserden ayrı kılan ve farklı bir zemine oturtan özelliği var. Maman, Koraltan’ı ve hatıratını bu derece kapsamlı ele alıp, okuyucu karşısına çıkartan belki de ilk isim. Kaldı ki kitabın serüvenine dair anlattıkları da göz önüne alınırsa hayli yorucu ve zor bir çalışmanın ürünü. Ama yazarın azmi ve merakı –ki kitabın okuyucu ile buluşmasında kesinlikle en önemli saik– projenin hitama ermesine vesile teşkil etmiş.
     <p>
      Neler mi anlatıyor eser? ‘Neler yok ki!’ gibi klasik bir cevap bile sanırım okurun merakını celbetmeye yeter. Ama biz bununla yetinmeyelim ve muhtevadaki başlıklardan birkaçını sizinle paylaşalım: “Meşrutiyet Âşığı Bir Delikanlı”, “İnönü Onu Mecliste İstemiyor”, “Demokrat Parti Hayali”, “Koraltan, Samet Kuşçu Yakınlığı ve 9 Subay Hadisesi”. Bunlar ilk kısımdan. Tabii kitabın bir de ayrıntıları var. Mesela Koraltan DP’yi niçin ve nasıl kurduklarını anlatırken hayli ilginç misaller veriyor. Atların açlıktan birbirinin kuyruğunu yediğini söylüyor. Ev toplantılarındaki diyaloglar ise başlı başına dikkat çekici. Mesela o dönem itibarıyla İsmet İnönü’nün emekliye ayırdığı Fevzi Çakmak Paşa, Cumhurbaşkanını darbe ile devirmeyi teklif ediyor. Merakınız biraz arttı mı? O zaman diğer malumatlar için esere başvurun…
     </p>
     <p>
      <strong>
       DEMOKRATLAR
      </strong>
      <p>
       Kamil Maman (yayına hazırlayan)
       <p>
        Timaş Yayınları
        <p>
         235 sayfa
         <p>
          02125112424
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35494), [web.archive.org (arşiv bağlantısı)](http://web.archive.org/web/20130817150651/http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35494)
