# Alaylı yazarlar mekteplileri yetiştiriyor

*Sedat Gülmez 2005.03.21*

<div bgcolor="#FFFEF6">
 <font>
  <img border="0" height="1" src="/web/20051225193009im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225193009im_/http://www.aksiyon.com.tr/resim/537/68.jpg" vspace="5"/>
  </p>
 </font>
 <font class="content">
  Başta ABD olmak üzere birçok ülkede yaygın olan ‘yazarlık okulları’ Türkiye’de de rağbet görmeye başladı. Kabiliyetini ölçmek, yazar olup olamayacağını denemek isteyen öğrencisinden memuruna, akademisyeninden esnafına pek çok kişi bu organizasyonlara katılıyor.
 </font>
 <p>
  <font class="content">
   Hasıraltı, Küllük, Marmara Kıraathanesi 1960’ların, 70’lerin, 80’lerin entelektüel mekanlarıydı. Edebiyat, sanat ve fikir dünyasından birçok ünlü sima buralarda sevenleri, takipçileri ile buluşurdu. Aralarında kimler yoktu ki; Orhan Kemal, Nurettin Topçu, Necip Fazıl, Salah Birsel, Ziya Nur Aksun... Edebiyat, siyaset ve felsefenin konuşulduğu bu mekanlar sayesinde fikir adamları gençlerle buluşup bilgi alışverişinde bulunurdu. Söz konusu mekanlar zamanla kapanınca, damakta tat bırakan usta-çırak muhabbetleri de sona erdi. Bir anlamda yazarla okur arasındaki ilişki kesildi.
   <br>
    <br>
     ‘Yazarlık öğretilmez, yolu gösterilir
     <br/>
     <br/>
     Fakat, son yıllarda bu ilişki, atılan yeni adımlarla bir bakıma tekrar tesis ediliyor. Amerika Birleşik Devletleri, Avrupa ve Rusya’da yaygın olan “Creative yazarlık” ekolü, varlığını Türkiye’de de hissettiriyor. Bu organizasyonların son beş yıl içindeki etkisi yeni atılımlarla kendini gösterdi. Birçok kuruluş ve dernek bünyesinde öykü, şiir, roman atölyesi çalışmaları tertiplendi. Bunlar arasında en fazla rağbet gören ise Gazeteciler ve Yazarlar Vakfı’nın düzenlediği ‘Yazarlık Okulu’ ile Türkiye Yazarlar Birliği’nin ‘Yazar Okulu’ oldu.
     <br/>
     <br/>
     Her ne kadar yıllarını yazarlığa vermiş insanların emeklerini bir iki aylık eğitime sığdırmanın ahlakî yönü sorgulansa da, sırf para kazanmak uğruna insanlara hayal satıldığı ileri sürülse de, nihayet “Yazarlığın okulu mu olurmuş?” sorusu ortaya atılsa da insanların bu çalışmalara ilgisi azalmadı, aksine arttı.
     <br/>
     <br/>
     Yazar okulunun Türkiye’deki fikir babası Radyo Televizyon Üst Kurulu (RTÜK) üyesi ve eski Türkiye Yazarlar Birliği (TYB) Başkanı Dr. Mehmet Doğan. Türkiye Yazarlar Birliği bünyesindeki yazar okulunun ‘yazar’ yetiştirme iddiasında olmadığını söyleyen Doğan, “Burada yapılmaya çalışılan ‘Bir yazarın donanımı ne olmalıdır?’ sorusuna cevap bulabilmektir.” diyor.
     <br/>
     <br/>
     Türkiye Yazarlar Birliği’nin Yazar Okulu beş yıldır çalışmalarına devam ediyor. İlk etapta seminer formatındaki organizasyonlar bir süre sonra planlı, programlı bir yapıya kavuşmuş. Bir yazarın yalnızca gramer ve dil konusunda bilgili olmasının yeterli olmadığına inanan yöneticiler, felsefeden mantığa, siyasi teorilerden sosyolojiye kadar birçok alanda, sahasının uzmanı isimleri öğrencilerle buluşturuyor.
     <br/>
     <br/>
     Yazarlığın usta-çırak ilişkisi çerçevesinde ele alındığı bu okulların yurtdışındaki benzerlerinden farkı, bilgi birikimi ve alt yapıya verilen önemle ortaya çıkıyor. Özellikle Amerika’da meselenin sadece teknik boyutuna değinildiğini dile getiren Dr. Mehmet Doğan, bunun yeterli olmayacağının altını çiziyor. Yazarlık okullarının bir ihtiyaç olduğuna inanan Doğan, Türkiye’deki kalıpçı eğitim sisteminin yeni fikirler üretememe hastalığına da deva olacağına inanıyor.
     <br/>
     <br/>
     TYB’nin Yazar Okulu 10. dönemine hazırlanıyor
     <br/>
     <br/>
     Türkiye’de benzerleri arasında ilk olma özelliği taşıyan Yazar Okulu, 2000’den bu yana her yıl iki dönem şeklinde devam ediyor. Dokuzuncu dönemi geçtiğimiz haftalarda tamamlanan organizasyonun 10. dönem hazırlıkları çoktan başlamış. İlgiyi artıracağı düşünülerek, 10. dönemin ilk dersini Kültür ve Turizm Bakanı Atilla Koç’un vermesi kararlaştırılmış. TYB Başkanı Yrd. Doç. Dr. Yakup Deliömeroğlu bugüne kadar 195 mezun veren okulun unutulmaya yüz tutmuş usta-çırak ilişkisini canlandırdığını söylüyor. Talebin yoğunluğuna karşın yer sıkıntısı nedeniyle 45 kişiden ancak 30’u kaydedilmiş.
     <br/>
     <br/>
     Yazar okulu aslında şehirleşme sürecinde kopmuş insan ilişkilerinin ürünü. İletişimin teknolojik gelişmelerden daha uzak olduğu 30 yıl önce, insanların daha çok fikri alanda tartışmalar yaşadığına dikkat çeken Başkan Deliömeroğlu, yazarlık okulu ile bu dönemi canlandırmayı istediklerini belirtiyor. “Her öğrenciye bir eser yazdırmayı, bunları yayımlatmayı, böylece çeşitli faktörler sebebiyle yozlaşan kültürümüzü yeniden inşa etmeyi ana hedef kabul ettik.” diyor.
     <br/>
     <br/>
     TYB dışında yazarlık okulu faaliyetlerine katılan kuruluşlardan biri de Gazeteciler ve Yazarlar Vakfı. 1994’te kurulan vakıf üç farklı platform bünyesinde faaliyetlerine devam ediyor. Bunlar sırasıyla, Abant, Kültürlerarası Diyalog ve Diyalog Avrasya Platformları. Kuruluşun yazarlık okulu ile ilgili çalışmaları ise Çemberlitaş Fırat Kültür Merkezi’nde (FKM) devam ediyor. Sırf bu çalışma uğruna FKM’de hafta sonları başka programlara izin verilmiyor.
     <br/>
     <br/>
     Emine Şenlikoğlu da ders almış
     <br/>
     <br/>
     FKM’deki okulun mazisi üç yıl öncesine dayanıyor. Bir toplantı esnasında sıradan bir fikir gibi ortaya atılan yazarlık okulu, katılımcılardan ilgi görünce hemen çalışmalara başlanır. Okulun koordinatörlüğü görevi Türkçe öğretmeni ve yazar Niyazi Sanlı’ya verilir. FKM Müdürü Erkam Çetin de projede yer alır. İlk sene amatörlük süreci yaşayan kursun ikinci yılındaki katılımcılar arasında Emine Şenlikoğlu gibi bilindik isimlerin bulunması, organizasyon ekibini, iyi yolda oldukları düşüncesine sevk eder. 14 haftalık kursa devam eden öğrenciler eğitimden çok memnun kalır. Bu memnuniyet yeni dönem çalışmalarının hızını artırır. Program katılımcılardan gelen eleştiriler doğrultusunda yeniden şekillendirilir.
     <br/>
     <br/>
     FKM Müdürü Erkam Çetin, “Geçen sene, alanında söz sahibi 14 uzmanı öğrencilerle buluşturduk. Herkes memnun kaldı. Ancak ‘kendimizi geliştirmek için pratik, atölye çalışması istiyoruz’ gibi eleştiriler geliyordu. Bu sebeple, 2005 döneminde yeni düzenlemeler yaptık.” diyor. Edebi çalışmalar üzerine ağırlık veren yazarlık okulu yöneticilerinin amacı, geleceğin romancılarını, öykücülerini çıkarmak.
     <br/>
     <br/>
     Sevda Dıraga isimli öğrencisi sayesinde bu hedefine ilk adımı atmış görünüyor. Çünkü Tarih öğretmeni Dıraga, yazı serüveni eskilere dayansa da okuldaki çalışmalarla olgunlaştığını düşünüyor. Geçtiğimiz haftalarda Dıraga’nın ‘Bir Kardeşlik Ülkesi’ isimli kitabı yayımlandı. Katıldığı dönemde yazılarıyla ilgili eleştirilere dayanması zor olsa da sıkıntılarını sabırla aşmış. Yazarlık okulunun, yazı hayatına büyük katkılar sağladığını düşünen Sevda Tarih öğretmeni Sevda Dıraga, “Ben burada yazarlığı değil, yazarlığa giden yolu gördüm.” diyor.
     <br/>
     <br/>
     Yazarlık Çeçenistan
     <br/>
     <br/>
     günlerinin neticesinde geldi
     <br/>
     <br/>
     ‘Aşka Son Bakış’ isimli kitabın sahibi ve Yazarlık Okulu Koordinatörü Sanlı’nın yazarlıkta uzun bir mazisi yok. Türkçe Öğretmeni Sanlı, yazarlığa Çeçenistan’da kaldığı 1994-95 yıllarında başlar. Çeçen-Rus Savaşı’nın en yoğun olduğu dönemde bölgede bulunan Sanlı’nın ilk amacı, tarihe şahitlik etmektir. Kalemi eline alır, fakat günlerce, haftalarca süren savaşın notları bir sayfayı dahi doldurmaz. Yaşadığı bu serüvenle yazarlık yaşamı başlamış olur.
     <br/>
     <br/>
     “Çeçenistan’dan döndükten sonra beş yıl süreyle rüyalarımda savaşı yaşadım.” diyen yazar, halihazırda yazma çalışmalarına devam ediyor. Tabii bunun bir ayağını da yazarlık okulu oluşturuyor. Yazarlık okulunun daha emekleme aşamasında olduğunu düşünen Sanlı, okulun herkesin konuştuğu, kitlelerde etki bırakan bir konuma gelebilmesi için en az 5 yıl geçmesi gerektiğini söylüyor. Organizasyonun yeni döneme ilişkin projeleri de oluşturulmuş. “Senaryo kursu” da bunlardan biri. Okula katılan öğrencilere Samanyolu Televizyonu’nda 5-6 ay sürecek senaryo eğitimi verilmesi karara bağlanmak üzere.
     <br/>
     <br/>
     Rusya’da Gorki adına yazarlık eğitimi
     <br/>
     <br/>
     Yazma eğitiminde önemli çalışmaların yapıldığı yerlerden biri de Rusya. Ülkenin değişik yerlerinde bulunmuş Edebiyat Öğretmeni Hüseyin Bargan, Moskova’da Gorki Edebiyat Enstitüsü’nde aynı amaç doğrultusunda eğitim verildiğini ifade ediyor. Özbekistan’daki ‘Dorman Bağı’nın benzer bir fonksiyona sahip olduğunu belirten Bargan, bu ülkelerde yazarlarla takipçilerinin bir araya getirilmesinin devlet tarafından desteklenmesine dikkat çekiyor. Yazar ile yazar adayı arasındaki en büyük problemin iletişim kopukluğu olduğunu söyleyen yazarlık okulu öğrencisi Bargan, bu tür organizasyonlarla bu dezavantajın ortadan kalktığına inanıyor.
     <br/>
     <br/>
     YAZARLIK OKULU DÜZENLEYEN KURULUŞLAR
     <br/>
     <br/>
     - Gazeteciler ve Yazarlar Vakfı
     <br/>
     - Edebiyatçılar Derneği
     <br/>
     - TYB Yazar Okulu
     <br/>
     - TÖMER
     <br/>
     <br/>
     - Uğur Mumcu Araştırma Geliştirme Vakfı
     <br/>
     - Boğaziçi Mezunları Derneği
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20366), [web.archive.org (arşiv bağlantısı)](http://web.archive.org/web/20051225193009/http://www.aksiyon.com.tr:80/detay.php?id=20366)
