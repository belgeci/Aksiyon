# Türk Hava Yolları sandığı da sürpriz yaptı

*Sedat Gülmez 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk Hava Yolları ile Hava İş arasında 5 aydır devam eden toplu iş sözleşmesi görüşmelerinde sendikanın eli “greve evet” kararıyla güçlendi. THY, “Son noktadayız” diyor, ama grev sesleri ufukta daha da belirginleşiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107111541im_/http://www.aksiyon.com.tr/resim/662/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk Hava Yolları (THY) ile Hava İş Sendikası arasında 16 Mart’tan bu yana devam eden toplu iş sözleşmesi görüşmeleri geçtiğimiz hafta tamamlanan ‘grev oylaması’yla yeni bir boyut kazandı. 6- 9 Ağustos arasında Türkiye genelinde yapılan oylamaya katılan 5015 personel greve ‘evet’ derken; ‘hayır’cıların sayısı 4555’te kaldı. Rakamlar THY ile sendika arasında şimdiye kadar yaşanan sürecin yinelenmesi anlamına geliyor. Ancak bir farkla; bu sefer sendikanın eli daha güçlü. Hava İş yetkilileri ‘Grev kararı çıkması hemen greve çıkacağımız anlamına gelmiyor, tekrar görüşeceğiz ve işverenin haklarımızı vermesini bekleyeceğiz.’ dese de THY yönetiminin oylama öncesi tekliflerinden vazgeçmeyeceği bizzat Yönetim Kurulu Başkanı Candan Karlıtekin tarafından sonuçların açıklanmasını takip eden ilk dakikalarda tekrarlandı.
   <br>
    <br>
     <br/>
     ‘KARARI ALDIK, NOT ETTİK’
     <br/>
     <br/>
     Oylama öncesinde muhtemel bir grev kararının başta THY ve turizm olmak üzere çeşitli sektörlere darbe vuracağı sıkça dile getirildi. THY’de 1991’de yaşanan grevin getirdiği zarar hatırlatılarak, son 5 yılda hızla büyüyen kurumun benzer bir süreçle karşılaşmasının doğuracağı sıkıntılar sektör temsilcileri tarafından ortaya kondu. Tüm bunlara rağmen sandıktan greve evet kararı çıktı. Peki, bundan sonra ne olacak? THY Yönetim Kurulu Başkanı Karlıtekin’in deyimiyle top artık Hava İş Sendikası’nda: Ya uzlaşılacak ya da…
     <br/>
     <br/>
     Yer THY Genel Müdürlük binası; Tarih 9 Ağustos; saat 21.50. Uzun bekleyişin ardından THY Yönetim Kurulu Başkanı Candan Karlıtekin, Genel Müdür Temel Kotil ve Teknik A.Ş Genel Müdürü İsmail Demir basın mensuplarının karşısına geçiyor. 4 gündür devam eden grev oylamasının neticesi açıklanacak. Karlıtekin kısa konuşuyor: “Greve hayır için 5100 oya ihtiyacımız vardı. Bu oya ulaşılamamıştır. Biz şimdiye kadar masaya koyduğumuz teklifin arkasındayız. Öncesinde de belirttiğimiz gibi bu önerilerden bir kuruş fazla veremeyiz. Kurumun malî yapısı bunu kaldırmaz. Demokratik bir süreç işlemiştir; sonuçları aldık ve not ettik.”
     <br/>
     <br/>
     Ortaya çıkan durum kamuoyunun beklemediği bir tabloydu. Ama sendikanın “Greve evet kararı çıkması, greve gidileceği anlamına gelmiyor. İşveren karşısında elimiz güçlenecek.” biçimindeki yaklaşımının sonuca etki ettiği düşünülüyor. THY yönetimi, yeni süreçte lokavt, küçülme, işten çıkarma gibi negatif senaryoları ‘şimdilik’ gündemine almıyor.
     <br/>
     <br/>
     Türkiye Özel Sektör Havacılık İşletmeleri Derneği (TÖSHİD) Başkanı Şahabettin Bolukçu, 1991 krizinin THY’ye, ilişkili sektörlere ve Türkiye’nin prestijine verdiği zararı hatırlatıyor. 1991’de 38 günlük grev sebebiyle kurumun yolcu sayısı yüzde 28 azalmış ve buna bağlı 129 milyon dolar zarar ortaya çıkmış, 855 personel de işten çıkarılmıştı. O dönem 457 milyon dolar olan yıllık ciro şimdilerde 3,2 milyar dolar. Muhtemel bir grev şimdi cironun üçte birini tehdit ediyor.
     <br/>
     <br/>
     THY’nin son yıllardaki büyüme hızına dikkat çeken Bolukçu’ya göre iki taraf da atacağı adımları iyi hesaplamalı. THY elinde olmayanı veremez,  bir kere sendika bunu kabul etmeli. Sendika da çalışanın hakkını savunan bir oluşum, THY de bunu göz ardı etmemeli. Oylamaya kadar geçen sürede sendikanın hedef haline getirildiğini düşünen Hava İş Genel Sekreteri Mustafa Yağcı, “Haksız bir iş yapmıyoruz. Anayasal hakkımızı kullanıyoruz. 2007’nin ilk 6 ayı için yüzde 23,9 ikinci altı ayı içinse enflasyon oranı artı yüzde 5 talep ediyoruz. Bizi eleştirenler madem grevin olumsuz neticelerinden korkuyor, işverene baskı yapsınlar.” diyor.
     <br/>
     <br/>
     Yağcı’nın bu sözlerine karşılık Bolukçu; Türkiye’deki işsizlik durumu ve istihdam dışı üniversite mezunlarının sayısı gibi kriterlerin Hava İş tarafından dikkate alınması gerektiğini belirtiyor.
     <br/>
     <br/>
     <br/>
     THY UÇUŞ GÜVENLİĞİ SAĞLAYAMIYOR MU?
     <br/>
     <br/>
     Hava İş Sendikası toplu iş sözleşmesi görüşmelerinin sekteye uğramasında sadece ücret meselesinin gündeme gelmesinden yakınıyor. Bunu gazete ilanlarıyla da duyuran Hava İş’e göre en önemli problemlerden biri yoğun çalışma temposu ve buna bağlı uçuş güvenliği tehdidi.
     <br/>
     <br/>
     Genel Sekreter Yağcı’ya göre problem Sivil Havacılık Genel Müdürlüğü’nün çıkardığı yönetmeliklerde. Avrupa Birliği (AB) standartlarının altındaki yönetmelik sebebiyle uçucu personel (pilot ve hostesler) tempolu çalışıyor: “AB’ye üye olunduğunda onların havacılık kriterleri zaten zorunlu uygulanacak. En azından şimdiden bunu sağlayalım.” Meselenin bir diğer yönü de rekabet. AB ülkeleri eşit rekabet ortamı oluşabilmesi için çalışma düzeylerinin denkleştirilmesi gerektiğini söylüyor.
     <br/>
     <br/>
     Resmî verilere göre THY’de sadece 2007’de 242 adet planlı ve 53 adet plansız kurum içi denetleme gerçekleşti. 2006- 2007 arasında yabancı ülkeler ve uluslararası sivil havacılık otoriteleri tarafından toplam 162 kez denetlendi. Bunların 159’u SAFA (Safety Assessment Foreign Aircraft), 2’si IOSA, biri İngiltere Sivil Havacılık Otoritesi UKCAA tarafından yapıldı.
     <br/>
     <br/>
     THY Genel Müdürü Temel Kotil uçuş güvenliği eleştirilerine şu cevabı veriyor: “Güvenli uçmasam, ne New York’a, ne Paris’e ne de Hindistan’a inmeme izin verilir.”
     <br/>
     <br/>
     Sendikanın görüşmelerde elini güçlendiren grev kararı özellikle turizm sektöründe tedirginlikle karşılanıyor. Turistik Otelciler İşletmeciler ve Yatırımcılar Derneği (TUROB) Başkanı Timur Bayındır’a göre muhtemel grev THY’nin belini 9- 10 yıl bükecek. Bayındır 1,5 milyon kişiye istihdam sağlayan, 20 milyar dolara yakın döviz girdisi kazandıran, yaklaşık 40 sektörü tetikleyen turizmin grev tehdidiyle göreceği zararın boyutunu düşünmek dahi istemiyor.
     <br/>
     <br/>
     Grev THY’de küçülmeyi de tetikleyecek. Geçen yıl filosuna 59 yeni uçak katan ve 25 farklı güzergâh açan kurum grev karşısında bunlardan vazgeçebilir. Ulaştırma Bakanı İsmet Yılmaz’ın, “Gerekirse açığı özel havayolu şirketleriyle doldururuz.” açıklaması da sektörden genel kabul görmüyor. THY’nin özellikle dış hatlardaki güzergâhlarını kaldıracak alt yapıya özel şirketler sahip değil. İç hatlardaysa gecikmelerle bir düzenleme yapılabilir, ancak bu da THY standardına ulaşamaz. Çünkü 70 yıllık bir kurumun açığını en eskisi 15 yıllık özel havayolu şirketleri tam anlamıyla dolduramaz.
     <br/>
     <br/>
     Peki, tüm bu sıkıntılı sürece ve yaşanacağı tahmin edilen anlaşmazlığa hükümet müdahale edemez mi? Bakanlar Kurulu, grev ya da lokavtları 60 gün süreyle erteleme yetkisine sahip. Ancak Başbakan Recep Tayyip Erdoğan sürecin iki tarafın uzlaşmasıyla halledilmesi taraftarı. Ulaştırma Bakanı Yılmaz’ın deyimiyle Başbakan, THY yetkililerine “Makul,  verebileceğiniz fiyatın en yükseğini; çalışanın hakkını verin, kimseyi mağdur etmeyin.” ikazında bulundu.
     <br/>
     <br/>
     <br/>
     <br/>
     THY YÜZDE 10 VERİYOR, SENDİKA YÜZDE 50’YE YAKIN ZAM İSTİYOR
     <br/>
     <br/>
     16 Mart’ta başlayan görüşmelerde 60 günlük müzakere ve 15 günlük resmî arabulucu süreci sonuçsuz kaldı. Sendika 112 asıl, 3 geçici maddeden oluşan teklifin 72 asıl maddesi üzerinde anlaşmayı kabul etti. 40 asıl ve 3 geçici maddede ise uzlaşma olmadı.
     <br/>
     <br/>
     Bu arada THY’nin toplam personel sayısı 2002’de 8699 iken 18 Temmuz 2007 itibariyle rakam 10731’e yükseldi.
     <br/>
     <br/>
     THY yeni sözleşme kapsamında iş güvencelerini sağlamlaştırmayı, çalışanlar arası eşitliği güçlendirmeyi, sendikal izin kullanımını rahatlatmayı, işsizlik kaygısını ortadan kaldırmayı ve yemek bedelini 2,5 misli artırmayı taahhüt etti.
     <br/>
     <br/>
     Hâlihazırda THY personelinin yüzde 93’ü 1500 YTL; yüzde 4’ü 1000 YTL ve yüzde 3’ü de 2500 YTL ortalama maaş alıyor.
     <br/>
     <br/>
     Kurumun önerisi maliyetleri 70 milyon YTL artıracakken; sendikanın istekleri 400 milyon YTL’ye mal olacak nitelikte.
     <br/>
     <br/>
     Personele önerilen bazı kurum teklifleri şöyle: Sosyal yardımlar aylık mevcut (61 YTL) birinci yıl için (120 YTL), ikinci yıl için (130 YTL) teklif ediliyor.
     <br/>
     <br/>
     Evlenme yardımı mevcut (57,11 YTL), birinci yıl için (250 YTL), ikinci yıl için (250 YTL)
     <br/>
     <br/>
     İş kazası ve maluliyet ve ölüm mevcut (266,20 YTL), ilk yıl (3000 YTL) ikinci yıl (3000 YTL)
     <br/>
     <br/>
     Ayrıca çalışanlar her yıl ortalama yüzde 1,75 oranında kıdem zammı alıyor. Maaşı yüzde 100 statüsünde olmayanlar bu noktaya gelene kadar her ay 100 YTL yan ödeme alacak.
     <br/>
     <br/>
     <br/>
     <br/>
     GENEL MÜDÜRLÜK’TEN HAYIR ÇIKTI
     <br/>
     <br/>
     <br/>
     THY 31 ilde 35 sandıkta, Teknik A.Ş 22 ilde 22 sandıkta grev oylamasına gitti. İstanbul haricindeki sandıkların toplamından 780 hayır, 810 evet kararı çıktı. İstanbul: Toplam 5015 evet, 4555 hayır. Genel Müdürlük (1139 evet 1806 hayır) Yer hizmetleri (933 evet 558 hayır) Uçucu personel (2117 evet 1410 hayır)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28132), [web.archive.org (arşiv bağlantısı)](http://web.archive.org/web/20071107111541/http://www.aksiyon.com.tr/detay.php?id=28132)
