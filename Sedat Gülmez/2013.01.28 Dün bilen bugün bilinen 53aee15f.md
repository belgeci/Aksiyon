# Dün bilen bugün bilinen

*Sedat Gülmez 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Onlar ara dönemin öteki kabul edilenleriydi. Osmanlı’da ulemaydılar ama Cumhuriyet’te…
  </font>
 </div>
 <div id="newsText">
  <font class="detail-text">
   <p>
    Cumhuriyet sonrası akışta adı zikredildiğinde hep olumsuz bir imaj bıraktı, toplum üzerinde. Peki, bunda ne kadar kendi etkileri vardı? Yani “ulema” yeni Türk toplumuna sunulduğu gibi tamamen eskiyi, geriyi, çağ dışılığı mı temsil ediyordu? Yoksa çizilmek istenen tablo mu buydu? Esasında tartışma yeni değil. Uzun senelerdir devam ediyor. Fakat çoğunlukla ideolojik şemsiye altında konuşulması meselenin bir bakıma en büyük handikabını oluşturuyor. Çünkü yalnızca iki keskin ucun varlığı ki biri iddia sahipleri diğeri de itirazcıları, mevzunun sağlıklı ve bilimsel bir zeminde irdelenmesini engelliyor. Veya bilimsel tartışmalarla ilerlemekten ziyade kör dövüşleriyle vakit kaybetmekten hoşlananların işine geliyor. Böylelikle toplum bir kısır döngüye hapsediliyor. Clemson Üniversitesi Öğretim Üyesi Amit Bein’in “Osmanlı Uleması ve Türkiye Cumhuriyeti/ Değişimin Failleri ve Geleneğin Muhafızları” başlıklı kitabı ise bu sonuçsuz, yerinde sayan ve yıpratıcı tartışmanın dışına çıkarak meseleyi ele alıyor. Osmanlı Devleti’nin son yıllarında ve Cumhuriyet’in ilk evresinde ilmiye sınıfında cereyan eden entelektüel tartışmalar ve siyasî hareketleri bilimsel bir gözle irdeliyor. Yine rakip bakış açılarının dinî tedrisattaki reformlar ve medreselerin modernizasyonuna dair mücadelesine odaklanıyor. Ama bunların ötesinde Müslüman mütefekkirlerin laik Cumhuriyet’in dinle alakalı siyasetine karşı sergilediği tepki ve değişen tutumunu inceleyerek din ve devlet arasındaki ilişkide yaşanan değişimlerin anlaşılmasına katkı sağlıyor. Sekiz bölümden müteşekkil çalışmanın ara başlıklarının zikri eserin anlaşılmasına katkı yapacaktır. “Ulema Meselesi”, “İlmiye Sınıfı: Olumlu ve Olumsuz Etiketleme”, “Reforma Farklı Bakışlar”, “Dini Eğitimde Yenilik ve Hazin Son”, “Siyasi Eylemcilik ve Muhalifleri”, “Erken Cumhuriyet Döneminde Denemeler”, “Osmanlı’nın Hatıraları, Cumhuriyet’in Gerçekleri”, “Miraslar ve Umutlar”. Nihayet M. Şükrü Hanioğlu’nun değerlendirmesiyle noktayı koyalım, “Bein’in son dönem Osmanlı uleması hakkındaki örnek bilimsel çalışması, çoğu kez monolitik ve gerici olarak tasvir edilen bir sınıfı kesinlikle en iyi şekilde resmediyor.”
   </p>
   <p>
   </p>
   <p>
    OSMANLI ULEMASI VE TÜRKİYE CUMHURİYETİ
    <p>
     Amit Bein
     <p>
      Kitap Yayınevi
      <p>
       247 sayfa
       <p>
        02122946555
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34727-dun-bilen-bugun-bilinen.html), [web.archive.org (arşiv bağlantısı)](http://web.archive.org/web/20130804234719/http://www.aksiyon.com.tr:80/aksiyon/haber-34727-dun-bilen-bugun-bilinen.html)
