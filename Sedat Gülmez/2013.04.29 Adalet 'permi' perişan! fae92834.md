# Adalet ‘permi’ perişan!

*Sedat Gülmez 2013.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Paraya ihtiyacı olduğu için ‘permi hakkı’nı sattı. 4 yıl sonra kaçakçılık ve evrakta sahtecilikle suçlanıp hapis yattı. Yıllar geçmesine rağmen dava sonuçlanmadı. Permi hakkı olanlar bu haberi dikkatli okumalı.
  </font>
 </div>
 <div id="newsText">
  <font class="detail-text">
   <p>
    Kâtibin seslenip hükmü iletmesi bir anda oldu: “Sizi tutukluyoruz!” İnanamadı. Oysa muhatabın şaka yapar gibi bir hâli yoktu. Hâkimle görüşmek istedi. Karşısına çıktı. Derdini anlatmaya çalıştı, fakat o yüzüne bile bakmadı. Davanın Mersin’de görüleceğini söyledi. “İyi de niye Mersin?” sorusu havada kaldı. Ve nöbetçi jandarma ile cezaevine yollandı.
    <p>
     Hayatının en hızlı 24 saatini yaşıyordu. Yolunun kesilmesi, jandarma karakolunda gecelemesi, adliyeye götürülmesi ve tutuklanması… Hepsi ancak yarım gündü. Eşini ve yakınlarını arayabildi sadece: “Tutuklandım, hapse götürüyorlar.” Herkes şaşkındı. Öğretmen Tamer Özdemir’in Muğla’dan Mersin’e uzanacak 45 günlük hapis hayatı böyle başladı…
     <p>
      <img alt="" height="230" src="http://web.archive.org/web/20130507061233im_/http://medya.aksiyon.com.tr/aksiyon/2013/04/29/sedat-permi-2.jpg">
       1988’de Dokuz Eylül Üniversitesi İngilizce Öğretmenliği’nden mezun oldu. Özel bir kolejde eğitim ordusuna katıldı. İzmir’de başlayan öğretmenliği, Ankara’da devam etti. 7 yıl sonra, yurtdışına gitme kararı aldı. Sovyetler Birliği’nin ardından yüzlerce gönüllü, dindaş ve soydaş Orta Asya halklarına destek için yola düşmüştü. Bayrağı eğitimciler taşıyordu. Oralardaki ihtiyacı duyan Özdemir de kervana katıldı. Nasibine Kazakistan’ın Almatı kenti düştü.
       <p>
        Burada 4 sene görev yaptı. Gün geldi, Türkiye’ye dönmesi gerekti. Geldiğinde bütün hayatı yeniden şekillenecekti. Gel gelelim maddî gücü sınırlıydı. Kazakistan’dan bir dostu, sıkıntı anında “permi hakkı”ndan bahsetti. Yurtdışında 2 yıldan fazla kalınca düşük gümrük vergisi ile araç getirme imkânıydı bu. Çokları maddî getiri için hakkını satıyordu, piyasa böyle oluşmuştu. Dostu, Ankara’da tanıdığı kişileri dile getirince aklına yattı. Neticede 800 dolar, o günlerde iyi paraydı. Aracı da yüzde 100 güvendiği bir isimdi.
        <p>
         İşlemler için baba ocağı Adana’dan hareket etti. Başkente gelince “Pasaporttaki Türkiye’ye giriş mührü okunmuyor, yeniletmek lazım.” denildi. İstanbul’a gitti. Yolculuk yorucu ama çare yok. Başkente dönünce bütün evraklar “hazırlanmış”, tek imza kalmış. Atılınca parası verilip “Hadi güle güle” deniyor. Böylece Kazakistan gelişli pasaportla, Kırgızistan çıkışlı araç denkleştiriliyor! “Hiç şüphelenmedim. Çünkü aracıya güveniyordum. Ona da kabahat bulmuyorum. Belli ki o da aldandı. Yoksa iyice soruşturmadan işe girmezdim.”
         <p>
          Mevzu orada kapanır. Özdemir de yeni hayatına odaklanır. Balıkesir’e yerleşir. Bir dershanede çalışmaya başlar. 2002 itibarıyla da birkaç arkadaş, tatillerde hem dinlenilecek hem de İngilizce pratiğe imkân verecek bir organizasyona girişir. Yurtdışından da hoca getirtilir. İlk yıl dershaneden öğrenci götürülür. Zamanla yılda birkaç etkinliğe dönüşür ve duyuldukça katılımcı sayısı artar. Hatta farklı şehirlerden öğrenciler gelir. O kadar yoğunluğun maddî getirisi benzerlerine kıyasla hayli cüzidir. 2004’te organizasyon yeri, Marmaris Turunç’ta bir oteldir. Süreç tahminen geçen yılki gibi verimli ve sakin geçecektir. Ya da Tamer öğretmen öyle zannetmektedir!
          <p>
           Etkinlikten önce gidip hazırlıkları kontrol etmeye ve ekstradan birkaç gün dinlenmeye niyetlenir. Karayolunu kullanacaktır. Yola çıkar. Saatler sonra beldeye yaklaşır. Ancak sapa bir mevkide jandarma rutin denetleme için durdurur. Gece yarısı ehliyet ve ruhsat istenir. Ruhsata bakan askerden “Aranıyorsun!” hitabını duyunca şaşırır ve gülmeye başlar: “Sinirim bozulmuştu, şaka sandım. Ve tabir yerindeyse kahkaha ile güldüm. Yanlışlık olabileceğini, öğretmen olduğumu, tekrar bakmasını rica ettim.” Fakat netice değişmez. Aranıyordur ve asker alıkoyup belde merkezindeki karakola götürür.
           <p>
            Ertesi sabah, asker yazışmalarla süreci aydınlatmaya çalışır. Daha ne ile suçlandığını bile bilmez. Ailesine haber vermez. Fakat arkadaşlarını arar. Onlar da İzmir’den avukat bulur. Telefonla görüşürler. Avukatlar, “Merak etme. Dava açılmış olsa dahi ifadeni alıp bırakmak zorundalar.” der. Yine de eskiden vekil olan bir velisini arama ihtiyacı duyar. Durumu anlatır. Bir süre sonra veli döner: “Tamer yurtdışından araba getirdin mi?” Dört yıl önceki vakayı o an hatırlamaz: “Hayır…” Tam telefonu kapatacakken aklına gelir ve anlatır. “Tamam, hakkında kaçakçılık ve evrakta sahtecilikten dava açılmış. Şu an için yapabileceğim bir şey yok…” Telefon kapanır. Karakolda da işlemler hızlanır ve Marmaris Adliyesi’ne sevk edilir. Artık aileye haber verme vaktidir. Eşi ağlar, yakınları ağlar ama nafile. Adliyeye kadar refakat edecek uzman çavuş hemşehrisi çıkar: “Merak etme ağabey, her gün onlarca insanı götürüyoruz böyle, ifadeni alıp bırakırlar.” Tamer öğretmenin arabasıyla gidilir. Asker, aracı adliye önüne park edebileceğini söyler. Neticede uzun sürecek bir işlem değildir!
            <p>
             Adliyede saatler birbirini kovalar. Saat 5’e yaklaşmıştır. Bir süre sonra kâtip seslenir: “Tamer Özdemir!” “Evet.” “Sizi tutukluyoruz!” “Bir an donakaldım. Nasıl yani? Niye? Her şey altüst oldu. Arkadaşlarımı arıyorum. ‘Nasıl olur? Dosya numaran ne?’ diyorlar ama iş bitmiş.” Hâkim ile görüşmek ister. Karşısına çıktığı insan, yüzüne bile bakmadan “Derdini Mersin’de anlatırsın.” der. İyi de niye Mersin? Sonra öğrenir ki suç orada işlenmiş! Çaresiz çıkar. Dışarıda da sürpriz vardır. Aracı yasak park sebebiyle çekilmektedir. Organizasyon için kalacakları otelin sahibini arar. İlgilenmesini rica eder. “Adama ne diyeceksin? Tutuklanıyorum. Niye? Yok. O hengâmede bir de park cezası yedik. ‘Üstüne çamaşır al.’ diyorlar. Tatil beldesine gelmişsin, sırt çantası var onu alabildim ancak.” Organizasyonu iptal, velileri ikna gerek ama nasıl? Çözüm arkadaşlarına düşer.
             <p>
              <strong>
               Hoca bize de dua et!
              </strong>
              <p>
               Mahpushane, cezaevi, hapishane… Adı ne olursa olsun o güne kadar önünden bile geçmemiş Tamer Özdemir. Adliye sonrası 45 dakikalık yoluculuk ve Muğla E Tipi Ağır Cezaevi. Özel eşyalar tek tek alınır. Telefon da gidince, kendi tabiriyle, film kopar: “Artık özgür değilsiniz. Dışarı ile bağlantınıza gardiyanlar karar veriyor.” Cezaevinde jandarma ile gardiyan arasında güvensizlik vardır. Bu sebeple iki defa aranır. Çantadaki deniz yatağı ve şort gibi tatil ortamına göre ayarlanmış eşyalara herkes güler. Binbir sıkıntı akabinde nihayet koğuşa girilir. Tuvaletin kapısı yok. Kalanlar esrarkeş, kaçakçı ya da gaspçı. Lakin öğretmen olduğu öğrenilince herkeste bir saygı. Bir de “Namaz kılmam gerek.” deyince, seccade, tesbih arayışları. Ve duadan pay istemeler.
               <p>
                Özdemir, mahpusluğu kayda alıp günlük de tutar. Mesela ikinci gün şunları yazar: “Koridorda yürümek bile ayrıcalık. İlk kez koğuş dışındaki havayı teneffüs ettim. 1 gün sonra… 24 saat… Ya da bir-iki bin dakika… Her neyse… Bugün bir gerçeği anladım, burada zaman kavramı farklı… Dışarıda dakikalarla yarışırken burada aylar konuşuluyor. ‘Hemen çıkarsın’ın anlamı, birkaç ay yatıp çıkarsın. Böylece bir-iki gün sonra tahliye beklentilerim ‘göçtü!’ Aynı suçtan yargılanan Hasan Bey 21 aydır burada olduğunu söyleyince tüylerim diken diken oldu. Hazırlıklı olmak lazım.”
                <p>
                 İlk koğuşta 3 gün kalır. Ardından bir başkası, sonra da üçüncüsü. Cezaevi kapısından ilk girdiğinde zihninden “Hayatta yaptığım pisliklerin cezasını çekiyorum galiba.” cümlesi geçer. Aslında bu, itiraftan ziyade, durumu tevekkülle kabullenip iyilikleri Allah’tan, kötülükleri nefsinden bilme terbiyesinin neticesi. İçeride Allah’a karşı hata kabul ettiği bütün eksiklerine tevbe eder: “O güne kadar hep konuşurduk, sabır ve tevekkülü ama demek ki anlamamışız. Dilde kalmış. Ben manalarını cezaevi sürecinde öğrendim.”
                 <p>
                  Muğla’da 15 gün kaldıktan sonra Mersin’e sevk zamanı gelir. Ama araç yoktur. Daha doğrusu vardır da hareket etmez. Avukatı “Hareket için 250 TL vermemiz lazım idareye. Bu rüşvet değil, genel kaide.” Devletin aracını çalıştırmak için para! İtiraz etmez: “Zannettim ki otobüs gibi bir araçla gideceğiz. Çünkü yol uzun ve hayli virajlı, tabii bir de hava sıcak. Ama öyle olmadı.” Kapalı cezaevi aracıyla eller kelepçeli seyahat edilecektir. “İyi de zaten kapalı bölmedeyiz.” “Olsun, prosedür böyle!”
                  <p>
                   Araç arkası ikiye ayrılmış. Şoför mahalline yakın kısımda 3 tutuklu. Biri kendini Bursa canavarı diye anıyor ve işlediği melanetleri övüne övüne anlatıyor. Diğeri gasptan suçlu. Arka tarafta da 6 asker. Ağustos sıcağında yalnızca küçük iki pencere. İlk anda klima çalıştırılır. Sonra kapatılır! 16 saat bu hâlde seyahat! Arada tuvalet molası ama eller kelepçeli, kapı açık, asker başında, yap yapabilirsen! Yemek yok, namaz için abdest pet şişe su ile o da paran varsa. Neticede Mersin Cezaevi’ne gelinir. Ancak hemen içeri girilmez. Asker acıkmış. Yakındaki kebapçıda bir saatlik yemek faslı. Karınlar doyduktan sonra suçlular cezaevine teslim edilir. Yine sıkı kontroller ve gecenin yarısı koğuşa giriş. Kapıda Deniz... Kiralık katil... Geceleri uyumuyor. Hasımlarınca öldürülme korkusu var. Özdemir ise yol yorgunu, üzerinde terden sırılsıklam olmuş tişört ve kapri. Kısa tanışma faslı. Ardından duş, namaz ve istirahat. Ertesi sabah, Deniz hayretle yanına yaklaşıyor: “Hoca, dün gece ne güzel uyudun öyle. Hayran oldum.” “Niye?” “Ben yatamam ki. Hasmı olan gözünü kapayamaz!”
                   <p>
                    Mersin’de de Muğla’daki gibi hoş bir koğuş halkası. Hoş sohbetler, hasbıhaller. Neticede hepsi kader ortağı. Ortam Özdemir için de hayli bereketli: “O güne kadar Kur’an-ı Kerim mealini hiç bitirmemiştim. Orada nasip oldu. Sonra birkaç cilt hadis kitabı bitirdim. Ve uzun uzun tefekkür fırsatı buldum. Hayat hikâyelerinden tecrübeler çıkardım.”
                    <p>
                     Nihayet mahkeme günü. Erken kalkar Özdemir. Abdestini alır, namazını kılar, duasını eder. Yola çıkarken herkesin dilinde tek dua: “Allah kurtarsın!” Ve mahkeme... Konuşamıyor, sesi çıkmıyor çünkü. Savcı fırsatı bulmuş, yükleniyor. “Senin hiç mi suçun yok?” diye bastırıyor. Kaçakçılık çetesindekilerin ifadesi alınmış ama serbest bırakılmışlar! Sonra imzalanan evraktan bahsediyor savcı. Israrla arıyor dosyada, bulamıyor. Hâkim duruma müdahale edip tutuksuz yargılanma kararı veriyor. Sevinç had safhada. Mahkemeye gelen baba ve kardeş bile o an fark ediliyor.
                     <p>
                      Peki, cezaevinden geriye ne kaldı? “Okuduklarım ve sabır- tevekkül harici adalet mekanizmasındaki keyfîlikleri öğrendim. Başkaları yanmasın diye o hâkim ve savcıdan şikâyetçi oldum. Galiba soruşturma başlamış.”
                      <p>
                       Özdemir, hapishane sonrası herhangi bir psikolojik tedavi görmedi. Ama polis ve jandarma fobisi oluştu. Artık herhangi birini görse kendi tabiriyle eli ayağı boşalıyor. Hatta ilk eşinden boşanma sürecinde, devlet kendisini yine bulamamış(!). Bir seyahat sırasında asker otobüsten indirip karakolda geceletmiş. Adliyede de ifadesi alınıp serbest bırakılmış. Şimdilerde Eskişehir’de özel kurs işleten Özdemir hakkındaki kaçakçılık davası kapanmış. Evrakta sahtecilikse devam ediyor. Avukatı “Gün gelir, zaman aşımından düşer.” diyor. “Nihayet hâlâ anlamadığı iki husus var Tamer Özdemir’in: “Biri devlet beni 4 yıl nasıl bulamaz? Ve ikinci dava niye sonuçlanmaz?”
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </img>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BC4F7B22109C7D1E30C58C927473C3A8?newsId=35425), [web.archive.org (arşiv bağlantısı)](http://web.archive.org/web/20130507061233/http://www.aksiyon.com.tr:80/aksiyon/newsDetail_getNewsById.action;jsessionid=BC4F7B22109C7D1E30C58C927473C3A8?newsId=35425)
