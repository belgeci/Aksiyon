# Bir devir nasıl inşa edildi?

*Sedat Gülmez 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1923 öncesi ve sonrasına dair ayrıntılar ortaya çıktıkça tarihe farklı bir gözle bakılıyor.
  </font>
 </div>
 <div id="newsText">
  <font class="detail-text">
   <p>
    T  ürkiye’de Cumhuriyet’in kuruluşu öncesi ve hemen sonrasına ilişkin tarihî hatırlamalar ve değerlendirmeler her ne kadar 1923’ten bu yana yer yer farklı bir gözle izlenmişse de bu yaygın değildir, son yıllarda ülkenin gelişen yapısı sebebiyle daha fazla gözlenir hâle geldi. Tabii bunda yıllarca “resmî” diye adlandırılan esasında “dokunulamaz”, “sorgulanamaz”, “tartışılamaz” kabul edilen tarih yazımının getirdiği sıkıntıların da etkisi büyüktür. Kaldı ki dünya genelinde her ülkenin resmî tarih yazımı söz konusuyken bizdeki temel problem bunun kahir ekseriyeti ikna edebilecek düzeyin çok altında olmasında yatıyor. Ama ortaya çıkan yeni eserler zikredilen tabuları yıkarken farklı bakış açısı etrafında hakikate daha kısa yoldan ulaşmaya imkân veriyor. Sadece yeni eserler de değil. Farklı dönemlerde neşredilen makalelerden müteşekkil kitaplar da yer yer aynı işlevi görüyor. İletişim Yayınları’ndan çıkan Ahmet Demirel imzalı “Tek Partinin Yükselişi” başlıklı çalışma da bu minvaldeki ürünlerden biri. Yazarın esere ilişkin değerlendirmesi şöyle: “Bu kitapta 1995’ten bugüne Millî Mücadele ve tek parti dönemlerine ilişkin yazmış olduğum makaleler arasından günümüzde de hâlâ anlamlı bulduğum on dört makaleyi bir araya getiriyorum.” Gelelim muhtevanın diğer bölümlerine… İlk beş yazı Millî Mücadele dönemiyle ilgili. Bunların dördü daha önce değişik dergilerle kitap derlemelerinde yayımlanmış. Hüseyin Avni Bey’in (Ulaş) Tevhid-i Efkâr gazetesine beyanatıyla ilgili olanı ise ilk kez yayımlanıyor. Altıncı yazıda 1923 seçimleri ele alınıyor. Yine bunu ilk kez yayımlanan ve tek parti dönemindeki seçimlerle milletvekillerinin profilini konu alan görece uzun değerlendirme izliyor. Sonra ilk kez Türkçe yayımlanan Millî Mücadele ve tek parti devrinde Doğu ve Güneydoğu Anadolu’nun TBMM’de temsil meselesi üzerinde duran yazı geliyor. Devamındaki beş yazıda ise tek parti zamanının çeşitli yönleri okuyucuya sunuluyor. Son makalede ise 1950 seçimleri ile eser bağlanıyor.
   </p>
   <p>
   </p>
   <p>
    TEK PARTİNİN YÜKSELİŞİ
    <p>
     Ahmet Demirel
     <p>
      İletişim Yayınları
      <p>
       372 sayfa
       <p>
        02125162260
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32361-bir-devir-nasil-insa-edildi.html), [web.archive.org (arşiv bağlantısı)](http://web.archive.org/web/20120428181035/http://www.aksiyon.com.tr:80/aksiyon/haber-32361-bir-devir-nasil-insa-edildi.html)
