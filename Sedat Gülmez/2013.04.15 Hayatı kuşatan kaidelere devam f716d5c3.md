# Hayatı kuşatan kaidelere devam

*Sedat Gülmez 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ali Ünal, Risale-i Nur perspektifinden Küllî Kaideleri irdelemeyi ikinci kitapla devam ettiriyor.
  </font>
 </div>
 <div id="newsText">
  <font class="detail-text">
   <p>
    Birkaç hafta önce ilk kitabı tanıtmıştık. Ali Ünal imzalı eser gerek hacmi gerekse muhtevanın zenginliği itibarıyla hayli dikkat çekmişti.  Üstelik Risale-i Nur’da Küllî Kaideler gibi önemli bir başlık altında yayımlanınca ehemmiyeti daha açık ve net anlaşılmıştı. Şimdi serinin ikinci kitabı okurla buluşuyor. O da selefi gibi hacimli ve zengin içerikli. İlk kitapta üç bölüm yer almıştı: “Genel İslamî Düşünce ve İnançla”, “Allah’a, Kader’e, Âhiret’e ve Metafizik Âleme İmanla” ve “Kur’ân, Kur’ân’a İman ve Kur’ân Tefsirleriyle İlgili Küllî Kaideler”. İkinci cildin ana konu başlıkları ise şöyle: “Peygamberimiz’i Tanıma, Sünnet ve Hadis’le”, “Ubûdiyet, İbadetler, Ahlâk, Muamelât ve Fıkıh’la” ve “Belâğatla İlgili Küllî Kaideler”. Yazarın üslubu konusunda fazla söze gerek yok aslında. İlk çalışmadaki açıklayıcı ve okuru işlenen konuların içine çekmeye hatta daha ötesinde mevzuyu anlaşılır kılmaya imkân veren dil ikinci kitapta da kendini gösteriyor. Kaldı ki zihinlere çokça takılan ancak araştırma gereği duyulmayan hususlar da konuyu fazla giriftleştirmeden okuyucuya sunuluyor. Esasında bunu seçtiğimiz bir kaide ve kısaca derleyeceğimiz açıklamasıyla daha iyi anlatabiliriz. Bediüzzaman Said Nursî 29. Mektup, 7. Mesele, 2.  İşaret’te şu kaideyi dile getiriyor: “Hiç kimsenin, özellikle halk tabakalarının, mütefekkirlerin ve ilim ehlinin, İslâm dünyası ile Batı arasında mukayeseler yaparak, İslâmiyet’ten şikâyete hakkı yoktur. İslâm, herkese hakkını verir, bilhassa fakirleri gözetir, insanı aklını kullanmaya çağırır ve İslâm ile ilim, bir bakıma aynı mânâya gelir.” Yazar bu hükmü ele alırken öncelikle Allah ma’rifetinin üç ana kaynağı, İlahî Kitap, Kâinat ve Peygamberlere bilhassa da Hz. Muhammed’e değinerek başlıyor. Ardından İslam ile (b)ilim münasebetini nazara veriyor. Akabinde Kur’ân nazarında mü’min ve kâfir olmada önemli sıfatları sıralıyor. Yine İslâm ve din konusuna eğilirken, Batı tarihindeki mezhep ve sınıf savaşlarını dikkatlere sunuyor. Nihayetinde de İslâm tarihinin son birkaç asırdan ibaret olmadığı hakikatiyle meseleyi hitama erdiriyor.
   </p>
   <p>
    <strong>
     RİSALE-İ NUR’DA KÜLLÎ KAİDELER 2
    </strong>
    <p>
     Ali Ünal
     <p>
      Şahdamar
      <p>
       Yayınları
       <p>
        704 sayfa
        <p>
         02165221144
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35329-hayati-kusatan-kaidelere-devam.html), [web.archive.org (arşiv bağlantısı)](http://web.archive.org/web/20130601232433/http://aksiyon.com.tr/aksiyon/haber-35329-hayati-kusatan-kaidelere-devam.html)
