# İlk gönül köprüsü Diyarbakır'dan İstanbul'a

*Sedat Gülmez 2008.06.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MEB ve Turkcell’in organize ettiği ‘gönül köprüsü’ projesi ilk sınavını geçtiğimiz hafta verdi. Beş gün boyunca İstanbul’da ağırlanan Diyarbakırlı 225 çocuğa, seyahatin son iki gününde mihmandar aileler de eşlik etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080612181234im_/http://www.aksiyon.com.tr/resim/705/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080612181234/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080612181234/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080612181234oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080612181234oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Tarih 3 Haziran 2008. Yer Diyarbakır Alparslan İlköğretim Okulu bahçesi. Millî Eğitim Bakanı Hüseyin Çelik kürsüde konuşuyor. İMKB Kayapınar Lisesi ikinci sınıf öğrencisi Ömer Deniz de dinleyiciler arasında. Bakan Çelik’in konuşmasını pürdikkat takip ederken bir cümlesine kilitleniyor ve heyecanla alkışlamaya başlıyor. “İstanbul’a gittiğinizde oranın tarihî yerlerini ve tüm güzelliklerini görme imkânı yakalayacaksınız. Hatta futbolcu ağabeylerinizle de tanışabileceksiniz.” Kendi tabiriyle koyu Galatasaraylı Ömer diğer arkadaşları gibi ‘Hakan Şükür’ diye tempo tutuyor. Bir süre sonra program sona eriyor ve MEB ile Turkcell arasındaki ‘Gönül Köprüsü’ projesi çerçevesinde Diyarbakır’dan İstanbul’a gidecek öğrencileri taşıyan 5 otobüs alkışlar eşliğinde yola koyuluyor. Aracın penceresinden ailesine el sallayan Ömer’in aklındaysa bir tek hülya var; Hakan Şükür ile tanışmak.
   <br>
    <br>
     İstanbul’a geldikten sonra bu hayali gerçekleşti mi bilemiyoruz ama Diyarbakır’dan yola çıkan otobüsler ertesi gün tarihî şehre ulaştığında tüm öğrenciler ziyadesiyle heyecanlıydı. Millî Eğitim Bakanı’nın deyimiyle ‘ülkede bütünlük sağlamak’ amacıyla başlatılan gönül köprüsü projesi böylelikle ilk sınavına çıkıyordu.
     <br>
      <br/>
      DİYARBAKIR DIŞINA İL DEFA ÇIKTIM
      <br/>
      <br/>
      Lise ikinci sınıf öğrencisi Nevruz Canpolat da geziye katılanlardan. 4 kardeşi var ve hepsi eğitimlerine devam ediyor. Babası o küçükken vefat etmiş. Annesi aşçılıkla evlatlarının geçimini sağlıyor. Seyahatin tamamı onun için unutulmayacak karelerle dolu. İlk defa denizi gördüğü an çok heyecanlanmış: “Şimdiye kadar Diyarbakır dışına hiç çıkmamıştım. Denizi de görmemiştim. Karadeniz’i ilk fark ettiğim zamanki heyecanım, yanımdaki arkadaşımı bile şaşırttı.” İstanbul’da ikamet eden akrabalarından sürekli Kadıköy’ü dinlemiş Nevruz. Hayran kaldığı yerler arasında Miniatürk, Beylerbeyi Sarayı ve Çamlıca Tepesi de var. Tarihî şehrin yeşil örtüsüyse tabir yerindeyse gözlerini kamaştırmış. Manzaradan o derece etkilenmiş ki Diyarbakır’ın bu kadar yeşilliğe sahip olmamasına epey hayıflanmış.
      <br/>
      <br/>
      9’uncu sınıf öğrencisi İrfan İlan, Nevruz Canpolat’a göre daha şanslı. Çünkü, doğduğu şehrin dışına çıkma fırsatını daha önce yakalamış. Seyahat için Ankara’ya, fındık toplamak içinse Ordu’ya gitmiş. ‘Ancak İstanbul başka!’ diyor. Kız Kulesi’ni görme hayalinin gerçekleşmesinden de memnun. İleride vali olmayı istiyor İrfan. Bunun da gerekçesini daha 7 yaşındayken başından geçen bir hadiseye bağlıyor: “Babamla Silvan’a gitmiştik. Geri dönerken, yolu kapatmışlar. Babama sebebini sorunca ‘Vali geçecekmiş oğlum’ cevabını aldım. Demek ki o makama gelince yol kapattırabiliyorsunuz. İşte o gün vali olmaya karar verdim.” Onun bu hayalinde Diyarbakır eski Valisi Efgan Ala’nın da payı var. Halkla iç içe bir yönetim sergileyen eski valinin bu samimiyeti sebebiyle aynı duygularla kendi memleketinde görev yapmak istiyor.
      <br/>
      <br/>
      Ekibin en rahatı ise Erdal Hu. Daha önce 9 defa İstanbul’a gelmiş. İzmir ve Ankara’yı da görmüş. Gezi süresince arkadaşlarına rehberlik yapmış. Eski ziyaretlerinden de memnun;  ancak bu seferkini arkadaş çevresiyle gerçekleştiği için farklı bir yere koyuyor.
      <br/>
      <br/>
      Diyarbakır ekibi İstanbul’dan ayrılırken eğlenceli ve bol gezmeli 5 gün geçirmenin mutluluğunu yaşıyordu. Tüm yaz boyunca devam edecek proje çerçevesinde 100 bine yakın öğrenci Türkiye’nin doğusu ve batısı arasında mekik dokuyacak. Bu seyahatlerle doğu ile batıdaki on binler arasında devasa bir gönül köprüsü kurulacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30481), [web.archive.org (arşiv bağlantısı)](http://web.archive.org/web/20080612181234/http://www.aksiyon.com.tr:80/detay.php?id=30481)
