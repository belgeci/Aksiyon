# Komilikten golcülüğe...

*Sedat Gülmez 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Urfa’dan kaçıp Lâleli’de komilik yapmaya başlayan Hayri Ülgen’in zorlu İstanbul macerası futbolculukla devam ediyor.
  </font>
 </div>
 <div id="newsText">
  <font class="detail-text">
   <p>
    '... Ve Çapaspor-İETT maçı başladı. İETT müthiş oynuyor. 1-0 öndeler. Bizim mutlaka kazanmamız, gol, hatta goller atmamız lazım. Atamıyoruz… Çalışıyorum, didiniyorum; ama onu bir türlü geçemiyorum… Adeta kale gibi… Bitime 20 dakika var… İkili mücadeleye girdik, sinirlendim bir an için… Geçirdim dirseğimi suratına… Yere düştü… Acı içinde kıvranıyor… Takım arkadaşları bağırıyor ‘Çenesi kırılmış’ diye… Yıkıldım… Yerde yatan ‘Dostum Tayyip’ idi… O oyundan çıktıktan 2-3 dakika sonra golümü attım. Maç 1-1 bitmişti… Ama finale çıkamadık… Çıkmak için bir gol daha atmamız gerekiyordu. Ben ne attığım golü ne de kaçan şampiyonluğu düşünüyordum… Dostuma vurduğum dirsek yaralıyordu beni…”
    <p>
     1980’li yılların ünlü golcüsü Hayri Ülgen’in anılarını kaleme aldığı “Baba Hayri” kitabından bir bölüm yukarıdaki satırlar. İstanbulspor, Çapaspor, Tekirdağspor, F.Bahçe, Samsunspor, Sarıyer ve Vefa gibi takımlarda forma giyen, amatör olarak top koştururken A Millî Takım’a çağrılan ilk futbolcu olan Ülgen’in kitabını okurken, Urfa’dan İstanbul’a, 1950’li yıllardan 2000’li yıllara yolculuk yapıyorsunuz. Ülgen, fotoğraf ve belgelerle desteklediği kitabında Başbakan Recep Tayyip Erdoğan ile futbolculuk döneminde başlayan ilişkilerine de geniş yer veriyor.
     <p>
      Urfa’dan kaçıp Lâleli’de bir restoranda komilik yapmaya başlayan Hayri Ülgen, okumayı ve futbolu aklından hiç çıkarmıyor. Davutpaşa Lisesi ve İstanbulspor Genç Takımı’nda başlayan futbol hayatı A Millî Takım’a kadar uzanıyor. Babasının top oynamasına hep karşı çıktığı Hayri Ülgen, “Okuyan ağabeylerimi ziyaret edip döneceğim.” bahanesiyle geldiği İstanbul’dan bir daha ayrılmıyor ve 1980’li yılların en önemli golcülerinden biri oluyor. ‘Baba Hayri’ lakabını alışından Vehbi Koç ve mafya babası Dündar Kılıç’ın beklenmedik ziyaretine, eşiyle tanışmasından düğününe kadar her biri başlı başına film ya da film sahnesi olabilecek anıların yer aldığı kitapta komik hatıralar da bulunuyor. Kısa hikâyelerden oluşan ‘Baba Hayri’yi meraklıları bir çırpıda okuyabilir.
     </p>
     <p>
      <strong>
       GOLLERİN EFENDİSİ FUTBOLUN BEYEFENDİSİ BABA HAYRİ
      </strong>
      <p>
       Hayri Ülgen
       <p>
        Alfa Yayınları
        <p>
         276 sayfa
         <p>
          02125115303
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=35016), [web.archive.org (arşiv bağlantısı)](http://web.archive.org/web/20130820012859/http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=35016)
