# Gidenden kalana miras...

*Sedat Gülmez 2012.05.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ayrılığın olmazsa olmazı veda… Bu öyle bir hakikat ki gelenek ve kültürün her öğesinde bulmak mümkün.
  </font>
 </div>
 <div id="newsText">
  <font class="detail-text">
   <p>
    Türk Dil Kurumu Sözlüğü’nde üç karşılığı var; ilki “Ayrılırken birbirine selam ve esenlik dileme”, ikincisi “Eski Hint kültürünün kutsal yazıları; dinsel metinler ve bunlarla ilgili açıklamalar” ve sonuncusu “Sevilen birinden veya yerden ayrılma”. Emine Gürsoy Naskali editörlüğünde hazırlanan “Veda” başlıklı çalışmanın arka kapağında ise “Kopuş ve Ayrılık” anlamına gelir deniyor. Dört harf, tek kelime… Manasındaki hüzün âdeta fonetiğine de sinmiş ki her zikredilişinde hafiften bir efkâra sürüklüyor, insanı. Kitapta kültürümüzdeki veda şekil ve ritüelleri derlenmiş. Veda kelimelerinin çeşidi ve tarihçesi ele alınmış, ayrıca. Veda şarkıları, türküleri, ölüme gidenlerin kalanlara bıraktığı mektuplar, veda hazırlıkları, defin gelenekleri ve mezar taşlarına yansıyan veda sözleri okuyucunun ilgisine sunulmuş. Kısaca eserin başlıklarına bakarsak karşımıza şunlar çıkıyor: “Veda Nağmeleri/ Şarkılarla Veda- Mevhibe Coşar”, “Sonsuza Veda/ Hakk’a Yürüyen Can ile Vedalaşma- Aynur İnce, İzmir’deki Cumhuriyet Dönemi Mezar Taşı Sözlerinde ‘Veda’- Ezgi Sırtı/ Nagima’ya Veda- Uğur Soldan”, “Uğurlama/ Kına Türkülerinde Veda- Bülent Arı, Kırgız Konargöçerlerinde Veda Törenleri- Baktıbek İsakov”, “Kahraman Vedası/ Kahraman Vedası: Köroğlu’nun Sonuyla İlgili Anlatılar- Halil İbrahim Şahin”, “Bir Veda Resmi/ ‘Ayrılış’; Bir Cumhuriyet Resminin Resmi İdeoloji ile İmtihanı- Ali Asker Bal”, “Veda Kelimeleri/ Türkçe’de Veda İfadeleri- Yasemin Bulut, Türkiye Türkçesinde Vedalaşma Sözlerindeki Kalıplaşma ve Eksiltinin Biçim ve Anlam Üzerindeki Etkisi- Umay Çakır”. Nihayet şu noktaları da hatırlatarak mevzuyu hitama erdirelim… Her ne kadar Türkçede vedaya ilişkin yaygın bir kullanım varsa da kelimenin ilk anda çağrıştırdığı ana unsur ölümdür. Mesela merhum sanatçı Barış Manço’nun “Ölüm Allah’ın emri, ayrılık olmasaydı” güftesi bile bu gerçekliği açıkça gözler önüne sermek için yeterli argümanı sunabiliyor…
   </p>
   <p>
   </p>
   <p>
    VEDA
    <p>
     Emine Gürsoy Naskali (editör)
     <p>
      Tarihçi Kitabevi
      <p>
       297 sayfa
       <p>
        02164186886
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32588-gidenden-kalana--miras.html), [web.archive.org (arşiv bağlantısı)](http://web.archive.org/web/20120619150656/http://www.aksiyon.com.tr:80/aksiyon/haber-32588-gidenden-kalana--miras.html)
