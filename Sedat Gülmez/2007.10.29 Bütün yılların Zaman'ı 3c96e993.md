# Bütün yılların Zaman'ı

*Sedat Gülmez 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk basınına yeni bir soluk getiren Zaman, ivmesini artırarak yoluna devam ediyor. Gazetenin ‘kısa’ tarihi, bazı önemli emektarların ağzından veriliyor “20. Yıl Zaman’ı” isimli kitapta.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071103160650im_/http://www.aksiyon.com.tr/resim/673/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ankara Rüzgârlı Sokak’ta iptidaî tekniklerle çıkartılmaya çalışılan gazete, hayallerini gerçeğe dönüştürmeye azmetmiş bir avuç insan etrafında büyüyor. Günler haftaları, haftalar ayları ve seneleri kovalıyor. Bir, iki, üç derken 20 yıl geride kalıyor. Geçen sürede niceleri bu gazetenin tezgâhında şekilleniyor. Çalışanlarının deyimiyle Türk basınında okul vazifesi görüyor. Daim farklı ufuklara seyreden yolculuğu tüm hızıyla devam ediyor Zaman Gazetesi’nin.
   <br>
    <br>
     Geleceğe matuf hülyaları şekillendiren biraz da geçmişin birikimleriyse, arkada kalan dönemleri hatırdan çıkarmamak gerekiyor. Yazıya dökülmeyen deneyimlerin eriyip gitmesi muhtemeldir. Bu amaçla yaklaşık bir yıl önce hazırlıklarına başlandı “20’nci Yıl Zaman’ı” isimli kitabın. Önce, esere hayatlarının sergüzeştiyle katkı sağlayacak emektarlar belirlendi. Titiz bir çalışma gerekiyordu, gönülleri kırmadan, kimseleri unutmadan. Belirlenen her kişiyle kapsamlı görüşmeler yapıldı. Anekdotları tek tek kayda geçti. Mülakat trafiğini Aksiyon Dergisi’nin deneyimli muhabiri Cemal Azmi Kalyoncu yönlendirdi.
     <br/>
     <br/>
     Aylar süren metin çalışması tamamlanınca sıra eserin basımına geldi. Bu aşamada Zaman Kitap Editörü Yusuf Çağlar da devreye girdi. Neticede, aralarında Abdullah Aymaz, Hilmi Yavuz, Ali Bulaç, Nuriye Akman, Ahmet Şahin, Selçuk Gültaşlı gibi Zaman uğruna fikir teri döken 15 ismin değerlendirmeleri ve hatıralarıyla bezenmiş bir kitap ortaya çıktı. Yazar Cemal Azmi Kalyoncu’ya göre çalışma, “Ankara Rüzgârlı Sokak’ta başlayıp, İstanbul’da Cağaloğlu semti, Kalender Sokak ve bugünkü modern bina” güzergâhını izleyen gazetenin şeklî değişimi yanında, “fikrî ve insanî inkişafını” da sergilemeye gayret ediyor.
     <br/>
     <br/>
     ONLARIN DA SÖYLEYECEK SÖZÜ VAR
     <br/>
     <br/>
     Dinî hassasiyete sahip insanların belirli bir alana sıkıştırılmaya çalışıldığı 80’li yılların atmosferinde neşvünema buldu Zaman Gazetesi. Genel Yayın Müdürü Ekrem Dumanlı’nın ifadesiyle; “söyleyecek çok sözü olan; ama bir türlü konuşma fırsatı bulamayan; hatta yüreğinin en derin yerinden kopup gelen fırtınayı tastamam ifade edemeyen muazzam bir topluluğun ihtiyaçlarına cevap verme hedefiyle” yola koyuldu.
     <br/>
     <br/>
     Söz konusu bunaltıcı havanın etkisini ilk aylar fazlasıyla hissetti gazete çalışanları. Ancak sorumluluklarının farkındaydılar. Bazı ‘büyük’ gazeteler masa başı ‘haberleri’ gerçek şemsiyesi altında sunuyordu kitlelere. Basın sektörüne darbe vuran bu yaklaşıma dur demek gerekiyordu. Ve Zaman bunu başarıyordu. Çoğu büyük gazetenin yalan-kurgu haberlerini belgeleriyle tekzip etti. Ankara’nın puslu ikliminde koca bir yıl zorluklarla; ama eğilip bükülmeden, ilk günkü ilkelerden taviz vermeden tamamlandı.
     <br/>
     <br/>
     Dönemin Zaman Gazetesi Genel Yayın Yönetmeni Fehmi Koru, 21 Mart 1987 tarihli ‘Zaman 1 yaşında’ başlıklı yazısında yaşadıkları sıkıntılara ve varlık sebeplerine dair görüşlerini sıralıyordu: “Gazeteler için bir yıl önemli bir zaman değil. 30-40 yıldır çıkan gazeteler bile kendilerini genç kabul ediyor. Onlarla karşılaştırıldığında Zaman, henüz dişleri çıkmakta olan bir bebek mesabesinde. Ancak bir yıl içinde yaptıkları, izlediği yayın politikası, hareketli ve araştırıcı gazetecilikle, yayın piyasasında kendine önemli bir yer edinmiş bulunuyor.” Dinî hassasiyete sahip kesimlerin haklarına sahip çıkmak, onları bekleyen tehlikeler konusunda uyarmak Koru’nun deyimiyle yayımcıların ilk hassasiyetiydi.
     <br/>
     <br/>
     GENÇLERİN YETİŞMESİNİ BEKLEYEN AĞABEYLER
     <br/>
     <br/>
     Abdullah Aymaz, Zaman Gazetesi’nin yayına başladığı dönemde Konya’da eğitim hizmetleriyle uğraşmaktadır. Gazete çalışmasıyla ilgilenen Alâeddin Kaya ve Fehmi Koru’yu yakından tanımaktadır. İlkiyle babadan gelen ahbaplık ikincisiyle okul arkadaşlığı söz konusudur. Her ne kadar resmiyette Mart 1988’de gazete bünyesine girmiş gözükse de gönül bağı eskidir. “Zaman’ın kuruluşunun her safhasından haberim vardı. Alâeddin (Kaya) Bey gazeteyi Adalet Gazetesi olarak almış, Fehmi Bey ile karşılaşıyorlar. O zaman Devlet Planlama Teşkilatı’nda (DPT) çalışan Fehmi Bey deneyelim diyor ve izin alıyor. Haftalıktı çünkü Adalet Gazetesi; ama yeni gazetenin günlük çıkarılması arzu ediliyordu. Zaman sonra çıkmaya başladı. O sıralarda Konya’daydım. Gittim, görüştüm arkadaşlarla ve gazetenin ilk taşra temsilciliğini Konya’da açtık.” diye anlatıyor, Aymaz.
     <br/>
     <br/>
     Türk basını denilince İstanbul’un ve Babıâli’nin akla geldiği bir dönemde Zaman Gazetesi’nin Ankara’da neşrinin devam etmesi sıkıntıya sebep olur. Bir müddet sonra İstanbul’a taşınır gazete. Ancak genel yayın yönetmeni Fehmi Koru ilk etapta tarihî şehre gelmez. Bu sebeple Zaman’ın başına Mehmet Şevket Eygi geçer. Koru da yazılarına devam etmektedir. Bir ara ikili arasında anlaşmazlık çıkar. Eygi ve Koru’nun arası bulunmaya çalışılır. Neticede ikisi de gazetede yazmaya devam eder; ancak idarî görev almazlar. Abdullah Aymaz bu dönemde gazetenin başına geçer: “Manşet hazırlanacak, filan  olacak, biz bilmiyoruz. Arkadaşlarımız Tamer (Korkmaz) Bey olsun Selahattin (Karakış) olsun Mahmut Çebi’ler, diğer arkadaşlarımız, bunlar da yeni gazeteciler. Tabii biz de aldığımız mirası devam ettiriyoruz. Fehmi Bey’le ve Hüseyin Gülerce arkadaşımızla istişare ediyorum. Biz birilerinin yetişmesini bekliyorduk. Neticede zamanla arkadaşlar yetişti.”
     <br/>
     <br/>
     Abdullah Aymaz, Mart 1988’den Haziran 1992’ye kadar yayın yönetmenliğine devam eder. Bu süre zarfında, yalan haberlerin üzerine gidilir, yazı üslubunda sertlik ve tarafgirlikten kaçınılır. Amaç, somut gerçeği kimseyi incitmeden aktarmaktır. Ayrıca yeni kuşak gazetecilerin yetişmesine azamî gayret gösterilir.
     <br/>
     <br/>
     Zaman’ın gün geçtikçe artan temposu toplum genelinde olumlu akisler meydana getirirken yine de bazıları gazete hakkında farklı düşünceler üretmeye devam eder. Siyasî partiler arası tarafgirlik, cemaat gazetesi olma ve Fethullah Gülen Hocaefendi’nin gazeteyle ilişkisi etrafında derlenen iddialara karşı Abdullah Aymaz’ın söyleyecekleri var: “Bir kere biz bütün partilere eşit mesafede durduk. Bunu halen de uyguluyoruz. Hiçbir zaman bir partinin organı olmadık. Hocaefendi tabii tüm bu iyilikleri teşvik eden insan. Fehmi Bey’le Alâeddin Kaya Bey benimle istişare ettikleri gibi Hocaefendi ile de istişare etti. Orada Hocaefendi aynı şeyi söyledi ‘Aman bu bir cemaatin yayını olmasın. Bütün Müslümanların sahip çıkabileceği bir gazete olsun.’ Onun fikri zaten bu. Sevenler,  destek olmak isteyenler alsınlar; ama bu cemaatin gazetesi olmasın. İlk başta bunu söylemişti ve hep öyle kalmasını istiyordu.”
     <br/>
     <br/>
     İNANDIĞI GAZETEYİ Mİ OKUMALI, OKUDUĞUNA MI İNANMALI?
     <br/>
     <br/>
     19 yıldır Zaman sayfalarından okuyucuyla buluşuyor Ahmet Şahin Hoca. Evvelinde Yeni Asya Gazetesi’nde çalışan Şahin Hoca, Babıâli’de çoklarının dudak bükerek “Sizden gazeteci olmaz. Siz kimsiniz?” dediği günleri daha dün gibi hatırlıyor.
     <br/>
     <br/>
     İlk dönem gazetedeki dinî muhteva yoğundur. Bu sebeple Ahmet Şahin’in fıkhî meselelere yönelik yazıları 2’nci ve 3’üncü sayfalarda yer almaktadır. Sonrasında durum değişir: “Bu şekliyle gazete, sadece muhafazakâr insanlara hitap ediyordu. Habercilik ön plana çıkınca açılım da sağlandı. Bu sayede dinî konulara ilgi göstermeyenlere de ulaşıldı. Evvelinde Türk siyasî, kültürel ve entelektüel hayatında muhafazakâr kimselerin sözü geçmiyordu. Açılım sayesinde Zaman bunu yakaladı. Diğerleri arasında kendini kabul ettirdi.”
     <br/>
     <br/>
     28 ŞUBAT’TA DEMOKRASİ ADINA DİK DURDU
     <br/>
     <br/>
     Şahin’nin gazeteye atfettiği önem çok fazla. Ona göre inandığınız gazeteyi okumazsanız, okuduğunuz gazete gibi inanmaya başlarsınız. Bu sebeple insanlar, akla kapı açıp, iradeyi elden almayan muhtevada gazeteyi tercih etmeli.
     <br/>
     <br/>
     Zaman’ın 20 yıllık serencamında 2 kez gidip 3 kez geri gelen tek yazar belki de Ali Bulaç. Üstelik gazetenin kurulma aşamasında İstanbul bürosunu teşkilatlandıran isim. Evvelinde aktif haberciliğin içinde yer almasa da yerel gazetelerden ve bazı yurt geneli neşriyattan yana tecrübesi vardır. İlk etapta servisler kurmaya başlar ve dışarıdan eleman alır. Ekonomi servisine şimdilerde Cumhuriyet Gazetesi’nde çalışan Miyase İlknur’u getirir. NTV Paris muhabiri Belkıs Kılıçkaya, Roma muhabiri Lütfullah Göktaş yanında çalışır. Osman Bostan, Cumhur Kaygusuz, Mehmet Metiner de Bulaç’ın kadrosunda yer alır.
     <br/>
     <br/>
     1987’nin sonlarına doğru gazete el değiştirince Ali Bulaç yolunu ayırır Zaman’la. İlk ayrılık 1993-94 dönemine kadar sürer. Fakat ikinci geliş uzun soluklu olmaz, bir süre sonra yeniden ayrılır, ta 1998’e değin.
     <br/>
     <br/>
     Bulaç, Zaman’a öyle bir devirde gelmiştir ki 28 Şubat sürecinin antidemokratik uygulamaları gücünü tüm Türkiye’de hissettirmektedir. Ona göre Türk basınında merkezlik iddiasındaki çoğu gazetenin aksine Zaman ve Yenişafak o yıllarda demokrasi adına dik durdu. Ancak şunu da göz ardı etmemek gerek Zaman ve benzeri gazeteler çok hassas bir noktada yayıncılık yapıyor. Bir yandan devletin bekasını korumak, öbür taraftan devlet adına hukuku ihlal edenlerle mücadele etmek durumunda. Ancak son dönemdeki yayınlar gösteriyor ki gazete bu sorumluluğun da hakkını veriyor.
     <br/>
     <br/>
     Süregiden durumla ilgili tespitleri de var Ali Bulaç’ın. Bir kere gazetede farklı dünya görüşlerinden insanların yazı yazması güzel. Bunda değişik seslerin uyumu kadar doğru-yanlış çizelgesinin zıtlıklarla anlaşılması kaidesi de etkili. “Ancak şu da var; bizim kendimize özgü daha başka entelektüellerimizin de olması gerekir. Okuyucular artık liberal düşünüyor. İslamî paradigmadan bakmıyorlar. Bu anlamda biz liberallerle baskı ve haksızlığa karşı beraberiz, ama yeni bir dünyanın kurulması çabasında beraber olamayız. Onların dünyası bugünkü küresel düzen, yani vahşileşmiş kapitalizmdir, bunu bize kader olarak dayatıyorlar.” diyor Bulaç.
     <br/>
     <br/>
     Zamanın yolu çok uzun, Zaman’cıların söyleyecekleri de çok fazla. Bütün bunların devamı ve çok daha fazlası 222 sayfalık “20. Yıl Zaman’ı”nda…
     <br/>
     <br/>
     <br/>
     YAZARLARDAN ‘ZAMAN’A DAİR DEĞERLENDİRMELER
     <br/>
     <br/>
     Ahmet Turan Alkan: YAPILAMAYANI BAŞARDI
     <br/>
     <br/>
     Gazete Türk basınında bir numara olur; çünkü arkasında müthiş bir potansiyel var. Gazeteciliği burada öğrenmiş genç acemiler bugün gazeteyi yönetiyor ve gayet iyi yapıyor. Kendi ekolü ile yayın hayatına ağırlığını koyuyor. Bu gelişmeyi 1995’te görmüyordum, göremezdim. Zaman medyada yapılamayanı başardı.
     <br/>
     <br/>
     <br/>
     Selçuk Gültaşlı: AB SÜRECİNDE KİLİT ROL OYNADI
     <br/>
     <br/>
     Zaman, Türkiye’de sessiz çoğunluğun hissiyatını yansıttı. Avrupa Birliği tartışmalarında da kendini çok doğru bir yerde mevzilendirdi. 8-10 tane önemli dönemeçte Zaman çok büyük fonksiyon ifa etti. Zaman, AB sürecinin Türk milletinin âli menfaatlerine hizmet ettiği kanaatinde; onun için bu süreci destekliyor. Avrupalılar, Zaman’ın haberlerini ciddiye alıyor.
     <br/>
     <br/>
     <br/>
     Ali Çolak: O YOKKEN GARİPTİK
     <br/>
     <br/>
     Geride kalan 20 yıla bakılınca anlaşılacak ki tertemiz bir sicil var. Ve önemli bir boşluğu özgün şekliyle dolduruyor, Zaman. Habercilik anlayışıyla, insana ve çevreye duyarlılığıyla, magazinden uzak yayıncılığıyla ve genç kadrolarıyla geleceğin en önemli medya aktörü. O yokken bir gariptik.
     <br/>
     <br/>
     <br/>
     Etyen Mahçupyan: ZAMAN EN İYİ GAZETE
     <br/>
     <br/>
     Zaman’a baktığım zaman gördüğüm şey, namuslu, akıllı, sağduyulu, mesafe alan, objektif bir gazete olmaya çalışıyor. Bunu ne kadar beceriyor? Büyük çapta da beceriyor bence. Ancak hâlâ daha fazla zekâya ve cevvaliyete ihtiyacı var. O, Türk basınındaki en iyi gazete.
     <br/>
     <br/>
     <br/>
     Fikret Ertan: ONSUZ TÜRK MEDYASI DÜŞÜNEMEYİZ
     <br/>
     <br/>
     Zaman’sız bir Türk medyası olmaz. Zaten Zaman var ve devam edecek. Bunun geri dönüşü falan da yok. Biz düşünsek bile halk kalkar der ki: “Ya devam edin kardeşim. Ne yapıyorsunuz siz artık?” Sahaya girmişiz.
     <br/>
     <br/>
     <br/>
     Hekimoğlu İsmail: GAZETE SAHİPLERİ ZAMAN’I DAHA İYİ BİLİR
     <br/>
     <br/>
     20 senedir az çok bu gazeteyle meşgul olmuşum. Çok büyük paralarla, imkânlarla Zaman’ın tirajına ulaşamayanlar, oturup düşünüyor “Ne oldu ya? Biz neyi yapmadık?” Onun için gazete sahipleri, Zaman ile diğerlerinin arasındaki farkı daha iyi anlıyor.
     <br/>
     <br/>
     <br/>
     Hilmi Yavuz: EN ENTELEKTÜEL GAZETE
     <br/>
     <br/>
     Zaman’ın okur profilinin çok değiştiğini düşünüyorum. Gündelik basında Türkiye’nin en entelektüel gazetesi. Burada, okuryazar ve entelektüel olarak yazmak benim açımdan çok önemli.
     <br/>
     <br/>
     <br/>
     Ali Ünal: İSLÂMÎ GAZETE DEĞİL
     <br/>
     <br/>
     Gazetenin yükü ağır. Günlük yayın yapıyor; anında karar verme, sonuca varma durumunda. Tek kelimeyle bile yıkıcı değil, daima yapıcı olma mevkiinde. Zaman zamanı da kuşatıcı olmalı. Zaman İslamî bir gazete değil, Müslümanların çıkardığı bir gazete.
     <br/>
     <br/>
     <br/>
     Hüseyin Gülerce: OKUYUCU, GAZETE SAHİBİ GİBİ
     <br/>
     <br/>
     1989’dan bu yana Zaman’da yazıyorum. Okuyucumuz diğerlerinden çok farklı, gazeteyi sahipleniyor. Zaman medyada çok ciddi bir alternatif oldu. İnsanlar karalanmadan, hisler gıcıklanmadan, müstehcenliğe başvurmadan da tiraj alınabilirmiş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Fatih Yaşar, 01-Kasım-2007
> İyi ki varsın Zaman: 
> Dürüst, tarafsız, objektif… Zaman gazetesinin sıfatları saymakla bitmez. İyi ki varsın Zaman. Sen olmasaydın nadanların önüne kim set çekecekti, millete doğruları kim anlatacaktı? Müslümanların en gür sesi sensin. İmanlı gönüller seslerinin seninle yankılandığına inanıyor.  İmanlı gönüller işlerinde seninle daha bir rahat. Allah emeği geçen herkesten razı olsun. Lakin tirajımız şu an istediğimiz yerde değil. Neden bir milyon satmıyor?

### Rana Ergin, 01-Kasım-2007
> Sevgili gazetem: 
> İyi ki varsın...:)

### Hüseyin Ersoy, 01-Kasım-2007
> Nice yıllara: 
> İyi ki varsın Zaman. Daha nice yirmi yıllara inşallah. Emeği geçen herkesten Allah razı olsun.

### Enes Şimşek, 31-Ekim-2007
> "O yokken gariptik": 
> Zaman'la tanışmam 90'lı yıllara denk gelir. İlk aboneliğim ise 1999 idi. O günden beri sürekli artan bir kalite var. En önemlisi de doğru haber yazması. Ali Çolak ne de güzel ifade etmiş: O yokken gariptik. Bu sözün hem muhafazakâr kesim hem de tüm insanlık adına söylendiğini düşünüyorum. Rabbim başarılarını artırarak devam ettirsin...

Kaynak: [www.aksiyon.com.tr](http://www.aksiyon.com.tr:80/detay.php?id=28749&yorum_id=23959), [web.archive.org (arşiv bağlantısı)](http://web.archive.org/web/20071103160650/http://www.aksiyon.com.tr:80/detay.php?id=28749&yorum_id=23959)
