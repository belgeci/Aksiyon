# Türk'ü de Ermeni'yi de yakan yıl: 1915

*Sedat Gülmez 2009.04.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1915’te yaşanan acılar Türklerin de Ermenilerin de yüreğini kanattı. Çünkü nihayetinde ‘ortak’tı.
  </font>
 </div>
 <div id="newsText">
  <font class="detail-text">
   Üzerinden bunca yıl geçmesine rağmen hâlâ net bir şekilde aydınlanamayan bir mevzu 1915 hadisesi. Ermeni diasporasının ısrarlı ‘soykırım’ iddiasına karşı Türkiye geçen zaman zarfında sürekli meselenin farklı bir boyutuna işaret etti: Harp şartları sebebiyle ortaya çıkan ve iki tarafı da doğrudan etkileyen durumlar. Kaldı ki sistematik bir katl söz konusu olsaydı, Anadolu’da tek Ermeni kalmazdı. Ancak diasporanın dünya genelinde kendileri adına ‘başarılı’ çalışması birçok ülke parlamentosunun ‘soykırım’ savlarını kabulüyle neticelendi. Problemin halli için ortaya atılan birbirinden ilginç tespitler de vardı. Bunlar arasında belki de hakikat payı en yükseği Ermeni diasporasının çözümden ziyade çözümsüzlük aşıladığı yönündeydi. Neticede Türkiye ve Ermenistan komşu iki ülke. Üstelik Ermenistan’ın Batı dünyasına açılabileceği yegâne güzergâhı da Türkiye. Ama ülkeden ziyade diasporanın 1915 meselesindeki ‘sert ve kendileri açısından tavizsiz tutumu’ Türkiye’nin de gardını almasına yol açıyor. Belki de son birkaç yıldır Türk hükûmetinin dediği gibi konu o dönemi ayrıntısıyla inceleyen tarihçilere bırakılsa ve siyasiler bilhassa da diaspora Ermenileri meseleden bir ölçüde uzak dursa Türkiye ve Ermenistan halkları arasındaki kaynaşma süreci muhtemelen daha hızlı neticelenecek.
   <br/>
   <br/>
   Tüm bu tabloyu ele alan Taha Akyol’un imzasıyla ortaya çıkan ‘Ortak Acı 1915, Türkler ve Ermeniler’ isimli belgesel de konuya farklı bir bakış sunuyor. İlk defa CNN Türk’te dört bölüm hâlinde seyirciyle buluşan belgesel, sonrasında iki bölüm formatında Kanal D’de yayınlandı. Nihayet DVD ve kitap şeklinde de okuyucuyla buluşuyor. Çalışma DVD ve kitap hâlinde tekrardan hazırlanırken elden geçirildi, görüntüleri ve içeriği genişletildi. Neticede ortaya çıkan yeni format ekranlara gelen içerikten daha zengin ve okuyucu açısından daha dikkat çekici. Bu noktadan sonrası da meraklıların esere göstereceği ilgiye ve buna bağlı incelemeye kalıyor.
   <br/>
   <br/>
   <br/>
   <br/>
   ORTAK ACI 1915 TÜRKLER VE ERMENİLER
   <br/>
   Taha Akyol
   <br/>
   Doğan Kitap
   <br/>
   252 sayfa
   <br/>
   02122465207
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21270-turku-de-ermeniyi-de-yakan-yil-1915.html), [web.archive.org (arşiv bağlantısı)](http://web.archive.org/web/20131107030106/http://www.aksiyon.com.tr:80/aksiyon/haber-21270-turku-de-ermeniyi-de-yakan-yil-1915.html)
