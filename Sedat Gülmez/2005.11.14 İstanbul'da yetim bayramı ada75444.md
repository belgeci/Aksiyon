# İstanbul’da yetim bayramı

*Sedat Gülmez 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz hafta kutladığımız Ramazan Bayramı birçok kişi için sıradandı. Fakat Endonezya, Etiyopya, Filistin ve Ürdün’den gelen 26 çocuk için durum farklı. Onlar hayatlarında ilk defa ülkeleri ve ailelerinden uzak, İstanbul’da bir bayram geçirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422181111im_/http://www.aksiyon.com.tr/resim/571/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Filistinli Zehra Yasir, Ramazan Bayramı’nı geçirmek için Türkiye’ye doğru yola çıktığında geride annesini, 3 kız kardeşini ve hapishaneden yeni çıkan babasını bırakmıştı. El Nakab Çöl Cezaevi’nde bir yıl geçiren baba Mahmud Yasir, kızıyla ancak yedi gün görüşebilmişti. İkisinin de birbirine özlemi büyüktü. Baba hasreti Zehra’nın yüreğini kaplamışken, bayramı Türkiye’de geçirecek olması, onu farklı heyecanlara sürüklüyordu. Daha önce adını duymadığı bir ülkede Ürdün’deki Filistin kamplarından, Endonezya Açe’den, Etiyopya’dan gelen çocuklarla buluşacaktı. Nablus Balata Mülteci Kampı’ndaki evinden çıktığında babasına bir kez daha baktı, gözleri doldu ancak Mahmud Yasir’in, “Git ve mutlu ol kızım. Allah’ın izniyle geri döndüğünde bol bol vakit geçiririz.” cümlesi 8 yaşındaki gönlünü ferahlatmıştı.
   <br>
    <br>
     Zehra Yasir, İnsan Hak ve Hürriyetleri İnsani Yardım Vakfı’nın (İHH) organize ettiği ‘1. Uluslararası Bayram Şöleni’ne katılan 26 çocuktan biri. Hazırlıkları üç ay süren proje kapsamında özellikle afete maruz kalmış ya da sıkıntı çeken bölgelerdeki çocuklar seçilmiş. Proje sorumlusu Gülden Sönmez, Asya’nın, Afrika’nın, Ortadoğu’nun yetimlerini İslam coğrafyasının hâlâ en önemli merkezlerinden biri İstanbul’da buluşturmak istediklerini söylüyor. Amaç çocukların, Türk kardeşleriyle bir araya gelip kaynaşması; daha da önemlisi küçük yaşlarına rağmen yaşayamadıkları çocukluklarının tadını çıkarması. Misafirleriyle geçirdikleri bir haftalık sürenin her anının çok güzel olduğunu kaydeden Sönmez, 1 Kasım 2005’in kendisi için bundan sonra farklı anlamlar taşıdığını dile getiriyor. Çünkü Endonezya Açeli ilk kafileyi taşıyan uçak o gün iner, İstanbul’a. Ardından da diğerleri gelir. Ancak Filistin’den gelen grup, planlanan programın haricinde kalır. İsrail güvenlik noktasında beklenenden fazla kaldıkları için ancak 3 Kasım’da yani bayramın birinci günü öğleden sonra gelebilirler.
     <br>
      <br/>
      Söz konusu uzun seyahatin 5 kişilik ekibindeki Zehra Yasir, güvenlik sınırında çok korktuğundan bahsediyor. Nablus’tan Ürdün’e normalde 2 saat içinde varılabilmesine rağmen 24 saate yakın beklemek zorunda kalmışlar. Pasaportlarının numaraları bilgisayarlarda gözükmeyince geçişlerine de izin verilmemiş. Türkiye’ye gidemeyeceği korkusuyla ağlama başlayınca yol arkadaşı Azze Hamad’ın babası Ali Hamad teskin etmiş onu. Tam bu sırada işlemlerinin tamamlandığı ve sınırdan geçebilecekleri söylenmiş kendilerine. “O an. Öyle sevindim ki, tüm korkularımın gittiğini hissettim. Türkiye’ye gitme hayalim yıkılmamıştı çünkü.” diyor. Ali Hamad ise durumu tek kelimeyle özetliyor: Mucize.
      <br/>
      <br/>
      Zehra Yasir, ilk defa gördüğü İstanbul’a adım atar atmaz, yeşilin çokluğuna şaşırmış. Filistin’e dönünce anne ve babasına her şeyden önce şehrin çok yeşil bir yer olduğundan bahsedeceğini söylüyor. İnsanların kendilerini çok sevdiğini ve kamplarındaki eşyadan çok fazlasının burada bulunduğunu da söylemeyi ihmal etmiyor. “Lunaparka gittik ve orayı çok sevdim. Keşke kardeşlerim de görseydi.” diyen Zehra, eğer ailesinden birini Türkiye’ye getirme imkânı olsaydı, babasının İstanbul’u görmesini isteyeceğini belirtiyor. Nedeniyse açık, Mahmud Yasir cezaevinden yeni çıktı ve kızı onu mutlu görme niyetinde.
      <br/>
      <br/>
      Seyahat arkadaşı Zehra’nın aksine Azze Hamad, sınırda hiç korkmamış. Zaten babasının 4 çocuğu arasından kendisini Türkiye’ye getirmesinin bir nasip olduğunu belirtiyor. Ona göre babasının seçiminde başlayan kısmeti, sınırda da devam etmiş. 9 yaşındaki Azze’yi Türkiye öyle etkilemiş ki, dönmek istemiyor. Hatta babasının şaka yollu, “Seni annene söylerim.” tehditlerine de aldırış etmeden İstanbul’da kalabileceğini vurguluyor. Arkadaşı Zehra Yasir gibi o da en çok lunaparkı sevdiğini ve orayı unutmayacağını ifade ediyor.
      <br/>
      <br/>
      Kardeşlerimiz bizi özlemiş
      <br/>
      <br/>
      Etiyopyalı (Habeşistanlı) Muhammed Abdullah henüz 11 yaşında. Anne ve babası o daha 3 aylıkken ayrılmış. Şoförlük yapan babasını görme imkânı yok denecek kadar az. Annesinin teşvikiyle bir buçuk yıl önce hafızlığa başlamış. İlk anda ezberleyemeyeceğinden korkmuş ama kendinden küçük hafızların olduğunu öğrenince yapabileceğine karar vermiş. “Tevbe Suresi’ne kadar ezberledim. Ama o sure beni çok zorladı. Çünkü o vakte kadar görmediğim kelimelerle karşılaştım.” diyor.
      <br/>
      <br/>
      Müslüman bir ülke olarak bildiği Türkiye’ye gelirken, sıradan bir program düzenlendiğini düşünmüş. Ama gelip de İstanbul’un birçok yerini gezince çok mutlu olmuş. Büyüklerin çocuklarla oynaması, kendilerine uzun zamandır görmeyip de bekledikleri yakınları gibi sarılmaları onu çok şaşırtmış. “Türk kardeşlerimizin bizi özlediğini hissettim.” diyen Abdullah, ileride doktor olmayı istiyor ama bir şerh düşerek: “Dinimin emirlerine ters düşmeyecek bir dalda...” Tüm çocukların aksine İstanbul’da onu etkileyen yer ne lunapark ne de gittikleri diğer gezi mekânları. Muhammed Abdullah, Peygamber Efendimiz’in sancaktarı Eyyub El Ensarî’nin türbesini hiç unutmayacağının altını çiziyor.
      <br/>
      <br/>
      Anne ve babasını geçen yıl meydana gelen tsunami felaketinde kaybeden 13 yaşındaki Vildanun’un hafızasınıysa, Türkiye’deki yüksek süslüyor. Ailesinden abisi ve erkek kardeşi dışında kimse kalmayan Vildanun, Açe’de İHH’nın yetim kampından tanıdığı Türkiye’ye geleceğini duyunca çok mutlu olur. Geldikleri gün dönmeyi düşünseler de şimdi kalmayı istediklerini söyleyerek ilk fırsatta yine geleceğini belirtiyor.
      <br/>
      <br/>
      İstanbul’a tekrar gelmek isteyenlerden biri de Ürdün’deki Filistin kampında doğup büyüyen 10 yaşındaki Münzir Hasan. Miniatürk’ü çok beğendiğini çünkü orada tüm Türkiye’yi tanıma şansına sahip olduğunu ifade ediyor. Türkiye’deki bayramların kaldığı yere göre çok daha güzel geçtiğine inanıyor. Çünkü İstanbul’daki lunapark, kamptakinden daha büyükmüş.
      <br/>
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Ahmet Kaplan, 16-Kasım-2005
> Şefaatçi kazanalım: 
> Ne olur, şu yetim kardeşlerimize biraz daha yardım edelim, onların ihtiyaçlarını gidermeye çalışalım. ahirette yanımıza şefaatçi kazanalım. Bir yetim olarak onları çok iyi anlıyor ve herkesi yardıma çağırıyorum.

Kaynak: [www.aksiyon.com.tr](http://www.aksiyon.com.tr:80/detay.php?id=22851&yorum_id=6469), [web.archive.org (arşiv bağlantısı)](http://web.archive.org/web/20060422181111/http://www.aksiyon.com.tr:80/detay.php?id=22851&yorum_id=6469)
