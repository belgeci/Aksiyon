# Biz yine geldik babaanne

*Sedat Gülmez 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘İyilik, tekrarla kıymet kazanır’ düsturuyla hareket ediyorlar. Dârülaceze kapısını sürekli aşındırıyorlar. Çünkü her mezunun zimmetlendiği yaşlı teyzeleri, amcaları yollarını gözlüyor…
  </font>
 </div>
 <div id="newsText">
  <font class="detail-text">
   <p>
    Aslında sıradan diye tanımlanabilecek bir kolye. Ancak Füsun Kaşlak ona maddî varlığının ötesinde manalar yüklemiş. Yüzüne yayılan tebessüm, sevincini dışa vuran içli cümleler ve kolye üzerinde gezdirdiği eli, halet-i rûhiyesinin izdüşümü. “Takıları, güzel kokuları çok seviyorum. Hepimizin kendince takıntısı vardır ya benimki de bunlar. Sağ olsun Aylin kızım hediye etti.” Peki, kimdir Aylin?
   </p>
   <p>
    Ayakları tutmayan Arzu ablasını yatağından tekerlekli sandalyeye almaya çalışıyordu. Birkaç arkadaşı da yardım edince amacına ulaştı. Sonra saçlarını taramaya başladı. Muhtemelen bu tablodan çokları aynı sonucu çıkartırdı: “Eski ve samimî bir muhabbet.” Oysa o gün tanışmışlardı. Ancak kısa sürede kaynaşmışlardı. Daha sonra bahçede gezintiye çıktılar. Aylin Tavlı, 16 Şubat’taki Dârülaceze Müessese Müdürlüğü misafirliğinde sadece Füsun teyzesi ve Arzu ablasını sevindirmemişti. Fetih Koleji Mezunları Derneği (FEKMED) üyesi onlarca arkadaşı gibi, onlarcasının daha gönül tokmağını tıklatmıştı.
   </p>
   <p>
    Sultan II. Abdülhamid yadigârı 118 yıllık kurum, şimdiye kadar yüz binlerce insanı ağırladı. Her birinin de bilhassa “bayram ve özel günlerde” on binlerce ziyaretçisi oldu. Fakat FEKMED ekibinin gelişi “sürekliliği” itibarıyla farklı. Belki de bu sebeple Dârulaceze sakinleri “Fetih Koleji” adını duyunca gözleri parlayarak heyecan ve memnuniyetlerini kelimelere döküyor; Kalp ve zihinlerindeki sırları kolejlilere açıyor; acı tatlı tecrübelerini içtenlikle paylaşıyorlar.
   </p>
   <p>
    <img alt="" height="289" src="http://web.archive.org/web/20140713153944im_/http://medya.aksiyon.com.tr/aksiyon/2013/03/04/sedat-darulaceze-5.jpg">
     Müessese Müdürü Nevzat Bayhan’ın ifadesiyle, samimiyetleri, gönülden yaklaşımları ve fedakârlıklarıyla çoğunun hayat neşvesini tekrar yeşertiyor veya artırıyor, Fetihliler.
    </img>
   </p>
   <p>
    Gelelim sürecin evveliyatına… İstanbul Merter Fetih Koleji mezunlarınca kurulan FEKMED, çatısını çattığı günden itibaren sosyal sorumluluk projeleriyle farkındalık oluşturma gayretinde. Mardin’deki “Kardeşimin Dileği” kampanyası, Van’daki depremzede çocuklarla kaynaşma seyahati, söz konusu düsturla şekillenen etkinliklerden sadece ikisi. Dârülaceze ziyaretleri ise zincirin son halkası. FEKMED Koordinatörü Bayram İşleyen, yola çıkarken “Farklı ne yapabiliriz?” sorusuna odaklandıklarını söylüyor. “Tek atımlık hareketten kaçındık. Vefanın hakkını vermeye çalıştık. Sistemli adım atmada karar kıldık.” Esasında resmî veriler haklılıklarını teyit ediyor. Öyle ki kurum her ay ortalama 2 bin 800 ila 3 bin kişiyi ağırlıyor. Lakin yüzde 80’i ilk defa gelenler. Daha kestirme ifadeyle kahir ekseriyet bir uğrayınca bir daha kapıyı çalmıyor! Sakinler de ister istemez, anlık mutluluklarla yetinmek zorunda kalıyor.
   </p>
   <p>
    Kısırdöngüye Fetihlilerin çözümüyse gayet basit: Ziyaretleri sekteye uğratmama! Dernek üyelerinden Ömer Yurttaş, projenin sağlıklı yürümesi için en çok zikrettiği hususa dikkat ettiklerini belirtiyor: “Herkese açılmıyor burada kalanlar. Çünkü hepsi tek seferlik gönül almaların etkisizliğinin farkında. Biz bu menfi algıyı kırmaya gayret ediyoruz.”
   </p>
   <p>
    Açıkçası başarılı da olmuşlar. İki haftalık periyotta gerçekleşen misafirlikler sadece mukimler açısından değil, kendileri açısından da artılarla dolmuş. Muhammed Ali Aslan, edindiği tecrübeleri paylaşan “güngörmüş”ler sayesinde farklı bakış açıları kazandığına inanıyor. Aylin Tavlı sözü bir adım ötesine taşıyor: “Geliş gidişler şunu gösterdi ki onların bize ihtiyacı var. Fakat bizim de onlara ihtiyacımız var. Hem de onlarınkinden daha çok. Çünkü onlar gençliği biliyor, oysa biz yaşlılığı bilmiyoruz.”
   </p>
   <p>
    Yine etkinliğin dikkat çeken yönleri arasında yaşlıların mezunlarca tabiri caizse zimmetlenmesi var. Kısacası, kimin kiminle diyalog kuracağının önceden belirlenmesi. Ebubekir Tümer, “Hepimiz bir veya birkaç büyüğümüzle ilgileniyoruz. Telefonlarımızı paylaştık. Sürekli haberleşebiliyoruz. Samimiyet artıyor. Dünyalarını daha kolay açıyorlar. Bize yön veren tavsiye sayısı artıyor böylece.”
   </p>
   <p>
    Tabii işin okul ayağını da unutmamak lazım. Her ay yaşlılara kolej atmosferi koklatılıyor. Yemek yeniliyor, hatıralar anlatılıyor, hâsılı iki taraf için de verimli saatler geçiriliyor. Yani o anlar, Füsun Kaşlak’ın ve daha birçok Dârülaceze sakininin daima hatırladığı ve “Çok güzeldi.” diye yâd ettiği zaman dilimleri hâlini alıyor.
   </p>
   <p>
    18-24 Mart Dünya Yaşlılara Fayda Haftası… Dernek en kapsamlı organizasyonu bu vesilesiyle 24 Mart’ta kolej kampüsünde gerçekleştirmeye hazırlanıyor. Koro ve tiyatro grubu oluşturuluyor. Ekipler, Dârülacezeliler ve mezunlardan müteşekkil. İki çalışma için de profesyonel isimlerle anlaşılmış.
   </p>
   <p>
    Velhasıl, Fetih Koleji mezunlarının bu gayreti herkese örnek olacak cinsten.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35005), [web.archive.org (arşiv bağlantısı)](http://web.archive.org/web/20140713153944/http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35005)
