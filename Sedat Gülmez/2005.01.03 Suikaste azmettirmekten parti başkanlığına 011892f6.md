# Suikaste azmettirmekten parti başkanlığına

*Sedat Gülmez 2005.01.03*

<div>
 <font>
  <img border="0" height="1" src="/web/20050716073637im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050716073637im_/http://www.aksiyon.com.tr/resim/526/24.jpg" vspace="5"/>
  </p>
 </font>
 <font class="content">
  Türkiye çapında 17 ilde teşkilata sahip Ulusal Birlik Partisi’nin liderliğine, suikaste azmettirme suçundan 4,5 yıl hapis yatan Semih Tufan Gülaltay seçildi.
 </font>
 <!------------  GOOGLE SPOT ALTI ------------!>
<br>
<iframe name="I1" src="kutu1.php" marginwidth="15" marginheight="15" height="90" width="280" scrolling="no" border="0" frameborder="0"></iframe>
<br>
<!------------  GOOGLE SPOT ALTI ------------>
 <p>
  <font class="content">
   Kamuoyunda Akın Birdal suikasti ve Türk İntikam Tugayı adlı örgütle tanınan Gülaltay, “Ulusalcı-Türkçü” bir politika izleyecek.
   <br>
    <br>
     Meşrutiyet Caddesi’nde bir apartman dairesinin salonunda, kamuoyunun adını pek bilmediği Ulusal Birlik Partisi’nin (UBP) İkinci Olağan Büyük Kurultay’ı yapılıyor. Odadaki herkes, 700 üyeli partinin genel başkanlığı için kurulan seçim sandığından çıkacak sonucu biliyor aslında. Bir kişi ise sonuçtan gayet emin. Sakin bir şekilde genel başkan ilân edilmeyi bekliyor. Tek adayın olduğu başkanlık yarışında 177 delegenin oylarının tamamını alarak UBP’nin liderlik koltuğuna oturan bu kişi Semih Tufan Gülaltay... Böylece, 20 Kasım 2004’te üye olduğu partiye 24 Aralık’taki kurultayla başkan oluyor.
     <br/>
     <br/>
     Aslında UBP’nin yeni lideri kamuoyunun yakından tanıdığı bir isim. 36 yıllık hayatının 4 yıl 8 ayını cezaevinde geçirdi. Semih Tufan Gülaltay’ın 4,5 senesine mal olan son hapislik günlerinin sebebi ise suikaste azmettiren kişi olma iddiasıydı. UBP Genel Başkanı, 12 Mayıs 1998’de İnsan Hakları Derneği (İHD) eski Genel Başkanı Akın Birdal’a yönelik silahlı saldırının tertipçisi, kendilerine Türk İntikam Tugayı (TİT) ismini veren örgütün önde gelen yöneticilerinden biriydi. TİT, 1980’li yıllarda adı sıkça duyulan bir teşkilattı. 1977-1980 dönemindeki bazı faili meçhul cinayetlerin bu örgüt üyeleri tarafından işlendiği iddia ediliyordu. Birdal suikastini gerçekleştiren ekip de, kendi oluşumlarını adlandırırken 1980 öncesinin TİT’inden etkilenmişti.
     <br/>
     <br/>
     TİT’in Gülaltay dışında iki yöneticisi daha vardı. Bunlar, Güneydoğu Anadolu’da bir süre bulunmuş Uzman Çavuş Cengiz Ersever ve bazı istihbarat operasyonlarına sivil olarak iştirak eden Cemal Kulaksızoğlu. Peki neden İHD Genel Başkanı Akın Birdal öldürülmek istenmişti? TİT yöneticilerinin emniyette verdikleri ifadeye göre, aynı dönemde ele geçirilen PKK’nın üst düzey isimlerinden Şemdin Sakık’ın itiraflarında Birdal’ın da adı geçmekteydi. Kendilerini suikast kararına yönlendiren de bu olmuştu.
     <br/>
     <br/>
     Saldırıdan sonra operasyonlarını sıklaştıran polis, söz konusu 3 TİT yöneticisini yakaladı. ‘Suikast azmettirici’si olmakla suçlanan UBP Genel Başkanı Tufan Gülaltay, ‘Yaşar Aydın’ kimliğiyle emekli bir binbaşının İstanbul’daki evinde yakalandı. O gün evde, kendisiyle birlikte 4 tabanca, bir gaz tabancası, 2 tüfek, çeşitli çap ve ebatta mermi ele geçirildi. Yakalandıktan sonra yargılanıp cezaevine konan Gülaltay’ın tutukluluk hali 12 Aralık 2001’e kadar devam etti.
     <br/>
     <br/>
     Cezaevinde de boş durmayan UBP Genel Başkanı kendini, milletlerin kökeni ve tarihleri konusundaki çalışmalara verdi ve ilginç teorilerle adından söz ettirdi. Lise mezunu Gülaltay’a göre Ermenilerden İngilizlere, Almanlardan Yahudilere kadar bütün ırkların kökeni Türklere dayanıyordu. 2003 yılında yayımladığı “Tanrının Türkleri” isimli kitabı bu konular etrafında şekillenmişti.
     <br/>
     <br/>
     Semih Gülaltay,  iddialarını ispatlamak için giriştiği çalışmaları ‘misyon’ kavramı altında tanımlıyor. Ona göre, milletlerin Türk kökeninden geldiğini ispatlamak için çaba sarf etmek kendini bu ırktan hisseden herkesin görevi. İlkokul 3. sınıftan bu yana tarihe meraklı olduğunu her fırsatta dile getiren Gülaltay, tezlerinin dayanağını Atatürk’ün fikirlerinden aldığını iddia ediyor. Türk tarihinin en önemli yazılı bulgularından Orhun Kitabeleri’nin dahi, anıtları bulan Prof. Thompson tarafından yanlış okunduğunu ileri süren UBP lideri, Kazım Mirşan isimli araştırmacının elde ettiği bilgilerin doğruluk oranının yüksekliğinden dem vuruyor. Tüm iddialarının etimolojik, arkeolojik ve kronolojik kaynaklara dayandığını savunan Genel Başkan’ın Türk tarihi ile ilgili değer verdiği en önemli bilim adamları ise eski başbakanlardan Prof. Dr. Şemsettin Günaltay ve Prof. Bahattin Ögel.
     <br/>
     <br/>
     Türkçülüğü devlet politikası haline getirmek isteyen Ulusal Birlik Partisi, 24 Aralık’tan bu yana yeni bir genel başkana sahip. Genel başkan olduktan sonra verdiği “Ulusalcılık felsefesini iktidar yapmak suretiyle istikbali Avrupa Birliği’ne peşkeş çekilmek istenen milyonlarca ‘sessiz çoğunluğun’ sesi olacağız.” mesajı partinin önümüzdeki dönemde izleyeceği politikanın ipuçlarını da veriyor.
     <br/>
     <br/>
     Genel başkanlığına Semih Tufan Gülaltay’ın seçildiği UBP’nin genel başkan yardımcılığına Ülkü Ocakları genel başkan yardımcılığından tanınan Gencehan Tunay, partinin eski Genel Başkanı Fehmi Kural, Alper Eren ve Kürşat Çelik seçildi.
     <br/>
    </br>
   </br>
  </font>
  <br/>
  <!------------  GOOGLE EN ALT - IFRAME ------------!>
<br>
<iframe name="I2" src="egitim.php" marginwidth="5" marginheight="5" height="292" width="360" scrolling="no" border="0" frameborder="0"></iframe>			
<!------------  GOOGLE EN ALT - IFRAME ------------>
  <!------------  GOOGLE EN ALT - INCLUDE ----------->
  <br/>
  <!---
//-->
  <script type="text/javascript">
   <!--
google_ad_client = "pub-3424544571203490";
google_alternate_ad_url = "http://web.archive.org/web/20050716073637/http://www.aksiyon.com.tr/egitim2.php";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050716073637js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19342), [web.archive.org (arşiv bağlantısı)](http://web.archive.org/web/20050716073637/http://www.aksiyon.com.tr:80/detay.php?id=19342)
