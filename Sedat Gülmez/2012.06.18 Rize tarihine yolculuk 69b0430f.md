# Rize tarihine yolculuk

*Sedat Gülmez 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsmail Kara editörlüğünde oluşan Rize Defteri benzer çalışmalara misal teşkil etmesi gereken bir eser…
  </font>
 </div>
 <div id="newsText">
  <font class="detail-text">
   <p>
    Tarihe not düşülen iller sayısı artıyor. Dergâh Yayınları daha önce Erzurum üzerine çalışmaları ile kitaplık oluşturmuştu. Şimdilerde Rize’ye dair eserleriyle dikkat çekiyor. Rize Şer’iyye Sicilleri’nin birinci cildini çıkaran Dergâh, ikinci cildi de okuyucunun ilgisine sunuyor. Bu açıdan, Prof. Dr. İsmail Kara’nın editörlüğünde yola çıkan “Rize Defteri 1” önemli bir boşluğu dolduracak. Süreli yayın gibi her yıl bir sayısının basılması hedeflenen Rize Defteri, dergi içeriğinde bir kitap gibi düşünülebilir. Kara, sunuş bölümünde Rize’ye dair her türlü makale, derleme, biyografi, belge ve fotoğraf yayınları, bibliyografya, röportaj ve hatırat türünden yazılara yer vereceklerini ifade ediyor. Daha önceden yayımlanmış olsa da kenarda köşede kalmış önemli raporlar, metinler, makalelere de yer ayrılmış çalışmada. Rize Defteri’nin ilk sayısında Doğu Karadeniz’de Geleneksel Dokumacılık adı altında meşhur Rize keten bezi ele alınmış. Tahmin edileceği gibi Rize bezi bölge için, zamanında önemli sosyoekonomik bir gelir kapısı idi. İshak Güven Güvelioğlu, Rize eğitim tarihini incelemiş. Murat Ümit Hiçyılmaz ise Lazların yoğun yaşadığı Pazar İlçesi’nin Başköy Mahallî Konuşma Sözlüğü ile katkı sağlamış esere. Biyografiler bölümünde Hafız Kasım Efendi, Osmanlı hukuk eğitiminin son devrinde üslup arayışlarına (1908-1924) katkısı anlamında ele alınmış. Ayrıca İstanbul’da Rizeli Bir Bestekâr, nazariyatçı ve sahaf başlığı altında Ekrem Hulusi Karadeniz, Alay Müftüsü Vardalı Alemdarzade Hacı Receb Hilmi Efendi de Rize Defteri sayfalarında yerini almış. Melek Paşalı’nın kaleme aldığı Derdinden Derman Yaratan Bir Kadın: Firdevs Hala da dikkatinizden kaçmayacak. Murat Hutoğlu ile koleksiyonu üzerine, Ömer Kaynak’la da babası Saadettin Kaynak’a dair röportajların ardından, İsmail Kara’nın Rize’den birkaç hatıra başlığı altında yazısı yer alıyor. Kara, geçen yıl vefat eden babası Kutuz Hoca’ya dair anıları eski fotoğraflarla tamamlamış. Vali Hüsnü Uzgören’in Rize’nin genel durumuna ait raporuyla biten Rize Defteri, eski fotoğraf ve belgeleri ile de arşivlik bir çalışma olmuş şimdiden. (Cemal Kalyoncu)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32882-rize-tarihine--yolculuk.html), [web.archive.org (arşiv bağlantısı)](http://web.archive.org/web/20120701092814/http://www.aksiyon.com.tr:80/aksiyon/haber-32882-rize-tarihine--yolculuk.html)
