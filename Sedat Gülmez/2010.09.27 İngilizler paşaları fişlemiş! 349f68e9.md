# İngilizler paşaları fişlemiş!

*Sedat Gülmez 2010.09.27*

<font class="agenda2NewsSpot">
 İngiliz Yüksek Komiseri Sir H. Rumbold’un İstanbul’dan Londra’ya gönderdiği 1921 tarihli raporda başta Sultan kimi devlet adamlarının da ismi geçiyor. Listede Mustafa Kemal ve Kâzım Karabekir de var.
</font>
<font class="newsDetail">
 <p>
  <p class="MsoNormal">
   ‘Orta halli bir ailenin çocuğu. 1981’de Selanik’te dünyaya geldi. İlk askerî eğitimini Selanik ve Manastır İdadîlerinde aldı. Çalışkanlığı ile akranları arasından sıyrılmayı başarmıştır. Arkadaşları arasında pek de popüler olmayan Mustafa Kemal’in kibirli biri olduğu söylenebilir. İttihat ve Terakki Cemiyeti’ne girmek suretiyle farmasonlar arasına katılmış ve İttihatçı fikirlerin en ateşli savunucularından biri olmuştur. Bir asker olarak iyi teşkilatçılığıyla ön plana çıkmaktadır. 1913’te askerî ataşe olarak Sofya’ya atanmıştır. Bugün dahi devam eden eğlenceye ve içkiye düşkünlüğünün bu günlere dayandığı dile getirilmektedir…” Fişlenen paşalar Mustafa Kemal ile sınırlı değil. 21 Nisan 1921 tarihli ve İngiliz Yüksek Komiseri Sir H. Rumbold imzalı 1920 Türkiye yıllık raporu Kâzım Karabekir’i de şöyle tanımlıyor: “Genel tavır ve fikirleri hakkında fazlaca malumatımız olmamasına rağmen, Millî Mücadele hareketinin iç teşkilatlanmasında Ankara’dan bir şekilde farklı bir duruşa sahip olduğu rapor edilmiştir. Düzenli millî kuvvetlerin büyük bir kısmına kumanda eden Kâzım Paşa, gelecekte daha önemli rollere soyunmaya aday bir askerdir.’
  </p>
  <p class="MsoNormal">
   İngilizlerin fişlediği isimler arasında başka kimler mi var? Sultan Vahdettin, Veliahd Şehzade Abdülmecid Efendi, Tevfik, Damat Ferid ve Mareşal İzzet Paşa. Peki, nedir bu rapor ve neyi kapsar?
  </p>
  <p class="MsoNormal">
   Mondros Mütarekesi sonrası İtilaf güçleri, İstanbul’a yüksek komiser unvanıyla temsilciler göndermişti. Ülkedeki her türlü gelişmeyi başkentlerine rapor etme görevi de yüklenen bu isimler günlük, haftalık, aylık ve yıllık çalışmalarını hükümetlerine iletiyordu. Özellikle İngilizlere ait raporlar şimdiye kadar farklı çalışmalarda ele alınsa da bütüncül bir şekilde hiçbir zaman ele alınmadı. Fakat Marmara Üniversitesi Fen Edebiyat Fakültesi Öğretim Üyesi Yrd. Doç. Dr. Ali Satan “İngiliz Yıllık Raporlarında Türkiye 1920” isimli kitabıyla bu kapıyı araladı. Üstelik Satan Türk İngiliz ilişkilerinin ilk döneminin kapandığı 1927’ye kadar devam eden yıllık raporların her birini kitaplaştırma çalışmalarını sürdürüyor. Seriye 1920 ile başlayan yazar metinlerin sadece akademik çevrelerin değil tarihle ilgilenen herkesin dikkatini çekeceğine inanıyor.
  </p>
  <p class="MsoNormal">
   Peki, paşaların fişlenmesi haricinde eserde neler var diyenlerin merakını bir kenarda tutup öncelikle teknik detaylara değinelim… Londra Kew Gardens’taki Public Record Office (PRO)’de İngiltere Dışişleri Bakanlığı (Foreign Office) belgeleri arasında F.O. 371/6469/E5233/1/44 numarasıyla kayıtlı raporun muhatabı devrin İngiliz Dışişleri Bakanı Lord Curzon. Çalışma 180 maddeden müteşekkil ve kendi içinde ara başlıklarla bölümlere ayrılmış: 30 Ekim 1918 sonrası gelişmeler, 1920 sonu itibarıyla Türkiye üzerine genel bir değerlendirme, İstanbul Hükümeti’nin dış ilişkileri, Ankara Hükümeti’nin dış ilişkileri, Müttefik yüksek komisyonunun rolü, Osmanlı donanması, Harbiye Nezareti’nin denetimi, 1920 Şubat’ından bugüne merkezî hükümet emrindeki silahlı kuvvetlerin durumu, Müttefik polis teşkilatı ve Türk polisi, Müttefik polis teşkilatı raporu (kökeni, bugünkü durumu, gelecek durum), sıhhî yönetim (sınır ve sahil sıhhî hizmetleri, dâhilî veya vilayet sıhhî hizmetleri, Maliye, 1920 yılı itibarıyla Türkiye ile yapılan ticarete iktisadî bir bakış, Basın, Gayrimüslimlerin durumu, Kürt Meselesi, Önemli kişiler (Padişah, Veliahd Şehzade, Tevfik Paşa, Damat Ferid Paşa, Mareşal İzzet Paşa, Mustafa Kemal Paşa ve General Kâzım Karabekir Paşa). İçeriğin bu “zenginliği” de gösteriyor ki Sir Rumbold çalışmasında hiçbir ayrıntıyı atlamamak için çaba sarf etmiş. Tabii tüm bu bölümlerin muhtevası da devrin İngiliz politikalarını açık ve net ortaya koyuyor. Hatta ikilemleri de… Öyle ki ülkedeki gayrimüslimlerin savaşlar sebebiyle zarar gördüğünü ve bu insanlara yardım etmenin müttefiklerin ahlaki sorumluluğunda bulunduğunu belirten rapor, konu “Kürt taleplerine” gelince mevzuya sadece “askerî çıkarlar ve siyasi açıdan” yaklaşıyor. Böylelikle insani değerlerden ziyade, bulunduğu ülkede ikilik çıkarma siyaseti güttüğü gün yüzüne çıkıyor.
  </p>
 </p>
</font>

## Yorumlar

### Semih Çeper, 2010-09-30
> Bu kitap çok ilginç. Hangi yayınevinden çıkmış olduğu bilgisi neden verilmiyor?

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=27710), [web.archive.org (arşiv bağlantısı)](http://web.archive.org/web/20101002185343/http://www.aksiyon.com.tr:80/aksiyon/newsDetail_getNewsById.action?newsId=27710)
