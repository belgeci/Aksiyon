# Aydınlık mı karanlık mı Ortaçağ?

*Sedat Gülmez 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçmişi bilmeden bugünü yaşamak ve geleceği inşa etmek mümkün değil… Tabii hüküm vermek de…
  </font>
 </div>
 <div id="newsText">
  <font class="detail-text">
   <p>
    Avrupa’nın Rönesans ve Reform’la başlayıp Aydınlanma’yla kuvvet kazanan gelişim evresiyle bunu misal aldığını iddia eden Türkiye Cumhuriyeti’nin uygulamaları karşılaştırıldığında aradaki “bilimsellik” farkı bugün bile hissedilir boyuttadır. Bu manada pozitivist ve materyalist dogmatizm özellikle eğitim sistemine çağdaşlık adı altında yayılmış vaziyettedir. Zikredilen husus ise gelinen aşamada Türkiye’ye yarar sağlamaktan ziyade zarar vermiştir. Günümüzde bile Ortaçağ karanlığı lafını dillerinden düşürmeyen bir kitlenin hem de bilim adamlığı kisvesi altında fikir beyan etmesi temelinde bir saplantının göstergesidir. İşte George Makdisi’nin “Ortaçağ’da Yüksek Öğretim” isimli eseri söz konusu minvalde hareket edenlerin önüne koyulabilecek sağlam ve bilimsellik sıfatına layık bir çalışmadır. Peki, ne anlatıyor İslam eğitim düşüncesi ve tarihi alanında meşhur Lübnan asıllı ABD’li Makdisi? Medresenin ortaya çıkışı, bu kurumun medrese öncesi ve medrese dışı eğitim kurumlarıyla ilişkisi, farklılık ve benzerlikleri yine medresenin düşünce tarihi ve hareketleriyle ilişkisi yanında onun vakıf müessesesiyle irtibatını da okuyucuya sunan yazar, fıkıh mezheplerinin oluşum evresinde fıkıh eğitiminin rolüne de dikkat çekiyor. Ayrıca İslam dünyası ile Hıristiyan Batı arasındaki etkileşimi eğitim tarihi üzerinden okuyor. Batı’daki yükseköğretim anlayışı ve kurumlarını, İslam eğitim geleneği ve medrese ile karşılaştırıp ele alıyor. Genel itibarıyla muhteva bunları verirken başlıklara bakınca da şunlar karşımıza çıkıyor. Birinci Bölüm kurumlar… Hukuk Ekollerinin Doğuşu, Eğitim Kurumlarının Tipolojisi, Vakıf Hukuku… İkinci Bölüm eğitim… İlimlerin Sınıflandırılması, Eğimin Organizasyonu, Eğitim Metodu… Üçüncü Bölüm skolastik camia… Öğretim Üyeleri, Öğrenciler, Kadrolar- Görevleri ve İşlevleri… Dördüncü Bölüm İslam ve Hıristiyan Batı… Kurumlar, Eğitim, Skolastik Camia… Makdisi ayrıca ekler kısmıyla da kitabını zenginleştirmiş ki Julian Ribera, Max van Berchem, Ignaz Goldziher, J. Pedersen ve Yusuf el- Iş gibi isimlerin medrese hakkındaki görüşlerine yer verilmiş.
   </p>
   <p>
   </p>
   <p>
    ORTAÇAĞ’DA YÜKSEKÖĞRETİM
    <p>
     George Makdisi
     <p>
      Klasik Yayınları
      <p>
       493 sayfa
       <p>
        02125206641
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32180-aydinlik-mi--karanlik-mi--ortacag.html), [web.archive.org (arşiv bağlantısı)](http://web.archive.org/web/20120405214536/http://www.aksiyon.com.tr:80/aksiyon/haber-32180-aydinlik-mi--karanlik-mi--ortacag.html)
