# Dost’tan geriye kalanlar

*Sedat Gülmez 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekrem Pakdemirli, merhum Özal’la yakın çalışma arkadaşıydı. Zaten anıları da bunu fazlasıyla gösteriyor.
  </font>
 </div>
 <div id="newsText">
  <font class="detail-text">
   <p>
    1970’ler belki ancak 1980’ler hâlâ çoklarının zihninde uzak bir tarih algısı oluşturmuyor. Fakat akışa bakınca 2000’lerde bile 12 yıl geride kalıp 13’ün içinde seyrediyoruz. Tabii zaman geçtikçe de daha dün diye zikredilen devirler tarihî olay ya da vesika statüsü kazanıyor. Çoklarının yaşadığı vakalar da hatıra diye adlandırılıyor. Şüphesiz 30 yıl öncesi anımsanıp dillendirilirken toplumun büyük kesimi kapalı kapılar ardındakini merak ediyor. Bilhassa da devrin şartları gereği siyasî sahadaki bilinmezler öğrenilmek isteniyor. Son yıllarda popülerliği artan devirlerden biri de merhum Turgut Özal’ın başbakanlık veya cumhurbaşkanlığı yılları. Uzak yakın çevresinde bulunan çokları ya hatıratlarla veya medyanın farklı organlarında yer alan anlatımlarla özellerini toplumla paylaşıyor. Bu zincire son eklenen halka ise Ekrem Pakdemirli. Anavatan Partili (ANAP) senelerin milletvekili, Ulaştırma, Maliye ve Gümrük, Devlet Bakanı ayrıca Başbakan Yardımcısı. Herkes gibi onun da söyleyecekleri var ki, Turgay Yavuz’un kaleme aldığı “Özal’ın Mirası/ Anılarıyla Ekrem Pakdemirli” isimli kitap Ufuk Yayınları’nca neşredilmiş. Eser eski siyasetçinin çocukluk ve gençlik döneminden anekdotlarla başlıyor. 1939’da İzmir’de doğan Pakdemirli’nin ailesi, Manisa günleri ve o yıllara ait zihninde yer edinen, rahmetli Adnan Menderes’in Manisa Mitingi, Dumlupınar Denizaltısı’nın batışı, milletin kendi buğdayını çalışı gibi ayrıntılarla devam ediyor. Akabinde ODTÜ’deki yükseköğrenim zamanı, 27 Mayıs 1960 darbesi, İngiltere serüveni, eşinin başını örtme kararı ve Turgut Özal ile Londra’da tanışma ile süreç hızlanıyor. Tabii Devlet Planlama Teşkilatı (DPT) tecrübesi, 12 Eylül 1980 darbesi ve ardından yaşananlar da hatıratın dikkat çeken kısımları; fakat muhakkak ki kitabın okuru kendine en fazla çeken kısmı ANAP’lı senelere ilişkin notlar. Onların ise ayrıntısına girmeden birkaç başlıkla yetinip okuyucunun merakını ateşliyoruz: “Karaborsacı işadamları bizden nefret ediyordu”, “IMF ile Stand-By Antlaşması’nı yenilemiyoruz”, “Turizmde rekora koşuyoruz”, “KDV’yi Belçika’dan aldık”, “Faizsiz Bankacılığı Kuruyoruz”.
   </p>
   <p>
    <strong>
     ÖZAL’IN MİRASI/ ANILARIYLA EKREM PAKDEMİRLİ
    </strong>
    <p>
     Turgay Yavuz
     <p>
      Ufuk Yayınları
      <p>
       268 sayfa
       <p>
        02164494909
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35383), [web.archive.org (arşiv bağlantısı)](http://web.archive.org/web/20130817012910/http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35383)
