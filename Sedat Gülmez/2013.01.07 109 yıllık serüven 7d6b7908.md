# 109 yıllık serüven

*Sedat Gülmez 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Beyaz perdenin Türkiye’deki seyrine dair kapsamlı bir çalışma, ‘Türk Sinemasının Ekonomik Yapısı’
  </font>
 </div>
 <div id="newsText">
  <font class="detail-text">
   <p>
    Ertan Tunç, “Türk Sinemasının Ekonomik Yapısı (1896- 2005) isimli kitabında çok da ele alınmayan bir mevzuya yoğunlaşıyor. Geçmişle bir kıyaslama yapıyor esasında ve son 10 yıldaki değişime odaklanıyor, “Yakın zamana dek Hollywood filmlerinin yönettiği Türk Sineması’nda son 10 yıldır tersine bir eğilim var. Artık sezon içerisinde salonları doldurup taşıran eserler hep Türk filmleri. Bu çıkış, televizyon dizileri de dâhil edildiğinde azımsanmayacak bir ekonomik büyüklüğe erişti.” Tunç’un eseri esasında bir yüksek lisans tezi çalışmasının kitaplaştırılması… Beş bölümden müteşekkil çalışma dikkat çekici başlıklarıyla çıkıyor okur karşısına… 1896- 1922 arası Türk Sineması’nın yapısı da var muhtevada, Renkli Filme Geçiş de… Yine 1990- 2005 arası üretim tarzları da sunuluyor, Türk Sineması Hakkında Genel Çıkarımlar da. Hâsılı eser, Türk sinemasının ekonomik yapısını, üretim ve dağıtım süreçlerini, tarihî ve sosyolojik gerçekler ile sayısal veriler ışığında detaylı bir şekilde mercek altına alıyor. Sayısal verilerin istatistiksel çözümlemelerini içeren, filmin kalitesi ile gişe geliri arasındaki ilişkiyi inceleyen, film eleştirmenleri ile seyirci oylarını kıyaslayan yapısıyla, Türkiye’deki sinema ekonomisi çalışmaları alanında ilk kitap olma özelliğini taşıyor. Buraya kadar sıralanan malumat yetersiz gözüküyorsa, içindekiler kısmından birkaç başlık sıralayarak yazıya son verelim; “Sinemayla Tanışma Yılları”, “Sinemanın Yaygın Bir Eğlence ve İktisadî Faktör Haline Gelmesi”, “Kemal Film Dönemi”, “İpek Film Dönemi”, “Sinemacıların İlk Örgütlenme Çalışmaları”, “Mısır Sineması’nın Etkisi”, “1922- 1950 Yılları Arasında Türk Sineması”, “1950’lerin Başında Türk Sineması’nın İktisadî Durumu”, “Bölge İşletmeciliğinin Endüstriyel Etkisi”, “Televizyonun Sinema Üzerindeki Etkisi”, “Video İşletmeciliği Dönemi”, “1980- 1990 Yılları Arasında Türk Sineması”, “Beyaz Sinema (Dinî Ağırlıklı Filmler)”, “Reklam Sektörü ve Sinema”.
   </p>
   <p>
   </p>
   <p>
    TÜRK SİNEMASININ EKONOMİK YAPISI (1896- 2005)
    <p>
     Ertan Tunç
     <p>
      Doruk Yayımcılık
      <p>
       269 sayfa
       <p>
        02125146157
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34542), [web.archive.org (arşiv bağlantısı)](http://web.archive.org/web/20131017033150/http://www.aksiyon.com.tr:80/aksiyon/newsDetail_getNewsById.action?newsId=34542)
