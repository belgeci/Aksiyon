# Problem Türk mü Kürt mü?

*Sedat Gülmez 2013.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir konuş bin dinle denilmiş. Mustafa Kılıç da kitabını bu düstur zeminine oturtmuş. Ve dinlemiş…
  </font>
 </div>
 <div id="newsText">
  <font class="detail-text">
   <p>
    Bazen gayret ve çalışkanlık sunumdaki yetersizlik sebebiyle arzu edilen düzeyde karşılık bulamayabiliyor. Mustafa Kılıç editörlüğünde hazırlanan “Türk- Kürt Sorunu” isimli eser ilk anda akla bunu getiriyor.
    <p>
     Aslında bir asrı aşkın maziye sahip Kürt meselesi işe PKK’nın katılmasıyla kan deryasına düştü. Başlarda bir avuç eşkıya zannedilenler gün geldi masanın diğer ucunda yerini aldı. Kanı temizlerken daha çok kan akıtma dengesizliği binlerce insanın hayatına mal oldu. Tabii arada bu ortamdan nasiplenen asalaklar da çıktı. Öyle ki mevzuyu emdikçe semirdiler. Peki, ya mevzuya aklıselim ile sahip çıkmaya çalışanlar? Onlar bir köşede fikirlerini dile getirmeye çalışsın kimse senelerce kulak kabartıp da “Siz ne diyorsunuz?” deme “lütfunda” bulunmadı. Fakat son senelerde dünya gibi bölge dengeleri de değişti. Söz konusu dönüşüm Türkiye’yi de etkisi altına aldı. Artık mütefekkir konumundakiler daha çok dikkate alınıyor. Her söylenen kabul edilmese de müsademe-i efkârdan barika-i hak doğar sırrınca konuya yaklaşılıyor. İşte Kılıç’ın hazırladığı çalışma da bu minvalde. Ümit Fırat’tan Mehmet Ali Biran’da, Fethullah Erbaş’tan Ferhat Tunç’a, Tarık Ziya Ekinci’den Müfid Yüksel’e renkli bir yelpaze açılmış. Yine de kitabın çoğu meraklı okur için dikkat çekebilecek kısmı Mele Sadullah Ergün ve Mele Muhammed Tayip Elçi ile yapılan mülakatlar. Belki çokları için klasik gelebilecek maneviyat ve dinî hassasiyet temelli ifadeler ve çözüm önerileri yer alıyor. Ama şu gözden kaçırılmamalı ki bu insanlar hâlâ o bölgede yaşıyor, oranın havasını soluyor, suyunu içiyor, ekmeğini yiyor. Başka coğrafyalardan veya şehirlerden kâğıt üzeri strateji hesaplarıyla mevzuya yaklaşmıyor. Muhakkak ki her söylediklerinde problemi kökten çözebilecek teklifler olmayabilir. Lakin sözlerindeki hakikat de istenirse bulunabilir. Mustafa Kılıç da bu gaye ile yola çıkmış. Satırlar bu detayı isteyene sunuyor. Tabii yazarın bilhassa meleler (mollalar) ile bölgedeki diğer kanaat ehlinin tecrübe ve fikirlerini yansıtan yeni kitapları hazırlanıyor, olabilir. Bunu da ancak vakti gelince öğrenebiliriz.
    </p>
    <p>
     <strong>
      TÜRK- KÜRT SORUNU
     </strong>
     <p>
      Mustafa Kılıç (editör) Profil Yayıncılık
      <p>
       253 sayfa
       <p>
        02125144511
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35599-problem--turk-mu-kurt-mu.html), [web.archive.org (arşiv bağlantısı)](http://web.archive.org/web/20130728205302/http://www.aksiyon.com.tr:80/aksiyon/haber-35599-problem--turk-mu-kurt-mu.html)
