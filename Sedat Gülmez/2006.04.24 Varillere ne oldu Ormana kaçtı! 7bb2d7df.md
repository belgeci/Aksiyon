# Varillere ne oldu? Ormana kaçtı!

*Sedat Gülmez 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tuzla'da gün yüzüne çıkan zehirli atık skandalından geriye bir bardak soğuk su içmek kalıyor. O da zehirli!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061019213724im_/http://www.aksiyon.com.tr/resim/594/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tuzla'nın Orhanlı Beldesi Değirmentepe mevkiinde tespit edilen zehirli varil fecaati, Veli Göçer'in serbest bırakılacağı haberleriyle aynı zamanda düştü ajanslara. 17 Ağustos Depremi sırasında pek çok müteahhitlik firmasının yaptığı evler yıkılmış, ancak içeriye sadece Veli Göçer girmişti. Varillerin suçu kime yıkılacak, hangi suçlu, diğer bütün suçluların suçunu da yüklenerek içeri girecekti acaba?
   <br>
    <br>
     Aradan geçen zaman gösterdi ki zehirli atıkların bir Veli Göçer'e ihtiyacı yoktu. Yaz aylarında çevredeki halkın şenlik ve piknik için kullandığı, hatta mantar topladığı arazinin altında kanserojen madde içeren zehirli atık dolu bin kadar varil ve tıbbî atık dolu çuval bulunmuştu. Ama bu suçtan dolayı kimse ceza görmeyecekti! Varillerin, Pak Holding'e ait Mustafa Nevzat İlaç Firması bünyesinde faaliyet gösteren Unifar Kimya A.Ş.nin olduğu tespit edilmişti. Dahası Çevre ve Orman Bakanı Osman Pepe, birkaç firmanın daha suça ortak olduğundan bahsediyordu. Kısa zaman içinde, varilleri taşıyan kamyoncusundan varil başı ücret alan bekçisine, varilleri gömen kepçe operatörüne kadar herkes yakalandı. Ama serbest bırakılmaları daha kısa sürdü. Çünkü çevreye karşı işlenen suçların cezalandırılması için yapılmış olan Ekim 2004 tarihli yasa yürürlüğe girmek için 2006 Ekim'ini bekliyordu.
     <br/>
     <br/>
     YASA VAR, YÜRÜTMENİN ZAMANI GELMEDİ!
     <br/>
     <br/>
     Ekim 2006'da yürürlüğe girecek olan TCK'nın 181 ve 182. maddesi bu tür suçlar için 3 yıla kadar hapis ve ağır para cezası öngörüyor. Ancak iki yıl önce Meclis’ten geçen kanunun yürürlüğe girmesi ertelenmiş. Ertelemenin gerekçesi, kanunun yerel yönetimlere dayattığı görevleri hiçbir belediyenin yerine getirecek durumda olmaması. Pepe belediyelerin kanun karşısındaki durumunu, "Tasarı aynen yürürlüğe girseydi 3 bin 200 belediye başkanı hapse girerdi." sözüyle özetlemiş.
     <br/>
     <br/>
     Tuzla Kaymakamı Fahri Keser ise zehirli varillerle söz konusu yasanın ertelenmesi arasında farklı bir ilişki görüyor. Zehirli varillerin bölgeye bırakılış tarihi ile yasanın ertelendiği tarihin örtüştüğüne dikkat çekerek, varil skandalının medyaya yansımasının Ekim 2006'ya kadar atıkların çevreye atılması halinde hafif cezalar verildiğinin duyulmasına yol açtığını söylüyor. Keser'e göre yasalardaki boşlukları takip eden suçlular için mevcut durum tam bir 'fırsatlar' dönemi. Yani göm gömebildiğin kadar devri yaşanıyor bir yerde. Korkarız ki bu tehlikeli yarış Trakya, İstanbul, İzmit, İzmir gibi sanayi bölgeleri başta olmak üzere tüm Türkiye'de sürecek.
     <br/>
     <br/>
     Yasal takibi mevcut Çevre Yasası çerçevesinde yapmak zorunda kalan Tuzla Cumhuriyet Savcısı Bayram Albayrak, zafiyetin sadece yasal olmadığı kanaatinde. İhmalin boyutlarının çevrede yaşayan vatandaştan bölgenin güvenliğinden sorumlu olanlara kadar uzandığını söyleyen Savcı Albayrak, yakalanan zanlıları serbest bırakmak zorunda kalmış. "Dağ fare doğurdu." diye hayıflanan savcı, Unifar ile ilgili soruşturma dosyasını da şirketin bağlı bulunduğu Gebze Cumhuriyet Savcılığı'na göndermiş.
     <br/>
     <br/>
     ÇORAP SÖKÜĞÜ GİBİ
     <br/>
     <br/>
     Türkiye Tuzla'daki zehirli atık varillerini konuşurken başta İzmit Körfezi kıyısındaki Gebze, Dilovası ve Kıraç olmak üzere bir dizi noktadan zehirli atık ihbarları gelmeye başladı. Bazıları sokak ortasına terk edilmiş zehirli atık varillerinde kanserojen fenol maddesine rastlandı. Şanlıurfa'nın simgesi Balıklıgöl'e de hiçbir atık arıtımı bulunmayan Evren Sanayi Sitesi’nin katı atık su çanağından ağır metal atıkların karıştığı tespit edildi.
     <br/>
     <br/>
     Çevre ve Orman Bakanlığı'nın, basına yansımasından bir buçuk ay önce bölgedeki varillerden haberdar olduğunu açıklaması, buna rağmen çevre güvenliği alınmamış olması vatandaşlarca garabetin farklı bir boyutu olarak değerlendiriliyor. Buna karşılık Bakanlığın atık varillerin bölgeye gömüldüğünü daha ilk günlerden beri bildiğini iddia edenler de var. Aslında variller ve zehirli atık gömülmesi hadisesinin 1,5-2 yıldır bilindiğini dile getiren Doğa Savaşçıları Örgütü Başkanı Zafer Murat Çetintaş ve adının açıklanmasını istemeyen bir devlet yetkilisi, ortaya çıkan varillerin buzdağının suyun üstünde kalan kısmını oluşturduğunu iddia ediyor. İkili, varil olayının medyatikleştirilerek kullanılmaya çalışıldığını düşünüyor.
     <br/>
     <br/>
     Çevre Bakanı'nın açıklamalarına bir tepki de Unifar firmasından geldi. Tuzla'da ortaya çıkan atık varillerinin kendilerine ait olduğunu kabullenmeyen firma, yaptığı açıklamada söz konusu varillerde kanserojen fenol maddesine rastlandığının, oysa kendi atıklarında asla fenol maddesinin bulunmadığının altını çizdi. Firma yetkilileri gerek bakanın açıklamasında, gerekse medyanın olayı yansıtırken kullandığı dilde yargısız infazla karşı karşıya olduklarını söyledi. Bakan Pepe'nin yaptığı ilk açıklamada kullandığı 'birkaç firma' ifadesinde Unifar'ın yanı sıra hangi firma veya firmaları kastetmiş olduğu yönünde henüz bir açıklama yapmadığı da biliniyor.
     <br/>
     <br/>
     Türkiye'de tehlikeli atıkların yakılarak yok edilmesi için tek yetkili kurum İzmit Atık ve Artıkları Yakma Değerlendirme A.Ş. (İZAYDAŞ). Bu kurumun işlerliği hakkında yapılan eleştirilerin çoğu ülkemizde üretilen iki milyon tonun üzerindeki tehlikeli maddenin sadece 50 bin tonunun bu kuruma teslim edilmesi ile alakalı. Oysa çevreciler bizzat İZAYDAŞ'ın yakma sisteminin problemli olduğuna dikkatleri çekiyor. Greenpeace Toksik Maddeler Kampanyası Sorumlusu Banu Dökmecibaşı, İZAYDAŞ benzeri zehirli atık yakma tesislerinde uygulanan yakma sisteminin atığın kendisinden daha tehlikeli maddeler ortaya çıkarabileceğini söylüyor. Dökmecibaşı'na göre mevcut yakma yöntemi ile Tuzla'da topraktan çıkarılan zehir, yakılarak bütün Türkiye'ye yayılabilir. Dökmecibaşı, Türkiye'nin acilen alternatif yakma sistemlerine yönelmesi gerektiği kanaatinde.
     <br/>
     <br/>
     TEHLİKELİ ATIKLAR KONTROL YÖNETMELİĞİ
     <br/>
     <br/>
     Katı Atık Kirlenmesi Araştırma ve Denetimi Türk Millî Komitesi (KAKAD) Başkanı Prof. Dr. Günay Kocasoy da Bakan Pepe'nin İZAYDAŞ benzeri sekiz yeni tesis kurulacağı duyurusunu eleştiriyor. Kocasoy'a göre bu tesis ve benzerlerine ihtiyaç var, ancak 7 gün 24 saat faaliyet yürütmesi gereken İZAYDAŞ yeterince atık gelmemesi nedeniyle aralıklı olarak çalışıyorken yeni tesislerin açılması anlamsız. İZAYDAŞ tam kapasite çalışmadığından işletme maliyetleri artıyor, bu artış da sanayiciye yansıyor. Yüksek maliyetten kaçan sanayici hukuki olmayan yollara başvuruyor veya atığını biriktiriyor. Bu da İZAYDAŞ'ın daha az çalışması anlamına geliyor.
     <br/>
     <br/>
     Çevrecilerin bir diğer eleştirisi de tehlikeli atığın üretimini minimumda tutacak tedbirlerin alınmamış olması. Türkiye'nin temiz üretime dayalı bir stratejisi olmadığından yakınan çevreciler, Avrupa'da zehirli maddelerin yerine bazı çevre dostu kimyasalların kullanılmaya başlandığını, ancak gerek üretici alışkanlığı, gerekse mevcut kimyasallardan para kazanan çevrelerin lobicilik faaliyetleri yüzünden bu alternatif kimyasalların ülkemize getirilemediğini söylüyorlar. Çevrecilerin yakındığı bir başka konu da bu tip krizlerde yaşanan koordinasyon ve denetim eksikliği. Çevre koruma konusunda sorumluluğu 6 bakanlık ve 18 genel müdürlük paylaşıyor. Ancak bu kurumlar arasında ciddi bir koordinasyon sorunu var.
     <br/>
     <br/>
     Tuzla'da yaşanan varil skandalını yakından takip eden bir yetkili, kanunsuzluk kargaşası içinde unutulan Tehlikeli Atıklar Kontrol Yönetmeliği'ni hatırlatıyor. Geçen yıl çıkarılmış olan bu yürütmeliğe göre her ilin kendi tehlikeli atık haritasını çıkarması gerekiyor. Bakanlığın, yönetmeliğin arkasını takip edememesinden dolayı bugüne kadar bu anlamda bir çalışma yapılmamış. Bu da denetim faaliyetlerini imkânsızlaştırıyor.
     <br/>
     <br/>
     KAKAD Başkanı Kocasoy, sorunun koordinasyondan öte boyutları olduğu kanaatinde. Kocasoy'a göre ne Çevre Bakanlığı'nın, ne de çevre konularında sorumlulukları olan yerel belediyelerin sorumluluklarıyla orantılı bir bütçe ve kadrosu var. Kocasoy, ilçe seviyesinde teşkilatı olmayan, il teşkilatlanması kısıtlı olan bir Çevre Bakanlığı'nın veya üç beş zabıta ile denetim yapma sorumluluğunu devralan belediyelerin bu sorunun üstesinden gelebileceğine inanmıyor. Tuzla'daki gibi bir olay patlak verdiğinde de çevre kanunu zarar gören insan ve kurumların zararının tazminini kapsamıyor. Örneğin Tuzla'dan çıkan varillerdeki atıkların imhasını gerçekleştiren İZAYDAŞ'ın faturayı kime keseceği bilinmiyor. Dahası bahsedilen toprak temizleme faaliyetlerinin ücreti de devletin kasasından çıkacak.
     <br/>
     <br/>
     BELEDİYELERİN MAZERET ÜRETME HAKKI YOK!
     <br/>
     <br/>
     Orhanlı’daki varillerle ilgili tek bir sorumlu merci bulmak da mümkün değil. Gerçi Bakan Pepe, ilk adres olarak belde belediyesini gösterdi ancak itiraz gecikmeden geldi. Orhanlı Belde Belediyesi kendilerinin sorumlu gösterilmesine, ‘yeterli eleman ve aracımız yok.’ şeklinde cevap verdi ve adres olarak yönetim sınırları son yerel yönetimler kanunuyla genişleyen İstanbul Büyükşehir Belediyesi’ni gösterdi.
     <br/>
     <br/>
     Ancak Marmara ve Boğazları Belediyeler Birliği Başkanvekili ve Bağcılar Belediye Başkanı Feyzullah Kıyıklık, Orhanlı Belediyesi yetkilileriyle aynı görüşte değil. Ona göre 181 ve 182. maddesi Ekim 2006’da yürürlüğe girecek ceza yasası böyle bir durumda ilk muhatap olarak belediyeleri gösteriyor. “Çevre koruması ‘benim sorumluluğum değil.’ deme hakkı yok belediyelerin. Herkes bölgesini kontrolle görevli. Ama şu da var Orhanlı Belediyesi eleman problemi yaşıyorsa bunu Büyükşehir Belediyesi’ne bildirmesi gerekirdi. Onlardan zabıta talep edebilirdi. Olumsuz yanıt alma durumunda vilayete başvururdu. Yani belediyelerin mazeret üretme hakkı yok.” diyor, Kıyıklık.
     <br/>
     <br/>
     İSMİ ATATÜRK ORMANI OLACAK
     <br/>
     <br/>
     Tuzla Kaymakamı Fahri Keser varillerin çıktığı alanın İZAYDAŞ tarafından kimyasallar kullanılarak temizleneceğini, işlemler bittikten sonra da bölgenin ağaçlandırılacağını açıkladı. Keser, zehirli maddenin sızdığı toprağın bir kısmının kaldırılması, kalan kısmının da bölgede temizlenmesi sonrasında kurulacak ormana Mustafa Kemal Atatürk'ün doğumunun 125. yılı nedeniyle Atatürk Ormanı adını vereceklerini söyledi. Ancak çevrecilere göre topraktaki zehirli atıkların temizlenmesi için geliştirilmiş bir teknoloji bulunmuyor. Çevreci kaynaklara göre toprağın kendi kendini temizleyebilmesi için en az 30 yıl geçmesi gerekiyor. Kimyasalın karıştığı yeraltı suyunun temizlenmesi ise imkansız.
     <br/>
     <br/>
     ÇEVRE KULİSİ
     <br/>
     <br/>
     Türk Ceza Kanunu’nun 'çevreye karşı işlenen suçları' düzenleyen 181 ve 182. maddesi bütün belediyelerin çöp deposu ve arıtma tesisi bulundurmasını şart koşuyordu. Tabii yasa düzenlenmeden önce belediyelere böyle bir uyarı yapılmamış olduğundan çare olarak yasanın yürürlüğe gireceği Ekim 2004 tarihi Ekim 2006’ya ertelendi. Elinde zehirli atık bulunan ve vatandaşın sağlığını hiçe sayıp binlerce dolar kâr etmeyi amaçlayanlar için ise fırsat doğmuştu. Zaten Tuzla'nın Orhanlı Beldesine ilk varillerin gömülmesi de tam bu tarihe denk geliyordu.
     <br/>
     <br/>
     Tuzla'da zehirli variller bulunduğu bilgisi Çevre ve Orman Bakanlığı hariç tüm Türkiye'yi ayağa kaldırdı. Çünkü Bakan Pepe aslında bu bölgenin varlığından haberdar olduğunu söylüyordu. Belki de yeni Çevre Yasası'nı bekliyordu. Açılan soruşturma da gösterdi ki yürürlükteki yasa, komik cezalar öngörüyor, adeta suça teşvik ediyordu. Ancak tüm bu soru işaretleri içinde artık bir fail belli oldu: Türkiye'nin önemli antibiyotik üreticisi Unifar Kimya A.Ş. Ancak daha korkutucu bir durum da tüm kamuoyuna bildirilmiş oldu. Zehirli varillerinizi Ekim 2006'ya kadar istediğiniz yere atabilirsiniz. Nasıl olsa hapis cezası yok. Verilecek para cezasının tutarı ise boğazda bir akşam yemeğininki kadar! Nitekim soruşturmaya görevsizlik kararı verilmesinin ardından farklı il ve ilçelerde zehirli variller bulunmaya, ihbar edilmeye başlandı. Hatta Gebze'de zehirli 8 varil sokak ortasına atılmış halde bulundu. Yine başka bir tarafta katı atık yakan lisanslı tek kuruluş İZAYDAŞ'ın ise telefonları kilitlendi.
     <br/>
     <br/>
     Bundan sonraki süreçte ağır cezalar içeren ve 11 yıldır yürürlüğe konulamayan Çevre Yasasının kabul edilmesi bekleniyor. Yasa sıkı denetimi ve tesislerde çevre uzmanı bulundurmayı zorunlu hale getiriyor. Ve tabii sırada 3 bin 200 belediye başkanı hapse girmesin diye ertelenen TCK’nın 181 ve 182. maddeleri var. Acaba onlar da verilen iki yıllık müddetin ardından gerçekten yeterince hazır mı?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Alaattin ÇAnkaya, 27-Nisan-2006
> Mazeret üretme tesisi: 
> Türkiye'nin havası, suyu ve toprağı en kirli olan beldesi Gebze. Yaklaşık beş yüz bin insanın yaşadığı Gebze tam bir sanayi cehennemi. Zehirli atıkları toprağa gömenler, denize atanlar ve havaya salanlar insan olamazlar. Binlerce çocuk, kadın, yaşlı, genç insanın ikâmet ettiği Gebze ve çevresinin hava-su-toprak kirlilik haritası bile yok. Toprağın temizlenmesi en az otuz yıl sürüyor. Yeraltı suyunun temizlenmesi ise imkânsız. Memlekete bakın; tam bir "kim kime dum duma" durumu. Belediyelerin mazeret üretme hakkı yokmuş. Zehirli atık arıtma tesislerinin yanında belediyelere mazeret üretim tesisleri hediye etmek lazım. Mazeret üretim tesisleri varken aslında atık arıtma tesislerine pek de ihtiyaç yok. Türkiye’nin temiz üretime dayalı bir stratejisi yokmuş. Ayıp ayıp. Çağdaş Türkiye için bunu söylemek ayıp beyler. İmam hatipleri temizleme uğruna bütün meslek liselerini temizleyen, Kur'an kurslarını temizleyen, başörtülüleri okullardan silip süpüren, inançlı insanları bazı kurumlardan atan; medya destekli gayet de modern arıtma tesislerimiz var. Mühim olan beyinsel temizlik beyler. Çevre korumaya altı başlı on sekiz ayaklı kurum varmış. İmzalar-mühürler, mazeretler ve irtica derken muasır medeniyet seviyesine çıkmaya az kaldı. Pek yakında o sınırı da aşacağımıza inancım tam. Lakin yerkürede insan kalmamış olacak o zaman!

Kaynak: [www.aksiyon.com.tr](http://www.aksiyon.com.tr:80/detay.php?id=24019&yorum_id=9682), [web.archive.org (arşiv bağlantısı)](http://web.archive.org/web/20061019213724/http://www.aksiyon.com.tr:80/detay.php?id=24019&yorum_id=9682)
