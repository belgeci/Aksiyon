# Bakanlığa güvendiler Açık’ta kaldılar

*Sedat Gülmez 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MEB’in 14 Aralık’taki yönetmeliği uyarınca Açıköğretim Lisesi’ne kayıt yaptırarak ÖSS’ye giren meslek liselilerin akıbeti hâlâ meçhul. ÖSYM belirlediklerinin sonuç belgelerini değiştiriyor. Ya tespit edemedikleri?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190519im_/http://www.aksiyon.com.tr/resim/612/15.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Millî Eğitim Bakanlığı’nın (MEB) 14 Aralık 2005’te yayımladığı ‘Açıköğretim Lisesi Yönetmeliği’ne güvenip Öğrenci Seçme Sınavı’na (ÖSS) giren katsayı mağduru meslek liselilerle ilgili sıkıntılar devam ediyor. Danıştay 8’inci Dairesi’nin 8 Şubat tarihli yürütmeyi durdurma kararına rağmen 1 Şubat- 10 Mart tarihleri arasında binlerce meslek liseli ÖSS’ye açıköğretim lisesi üzerinden başvurdu. Çünkü adaylar Millî Eğitim Bakanı Hüseyin Çelik’in 8’inci Daire’nin kararı sonrasında yaptığı, “Bize göre Açık Lise’ye başvuranlar, öğrenciliğe hak kazanmıştır. Karara itiraz ettik ve yargı sürecinin tamamlanmasını bekliyoruz.” açıklamasına güvenmişti. Danıştay İdare Davaları Kurulu’nun 23 Mart’taki nihaî kararı, itirazı reddedilen MEB’i çaresiz bırakmıştı.
   <br>
    <br>
     Açık Lise’ye kayıt yaptıran 56 bin meslek liselinin ne kadarının bu statüyle ÖSS’ye girdiği veya üniversiteye yerleştirildiği bilinmiyor. Söz konusu adaylardan bazılarına iki farklı sonuç belgesi gönderilmesi kafaları karıştırdı. Mağdurlardan Yasemin Çelik’e gönderilen ilk belge Açıköğretim Lisesi’ne göre düzenleniyor. 14 Ağustos tarihli ikinci belgede ise bir yanlış yapıldığı belirtilerek yerleştirmede esas alınan Sözel 2 puanı 322,740’dan 312,179’a düşürülüyor. Çelik gibi açıköğretim üzerinden imtihana kabul edilen Emine Doğan’a da sonuç belgesi geliyor. Ancak sonrasında herhangi bir düzeltme yapılmıyor. ÖSYM’nin internet sitesinde yer alan bilgiye göre Doğan, Açıköğretim Fakültesi’ne yerleştiriliyor. Yerleştirilmenin hangi puan türü ve puana göre yapıldığı belli değil. Aslında bir ihtimal daha var. Bir meslek liselinin söz konusu statüyle tercih ettiği dört yıllık bölüme yerleşmesi. ÖSYM, bu öğrenciye de mi ‘pardon’ diyecek? Hukukçular Derneği Başkanı Hüsnü Tuna, bunun kazanılmış bir hak olduğunu ve geri alınamayacağını söylüyor. Tuna’ya göre Danıştay’ın yürütmeyi durdurma kararı (8 Şubat) öncesi Açıköğretim Lisesi’ne kayıt yaptıran her meslek liseli de kazanılmış hakka sahip.
     <br/>
     <br/>
     ÜNİVERSİTEYE YÖNETMELİKLE GİRİLİR Mİ?
     <br/>
     <br/>
     İmam hatip mezunu Yasemin Çelik, Firdevs Sağır ve Emine Doğan üniversite hayali katsayıya takılan üç meslek liseli. Burs için başvurdukları işadamları, dertlerini anlar ümidiyle 2 sene kapısını aşındırdıkları Başbakan Recep Tayyip Erdoğan’ın eşi Emine Hanım, mecliste ziyaret ettikleri bakan ve milletvekilleri üniversite arzularına destek aradıkları isimler. Açıköğretim Lisesi Yönetmeliği onlar için yeni bir umut olur. 1 Şubat’ta açıköğretim hakkından yararlanan onbinlerce kişiyle birlikte Öğrenci Seçme ve Yerleştirme Merkezleri’ne başvururlar. Danıştay’ın 8 Şubat’ta aldığı iptal kararına rağmen Bakan Çelik’in açıklamalarına güvenir ve başvurularını değiştirmezler. 23 Mart’ta MEB’in yaptığı başvuru da reddedilince açıköğretimliler bir muammayla karşı karşıya kalır. “Bu karar çıkmadan 13 gün önce yani 10 Mart’ta üniversite başvuruları bitmişti. Fakat ne Yasemin ne Emine ne de ben 26 Mart’ta ÖSYM’nin ‘14 Nisan’a kadar meslek liseliler okul bilgilerini değiştirsin.’ açıklamasını dikkate aldık.” diyor, Sağır.
     <br/>
     <br/>
     18 Haziran’daki ÖSS sınavından önce Sağır’a ÖSYM’de ‘Meslek lisesi mezunu olduğu ve imtihana açıköğretim öğrencisi olarak giremeyeceği, girse de dikkate alınamayacağı’na dair belge gelir. Emine Doğan’a ise hâlâ böyle bir bilgi gelmedi. Bu arada Yasemin Çelik ve Firdevs Sağır’ın ÖSYM sitesinde açıklanan yerleştirme sonuçlarına göre kazandığı yer Kırıkkale Üniversitesi Radyo Televizyon yayıncılığı bölümü. Emine Doğan’sa Açıköğretim Sosyal Bilimler bölümünü kazandı. Ancak arkadaşlarının hangi puan türüne ve puana göre okul kazandığı belliyken, onun ki hakkında bir bilgi yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25143), [web.archive.org (arşiv bağlantısı)](http://web.archive.org/web/20061010190519/http://www.aksiyon.com.tr/detay.php?id=25143)
