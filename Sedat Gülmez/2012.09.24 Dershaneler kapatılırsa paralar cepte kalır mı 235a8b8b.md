# Dershaneler kapatılırsa paralar cepte kalır mı?

*Sedat Gülmez 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birileri meseleyi sadece ücrete indirgeyip kaldırılmaları yönünde hayal kuradursun, dershane Türkiye’nin doğu ve batısında farklı işlevleriyle öne çıkıyor.
  </font>
 </div>
 <div id="newsText">
  <font class="detail-text">
   <p>
    90’lı yılların ortası... Şehirdeki dershanelerden biri, Anadolu lisesinde okuyan 9’uncu sınıf öğrencilerine uygun fiyatla kayıt fırsatı sunuyor. Okulun orta halli öğrencilerinden İsmail, durumu babasına aktarınca, “Ne kadar para istiyorlar öğren bakalım!” cevabını alıyor. Rakam babaya cüzi gelince oğluna onay veriyor. Lise 2 ve 3’te ise İsmail, indirim sınavlarında başarı gösterip ailenin dershane yükünü hafifletiyor. “Babam önce fiyat sordu ama eminim daha fazlası bile istense, kararını değiştirmezdi. Çünkü çoğu baba gibi o da sık sık kardeşim ve bana, ‘Siz yeter ki okuyup kendinizi kurtarın, gerekirse ceketimi satar yine sizi mağdur etmem!’ demiştir.” İsmail bugün, İstanbul’da avukatlık yapıyor. Mesleğini eline alması en çok babasını gururlandırıyor. Acaba o gün ücret bahanesiyle, İsmail dershaneye gidemeseydi, avukat olabilir miydi?
    <p>
     Türkiye’de şüphesiz birçok aile, ayağını yorganına göre uzatıyor. Ayları kazancına göre tasnif ediyor. Gereksiz sayılan harcamalar ya hiç yapılmıyor ya da erteleniyor. Mesela giyim… Kış bir palto ile çıkartılabiliyorsa, ikinci alınmıyor. Ya da aynı gömlek iki-üç yaz giyilebiliyor. Fakat mevzu eğitimse yukarıdaki misaldeki gibi kahir ekseriyet kesmiyor, aksine, çocuklarına daha iyi gelecek uğruna eldeki imkânın ötesine geçiyor. Kaz gelecek yerden tavuk esirgenmiyor bir manada. İyi bir ilköğretim okulu seçiliyor önce. Sonra iyi öğretmen… Ardından iyi lise ve nihayet iyi üniversite… Tabii bu silsile mevcut sistemin kuralları etrafında şekilleniyor. Kaliteli ortaöğretim, sınav demek... Okuldaki çalışma yetersiz sayılıyor ve dershane kapısı çalınıyor. Süreç üniversiteye geçişte de aynı. Bunlar tabiatıyla aileye ek yük getiriyor. Peki, zikredilen ağırlık bilhassa dar ve orta gelirlinin belini bükecek düzeyde mi?
     <p>
      Başbakan Erdoğan’ın cevabı, dershaneyi kapatma yönündeki kanaatinden anlaşılacağı üzere “Evet”. Bu görüşe göre kapanma binlerce lirayı aile bütçesinde tutacak. Üstüne sistem rahatlayacak. Peki, tahminler tutmazsa! Ya mesele yanlış değerlendiriliyorsa. Hâsılı, “Dimyat’a pirince giderken evdeki bulgurdan olma” tehlikesi varsa?
      <p>
       Türkiye Odalar ve Borsalar Birliği’nin (TOBB) “Türkiye Eğitim Meclisi Sektör Raporu 2011” başlıklı çalışmasına göre geçen yıl itibarıyla ülke geneli dershane sayısı 4 bin. Öğrenci ise 1 milyon 235 bin.  Ayrıca 50 bin öğretmen ve personel istihdamı söz konusu. Ortalama yıllık öğrenci ücretine gelince: 1500 TL… Yıllık vergiler ve primler toplamı da 555 milyon 632 bin 100 TL. En çok dershaneye sahip şehir İstanbul (689). Onu 444’le Ankara takip ediyor. İzmir’deki sayı 225. Doğu ve Güneydoğu’daysa 214 ve 248.
       <p>
        Özel ders daha pahalı!
        <p>
         İstatistikî bilgilerin yanı sıra raporda “Dershane nedir?” suali de cevap buluyor: “Toplumda; öğrenci ve velilerin daha iyiye ulaşma, okul dersleri dışında ek katkı alma, eğitim istekliliği sonradan ortaya çıkanların geçmişteki eksiklerini tamamlama, hatalarını telafi etme, eğitim sisteminin dışına itilenleri sisteme yeniden dâhil eğitilebilme, okul ya da bölge bakımından dezavantajlı durumda olanları ve orta gelir düzeyindekileri eğitimdeki yarışa ortak etme, dezavantajlı durumlarını ortadan kaldırma konularındaki beklentilere cevap verebilecek kanunla kurulmuş alternatifsiz tek yasal kurum.”
         <p>
          Bir de velilere bakan yönü var tabii: “Çocuklarında ortaya çıkan eğitim açıklarını kapatmaları, evde tam kazandırılamayan planlı çalışma alışkanlığını kazandırmaları, gençlerin geç fark ettikleri eğitim ihtiyaçları ve sorumluluklarını fark ettirmeleri, okul dersleri dışında kalan zamanların eğitim ortamlarında geçmesini sağlamaları, düşündüğünü dışa yansıtmayan çocuklarının beklentilerinin ne olduğunu öğrenmelerinde aracılık hizmeti sunmaları konularında katkı sağlamaktadır.”
          <p>
           Rakama dayalı verileri çalışmayla sınırlı tutmayalım. Dershane ücreti ile devam edelim… Hâlihazırda Türkiye geneli 6. sınıf ücreti ortalama 1200 TL. Bir üst sınıfta 1400, ortaöğretim imtihanına katılacak 8’lerde de 1700. Üniversite sınavına katılacaklarda da ortalama 2 bin 500 ila 3 bin arası. Türkiye Özel Okullar Birliği (TÖOB) Yönetim Kurulu Başkanı Cem Gülan, konuya ilişkin görüşlerini ifadeden önce bir izah lüzumu hissediyor: “Özel okul sahibiyim ama fikirlerim dershane veya özel okulları savunma zemininin dışında, Türkiye gerçeklerinden hareketle oluşuyor.” Ve devam ediyor: “Okul kalite farkları ortada. Bu sınav demek. Sınav da dershane. Ama farz edelim ülkedeki bütün kalite farkı giderildi. Sınıflar 30 kişilik. Doğusundan batısına herkes aynı eğitimi alıyor. O zaman dershaneye ihtiyaç kalmayacak mı?” Gülan’a göre es geçilen husus şu: “Allah herkesi farklı yaratmış. Bu öğrenme istidadı için de geçerli. Benim yarım saatte anladığım konuyu sen 10 dakikada halledersin. Öğretmen, anlatım tekniği aynı ama insan farklı. O zaman ne olacak geç anlayan, ayıp değil günah değil, takviye alacak. Bunu nerede alacak?” Gülan, “İlla dershane şart mı, okulda alsın!” diyenler çıkacağını söylüyor ve ekliyor: “Lakin çocuklar aynı ortamda sıkılır. Hem okul daha resmî bir yer. Dershane daha özgürlükçü. Orada kendine daha çok saygı duyulduğunu hissediyor. Tabii dershaneler de bunun dozunu iyi ayarlamalı. Ahlakî temellere dikkat edilmeli.”
           <p>
            Aslında kapatmanın çözüm veya çözümsüzlüğünü test etmek mümkün. Karşılaştırma için adres ise Güney Kore. Çünkü iki ülkenin dershane konusundaki tartışması benzer değil, tıpatıp aynı. Hatta Güney Kore, bugün Türkiye’de dillendirilen kapatmayı tatbik de etti. Ve neticelerini gördü… Siyaset Ekonomi ve Toplum Araştırmaları Vakfı’nın (SETA) geçen yıl yayımladığı “Özel Dershaneler: Gölge Eğitim Sistemiyle Yüzleşmek” başlıklı çalışma Güney Kore’ye ilişkin ayrıntılara yer veriyordu. Aksiyon’un “Çözümse kapatmak, bir de Güney Kore’ye bak!” başlığıyla haberleştirdiği raporda değinilen ana nokta şuydu: “Dershaneler eğitime destek veriyor. Kapatılsa da halkın bu konudaki talebi durmuyor. Aksine artıyor. Üstelik talep merdiven altı tabir edilen dershanelere ya da özel derslere kayıyor. Devlet buralardan vergi alamıyor. Ama kaçak yollardan iş yürüyor.” Nihayet Güney Kore kapatma kararını gözden geçirdi ve dershaneleri eğitim sistemine dâhil etti.
            <p>
             Yeraltı tehdidi kimilerine göre Türkiye için de mümkün. Bu sebeple ebeveynler uyarılıyor: “Dershaneler kapatılırsa belki 3-4 bin TL cepte kalacak. Ama daha iyisi talebi, yeni arayışlara yol açacak. İlk ve kaçınılmaz adres özel ders. Ve o daha pahalı.” Aslında hesap ortada. Ortalama başarı üzeri bir öğrenci haftalık 4 ila 6 saat arası takviyeye almalı. Eğitim 40 hafta sürse, 160 saat eder. Her saat 100 TL’den fiyatlansa, büyükşehirlerde bunun altına inen çok nadir, 16 bin TL’lik fatura çıkar. Bu Anadolu için yarı yarıya düşse bile 8 bin TL yapar. Oysa dershaneler bu fiyatın yarısına, 160 saatin 4-5 katı fazla ders fırsatı sunuyor.
             <p>
              Çocuklar kime emanet?
              <p>
               Gülan masraftan daha önemli bir hususa işaret ediyor, bu noktada, “Dersi kim verecek?” Her özel ders veren ne kadar güvenli? “Genelleme yapmak istemiyorum ancak hırlı mı hırsız mı, katil mi, af buyurun pedofil (sübyancı) mi? Nereden bileceğim! Benim evimde dahi verse dersi yanlarında olamam ki sürekli. Dershanede 20-25 kişilik sınıfta bunu kontrol mümkün. Zaten sürekli denetim var. Ya özel derste?”
               <p>
                Ve özel okula dönüşme ile sınavın kaldırılması… Resmî verilere göre özel okul boş kontenjan oranı yüzde 40. Okullar ise 25 ila 30 arası diyor. Bu noktada akla Başbakanın dershanelere, “Özel okula dönüşün” teklifi ve “hizmet alımı” meselesi geliyor. Okul sahipleri: “Madem hizmet alımı mümkün, bu kadar boş kontenjan varken bizden niye alınmıyor?” diyor. Cem Gülan’ın sorusu daha net: “Mevcutlar şımardı, fiyatları yüksek tutuyor deniyorsa saygı duyarım, bir görüş. Ama başka saik varsa, yeni açılanlar zaten teşvik kapsamında, bir de dershanelere aynı imkân haksızlık değil mi?” Kaldı ki çoğu dershane sahibi özel okula dönüşmeye sıcak bak(a)mıyor! Çünkü dershane açma maliyeti ile okulunki arasında dağlar kadar fark var.
                <p>
                 Sınavın kaldırılmasına gelince... Dershanelerin varlık sebebi görülen kademeler arası sınavın kaldırılması da düşünülen hususlardan. Alımlar adrese dayalı olacak. Yani İstanbul Bağcılar’daki zeki çocuk, kapasitesi elvermesine rağmen İstanbul Erkek Lisesi gibi saygın okullara gidemeyecek. Oralara ancak okulun yanında oturanlar kayıt yaptırabilecek. Bir manada herkes haddini ve yerini bilecek!
                 <p>
                  Nihayet mevcut şartlar altında dershanesiz eğitim sistemi, bilhassa Anadolu insanının daha iyi ve kaliteli eğitim alma imkânına set çekecek. Ancak zengin olup çocuklarına özel ders aldıranlar, sınavlarda başarı kazanan çocuklarıyla gurur duyacak. Maddî durumu “özel derse” fırsat vermeyenlerse küçük dünyalarında yaşamaya devam edecek. Fırsat eşitsizliği giderilmeyecek, aksine daha da artacak. Annesinin, “Gerekirse evimi satarım, yeter ki oğlumu alın, okutun.” dediği Hakkârili Şiyar’lar terörün kucağına düşecek. Oysa Şiyar, şimdi üniversite hayalleriyle dağdan uzak duruyor. Giden arkadaşlarına acıyor, gitme potansiyeli taşıyanları uyarıyor. Çünkü Şiyar ve onun gibi doğunun çocukları için dershane, batıdaki kardeşleri gibi sadece okul kazandıran bir kurum değil. Hayatlarının kurtulmasına kapı aralayan, devletle halkı kaynaştıran bir oluşum…
                 </p>
                 <h3>
                  <span>
                   Yıllar geçiyor, sonuç değişmiyor!
                  </span>
                 </h3>
                 <p>
                  Millî Eğitim Bakanlığı (MEB) Eğitimi Araştırma ve Geliştirme Dairesi Başkanlığı’nın (EAGED) 1997’de hazırladığı dershane raporu geçen senelere rağmen çarpıcı sonuçlarla dolu. Araştırma iller bazında tesadüfî seçilen Ankara, Konya, İzmir, İstanbul, Samsun, Malatya, İçel ve Gaziantep’teki üniversite sınavına öğrenci hazırlayan 60 dershane ve bu şehirlerden seçilen genel liselerde yapılmış…
                 </p>
                 <ul>
                  <li>
                   Öğrencilerin yüzde 70’i dershaneye gidenin sınıfta bilgi seviyesiyle farlılık oluşturduğunu düşünüyor.
                  </li>
                  <li>
                   Öğrencilerin dershanedeki faaliyetlere güveni oldukça yüksek.
                  </li>
                  <li>
                   Dershane öğretmen ve yöneticilerinin yüzde 85’i, velilerin yüzde 86’sı, öğrencilerin yüzde 74’ü, dershanelerin okulların konu eksiğini tamamladığı fikrine katılıyor.
                  </li>
                  <li>
                   Öğrencilerin yüzde 75’i kendini dershanede daha rahat ifade ettiğini söylüyor.
                  </li>
                  <li>
                   Velilerin yüzde 83’ü dershanelerin öğrenci okul başarısını olumlu etkilediğini düşünüyor. Yine velilerin yüzde 79’u öğrencinin dershaneye gitmeden üniversite veya istediği bölümü kazanamayacağını düşünüyor.
                  </li>
                  <li>
                   Millî eğitim müdürlerinin yüzde 78’i dershanelerin işlevini yerine getirdiğini düşünüyor.
                  </li>
                  <li>
                   Okul öğretmenlerinin yüzde 63’ü öğrencileri yeterince yönlendiremediğini söylüyor.
                  </li>
                  <li>
                   Velilerin yüzde 62’si dershane ücretlerini normal buluyor.
                  </li>
                 </ul>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### hüseyin demir, 01 October 2012, 15:32
> Hükümete dershaneleri kapatma telkini yapanların samimi olduklarına inanmıyorum. Ben öğretmenim. Çocuklarımı dershaneye göndermeseydim kesinlikle iyi bir üniversiteye giremezlerdi. Sınıflardaki başarılı ve dersi dinlemeye istekli öğrencilerin dershanelere de gittiklerini görüyorum. Yukarıdaki görüşl...

### nuray yılmaz, 28 September 2012, 13:16
> Tespitleri çok doğru buluyorum.Dersanelerin kapatılmasını asla istemiyorum. Çocuğumun başarını dershaneye borçluyum.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=37FF40AF0D0D3B4D084821AFCEDE6141?newsId=33671), [web.archive.org (arşiv bağlantısı)](http://web.archive.org/web/20131030081352/http://www.aksiyon.com.tr:80/aksiyon/newsDetail_getNewsById.action;jsessionid=37FF40AF0D0D3B4D084821AFCEDE6141?newsId=33671)
