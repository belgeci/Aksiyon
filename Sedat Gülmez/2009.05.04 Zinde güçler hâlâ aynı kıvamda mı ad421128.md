# Zinde güçler hâlâ aynı kıvamda mı?

*Sedat Gülmez 2009.05.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk demokrasisi senelerce darbe muhiplerinin yaydığı sanal korkularla nasıl baskı altına alındı?
  </font>
 </div>
 <div id="newsText">
  <font class="detail-text">
   Ergenekon Terör Örgütü davası kimilerine göre Türkiye’de yeni bir dönemin açıldığının göstergesi. Aksini düşünen ve tüm süreci ‘kurgu’ diye tanımlayanlara göreyse bu tam anlamıyla bir karşı devrim. İkincilerin söylemi genel itibariyle senelerdir aynı noktada nihayete eriyor: irtica. Kimi ‘geri kafalı’ zihniyet mensupları devleti ve idareyi ele geçirmek için planlı bir şekilde hareket ediyor. Atatürk ve Cumhuriyet düşmanı bu insanların tek amacı laik, ‘demokratik’ ve Batılı devletin rotasını geri kalmışlığın yaşandığı Doğu’ya çevirmek. Ve buna benzer sayfalar dolduran sloganvarî görüş.
   <br/>
   <br/>
   Gelelim yargılama aşamasının Türkiye için hayırlı neticeler doğuracağına inananların argümanlarına. İlk grubu teşkil eden bu isimlere göre memleket darbeci zihniyetin şahıslar ve fiiller bazındaki kalıntılarını temizliyor. Türkiye’nin son 50- 60 yılına damgasını vuran hâkî renk başta Meclis, Türk demokrasisi üzerindeki hâkimiyetini yitiriyor. Daha önemlisi vaktiyle kaos ve kargaşa ortamı sebebiyle orduyu kurtarıcı gibi gören ve darbelere bir ölçüde yol veren geniş kitleler, perde aralandıkça kimi kurtarıcıların aslında, elleri altındaki askerî imkânları şahısları adına kullanarak söz konusu kaos ortamını bizzat oluşturduğu gerçeğiyle yüz yüze geliyor.
   <br/>
   <br/>
   Gazeteci- yazar Cemal A. Kalyoncu’nun kaleminden okuyucuyla buluşan ‘Zinde Söyleşiler’ işte bu sis perdesinin arkasına şahitlik eden isimlerle gerçekleşen röportajları içeriyor. Yazar, analiz niteliği taşıyan okuma parçalarıyla da eserini zenginleştiriyor.
   <br/>
   <br/>
   27 Mayıs’tan Ergenekon’a alt başlığıyla yayımlanan eser perdenin önünden ziyade arkasında oynanan oyunların nelere yol açtığını göz önüne seriyor. Kitapta görüşlerine yer verilenlerin salt isimi dahi yakın tarih meraklılarını etkileyecek cinsten: 27 Mayısçı Numan Esin, eski gazeteci Necati Zincirkıran, 9 Martçı Sarp Kuray, 12 Mart’ın kudretli savcısı Baki Tuğ, Gürbüz Çapan, Seyhan Soylu (Sisi), Ruşen Çakır…
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21163-zinde-gucler-h%C3%A2l%C3%A2-ayni-kivamda-mi.html), [web.archive.org (arşiv bağlantısı)](http://web.archive.org/web/20131101083657/http://www.aksiyon.com.tr:80/aksiyon/haber-21163-zinde-gucler-h%C3%A2l%C3%A2-ayni-kivamda-mi.html)
