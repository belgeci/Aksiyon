# Menderes acı ve sabır demek

*Sedat Gülmez 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir evladın gözünden babası nasıl anlatılır? Hele ki evlat Aydın Menderes, baba da Adnan Menderes ise…
  </font>
 </div>
 <div id="newsText">
  <font class="detail-text">
   <p>
    Çile… Menderes ailesi 1960’tan sonra yarım asır bu kelime etrafında döndü durdu. Nasıl ki deniz girdapları insanı etki alanına hapsedince bırakmaz, çile de Menderesleri kuşattıktan sonra yanlarından ayrılmadı. Önce baba Adnan Menderes koparıldı aileden. Aradan geçen zamana rağmen onun acısı hâlâ milletin gönlünde… Seneler sadece kabuk bağlattı yaraya… Ama asla kapatmadı. Adı her anıldığında hâlâ kanıyor… Ardından büyük ağabey Yüksel Menderes intihar etti! Öyle dediler. Anne Berin Menderes, bırakın öyle kalsın dedi… Zaten başka türlü söylemek ne kadar mümkündü ki? Ve küçük ağabey Mutlu Menderes… Çok değil ağabeyinden 6 yıl sonra trafik kazasında vefat etti. Sebep buydu da… Kocasını, iki oğlunu kaybeden ve acısını yüreğinde saklayan Berin Menderes terk-i dünya eyledi vakti gelince. Böylece en küçük Aydın Menderes yalnız kaldı. Ona milletinden gayrı sahip çıkacak da yoktu. Önce babasına ardından ağabeylerine kucak açan kalabalıklar aynı sevgiyi Aydın Menderes’ten de esirgemedi. O da senelerce siyasî arenada milletine hizmet etmeye çalıştı. Ama ailenin üzerindeki şüpheli vakalar gün geldi onu da buldu. 1996’da geçirdiği trafik kazası sonrası sakat kaldı. Ama değil mi ki aklı yerindeydi, milleti için düşünmeyi, üretmeyi sürdürdü. Nihayet emaneti teslim vakti gelince de ömür defteri kapandı. Ötelerde ailesine kavuştu. “Babam ve Ben” başlıklı kitabı vefatından önce tamamlamıştı. Hayatını anlatıyordu lakin onun ömrü sadece kendinden ibaret değildi. Bir devrin daha doğru ifadesiyle devirlerin kesitiydi. Celal Bayar’ı, İsmet İnönü’yü, Süleyman Demirel’i, Sadettin Bilgiç’i, Fatin Rüştü Zorlu’yu ve Adnan Menderes’i anlatıyor kitabında Aydın Menderes. Ve ara başlıklar… Babasının iktidar yıllarına değiniyor önce; çocukluğu da var, aile fertlerinin hayatı da, memleketin geçirdiği değişim de… Darbe ve Sonrası ile sadece Mendereslerin değil, ülkenin dramına ışık tutuyor… Adnan Menderes’in serencamı ise bir kişilik analizi çoğunlukla… İdam sonrası gelişmeler başlığı ile de farklı konular gündeme getiriliyor ki merhum Adnan Menderes’in naaşının 60 ve 70’li yıllardaki taşınma süreci en dikkat çekeni…
   </p>
   <p>
    <strong>
     BABAM VE BEN
    </strong>
    <p>
     <strong>
      Aydın Menderes
     </strong>
     <p>
      Ufuk Yayınları
      <p>
       398 sayfa
       <p>
        02164494909
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33739-menderes-aci-ve-sabir-demek.html), [web.archive.org (arşiv bağlantısı)](http://web.archive.org/web/20121025053458/http://www.aksiyon.com.tr:80/aksiyon/haber-33739-menderes-aci-ve-sabir-demek.html)
