# Cezaevinde oruçlar aile özlemiyle açılıyor

*Sedat Gülmez Bilinmeyen-tarih*

<div>
 <font>
  <img border="0" height="1" src="/web/20050124192321im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124192321im_/http://www.aksiyon.com.tr/resim/518/18.jpg" vspace="5"/>
  </p>
 </font>
 <font class="content">
  Ramazanın coşkusu biraz buruk yaşanıyor cezaevlerinde. İftara özel pide çıkıyor, teravih için dışarıdan imam geliyor. Fakat herkesin özlemi özgür olup ailesi ile birlikte olabilmek. Birçoğunun elinde ise tahliye olunca yapılacaklar listesi var; gidilecek iftarlar, camiler ve ziyaret edilecek akrabalar.
 </font>
 <br/>
 <p>
  <font class="content">
   "Derviş Amca da gidiyormuş." Bu cümle, Edirne Tarım Açık Cezaevi'nde herkesin dilinde. Son 6 yıldır ramazanı ailesinden ayrı geçiren 68 yaşındaki Derviş Gülener'e 2 Kasım akşamı, tam abdest alıp akşam namazını kılacağı sırada söyleniyor, tahliye kararının geldiği. Yaralama suçundan içeri girmiş ve 13 yıllık hükmün 5 sene 4 ayını tamamlamış. Gülener'in daha 10 ayı varken, hükümetin Türk Ceza Kanunu'nda (TCK) yaptığı değişiklikle, erken tahliye hakkı doğmuş.
   <br>
    <br>
     TCK'daki yeni düzenlemeler umut olmuş
     <br>
      <br>
       "Hapiste geçirmek zorunda kaldığım her ramazanda en çok ailemle iftar ve sahur yapmayı özledim. İnşallah bu sene 10 gün de olsa bu nasip olacak." diyor. Ramazan'ın kendisi için bir şefkat dönemi olduğunu ifade eden eski mahkumun en çok ağırına giden şey, sahurda kendi çayını demlemek zorunda kalmasıymış... "Gece kalkıp bir de çay hazırlamak yok mu? Ama artık salıverildiğime göre, hanım demleyecek. Ben de altı ramazan sonra onun elinden çay içeceğim." diyor. Derviş Amca, ramazanın geri kalanını ise İstanbul camilerini gezerek geçirmeyi planlıyor.
       <br/>
       <br/>
       Ramazanı hapishanede geçirmek zorunda olan tek mahkum Derviş Amca değil. Edirne Cezaevi'nde onun gibi 179 hükümlü daha var. Hepsinin de en büyük arzusu özgür olmak. "Tüm sıkıntılar neyse de" diye başlayan cümleler, "Böyle mübarek bir ayı ailemizle geçiremiyoruz ya, onun derdi bambaşka." şeklinde tamamlanıyor.
       <br/>
       <br/>
       Tahliye için, TCK'daki yeni düzenlemeler umut olmuş. Bütün mahkumlar, bir gün kendilerinin de idareye çağrılıp çıkış hazırlıklarına başlamalanın söyleneceği vakti bekliyor. Yasadaki düzenlemeden sonra, neredeyse her gün bir hükümlü özgürlüğüne kavuşuyor. Salıvermeler o kadar heyecan uyandırmış ki, bazıları bunu Ramazan'ın bereketine bağlıyor.
       <br/>
       <br/>
       Türkiye genelinde çocuk ıslahevleri hariç olmak üzere, toplam 36 açık ceza infaz kurumu bulunuyor. Adıyaman, Bolu, Ceyhan, Dalaman, Giresun, Konya, Ünye belli başlı açık cezaevleri arasında yer alıyor. Edirne Tarım Açık Cezaevi de bunlardan biri. 2000 yılındaki genel afta 20'ye kadar düşen mahkum sayısı, zaman içinde 179'a kadar yükseliyor. Ancak yeni tahliyelerle sayının 100'e kadar ineceği tahmin ediliyor.
       <br/>
       <br/>
       İş esası üzerine tasarlanan cezaevleri
       <br/>
       <br/>
       Kapalı ceza infaz kurumlarında ön plana çıkan disiplinli yönetim sistemi, açık cezaevlerinde biraz daha yumuşatılmış konumda. Kapalı hapishanelerde cezalarının bir bölümünü çeken, bu süre içinde 'iyi halli hükümlü' vasfı kazanan mahkumlar çalıştırılmak üzere açık cezaevlerine gönderiliyor. Buraların en belirgin özelliği 'iş esası' üzerine tasarlanmış olması. Edirne, Ceyhan, Dalaman, Foça ve Niğde açık cezaevleri geniş araziler üzerine kurulmuş kurumlar. Arazinin müsait olması sebebiyle tarımın yoğunluk kazandığı bu tip hapishaneler 'tarım açık cezaevleri' olarak adlandırılıyor. Bu hapishanelerde mevsimine göre sebze ve meyve yetiştiriciliği, yöresine göre pirinç, bağcılık, hayvan besiciliği gibi alanlarda mahkumlar çalışıyor. Müdür ve yardımcıları dahil 48 personelin görev yaptığı Edirne Tarım Açık Cezaevi'nin birçok ihtiyacı da hükümlülerin çalıştığı tarlalardan, bağlardan karşılanıyor. Hapishanenin fırınında pişirilen ekmekler sadece kurum içinde değil, ildeki diğer iki cezaevinde de tüketiliyor.
       <br/>
       <br/>
       Cezaevindeki fırında Ramazan pidesi yapılıyor
       <br/>
       <br/>
       Cezaevinin fırınında da Ramazan kendini hissettiriyor. Ustalar, pideyi yalnızca iftar için yaptıklarını, sahurda ise her zamanki gibi somun çıkardıklarını dile getiriyor. Adını vermek istemeyen fırıncı ustalarından biri, beş buçuk yıllık hükümlü  olduğunu ifade ediyor. Cinayet nedeniyle cezaevine düşen usta, iki yıldır Edirne'de bulunuyor. Cezaevinde günlerin nasıl geçtiğini sorduğumuzda, 34 yaşındaki usta, "Onu burada olup da yaşaman lazım." diyor.
       <br/>
       <br/>
       O da birçok arkadaşı gibi Yeni TCK'dan umutlu. Cezasına göre eylülde tahliye olması gerekiyor. Ancak ramazan bitmeden tahliye edilmesi de gündemde. Tahliye olursa ilk yapacağı şey Selimiye Camii'ne gitmek. Edirne'den ayrılıp İstanbul'a ailesinin yanına gidebilse ilk ziyaret edeceği yer ise Eyüp Sultan Camii. Bir teravih namazını mutlaka orada kılmayı istiyor.
       <br/>
       <br/>
       İftardan önce saat 17.00'de sayım yapılıyor. İsmi okunan hükümlü yönünü yemekhane tarafına dönüyor. İftara az bir vakit kaldığının herkes farkında. Tüm hükümlüler bir an önce sıraya girme telaşında. İftar mönüsü çorba, tas kebabı, pilav ve salatadan oluşuyor. Yemekhanenin bir köşesinde de müdür başta olmak üzere cezaevi yetkilileri oruçlarını açıyor.
       <br/>
       <br/>
       Ramazan personel için pek sıkıntılı olmuyor. Yalnızca belirli günler nöbete kalanlar iftar ve sahurlarını hapishanede yapıyor. Ziraat Mühendisi Ali Kaygusuz, bazı günlerle sınırlı kalsa bile ramazanı ailelerinin yanında geçirmenin kendilerini rahatlattığını ifade ediyor. 8 yıldır Edirne Tarım Açık Cezaevi'nde görev yapan Kaygusuz, aynı sevinci hükümlülerin de yaşamasını arzuluyor.
       <br/>
       <br/>
       Ortak gündem hür bir ramazan geçirebilmek
       <br/>
       <br/>
       Demir parmaklık ve hücrelerin olmadığı cezaevindeki mahkumların ortak gündemi de özgür bir ramazan geçirebilmek. 4 yıldır cinayet yüzünden cezaevinde olan Gürsoy Olcay için ramazan, ailesiyle birlikte olmak anlamına geliyor. Hapishaneye girmeden önceki ramazanları anlatan Olcay, "Eskiden anamla, babamla birlikteydim. Ailemin yanında olmakla burada olmak bir mi?" diye soruyor.
       <br/>
       <br/>
       Bir diğer mahkum Selami Gökmen, daha 28 yaşında. Gasp suçundan 12 sene 6 ay hüküm giymiş. Edirne Tarım Açık Cezaevi'ne gelene kadar 5 hapishane değiştirmiş. "Beş ramazandır buralardayım." diyor. Yaptığı işin pişmanlığı okunuyor gözlerinden. İsmini vermeyen mahkumlardan 21 yaşındaki erkek kuaförü  ise cezaevinde son iftarı yapmanın heyecanını yaşıyor. Kaşıkladığı pilav cezaevindeki son yemeği. Ramazanın son 10 iftarı ve sahuru, Edirne Tarım Açık Cezaevi'nin dışında bekliyor onu...
       <br/>
       <br/>
       Derviş Gülener ile çocuğu yaşındaki erkek kuaförü, son iftarlarını yapıp dışarı çıktılar; geride kendilerine gıptayla bakıp sıranın gelmesini bekleyen 176 kişiyi bırakarak...
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### ömer bayraktar, 09-Kasım-2004
> Buruk iftarlar: 
> Ramazan`ın bereketi öyle sağnak sağnak yağıyor ki dört duvar arasındaki "kader mahkumları" da bu atmosferden bir nebze olsun istifade edebiliyor; buruk da olsa Ramazan'ın çoşkusu onlara teselli verebiliyor. Dosyanız, Ramazan`ın herkes için bereket ve `kurtuluş` ayı olduğunu hatırlatması bakımından oldukça anlamlıydı.

Kaynak: [www.aksiyon.com.tr](http://www.aksiyon.com.tr:80/detay.php?id=17909&yorum_id=2239), [web.archive.org (arşiv bağlantısı)](http://web.archive.org/web/20050124192321/http://www.aksiyon.com.tr:80/detay.php?id=17909&yorum_id=2239)
