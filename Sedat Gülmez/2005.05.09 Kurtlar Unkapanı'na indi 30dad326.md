# Kurtlar Unkapanı’na indi

*Sedat Gülmez 2005.05.09*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060313185159im_/http://www.aksiyon.com.tr/resim/544/68.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Televizyonları kasıp kavuran dizi furyası bütün hızıyla sürüyor. Kıyasıya rekabet sadece dizilerdeki ünlü simalar ya da ilginç senaryoları arasında geçmiyor. Artık dizi müzikleri en az dizinin kendisi kadar önemli. Hatta senaryosu, oyuncusu unutulsa da akıllardan çıkmayan dizi müzikleri mevcut.  Piyasada en çok satan dizi müzik CD’si, Kurtlar Vadisi.
 </font>
 <p>
  <font class="content">
   Yazlık sinema hınca hınç doluydu. Herkes gösterime yeni giren filmi seyretmek için sabırsızlanıyordu. Başrolü Kadir İnanır’la Türkan Şoray’ın paylaştığı film başladığında sinemaya büyük bir sessizlik hakim oldu. İki saat kadar süren film boyunca devam eden bu sükûneti, çıkışta seyircilerin takdir dolu konuşmaları bozdu. İkilinin oyunculuğu herkesin dilindeydi. Türk sinemasının en önemli yapımlarından olan “Selvi Boylum Al Yazmalım” isimli bu filmin önemi Kadir İnanır’la Türkan Şoray’ın performansıyla sınırlı kalmadı. Bir de nağme bıraktı kulaklara. Türk halkı filmin müziğini o kadar sevdi ki üzerinden yıllar geçmesine rağmen hâlâ unutmadı.
   <br>
    <br>
     Bugün de kimi sinema filmlerinin ya da dizilerin, örneğin Süper Baba, Deli Yürek, Kurtlar Vadisi, Bir İstanbul Masalı gibi, müzikleri de hâlâ hafızalarda. Hatta bazı müzikler seyirci tarafından çok beğenildiği için zamanla albüm haline getirildi ve çok satanlar listesinde en üst basamaklara bile tırmandı. Çok az sanatçının eserlerinin 500 bin sınırına ancak ulaşabildiği müzik piyasasında bugün Kurtlar Vadisi iki ayrı albümle 700 bin satış yaptı. Zerda 300 bin, Asmalı Konak yaklaşık 100 binlik satışlara ulaştı. Dizi müzikleri cep telefonu melodisi olarak da büyük ilgi görüyor. İnternet üzerinden pazarlanan melodilerde ilk tercih ise Bir İstanbul Masalı dizisinin müziği...
     <br/>
     <br/>
     Seyirci müziği fark etti
     <br/>
     <br/>
     Dizi müzikleri bu kadar ilgi görünce müzik yapımcıları da önceleri çok ilgi göstermedikleri bu sektöre girdi. En çok dizi müziği üretenlerden biri Cahit Berkay. Sanatçı bugüne kadar 86 ayrı yapımın müziğine imza atmış. Seyircinin artık dizileri müziğiyle de bütünleşmiş olarak takip ettiğini söylüyor. Şüphesiz, zaman içinde kulağın müziği algılaması, dizi ve filmlerin sadece senaryo ve oyunculardan ibaret olmadığını ortaya koyuyor. Bir de dizilerin filmlere nazaran tekrarı var ki o da müzik açısından bir avantaj sağlıyor.
     <br/>
     <br/>
     Bestecinin önündeki en büyük zorluk, diziye ya da filme uygun müziği yapabilmek. Bunun için asgari ölçülerde sinema bilgisi gerekiyor.  Bir anlamda iyi film müziği yapabilmek sinemayı iyi bilmekle doğru orantılı. Dizi müziği hazırlamanın ileriye dönük sıkıntılarını Cahit Berkay, “Bir kere bu enerji, üretkenlik, çözümleme isteyen bir iş. Ama nereye kadar. Bir dizi elli, yüz hafta sürebiliyor. Yani bir noktadan sonra verimin düşmesi gibi bir problem ortaya çıkabiliyor.” sözleriyle açıklıyor. Verimin düşebileceği sıkıntısını ortaya çıkaran durumların başında dizilere müzik hazırlayan bestecilerin çalışma şartları geliyor. Dizilere paket halinde müzik hazırlama gibi bir durum olmaması hazırlıkların birkaç güne sıkıştırılması demek.
     <br/>
     <br/>
     Bu problemi yaşayanlardan biri Kurtlar Vadisi, Haziran Gecesi gibi  dizilerin müziğini yapan Gökhan Kırdar. Her çarşamba dizilerin kaseti bestecinin eline ulaşıyor. Böylece cumartesiye kadar sürecek tempolu bir süreç başlıyor. “Çarşamba  sabahı üç dizinin kasetleri gelir gelmez çalışmaya başlıyorum. Perşembe sabahı saat yediye kadar Kurtlar Vadisi’nin, aynı gün öğleden sonra dörde kadar Yabancı Damat’ın müziklerini bitirmem gerekiyor. Sonra da Haziran Gecesi’nin çalışmaları başlıyor ki cumartesi günü onu teslim edebileyim.” diyor.
     <br/>
     <br/>
     Peki, her dizi mutlaka popüler bir müziğe sahip mi olmalı? Cahit Berkay’a göre buna lüzum yok. Çoğu dizi müziklerinde, anlam devamlılığı yönünden zorlamanın hakim olduğunu düşünen sanatçı, bunu reyting rekabetine bağlıyor. Müziklerin albüm haline getirilmesini eleştirerek, “Bir albümün asgari 13-14 şarkıdan oluştuğu düşünüldüğünde, bizdeki  durum diş dolgusu hazırlamak gibi bir şey.” diyor.
     <br/>
     <br/>
     Dizi müzikleri yeni bir kazanç kapısı
     <br/>
     <br/>
     Özellikle eylül-mayıs döneminde yüz elliye yakın dizinin gösterimde olduğu dikkate alındığında, filmlere müzik hazırlamak adeta yeni bir kazanç kapısı. Bilinen birkaç dizi müziği bestesi yapan sanatçının bütün çalışmalara yetişemeyeceğini belirten Cahit Berkay, “Bugün otuz dizi yapılıyorsa, o kadar kişi ekmek yiyecek demektir.” diyor. Türkiye Musiki Eserleri Sahipleri Meslek Birliği (MESAM) Başkanı Ali Rıza Binboğa da aynı görüşte. Ona göre dizi müzikleri sırf nam olsun diye hazırlanmıyorsa sanatçılar için yeni bir kazanç kaynağı. Söz konusu  eserlerin belirli isimlerin tekelinde görülmesinin yanlış olduğunu belirten Binboğa, meselenin reytinglerle doğrudan ilgili olduğunu söylüyor. Dizi müzik albümlerine de değinen sanatçı, piyasanın bu çalışmalarla canlılık kazandığı görüşünde: “Artık herkes televizyon dizilerinin,  filmlerin müziksiz yapılamayacağının farkında.” MESAM Başkanı, dizilere beste yapmanın solo albüm çıkarmaktan avantajlı olduğunu; çünkü dizi müziği albümlerinin hem beğeni toplamış yayının artısını taşıdığını hem de sanatçının diğer çalışmalarının tanınmasını sağladığını söylüyor.
     <br/>
     <br/>
     Aria sekiz yıldır dizi film müziği üretiyor
     <br/>
     <br/>
     Bora Ebeoğlu ile Cengiz Onural, Deli Yürek, Sır Kapısı, Şubat Soğuğu gibi dizilerin müzik çalışmalarına imza atan besteciler. Aria Müzik isimli şirketi sekiz sene önce kuran ikilinin eserleri beğeni  topladıkça siparişler de artıyor. Eserlerini solo albüm titizliğinde hazırlamaya çalıştıklarını belirterek gelen taleplerden bazılarını geri çevirdiklerini söylüyor. Dizi müziklerinde de fanatizmin etkili olduğuna inanan Ebeoğlu ve Onural, insanların izlerken aldıkları ruh halini bestelerle de yakalama arzusunda olduklarını belirtiyor. Süper Baba’nın müziklerini hazırlayan, İnce Saz adlı grupla İkinci Bahar ve Ekmek Teknesi’ne notalarla hayat veren Cengiz Onural, ekranlara gelen yapımların yalnız bir yönden takip edilmemesi gerektiği görüşünde. Diziyi sadece müzik, senaryo ya da kurgu olarak görmenin uyum problemine ve başarısızlığa sebep olacağını, bu yüzden bütüncül bir bakış açısı yürüttüklerini vurguluyor.
     <br/>
     <br/>
     Deli Yürek’in televizyonda ve gişede yakaladığı başarıyı, müzik albümüne de yansıtması, bazı söylentilere sebep olmuş. Bunların başında da ‘alternatifsiz ortamda sağlanan başarı’ eleştirisi geliyor. Söz konusu başarının alternatifsizliğe bağlanmasını kabul etmeyen ikili, “Bizce başarı, yönetmenin, senaryonun, müziğin hasılı tüm ekibin ürünüdür. Sonuçta Deli Yürek’e imzasını atan Osman Sınav çalışmalarında müziğe de diğer unsurlar kadar önem veren bir yönetmen.” diyor. Dizilere gösterilen ilginin kendilerini mutlu ettiğini belirten sanatçılar, seyircinin arsız bir tutumu olduğunu, alternatif yapımları hemen bulduğunu, bunun önüne geçebilmek için kaliteyi sürekli yüksek tutmak gerektiğini dile getiriyor.
     <br/>
     <br/>
     Anadolu Rock’dan dizi müziklerine
     <br/>
     <br/>
     Dizi müziği hazırlayan sanatçılardan biri de Kıraç. Anadolu Rock tarzındaki çalışmalarıyla tanınan sanatçının Zerda, Bir İstanbul Masalı ve Aliye gibi diziler için hazırladığı besteler herkesin dilinde. Sanatçı solo albümle dizi müziği çalışmaları arasında keskin farklar olduğunu hatırlatıyor. Solo çalışmalarda bitiş tarihi belirlemezken diziler için ön hazırlık yaptığını söylüyor: “Dizilerde iş daha proje aşamasındayken yapımcı ve  yönetmenle bir araya gelip hikâye, karakterler ve oyuncular hakkında bilgi alıyorum. Bu uygun besteyi yapabilmek için çok önemli.” diyor. Bugüne kadar dört dizinin müziklerini hazırlayan sanatçı, görüntüye müzik yaparken özgün olmanın önemli olduğunu belirtiyor. İlk dizi müziği çalışması Zerda’nın umduğundan fazla beğeni toplaması Kıraç’ı şaşırtmış. Sanatçı bunun nedenini bir eleştiriyle ortaya koyuyor. O dönem itibariyle dizi müziklerine gereken önemin verilmeyip geçiştirildiğini, kendisinin titiz bir çalışma yürüttüğünü söylüyor.
     <br/>
     <br/>
     1994-95 yılları arasında ses sanatçısı kimliği ile zirveye çıkan Gökhan Kırdar, en popüler olduğu dönemde geri çekilip, çalışmalarına besteci olarak devam eden bir sanatçı. Bunun sebebini, başarılı olabileceği başka bir alan belirleme zorunluluğu olarak açıklıyor. Dizi müziği besteciliğini solo albüm hazırlamaya tercih eden sanatçı, kitlelere sesiyle değil de eserleriyle ulaşmanın daha sağlam yer kazandırdığına inanıyor: “Yani Kurtlar Vadisi, Haziran Gecesi gibi yapımların müziklerini kimlerin yaptığını merak eden sonuçta öğreniyor. İlla da göz önünde bulunmanın anlamı yok.”
     <br/>
     <br/>
     Müzik piyasasında daralma var
     <br/>
     <br/>
     Dizi müzikleri albümlerine yönelik belirli bir ilgi olsa da henüz bu yapımcıları memnun edecek boyutlarda değil. Sadece 2004’te en çok ilgi gören albümün 800 bin civarında kalması piyasanın derinliğini gösteriyor. Bağlantılı Hak Sahibi Fonogram Yapımcıları Meslek Birliği (MÜYAP) Başkanı Aydın Oskay, müzik piyasasındaki daralmayı gelişen teknolojinin ve albümleri dikkatsiz şekilde tüketen bazı yayın organlarının sebep olduğunu söylüyor. Bütün bunların yanında piyasaya çıkan albüm sayısının fazla olması da işin başka bir boyutu. Oskay burada dikkat çeken durumun sayı fazlalığına rağmen yapımcının yine de çok büyük paralar kazanamaması olduğu görüşünde: “Mesela dizi müziği albümleri çıkıyor piyasaya. Ama solo çalışmalarda olduğu gibi  salt para kazanma amacıyla hazırlanmıyor bunlar.”
     <br/>
     <br/>
     Bu çalışmaların başarısını da değerlendiren MÜYAP Başkanı, dizi müziklerinin dünya ölçeğinde hazırlanması halinde göreceği ilginin kat kat artacağı inancında. Yine de bu tür çalışmaların genel albüm satışı içinde fazla rağbet görmediğini dile getiriyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mehmet Topdemir, 10-Mayıs-2005
> Normal karşılıyorum: 
> Televizyon dizileri hayatımızda önemli bir yer tutuyor artık. Çoğumuz, oradaki karakterlerle özdeşleştiriyor kendini. Haliyle bu dizilerin müzikleri de önem kazanıyor. Bunun bir sektör haline gelmesini normal karşılıyorum.

Kaynak: [www.aksiyon.com.tr](http://www.aksiyon.com.tr:80/detay.php?id=21154&yorum_id=4356), [web.archive.org (arşiv bağlantısı)](http://web.archive.org/web/20060313185159/http://www.aksiyon.com.tr:80/detay.php?id=21154&yorum_id=4356)
