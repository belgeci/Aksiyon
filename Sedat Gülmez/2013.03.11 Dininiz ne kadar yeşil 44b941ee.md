# Dininiz ne kadar yeşil?

*Sedat Gülmez 2013.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her canlının inanan insan üzerinde hakkı var; çevre dâhil! Gelgelelim çoğumuz bunun farkında değiliz…
  </font>
 </div>
 <div id="newsText">
  <font class="detail-text">
   <p>
    İnsan bilmediğinin cahili. Bu hayatın her şubesi için söylenebilecek bir söz. Ama esasında asıl garip karşılanması gereken ferdin sahip olduklarına yönelik bilgisizliği. Yazık ki bunun en somut hali kahir ekseriyetle günümüz Müslümanlarının yaşantısı. Bilhassa İslam’ın neşet ettiği coğrafya ve çevresinde mukim inananlar dâhil oldukları dairenin muhtevasını ya hiç bilmiyor veya yüzeysel malumatla yetiniyor. Ötesinde daha vahimi ise dil ile tatbik arasındaki derin uçurum. Başta ibadetler dinin birçok açık emri uygulamada yetersizliğe mahkûm ediliyor. Ana noktadaki eksikler ortadayken tali denilebilecek fakat Yaradan- kul ilişkisinde her biri ayrı ehemmiyeti haiz hususlar da ilgisizlikten payına düşeni alıyor. Mesela Müslüman kimliğin ikrarından gurur duyuluyor ama mümince ilişki ne insanlarla ne de tabiatla kuruluyor. İlkine eyvallah deyip diğeri için, “Bu da nereden çıktı?” sorusunu ortaya atanlara, Hz. Muhammed’in çevreye karşı hassasiyetini hatırlatmakta fayda var. Hayvanların hayat hakkının muhafazasından, bitki örtüsünün korunmasına kadar yüzlerce misal verilebilecekken sadece savaş hukukuna ait bir düsturu beyanla yetinelim: “Harbe iştirak edenler ağaçları kesemez!” İbrahim Abdulmetin, Müslümanların çevre “hassasiyetsizliği” konusuna kafa yoran Amerikalı bir mütefekkir. Ufuk Yayınlarınca ‘Çevreci ve Dindar’ başlığıyla Türkçeye kazandırılan eseri de aynı noktaya odaklanıyor. Dört bölümden müteşekkil çalışma atıklar, enerji, su ve yiyecekler kategorisi altında uyarıcı atışlar yapıyor. Çevrecilik şuurunu temsil eden topluluk veya siyasî partilerin çoğunun sol ideolojiler etrafında kümelenmesi, meselenin yalnızca buradan beslendiği anlayışını yaymıştır ki dünya üzerinde, Abdulmetin’in kitabı söz konusu algıya bir yönüyle, “Hayır, titizlik sadece size mahsus değil, aksine bunun kaynağı İslam bakış açısında yatmaktadır.” itirazını getiriyor. Tabii eseri, meydan okuma mecrası gibi görmek de yanlış olur. Nihayetinde yazar müminin üzerindeki sorumluluğun parçalarından çevreye dönükleri nazara vererek uyarıcılık yapıyor.
   </p>
   <p>
   </p>
   <p>
    <strong>
     ÇEVRECİ VE DİNDAR
    </strong>
    <p>
     İbrahim Abdulmetin
     <p>
      Ufuk Yayınları
      <p>
       213 sayfa
       <p>
        02164494909
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=35059), [web.archive.org (arşiv bağlantısı)](http://web.archive.org/web/20130820012441/http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=35059)
