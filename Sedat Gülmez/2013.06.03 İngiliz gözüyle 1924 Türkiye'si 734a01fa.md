# İngiliz gözüyle 1924 Türkiye’si

*Sedat Gülmez 2013.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geleceği doğru planlamak ancak ve ancak geçmişi bilmekle mümkün olabilecek zor ve yorucu bir iştir.
  </font>
 </div>
 <div id="newsText">
  <font class="detail-text">
   <p>
    İngiltere her ne kadar günümüzde pek ortalıkta gözükmese de dünya siyasetinde hâlâ ziyadesiyle ağırlığı bulunan bir ülke. Kaldı ki 19 ve 20’nci yüzyıla damga vurmuş bir kuvvetin geçen asır ortasındaki II. Dünya Savaşı akabinde birden etkisini kaybettiğini zannetmek de biraz abes kaçıyor. Gelgelelim Büyük Britanya İmparatorluğu’nun bilhassa Batı medeniyeti nezdinde bir numara unvanını taşıdığı dönem hiç şüphesiz Birinci Dünya Savaşı’nda kendini gösterdi. Çünkü üzerinde güneş batmayan imparatorluk, harbi kazanan devletler içinde ana güç sahibi idi. Bu haseple de İngiltere’nin yenilenler karşısında hegemonyası tartışılmazdı. Ama buna karşı çıkan da vardı. Osmanlı Devleti’nin yenilmesiyle geleceği ipotek altına alınan milletin esaretini zül addeden milliyetperverler. Ancak galip de boş durmuyordu, mağlubun içinde filizlenen bağımsızlık ateşini an be an takip ediyordu. İşte Yrd. Doç. Dr. Ali Satan’ın İngiliz Devlet Arşivi’nden derlediği “Yıllık Raporlar” bunu açık ve net gösteriyor. Şimdiye kadar 1920, 1921, 1922 ve 1923’ü yayımlanan serinin kapsamlı son kitabı 1924 de okuyucu beğenisine sunuldu. 1 Haziran 1925 tarihli rapor, devrin İngiltere Dışişleri Bakanı Sir Austen Chamberlain’e, zamanın İstanbul İngiltere Komiseri R. C. Lindsay tarafından gönderilmiş. Çalışmada öncekiler gibi yine iç ve dış ilişkilere, Lozan Antlaşması uygulama sürecine, Birleşik Krallığı’nın çıkarlarına, Deniz Kuvvetleri’ne, orduya, havacılığa, ekonomi, finansal ve sosyal ilişkilere değiniliyor.
    <p>
     Ve rapordan dikkat çekici alıntılar, “Türk Hükümeti’nin İngiltere ile savaş riskini göze almaya hiç niyeti olmadığı her hususta gayet aşikârken…”, “İngiliz bakış açısından deniz kuvvetlerinin zayıflaması üzüntü konusu olacaktır, çünkü donanma Türkiye’deki geleneksel İngiliz hayranı hissiyatın önemli bir müstahkem mevkiidir.”, “Doğu vilayetlerindeki isyanlar nedeniyle 10 milyon Türk Lirası’nı bulan olağandışı bir askerî harcama yapıldı.” Sadece bunlar bile İngiltere’nin o yıllardaki Türkiye stratejisini göstermesi açısından yeterli. Ancak daha fazlasını isteyenler varsa, kitaba müracaat edebilir.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7DAF1248DE49E64461AB1735B756306F?newsId=35707), [web.archive.org (arşiv bağlantısı)](http://web.archive.org/web/20140622001935/http://www.aksiyon.com.tr:80/aksiyon/newsDetail_getNewsById.action;jsessionid=7DAF1248DE49E64461AB1735B756306F?newsId=35707)
