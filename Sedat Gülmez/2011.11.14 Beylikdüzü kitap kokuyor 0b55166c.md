# Beylikdüzü kitap kokuyor

*Sedat Gülmez 2011.11.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TÜYAP İstanbul Kitap Fuarı, 30 yaşında… 12 Kasım’da başlayan organizasyon, 20’sinde sona eriyor. Bu süre zarfında okur, yazar, yayıncı, şair, editör, araştırmacı, çevirmen ve akademisyenler yine bir araya geliyor.
  </font>
 </div>
 <div id="newsText">
  <font class="detail-text">
   <p>
   </p>
   <p>
    1982’den günümüze yenilikleriyle dikkat çeken İstanbul Kitap Fuarı, kapılarını 30. defa edebiyat tutkunlarına açtı. Üstelik bu yıl itibarıyla “Uluslararası” sıfatını kullanma hak ve yetkisine sahip. Bu da dünya fuar takvimlerinde “Uluslararası İstanbul Kitap Fuarı” adıyla yer alabilme manasına geliyor. Gelelim ayrıntılara…
   </p>
   <p class="MsoNormal">
    2011 organizasyonu için Kitap Fuarları Danışma Kurulu’nun seçtiği onur yazarı, Ferit Edgü. Belirlenen ana tema ise “Umut: Düş mü? Gerçek mi?” Katılımcı yayınevi ve sivil toplum kuruluşu sayısı bir yıl önceye göre 50 artarak 600’ü buldu. Ancak etkinlik sayısı aynı karşılaştırmada 300’den 200’e düştü. Tabii bu, ziyaretçileri memnun edecek düzeyde nitelikli etkinliklerin azlığına işaret etmiyor. Yine geçen sene onur konuğu İspanya ile ilk defa bir ülkenin edebiyatını ve kültürünü İstanbullularla buluşturan fuar, aynı faaliyeti bu kez Mısır ile gerçekleştiriyor. Organizasyonun ilk dört günü açık kalacak Uluslararası Salon, Mısır’ı ağırlıyor. Yine aynı mekânda 35 ülkeden yayınevi, telif ajansı ve misafir yazarlar yer alıyor. 35 sektörel ve profesyonel etkinlik de burada meraklıları bekliyor. Ve kimileri takılmasa da kahir ekseriyet için önemli bir nokta; giriş ücreti… Öğrenci, öğretmen ve emekliler ücret ödemeyecek. Diğer kategoriler için ise bedel 5 lira.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Arap Baharı’ndan TÜYAP’a
   </p>
   <p>
   </p>
   <p class="MsoNormal">
    TÜYAP (Tüm Fuarcılık Yapım AŞ) ve Türkiye Yayıncılar Birliği işbirliği ile düzenlenen İstanbul Kitap Fuarı’nın bu seneki başmisafiri, Arap Baharı’nın en çok etkilediği ülkelerden Mısır. Ziyaretçiler Uluslararası Salon’a uğradığında, zikredilen ülkenin 25 yayınevi ve önde gelen yazarlarına ulaşabiliyor. Misafir ülke programında yer alan etkinliklerin en dikkat çekeni ise Mısır edebiyatı öncülerinden Necib Mahfuz’un 100. doğum yılı sebebiyle tertiplenen panel. Türkiye’de “Yakupyan Apartmanı” isimli kitabıyla bilinen Alâ El Asvanî, Mısır Yazarlar Birliği Başkanı Muhammed Salmavî, Yusuf Ziedan, Necib Mahfuz’un manevî oğlu diye nitelenen Cemal Gitanî katıldıkları söyleşilerde Mısır edebiyatını anlatıyor, kitaplarını meraklılar için imzalıyor.
   </p>
   <p>
   </p>
   <p class="MsoNormal">
    Mısır ile alakalı bir diğer ayrıntı da edebiyattan sinemaya uyarlanan film gösterimleri. “Arazi-1969”, Necib Mahfuz’un kaleminden beyazperdeye yansıyan “Bir Başlangıç ve Bir Bitiş-1960”, “Bana Bir Hikâye Anlat-2009”, “El Kitkat-1991” ve Asvanî’nin romanından uyarlanan “Yakupyan Apartmanı-2006”, ücretsiz seyredilebiliyor. Sektörel etkinlikler kapsamında da 14 Kasım Profesyonel Gün’de Mısırlı yayıncılar Türkiye’den meslektaşlarıyla bir araya gelerek işbirliği ve çeviri imkânlarına dair bir toplantı gerçekleştiriyor.
   </p>
   <p>
   </p>
   <p class="MsoNormal">
    Uluslararası Salon’un ziyaretçilere sunduğu bir diğer zenginlik de yabancı yayınevleri ve telif ajansları bölümü. Bu yıl 35 ülkeden yayıncıların katıldığı mekânda Almanya, Azerbaycan, Arnavutluk, Fransa, Hollanda, Hindistan, İngiltere, İran, İtalya, İspanya, Küba, Mısır, Romanya, Rusya, Suudi Arabistan ve Yunanistan yer alıyor. Ayrıca bağımsız edebiyat topluluğu LAF (Literature Across Frontiers) bünyesinde 24 ülkeden bağımsız yayıncı, edebiyat topluluğu ve kültür merkezi de burada.
   </p>
   <p>
   </p>
   <p class="MsoNormal">
    Telif ajansları kategorisinde ise ABD, Almanya, Fransa, İtalya, İngiltere, İspanya, Norveç ve Rusya’dan önde gelen kuruluşlar katılıyor. Misafir yazarlar arasında da dünya edebiyatında saygı gören isimler var: İspanyol edebiyatının önemli isimlerinden Eduardo Mendoza, siyaset bilimci Michael Hardt, Almanya’dan Uwe Timm, Fransa’dan Mathias Enard ve David Boratav (Pertev Naili Boratav’ın torunu), İspanya’dan Nuria Amat, gazeteci Robert Fisk, Romanya Prensi Radu,
    <span>
    </span>
    Romanya’dan Irina Horea, Grete Tartler, Pavel Gheo Prose, Emin Emel… Yine çocuk edebiyatının değerli isimleri Brigitte Labbé, John Boyne ve Oscar Brenefier...
   </p>
   <p>
   </p>
   <p class="MsoNormal">
    Organizasyonun renkli bölümlerinden bir diğeri de 30. yıl münasebetiyle tertiplenen “TÜYAP Kitap’ın Otuz Yılı” başlıklı sergi. Fuarın geçmişten bugüne onur yazarları, görselleri, fuara özel hazırlanan kitaplar, kataloglar, fotoğraflar, afişler, dönkartlar, kitap ayraçları, davetiyeler ve broşürler okuyucuları bekliyor.
   </p>
   <p>
   </p>
   <p class="MsoNormal">
    Hâsılı tüm bu etkinlikler hafta içi 10.00-19.00, hafta sonu 11.00-20.00 arası gezilebiliyor. Dolaşmaktan yorulmayanlara da bir tavsiye: Kitap Fuarı, “21. İstanbul Sanat Fuarı” ile eş zamanlı gerçekleştiriliyor. Ayrıca fuarla ilgili güncel haberleri, misafir yazarları, katılımcı yayınevlerini, imza günlerini www.facebook.com/istanbulkitapfuari ve www.twitter.com/kitapfuari adresleri üzerinden takip mümkün.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Onur yazarı Ferit Edgü kimdir?
   </p>
   <p>
   </p>
   <p class="MsoNormal">
    1936’da İstanbul’da doğdu. İstanbul Güzel Sanatlar Akademisi Resim Bölümü’nde başladığı öğrenimini Paris’te sürdürdü. 1976-1990 arasında, kuruculuğunu üstlendiği Ada Yayınları’nda, çağdaş Türk ve dünya yazarlarının, şairlerinin eserlerini yayımladı. Edebiyatın çeşitli alanlarında onlarca ürün verdi. “Bir Gemide” adlı kitabıyla 1979 Sait Faik Armağanı, “Ders Notları” ile 1979 Türk Dil Kurumu Ödülü, “Eylülün Gölgesinde Bir Yazdı” ile 1988 Sedat Simavi Edebiyat Ödülü’nü aldı.
    <span>
    </span>
    Abidin Dino, Yüksel Arslan, Bedri Rahmi, Eren Eyüboğlu, Füreya, Aliye Berger, Ergin İnan gibi sanatçılar üzerine yayımlanmış kitapları vardır. “Hakkâri’de Bir Mevsim ”romanından uyarlanan ve Erden Kıral’ın yönettiği film, 33. Berlin Film Festivali’nde, aralarında Gümüş Ayı’nın da bulunduğu 5 ödül kazandı. Romanları, öyküleri, denemeleri Japonca ve Çince dâhil birçok dile çevrildi.
   </p>
   <p>
   </p>
   <p class="MsoNormal">
    Yayımlanmış kitaplarından bazısını sıralamak gerekirse: Yazmak Eylemi, Doğu Öyküleri, Kimse, Nijinski Öyküleri, Van Gogh (Yüz Yıl Sonra), Biçimler/ Renkler/ Sözcükler, Şimdi Saat Kaç, Kaçkınlar, Devam, İnsanlık Halleri, Paraboller, Leş (Toplu Öyküler), Yaralı Zaman/ Bir Doğu Yolculuğundan Notlar (Anlatı), İşte Deniz Maria, Do Sesi, Çığlık, Buluşmalar, Dağ Şiirleri…
   </p>
   <p>
   </p>
   <p class="MsoNormal">
    Servisler ücretsiz İstanbul Kitap Fuarı kapsamında ziyaretçilerin Beylikdüzü’ndeki etkinlik alanına rahat erişebilmesi için alternatif yollar bulunuyor. Bunlardan ilki, ücretsiz servisler.
    <span>
    </span>
    Anadolu Yakası’ndan gelecekler için durak, Bakırköy Deniz Otobüsleri İskelesi Otoparkı. Geliş saati: 10.00-16.00 arası ve yarım saatte bir. Dönüş: 14.00-19.00 arası her saat başı.
    <span>
    </span>
    Metrobüs ile gelenler için Avcılar son durak. Geliş: 10.00-17.00 arası her 15 dakikada bir. Dönüş: 13.00-19.00 arası saat başı.
    <span>
    </span>
    Büyükçekmece-Fuar alanı seferleri. Eczane-Büyükçekmece Ana Üst Geçit-Fuar Alanı duraklarından 11.00-13.00- 15 saatlerinde. Alandan dönüş 16.00 ve 18.00’de.
    <span>
    </span>
    Hafta içi Mimar Sinan Güzel Sanatlar Üniversitesi (Fındıklı) Geliş: 10.00-13.00, Dönüş: 16.00.
    <span>
    </span>
    İETT otobüs hareket noktaları Avcılar Metrobüs Son Durağı, Fuara Geliş: 10.30- 16.00 arası, Dönüş: 13.00- 19.00 arası.
    <span>
    </span>
    Ve metro ile gelenler için Yenibosna’dan Büyükçekmece-Çatalca-Silivri otobüsleriyle.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B2159E47A8C7324C00501D2F726B5DF0?newsId=31017), [web.archive.org (arşiv bağlantısı)](http://web.archive.org/web/20120128164304/http://www.aksiyon.com.tr:80/aksiyon/newsDetail_getNewsById.action;jsessionid=B2159E47A8C7324C00501D2F726B5DF0?newsId=31017)
