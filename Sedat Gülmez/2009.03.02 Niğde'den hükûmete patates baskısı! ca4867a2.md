# Niğde'den hükûmete patates baskısı!

*Sedat Gülmez 2009.03.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye'nin patates ambarı Niğde'de üreticiler zor durumda. Depolarda 500 bin tonun üzerinde patates bekliyor. Bir kısmı çoktan bozuldu. Kalanların da en geç iki hafta içinde satılması lazım. Aksi takdirde hayvanlara verilecek. Çiftçiler düşünceli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090412055745im_/http://www.aksiyon.com.tr/resim/743/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090412055745/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090412055745/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090412055745oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090412055745oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Çevre ve Orman Bakanı Veysel Eroğlu, geçtiğimiz haftalarda İstanbul-Ankara hattında Avustralya'nın Türkiye Büyükelçisi'yle karşılaşır. Afyonlu Bakan Eroğlu, büyükelçiye mealen şu teklifte bulunur: "Bizim memlekette patates çok üretiliyor. Sizde de cips çok tüketiliyor. Gelin size patates gönderelim."
   <br>
    <br>
     Büyükelçi ne karşılık verdi bilemiyoruz; ancak Eroğlu'nun açılımı, hemşehrisi çiftçilerin zararını gidermeye dönük bir çözüm. Oysa bu yıl malını satamadığından zorda kalan patates üreticileri sadece Afyon'la sınırlı değil. Türkiye'nin patates ambarı diye tabir edilen Niğde'de de üreticiler dertli.
     <br>
      <br/>
      Türkiye patates arzının yüzde 24'ünü gerçekleştiren Niğdeli üreticilerin son yıllarda karşılaştığı yüksek maliyet, enerji borcu ve pazarlama problemi, 2009'da had safhaya ulaştı. Yörede borçsuz çiftçi yok denecek kadar az. Niğde Ziraat Odası'na kayıtlı 23 bin patates üreticisinin MEDAŞ'a (Meram Elektrik Dağıtım AŞ) 170 milyon TL'lik borcu bulunuyor. Gübre, tohum ve işçi parası da hesaba katılınca dertler katlanıyor. Önceki senelerde ihracatla kısmen aşılan sıkıntı, Türkiye'nin tabii pazarı Azerbaycan, Gürcistan ve bazı Ortadoğu ülkelerine İran patatesinin girmesiyle daha da arttı. Üstelik sezonun bitmesine iki hafta kaldı; ancak depolardaki ürün miktarı hâlâ 500 bin tonun üzerinde. Önlerini görememekten şikâyet eden çiftçiler, patatesi elden çıkaramazlarsa hayvanlara verecek.
      <br/>
      <br/>
      Niğde Sanayi ve Ticaret Odası'nın 2007 verilerine göre, il genelinde üretilen patates 23 bin 685 hektar alandan 793 bin 401 ton. Aynı sene ülke geneli arz ise 4 milyon 397 bin 305 ton. İç piyasada tüketilen patates, söz konusu miktarın neredeyse yarısı. Bu aşamada akla ilk gelen çözüm ekim alanlarının daraltılması. Fakat son 30 senedir geçimini salt patatese bağlayan binlerce aile, alternatif ürünler önüne konmadan söz konusu seçeneği kullanmaya niyetli değil. Üretici ve lokanta işletmecisi Bünyamin Karataş, bölge insanının bakışını net çizgilerle ortaya koyuyor: "Çiftçi görmeden inanmaz. İkna olacak. 'Vazgeçersem daha çok kazanabilirim' düşüncesi zihnine oturacak. Yoksa birileri çıkıp da 'az ekin kardeşim!' deyince kimse 'haklısın, artık ekmeyelim' demez."
      <br/>
      <br/>
      İRAN PATATESİ ÜRETİCİYE DARBE VURDU
      <br/>
      <br/>
      Peki, Misli Ovası bünyesindeki 15 belde, Altınhisar ve Çiftlik yöresi kuşağında yoğunlaşan üretici ne yapacak? MHP Niğde Milletvekili ve eski belediye başkanı Mümin İnan çözüm için kısa ve uzun vade seçenekleri işaret ediyor. Öncelikli problem depolarda çürümeye terk edilen tonlarca patates. Teklifiyse ihracat. Ancak burada başka bir sıkıntı gün yüzüne çıkıyor. Birkaç yıl evveline kadar başta Azerbaycan ve Irak olma üzere Gürcistan, Ürdün, Suriye, hatta Yunanistan ve Bulgaristan Türkiye'nin tabii pazarıdır. Fakat üreticisini ihracatta maddî teşviklerle rahatlatan, kilo başına 50 dolar veriyor, İran piyasada hesapları bozar.
      <br/>
      <br/>
      Kaya Tarım Ürünleri sahibi Metin Kaya, Niğde'den yurtdışına doğrudan patates ihraç eden iki işletmeden birinin sahibi. Durumlarını tek kelimeyle tanımlıyor: Kötü… Değişim gerçekleşmezse sektörü bırakma niyetinde. Zaten son 3-4 senedir ihracat gerçekleşse de sezonu zararla kapatmışlar. Bilhassa dövizdeki hızlı düşüş işlerini aksatmış. Sadece geçen yıl 40 bin ton patates ihraç edilmiş fakat kur değişimi yüzünden 120 bin dolar zarar çıkmış. Temeldeyse kendi tabiriyle 'önüne gelenin ihracata yönelmesi' problem. O kadar ki yer yer çiftçiler sahte ihracatçıların eline düşüyor ve hem malını hem parasını kaybediyor: "Senelerce bu işi yaptık, kimsenin parasının üzerine yatmadık. Belki bir ayda değil de iki ayda verdik ama verdik." Üstüne kalitesiz ürünler dahi ihraç ediliyor.
      <br/>
      <br/>
      KALİTESİZ TOHUM HASTALIĞA YOL AÇIYOR
      <br/>
      <br/>
      Tabii bunda da tohum meselesindeki giriftlik söz konusu. Kaya'ya göre devlet tohum işini sadece özel işletmelere bırakmamalı. Sertifikalı tohumculuk başlatmalı. Gerekirse, başta Hollanda, tohum alınan ülkelerle devlet protokolüyle anlaşmalı. Üreticiye kaliteli ve ucuz tohum sağlamalı. Böylece özellikle hastalıklı tohum sıkıntısı da aşılır. Çünkü tohumlardaki rahatsızlıklar tarlalara da sirayet ediyor. Patates siğili bu noktada en yaygın hastalık. İddiaya göre siğil bulaşan tarlanın eski hâline dönebilmesi için 30 ila 80 yıl arasında süreye ihtiyacı var. Belirtilen dönemde yumrulu bitkiler o bölgeye ekilemiyor, ekilse de verim alınamıyor.
      <br/>
      <br/>
      Niğde ve çevresinde 1985'e kadar ithal tohum kullanılmaz. Üretici kendi tohumluğunu hazırlar. Ancak söz konusu yıldan sonra bilhassa Hollanda ve Almanya'dan tohum getirilir. İthal ürünün faydasına inananlar 'verim arttı' diyor. Ancak Ziraat Odası Başkanı Özdemir aynı görüşte değil. Bir ton tohum için çiftçinin her seferinde ödemesi gereken fiyat 1050 Avro. Ayrıca bunlar en fazla iki defa ekilebiliyor, sonrasında yenisi gerekiyor: "Niğde'de Patates Araştırma Enstitüsü var ama hâlâ yerli tohum ıslahı hususunda bir gelişme yok. Onlar da kendilerince ödenek yetersizliğinden şikâyetçi. Yerli tohum ortaya çıksa, tamam belki tonu daha pahalıya gelecek ama para iç piyasada kalacak, yurtdışına çıkmayacak."
      <br/>
      <br/>
      Özdemir'in değinmediği başka bir noktaya Metin Kaya parmak basıyor. Buna göre bazı üreticiler masrafa girmemek için ithal tohumu 5-6 sene üst üste ekiyor ki bu da kalitesiz ürünün asıl sebebi. Tabii burada çoğu üreticinin şuurlu bir şekilde ekim yapmaması, toprağın ihtiyacına uygun takviyeleri bilmemesi de etkili. Neticede patates verimi düşüyor ve tarım alanları kısa sürede ömrünü tüketiyor.
      <br/>
      <br/>
      Hasat öncesi problem tohum meselesiyle bitmiyor. Olgunlaşma sürecinde suya ihtiyaç duyan patatesin eksiği açılan kuyular ve yer altı sularıyla gideriliyor. Her kuyu içinse asgari 100 metreye kadar kazı gerekiyor. Kaynaklar hoyratça kullanılıyor ve yer yer su seviyesinde azalma ve buna bağlı toprak çökmeleri ortaya çıkıyor. Bir süre öncesine kadar kullanılan mazotlu pompalar elektrikliye dönünce bu sefer de enerji borcu meselesi gündeme gelir. Hâlihazırda Niğde ve çevresinde MEDAŞ'a elektrik borcu bulunmayan patates üreticisi yok. Asgari borç 20 ila 30 bin TL arasında değişiyor. Zaten çoğu söz konusu rakamı borç dahi kabul etmiyor. Gübre ve işçi parası, tohum ve enerji kadar önemsenmese de harcama kalemlerinden. Nihayet problemleri aşıp hasadı gerçekleştiren çiftçi adına bu sefer pazarlama sıkıntısı başlıyor…
      <br/>
      <br/>
      Seksen farklı çeşidi bulunan patatesin yörede rağbet gören türleri yemeklik Granola, Marfona ve cipslik Agria. Fakat kazancı artırmak için sanayi tipi patatesin teşvikini önerenler de var ki Bünyamin Karataş bunlardan: "İnsanımız yemeklik ve cipslik patatesin ekim alanını daraltsa, yerine sanayi nevine dönse daha fazla para kazanacak. Nihayet burada da bilgilendirme lazım."
      <br/>
      <br/>
      Çeşidi belirleyen çiftçi için ekim süreci nisanda başlıyor, yağışlar iyi giderse mayıs sonuna kadar devam ediyor. Anında piyasaya sürülen Marfona ağustosta, kışlık ya da depoluk diye adlandırılan diğer türlerse eylül içinde sökülüyor. Depolama aşamasında patatesi uzun süre saklamaya dönük topraktan oyma, üzeri güneş görmeyen ve gölgelendirilmiş serin yerler tercih ediliyor. Böylece ürün 5 aya kadar bozulmadan saklanabiliyor. Ancak havalar sıcak giderse süre 2,5 ila 3 ay arasına düşüyor.
      <br/>
      <br/>
      Üretimi ve saklamayı hassasiyetle gerçekleştiren çiftçi pazarlama noktasında aynı başarıyı gösteremiyor. İç pazarda ama bilhassa ihracatta devlet desteği şimdilik tek çıkar yol. Çünkü ürünü satmada kolaylık sağlayacak Niğde genelinde herhangi bir 'üretici birliği' yok. Bir ara girişim başlatılır fakat akim kalır. Şehirdeki kimi söylentiye göre bunun yegâne sebebi büyük tüccarların süreci engellemesi. Ancak meseleyi araştıran Ziraat Odası Başkanı Özdemir'e göre konu kanuni zorlukta düğümleniyor: "Üretici birliği hepimiz için kurtuluş. Ancak Bakanlar Kurulu kararına bağlı. Üstü kapalı aldığım cevap şu, 'Biz mevcut birliklerin yükünden kurtulmaya çalışıyoruz.' Sonra kooperatif alternatifi gündeme gelir ama buradan da sonuç çıkmaz: "Ben üreticiyim. Gidip pazar arayamam ki..."
      <br/>
      <br/>
      SEZON BAŞINDA PLANLAMA YAPILMALI
      <br/>
      <br/>
      Patates konusunda kime başvursanız ağız birliği etmişçesine 'ihracat' kartının doğru kullanılmadığından şikâyet ediyor. Bugüne kadarki teşvik sisteminin hatalarından dert yanıyor. Son iki haftadır Niğde genelinde dolaşan söylentilerden biri de ihracata kilo başına 10 kuruş teşvik verileceği yönünde. İhracatçı Metin Kaya açılımı 'geç' diye değerlendiriyor: "Sezonun bitmesine iki hafta kalmış, bize pek etkisi olmaz diye düşünüyorum; ama Adana'ya kolaylık sağlar. Gerçi rakam da yeterli değil. Asgari 20 kuruş olmalı ki işe yarasın. Çünkü maliyet kiloda 30 kuruş. Pazardaysa bu kadar para etmiyor. Bugünkü fiyat (21 Şubat) 8 ila 12 kuruş arasında oynuyor. Her gün de düşüyor." Teşvikin sadece ihracatçıya değil, üreticiye de verilmesi bir başka görüş.
      <br/>
      <br/>
      Zaten ihracatçıya dönük son teşvik 2005'te verilir. Vaktiyle 70 bin ton patates ihraç eden Kaya bu hususta da sıkıntılı: "Bu seneki problem: Bir, İran'ın kaliteli malı. İki, teşvikler yetersiz ya da vakitsiz. Üç, ihracata dönük kontrol yok. Sezon başında arz fazlası tespit edilmeli ve ona göre ihracatçıyla planlama yapılmalı." Ucuza mal taşıyan, kalite ayrımı gözetmeden satışa girişip haksız rekabete yol açanlar da şikâyet mevzuu. Bilhassa Azerbaycan sınırında tır başına 2600 hatta bazen 3200 dolar alınıyor. Nihayet umudunu yitiren Metin Kaya, kendileri adına çözümü Azerbaycan'da üretime başlamakta bulmuş.
      <br/>
      <br/>
      Sonuçta Niğde ve çevresindeki patates üreticileri için mart ortasına kadar zaman var. Bu vakte kadar ellerindeki ürünü çıkarırlarsa mesele yok. Aksi takdirde ilin ekonomisi de büyük ölçüde zarar görecek. Çünkü piyasada para dönmezse esnaf zorlanıyor.
      <br/>
      <br/>
      <br/>
      <br/>
      Şadi Şevenk (patates üreticisi): ÜRETİCİNİN DERDİ BİTMEZ Mİ?
      <br/>
      <br/>
      Bu sene kardeşimle 200 dekar kadar yer ektik. En büyük problem pazarlama ve girdi maliyetlerinin yüksekliği. Kiloda 30 kuruşa mal oluyor bize. Dalgalı ve taban fiyatı bulunmayan bir ürün neticede. Önceki sene (2007) 35 ila 40 kuruş arasında fiyatla mal sattık ve para kazandık. Şu an mümkün değil. Yüzde 50'den fazla zarar var girdi maliyetiyle kazanç arasında. 250 ton ürün var daha satamadığımız. Toplam 600 ton ürün kaldırdık tarladan. 170 tonunu tarlada sattık. Kalanı depoya koyduk, sata sata 250 tona düşürdük. Ama filizlenme var. Bir ayda satmazsak hepsi elde kalır. Enerji borçları olduğu gibi duruyor. 30 bin lira elektrik borcum var. Bunun haricinde dışarıya borcum yok. Mazot parasını ödedik. Ama nasıl? Buğday satarak! Tarım Kredi'ye gübre borcu vardı, onu ödedim. Ürünün hepsini satarsam belki ucu ucuna gelir. Zaten sattıklarımızın parasını tam alamıyoruz. Sen 'gel, malımı al' diyorsun. Parayı bir ayda alırsan, peşin sattım say. Mesela, sadece bugün (21 Şubat) paketlemede 15-20 kişi çalışıyor. Günlük maliyetleri 500 TL.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32494), [web.archive.org (arşiv bağlantısı)](http://web.archive.org/web/20090412055745/http://www.aksiyon.com.tr:80/detay.php?id=32494)
