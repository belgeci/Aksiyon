# Tabuları yıkmak gerek!

*Sedat Gülmez 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteci-yazar İdris Gürsoy, merhum Özal’ın ölümüne dair “devlet” gerçeklerini sarsıyor.
  </font>
 </div>
 <div id="newsText">
  <font class="detail-text">
   <p>
    Gün gelir, devran döner ve karanlıklar aydınlığa kavuşur! Bir temenni ya da dua… Hangisi sayılırsa sayılsın nihayetinde kocaman bir ümit… Gerçeklik algıları farklı da olsa Türkiye’de milyonlarca mağdur ve mazlum senelerce söz konusu cümlenin sıcaklığında yaralarına merhem aradı. 2000’lerin başına kadar devam etti, bekleyiş. Sonra birkaç sene önce bazı gelişmeler yaşandı. Doğru kabul edilen kalıplara “darbe” vuruldu. Ya da öyle sanıldı. Çünkü herkeste aynı etkiyi doğurmadı, süreçler. Kimi destekledi, kimi kızdı. Kim doğru kim yanlış? Kestirmek çoklarına göre zor. Fakat bazı hususlar vardı ki üzerinden geçen zamana inat millet nezdinde hep kendi hakikati ile büyüdü. Mesela kimi ani ölümler! Birine kaza denildi, birine sağlık problemleri, birine beklenmeyen vefat. Hepsi “İyi adamdı, mert insandı!” klişeleriyle defnedildi. Ama çokları ne kazaya inandı ne sağlık problemlerine ne de “beklenmeyen” vefata. Çünkü toplumun çoğunluğu nezdinde onlar öldürülmüştü! Merhum sekizinci Cumhurbaşkanı Turgut Özal’ınki de bu hikâyeler silsilesinde liste başı. “Öldü!” dediler, millet inatla, “Öldürüldü!” diye mukabele etti. İspat istediler, “Yok ama öldürüldü!” ile fikrini yeniden haykırdı. Boş bir iddia mıydı, yoksa asırlardır süzülegelen millet feraseti mi? Gelişmeler ibreyi ikinci şıkka doğru kaydırıyor. Hatta resmî raporlar kapalı kapılar ardında gerçeği haykırıyor; zehirlendi! Gazeteci- yazar İdris Gürsoy, halkın gerçeğinin peşine düşüp kapsamlı bir araştırma ile oluşturduğu kitabı, “Suikast ve Zehir” ile çıkıyor okur karşısına. Bugüne kadar zikredilen “devlet gerçeği”ni ters yüz ediyor, şahitlikler ve belgelerle. Sadece iddialardan bir kısmını sıralasak, eserin muhtevasındaki gücü ortaya koyabiliriz, sanırım. “Hastaneye canlı gelse bile ölürdü”, “Köşk’te sağlık merkezine izin verilmedi”, “Silah alımlarına müdahale savaşı başlattı”, “Ağabeyime iki kez suikast yapıldı”, “Özal’da Ergenekon izi”.
   </p>
   <p>
    <strong>
     SUİKAST VE ZEHİR
    </strong>
    <p>
     İdris Gürsoy
     <p>
      Zaman Kitap
      <p>
       287 sayfa
       <p>
        02124541454
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35279-tabulari-yikmak-gerek.html), [web.archive.org (arşiv bağlantısı)](http://web.archive.org/web/20130601233636/http://aksiyon.com.tr/aksiyon/haber-35279-tabulari-yikmak-gerek.html)
