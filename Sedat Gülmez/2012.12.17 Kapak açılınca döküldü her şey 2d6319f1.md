# Kapak açılınca döküldü her şey…

*Sedat Gülmez 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Erdelhun Paşa’nın kırmızı bavulu 27 Mayıs 1960 darbesine farklı bir açıdan ayna tuttu…
  </font>
 </div>
 <div id="newsText">
  <font class="detail-text">
   <p>
    Tarihte bazen öyle olaylar vuku bulmuştur ki, üzerinden değil sene, asırlar geçse dahi önemini muhafaza eder. Ve söz konusu vakaya dair gün yüzüne çıkan her bilgi, belge ayrı bir heyecan ile karşılanır. Çünkü nihayetinde sürecin aydınlatılmasında az veya çok katkı sağlayacaktır. Zaman Gazetesi muhabiri Mustafa Gürlek’in titiz çalışması sonucu ulaştığı, yine Zaman Gazetesi Haber Müdürü Fatih Uğur ile özenle tetkik edip kamuoyuna duyurduğu, merhum Genelkurmay Başkanı Rüştü Erdelhun’un 27 Mayıs 1960 askerî darbesini anlattığı günlükler de bu minvalde kıymetli vesikalar… Olay önemli… Çünkü Türkiye Cumhuriyeti’nin “resmî” ilk darbesi… 27 senelik sistemin yeniden dizayn edildiği, “düşman unsurlara” karşı rejimi muhafaza edecek unsurların oluşturulduğu bir süreç… Ötesinde bunu icraya koyan da bir avuç genç cuntacı… Fakat zaman geçtikçe anlaşılıyor ki seçilmiş hükümeti devirenler de esasında gücün tamamına hâkim değil. Nihayetinde onları da yönlendirenler var. Kim mi onlar? Bizzat Yüksek Adalet Divanı Başkanı Salim Başol’un ifadesiyle, iktidarı ve çalışma arkadaşlarını Yassıada’ya tıkan güç! Gürlek- Uğur ikilisinin imza attığı “50 Yıllık Sır” isimli kitabın sayfaları arasında gezinirken zikredilen “güç”e sık sık rastlıyorsunuz… Ama acıdır ki onun öncesinde en yakınları tarafından kandırılan bir Başbakan’a, askerî disiplinden çıkan bir cuntacı ekibe ve onun komutanlarına reva gördüğü muameleye tanıklık ediyorsunuz… “Seçilmiş iktidarları silahlı kuvvetler değil, millet değiştirir.” düsturunu ömrünün her anında dile getiren ve sırf bu görüşü sebebiyle 27 Mayıs cuntasının hedef tahtasına konulan Erdelhun Paşa, 1960 sonrası süreçte ordu içindeki benzer fikriyat sahiplerine karşı da misal gösterildi. Ancak, “Onun gibi olun!” denilerek değil, “Onun konumuna düşmeyin!” ikazıyla… Çünkü meşru iktidarı devirenler onun da rütbelerini sökmüştü. Bugünse Genelkurmay Başkanlığı sitesinde 10. Genelkurmay Başkanı sıfatı ve Orgeneral rütbesiyle yer alıyor…
   </p>
   <p>
    <strong>
     50 YILLIK SIR
    </strong>
    <p>
     Fatih Uğur/ Mustafa Gürlek
     <p>
      Zaman Kitap
      <p>
       311 sayfa
       <p>
        02124541454
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34366), [web.archive.org (arşiv bağlantısı)](http://web.archive.org/web/20131017054740/http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34366)
