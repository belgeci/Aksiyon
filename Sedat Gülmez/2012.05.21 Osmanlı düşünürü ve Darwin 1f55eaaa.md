# Osmanlı düşünürü ve Darwin

*Sedat Gülmez 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Darwinizm doğduğu günden bu yana dünyayı etkiliyor! Vaktiyle bu rüzgârda Osmanlı aydını da savrulmuş…
  </font>
 </div>
 <div id="newsText">
  <font class="detail-text">
   <p>
    ‘Dr. Atila Doğan’ın başarılı çalışması düşünce dünyamıza, hem dilimizde Avrupa materyalizminin Darwin sonrası geçirdiği dönüşümü detaylı biçimde anlatan tek eser olması hem de bu materyalizmin basitleştirilmiş bir yorumunun Osmanlı entelektüel çevreleri üzerindeki derin tesirini göstermesinden dolayı son derece mühim katkılarda bulunmaktadır. Tüm resmî ideolojisinin bilimci (scientist) arka planını oluşturması nedeniyle günümüze yansıyan ciddî neticeleri olan bu popüler materyalist yorumu kavramadan çağdaş Türkiye’yi anlamak mümkün değildir. Dr. Doğan’ın titiz, orijinal kaynaklara inen, bulgularını anlamlı bir çerçeveye oturtan çalışması ise şüphesiz bize bu konuda en fazla katkıda bulunacak eserlerden birisidir.” Prof. Dr. M. Şükrü Hanioğlu’na ait bu ifadeler “Osmanlı Aydınları ve Sosyal Darwinizm” başlıklı kitap için sarf edilmiş. Yine aynı esere ilişkin Prof. Dr. Şerif Mardin’in de değerlendirmeleri mevcut: “Dr. Atila Doğan’ın Osmanlı Aydınları ve Sosyal Darwinizm çalışmasını büyük bir ilgi ile okumuştum. Çalışmanın önemi, Osmanlı fikir hayatının az bilinen bir gelişmesini, bu kadar detaylı bir şekilde inceleyerek tarihimizde boş kalmış alanlardan birini doldurmasında yatmaktadır. Bu açıdan kendisine bir teşekkür borçluyum. Pozitivizmin ülkemize yansıması sürecini bir bütün olarak değerlendiren Doğan’ın bu katkısının 20’nci yüzyıl düşünce tarihimizde açtığı yeni bakış açılarıyla, yeni bir bilimsel ilham kaynağı teşkil edeceğine eminim.” Sahasında yetkin iki ismin bu sözleri esasında ele alınan kitabın ehemmiyetini de ziyadesiyle ortaya koymaktadır. Dört bölümden müteşekkil çalışmanın muhtevasına ilişkin şu başlıklar da bu tespite dayanak teşkil etmektedir: “Materyalizmden Darwinizme: Gelenekten Kopuş”, “Osmanlı Aydınlarının Etkilendiği Ülkelerde Darwinizm ve Sosyal Darwinizm”, “Osmanlı İmparatorluğu’nda Darwinizmin ve Sosyal Darwinizmin Serüveni”, “Evrimci Düşünce ve Sosyal Darwinizm: Gelenekten Kopuş”.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=154EB804C79DF76972D8556629EE7E84?newsId=32645), [web.archive.org (arşiv bağlantısı)](http://web.archive.org/web/20121025055046/http://www.aksiyon.com.tr:80/aksiyon/newsDetail_getNewsById.action;jsessionid=154EB804C79DF76972D8556629EE7E84?newsId=32645)
