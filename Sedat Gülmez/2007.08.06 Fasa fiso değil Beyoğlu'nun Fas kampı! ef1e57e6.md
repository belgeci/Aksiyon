# Fasa fiso değil, Beyoğlu’nun Fas kampı!

*Sedat Gülmez 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Beyoğlu Belediyesi, 2004’ten bu yana ‘gençlik değişim programları’ kapsamında ilçedeki ilk ve ortaöğretim öğrencilerine yurtiçi ve dışında yaz kampı imkânı sunuyor. Geçtiğimiz hafta tamamlanan Fas kampı da bunlardan biri.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071110094128im_/http://www.aksiyon.com.tr/resim/661/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Efsanevi ‘Casablanca’ filmiyle belleklere kazınan Fas’ın ticarî başkenti Kazablanka’ya bağlı Bouznika beldesinde bir yaz kampı… 10 ülkeden 200 genç bir arada. Faslı ile Türk,   Alman’la Tunuslu, İngiliz’le Bulgar aynı masada yemek yiyor; ortak mekanlarda eğleniyor. Fas Gençlik ve Spor Bakanlığı’nın organize ettiği 15 günlük uluslararası kampta 17 Türk genci var. Beyoğlu Belediyesi’nin ilçedeki ortaöğretim okullarından seçtiği 16-18 yaş arası öğrenciler hallerinden bir hayli memnun. Yeni arkadaşlar edinip, hiç bilmedikleri farklı coğrafyaları ve kültürleri tanıyarak hem eğleniyor hem de farklı bakış açıları kazanıyorlar. Her ne kadar bazıları ilk günden Türkiye’yi özlese de çoğu, hayatlarının en güzel günlerini geçiriyor burada. Beyoğlu Endüstri Meslek Lisesi’nden Koray Turp, “Bu organizasyon,  uluslararası önyargıları ve sert fikirleri kırdı. Aslında milletler arasında, temelde çok büyük ayrılıklar bulunmadığını daha iyi anlıyorsunuz.” diye anlatıyor hissettiklerini.
   <br>
    <br>
     Beyoğlu Belediyesi, 2004’ten 2007’ye kadar gençlik değişim programları çerçevesinde 200 genci yurtdışına götürdü. Bu yıl, programlardan 300 öğrenci daha yararlanıyor. İtalya, Macaristan, Kuzey İrlanda ve Avusturya’daki kamplar Avrupa Birliği Gençlik Programları kapsamında; diğerleri ise belediyenin özel girişimleriyle ayarlandı. Fas’taki kamp da ikinci kısım faaliyetlerden.
     <br/>
     <br/>
     ÖĞRENCİLERİN UFKU AÇILIYOR
     <br/>
     <br/>
     Yurtdışındaki kamplara gönderilecek gençler Beyoğlu genelindeki ilköğretim 8’inci; ortaöğretim 1’inci, 2’nci ve 3’üncü sınıf öğrencilerinden seçiliyor. Derslerinde başarılı, çeşitli yarışmalarda derece almış, çevresinde ve okulunda uyumlu veya herhangi bir sanat dalında yetenekli gençler kampa katılabiliyor. Belediye, öğrenci seçimlerini ilçe Millî Eğitim Müdürlüğü işbirliğiyle yürütüyor. Okullara gelen başvuruları değerlendiren idareciler, kampa katılacak gençleri belirliyor. Yurtdışına gidecek gençler ayrıca eğitimden geçiriliyor. Beyoğlu Yerel-Sivil Güçbirliği Merkezi’nde verilen seminerlerde öğrencilere gidecekleri ülkelerin fizikî, sosyal, etnik, ekonomik yapısı ve kamp programı hakkında pratik bilgiler veriliyor. Ayrıca kampların bitiminde her yıl eylül ayının ilk haftası yurtdışına çıkan gençler bir araya gelip tecrübelerini paylaşıyor. Gönüllü olanlar, değişim programı organizasyonunda çalışabiliyor.
     <br/>
     <br/>
     Belediyenin yaz kampları yurtdışıyla sınırlı değil. İzmit Kandıra’daki Kefken Gençlik Kampı’nda da yurtiçi ve dışından öğrenciler ağırlanıyor. Yurtdışı kamplar için gerekli prosedür ve kriterler Kefken Kampı için de geçerli. Yaz etkinliklerinin öğrencilerin ufkunu açtığını belirten Beyoğlu Belediye Başkanı Ahmet Misbah Demircan, “Yurt içindeki kamplar gençlerin kente adapte sürecine, yurt dışındakiler ise diğer kültürlerle kaynaşmalarına ve ufuklarının açılmasına katkı sağlıyor.” diyor.
     <br/>
     <br/>
     HURMALI, SÜTLÜ KARŞILAMA
     <br/>
     <br/>
     Belirli dönemlerde kamplardaki gençleri ziyaret eden Belediye Başkanı Demircan, geçtiğimiz hafta da Fas’taki öğrencilerle birlikteydi. Kazablanka’ya bağlı Bouznika’daki kampın 11’inci gününde öğrencilerle buluşan Demircan ve beraberindeki Türk heyeti için yetkililer karşılama töreni düzenlemişti. Yerel kıyafetleriyle misafirlerini buyur eden ev sahipleri, sadece saygın konuklarına ikram ettikleri süt ve hurma ile karşıladılar bizi.
     <br/>
     <br/>
     Fas güneşi altında esmerleşen Türk gençleri, 11 gün aradan sonra Türkiye’den birilerini görmenin heyecanını yaşıyordu. Bir öğrenci İstanbul’a özlemini ‘Orada havalar nasıl?’ sorusuyla ortaya koyarken, bir başka genç 22 Temmuz seçimlerinden sonraki süreci  merak ediyordu. Gençler önce, kampta günlerinin nasıl geçtiğini anlatıyor. Sabah 07.30’da kalkış; yarım saat sonra kahvaltı… Serbest zamandan sonra Atlas Okyanus’una yüzmeye gidiliyor. Öğle yemeği 13.00’te. Sonrasında cam, tişört boyama ve el becerileri gibi etkinler var. 17.00’de ara yemek. Serkan Altındal, yemek ve beslenme sorunu çekmediklerini söylüyor: “Kampın en güzel yanlarından biri bu zaten. Neredeyse 2 saatte bir yemek var!”  17.00- 20.00 arası serbest zaman. 20.00’de yine yemek!... 21.00-23.00 arası kampta kurulan mini antik tiyatroda etkinlikler ve oyunlar sergileniyor. Geceyarısına yarım saat kala istirahata  geçiliyor...
     <br/>
     <br/>
     Türk öğrencilerin kampta özellikle Faslı ve Tunuslu gençlerle çok iyi anlaştığı gözden kaçmıyor. İngiliz, Bulgar ve Fransızlarla diyalogları da iyi; ancak Almanlarla sıkıntı var. “Soğuk yapılı onlar.” diyor Rukiye Kurt. Kamp Müdürü Abdullah Hadoun, sempatik, sıcakkanlı kişiliği ve güler yüzüyle kız erkek tüm Türk öğrencilerin beğenisini kazanmış. Müdür Hadoun’un Başkan Demircan ve beraberindeki misafirlerine öğle yemeğindeki sürprizi ince bulgur, et, kavrulmuş soğan ve kuru üzümden yapılan Fas’ın meşhur yemeği ‘kus kus’.
     <br/>
     <br/>
     FAS’TA KINA GECESİ
     <br/>
     <br/>
     Akşamki gösterinin hazırlık telaşı öğleden sonra kampa hâkim oluyor. Gençler, kendi ülkelerini tanıtan oyunlar hazırlıyor. Türk grubu ‘Kına Gecesi’ düzenliyor. Gelin-damat ve onlara eşlik edecek halk oyunu ekibi hazır. Saatler geçiyor ve gösteri vakti geliyor. Mini antik tiyatroyu dolduran onlarca misafir önce Fas ekibinin gösterisini izliyor. Yerel kıyafetli gençler müzik eşliğinde dans ediyor. Ardından her ülkeden iki öğrencinin katılımıyla oluşturulan koro, sırasıyla kendi dillerinde barış ve kardeşlik şarkısı söylüyor. Büyük alkış alan bu sunumu Tunuslu öğrencilerin hareketli oyunu takip ediyor. Ve işte Türk gençleri… Gelin ve kayınvalide hazır. Fonda ‘Kınayı getir aney’ türküsü... Tepsilerdeki kınalar türkünün bitiminde izleyicilere dağıtılıyor. Sonra hareketli Ankara havalarından biri çalmaya başlıyor. Türk ekibinin coşkusuna misafirler eşlik ediyor. Öyle ki antik tiyatroyu dolduran yabancılar dâhil birçok kişi sahneye çıkıp oynamaya başlıyor. Gece, diğer ülkelerin etkinlikleriyle devam ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28074), [web.archive.org (arşiv bağlantısı)](http://web.archive.org/web/20071110094128/http://www.aksiyon.com.tr/detay.php?id=28074)
