# Yediveren toplanır her gönülden

*Sedat Gülmez 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Satırları arasında Anadolu’yu dolaşmaya davet ediyor, zamane seyyahı Ülkü Özel Akagündüz…
  </font>
 </div>
 <div id="newsText">
  <font class="detail-text">
   <p>
    Büyük büyük dedesi Evliya Çelebi bir rüya vesilesiyle yola revan olup âlemi dolaşmış. Rivayeti bilmeyen yoktur aslında ama yine de bir iki kişi çıkar belki diye garantiye alıp kısaca hatırlatalım. Rüyasında Hz. Muhammed’i görür, Evliya. O Nebi-i Mükerrem’in karşısına çıkmanın heyecanıyla “Şefaat Ya Resulullah!” diyeceğine, “Seyahat Ya Resulullah!” der… Böylece hikâyesi başlar… Gazeteci- yazar Ülkü Özel Akagündüz ötelerden böyle bir icazet talebinde bulundu mu bilemiyoruz ama o da Evliya gibi bahtını yollarda arayıp bulmuş… Bu arada Çelebi ile kan bağı yok ama seyyahlıktan ötürü pîri saysa, mazisinin renkli simalarından olması hasebiyle atası kabul etse yeridir… Aksiyon okurları onu haber dosyalarından tanıyor zaten ama kitapseverler ile hasbihali “Kayıp Türkler” ile başlamıştı. Ortadoğu’da kalmış Osmanlı torunlarının serüvenini sunmuştu, meraklısına. Ardından “Dost Şehirler, Aşina Yüzler” geldi. 25 ülkeye yapılmış yolculukların renkleri vardı bu defa sayfalarda. Ve son eserinin kapağında, “Yârim Anadolu” yazıyor. Önsözde yer alan “Bir Anadolu kitabı olmak ümidiyle el ele tutuşup, peş peşe sıralanmış hikâyeleri okuyanlar, umulur ki Anadolu’nun sesini işitir, kokusunu duyarlar, insanları ve şehirleri, yolları ve yolculukları daha da severler.” temennisiyle başlıyor… Ve Türkiye’nin dört bir bucağından derlenmiş çiçek gibi hayatları demet yapıp okuruna takdim ediyor. Vangölü Ekspresi ile yola çıkan Akagündüz, Kıyıdüzü Köyü’nde jandarma izni olmadan dolaşmanın nelere mal olduğunu anlıyor, Van’dan Uludağ’a zıplıyor sonra… Dağ köylerinde sadece temiz hava almıyor, hikâye de topluyor… Yükseklerde oksijen fazla gelince Kütahya’da Şahmelek köyüne iniyor, kerpiç evlerde dinleniyor… Mardin’e uzanıyor birden… Şeyhmus Erginoğlu’nun fotoğrafını çekiyor, suya kavuşturduğu Şehidiye Çeşmesi önünde… Düzde fazla kalamıyor anlaşılan ki Sarıkeçili Türkmenleri ile Torosların tepesine tırmanıyor, kıl çadırlarda isli demlikten buharı üzerinde çaylar içiyor, Hayriye Abla’nın Yalova’da yaptırdığı camide Rabbin divanına duruyor huşu ile… Ayvacık’taki dokuma tezgâhlarının sesine kulak veriyor bir başka durakta… Kıraç dağları meyve bahçesine çeviren Kemal İnal’ı da gördükten sonra Göreleli Kâtip Şadi’nin kemençesiyle yüreği kıpırdıyor… Nihayet Ülkü Çelebi’nin seyahat defteri daha nice serüveni barındırıyor…
   </p>
   <p>
    <strong>
     YÂRİM ANADOLU
    </strong>
    <p>
     Ülkü Özel Akagündüz
     <p>
      Zaman Kitap
      <p>
       230 sayfa
       <p>
        02124541454
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34307), [web.archive.org (arşiv bağlantısı)](http://web.archive.org/web/20131017054321/http://www.aksiyon.com.tr:80/aksiyon/newsDetail_getNewsById.action;jsessionid=19A49732C7F3D2C9A6144132EEB2A58C?newsId=34307)
