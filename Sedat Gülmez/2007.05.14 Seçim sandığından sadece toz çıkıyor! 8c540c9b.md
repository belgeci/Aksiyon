# Seçim sandığından sadece toz çıkıyor!

*Sedat Gülmez 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye nefesini tutup 23 Temmuz’da sandıklardan çıkacak sonuca kilitlendi. Son seçimden beri millî irade ile buluşma ânını bekleyen sandıkları seçime hazırlayanlar ise bambaşka bir telaş içinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070519230300im_/http://www.aksiyon.com.tr/resim/649/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Seçim virajına girdik gireli herkesi bir sandık merakı sardı. Türk halkı, 23 Temmuz sabahı sandıklardan çıkacak sonuca kilitlenirken, bazılarını seçimin sonrası değil, öncesi daha çok ilgilendiriyor. Onlar kim mi? Tabii ki seçim sürecinin sıhhat ve selametinden sorumlu olanlar. Genel seçimler öncesi en ağır sorumluluk, Yüksek Seçim Kurulu’nun (YSK) omuzlarında. Son olarak 28 Mart 2004 yerel seçimlerinde hummalı bir çalışma dönemi yaşayan kurul, yeni bir maratona daha girdi. Ancak seçime hazırlık telaşı YSK ile sınırlı değil. Belediyeler de yoğun bir dönemden geçiyor. Çünkü sandıkların saklanması ve korunması yerel yönetimlerin sorumluluğunda. 900 civarındaki ilçe belediyesinde görevliler, sandıkları seçime hazırlamakla meşgul.
   <br>
    <br>
     MİLLÎ İRADE İÇİN BAHAR TEMİZLİĞİ
     <br/>
     <br/>
     İstanbul’un en fazla seçmene sahip ilçesi Kadıköy’de belediyenin Ataşehir’deki deposundayız. Sabahın 6’sında başlayan mesai devam ediyor. Üst üste düzensizce yığılmış tozlu seçim sandıkları, sağlamlıklarına göre ayrılıyor. Kullanılabilir haldekiler bir tarafa, onarım gerekenler diğer bölüme konuyor; iş görmez durumdakiler ise atılmak için istifleniyor. Toz ve kirden, maske ve özel elbiselerle korunmaya çalışan 10 kişilik işçi grubu, sıcaktan biraz bunalmış görünüyor. Taşıdıkları sandıklar 550 bin kişinin siyasî tercihini içinde barındıracak; ancak onların gözünde sadece işlerini bir an önce bitirip evlerine gitmek var.
     <br/>
     <br/>
     Fen İşleri Müdürlüğü’nün Atölye Şefi Bahadır Öden, çalışanların başında işlerin bir an önce bitirilmesi için uğraş veriyor. Sandıkları 18 Mayıs’a kadar hazırlama sözü verilmiş çünkü. 3 günlük çalışma neticesinde 6.480 sağlam seçim sandığı ayrıldı, 360 sandık tamir için bekletilirken bunların 160’ı ilk üç günde onarıldı.
     <br/>
     <br/>
     Atölye Şefi Bahadır Öden’e göre sandıkları saklama ve koruma görevi belediyeler yerine seçim günlerinde olduğu gibi okullara verilmeli: “YSK sandıkları saklama imkânı olmadığını söylüyor ve yerel yönetime gönderiyor. Bizler de ancak bu tür depoları kullanabiliyoruz. Bence en iyi saklanacak yer okullar. Sandık sayısı az olunca yer sıkıntısı da ortadan kalkar.”
     <br/>
     <br/>
     SANDIKLARIMIZ DA YAŞLANIYOR!
     <br/>
     <br/>
     Sandıkların kiri-tozu alındıktan sonra sıra tamire geliyor. Marangoz Recep Seven, Sadık Torun, Metin Aktaş ve onlara yardım eden elektrikçi Fevzi Sakin, bir masa etrafına toplanmış bu işi yapıyor. Kırıklar, eksik menteşeler, kilitler, çiviler tamamlanıyor. Ataşehir’deki depodan onarılmak üzere ayrılan tüm sandıklar bu dörtlünün önüne geliyor. Bir sandık için genelde 5 ila 10 dakika zaman harcanıyor. Hallerinden memnun görünüyor ustalar: “Başka iş olsa onu yapacaktık. Şimdi elimize bunları verdiler; iş iştir.” diyorlar. Şikâyetleri de yok değil ama… Önceki seçimlere göre daha çok seçim sandığının tamir için önlerine gelmesi gibi. Anlaşılan seçmen sayısıyla birlikte “yaşlı sandık” sayısı da artıyor.
     <br/>
     <br/>
     Sandık tamiri 3-4 gün daha sürecek, siz bu satırları okuduğunuzda da muhtemelen tamamlanmış olacak. Sonra sıra sandık dağıtımına ve oy atmaya gelecek. Lakin tamir ekibinden Fevzi Sakin dışındakiler bu depoya gelen sandıklarda oy kullanamayacak. Çünkü onlar Kadıköy dışında ikamet ediyor. “Aslında tamir ettiğimiz sandıklarda oy kullanmak o kadar da önemli değil ancak yine de hoş olurdu.” diyor hepsi bir ağızdan.
     <br/>
     <br/>
     22 Temmuz’daki sıcak buluşma için demokrasi sembolü sandıkların “tozunu attıranlar” yakında görevlerini tamamlayarak rahat bir nefes alacak. 23 Temmuz sonuçlarının Türkiye’yi ne kadar rahatlatacağını ise zaman gösterecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27417), [web.archive.org (arşiv bağlantısı)](http://web.archive.org/web/20070519230300/http://www.aksiyon.com.tr:80/detay.php?id=27417)
