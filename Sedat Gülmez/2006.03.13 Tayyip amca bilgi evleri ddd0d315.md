# Tayyip amca bilgi evleri

*Sedat Gülmez 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan’ın talimatıyla harekete geçen yerel yönetimler birbiri ardına ‘bilgi evi’ ismiyle merkezler açıyor. Son dönemde rekabet öyle üst düzeyde ki herkes kendi yaptığının en iyisi olduğu iddiasında. ‘Bizimkinin yanında diğerlerinin açtığı bilgi evi mi?’ lafı dillerden düşmüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608115640im_/http://www.aksiyon.com.tr/resim/588/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her şey Mart 2004’teki yerel seçimden sonra başlar. Türkiye genelinde yüzlerce belediye başkanlığı kazanan AK Parti yöneticileri, eski yeni bütün belediye başkanlarını bir araya getirir. Amaç, Başbakan ve AK Parti Genel Başkanı Recep Tayyip Erdoğan’ın isteklerini başkanlara iletmektir. Sosyal hizmetlere ağırlık verilmesini isteyen Erdoğan, bir de proje önerisinde bulunur: “Gençleri, özellikle ilköğretim öğrencilerini kafelerden uzak tutacak bilgi evleri kurulmalı.”
   <br>
    <br>
     Başbakan’ın talimatını emir telakki eden yerel yöneticiler bilgi evleri projesine hemen başlar. Pilot bölge seçilen İstanbul’dan ilk bilgi evini Zeytinburnu Belediyesi açar. Şubat 2005’teki açılışa 25 belediye başkanı katılır. Seyitnizam Mahallesi’ndeki merkezin bünyesinde kütüphane ve bilgisayar sınıfı yer alıyor. 3 öğretmen ve 1 hademenin çalıştığı bilgi evinin hâlihazırda kayıtlı öğrenci sayısı 1970. Talebin hızla arttığını dile getiren Müdür Veli Koç, ailelerin ilk başta tedirgin olduğunu söylüyor: “Resmî bir iş olarak görüldüğünden ‘acaba bu işin neticesi nasıl olur? Bizden para isterler mi?’ diye endişeliydiler. Zamanla bu aşıldı. Şimdi talebi karşılamakta zorlanıyoruz, herkes çocuğunu gönderme yarışında.” Merkezefendi Mahallesi’nde de bir bilgi evi olduğunu hatırlatarak, buradaki öğrenci sayısının bir senede 1200 kişiye ulaştığına dikkat çekiyor.
     <br/>
     <br/>
     Bilgi kreşleri
     <br/>
     <br/>
     Güngören Belediyesi Eğitim Kültür Müdürü Mustafa Doğru, 4 ay önce açılan bilgi evinin özellikle ailelere büyük imkânlar sunduğu görüşünde: “Zaten ‘bildiğim bir yer’ sloganıyla yola çıktık. Niye? İstedik ki her anne baba, çocuğunun sokakların olumsuzluklarından korunduğunu bilsin. Aradığında burada bulabilsin.” Bu noktada Mustafa Doğru minik bir serzenişte bulunuyor. Bazı ebeveynlerin merkezi adeta kreş gibi gördüğünü ve çocuklarını sabahtan akşama kadar bilgi evinde bıraktığını belirtiyor.
     <br/>
     <br/>
     Yeni açılmış olmasına rağmen büyük mesafe katettiklerini söyleyen Mustafa Doğru, asla bir dershane, meslek kursu ya da etüt merkezi mantığıyla hareket etmediklerini vurguluyor. Bu açıklamanın gerekçesi ise, bilgi evi açıldığında bazı dershanelerden ve okullardan, ‘Bunlar bizim işimizi elimizden mi almak istiyor?’ eleştirilerine muhatap olmaları. Öğrencilerin derslerine yardım eden branş ya da bilgisayar öğretmeni bulunsa da merkezler, okulları ya da benzer kurumları destekler mahiyetten öteye geçmiyor.
     <br/>
     <br/>
     Mustafa Doğru, bilgi evinde kurdukları sistemin tüm İstanbul’da en iyisi olduğu iddiasında. Gerek kütüphanesi gerek bilgisayar ve etüt sınıfı ile bir atılım yaptıklarını düşünüyor. “Kütüphanede 5 bin kitap var ki bunlar hep elenerek seçildi. Etüt sınıfında dersini, ödevini yapan her çocuğu günlük yarım saat bilgisayarla baş başa bırakıyoruz. Öğretmen, psikolog ve hizmetlilerden oluşan 12 kişilik ekibimiz her an çocukların yanında.” diyor.
     <br/>
     <br/>
     Doğru’nun üstünde durduğu konulardan biri de anne babalara yönelik ‘Aile Okulu’ seminerleri. Şimdiye kadar iki kez düzenlenen söz konusu toplantılarda görevli psikologlar aile-çocuk iletişimindeki sıkıntıları dinleyip yol göstermeye çalışıyor. Buralardan çıkan sonuç şu ki aileler evlatlarıyla sağlıklı iletişim kurma noktasında zorlanıyor.
     <br/>
     <br/>
     Bizim bilgi evi dergi de çıkartıyor
     <br/>
     <br/>
     Belediyelerin rekabeti öyle bir noktaya varıyor ki herkes bir adım önde olduğunu ispatlamanın peşinde. Bunlardan biri de Bayrampaşa Bilgi Merkezi yöneticileri. Gerçi onlardan önce Belediye Başkanı Hüseyin Bürge, “Bizdeki bilgi evi şimdiye kadar yapılanların en iyisi. Tamam, ilk kurulan olmayabilir ama hem hizmetiyle hem de imkânlarıyla diğerlerine fark atıyor.” yorumunu yapıyor. Bayrampaşa’da bugün üç bilgi evi var. 29 Mayıs 2005’te Başbakan Erdoğan’ın katılımıyla açılan Bayrampaşa Bilgi Merkezi diğerlerine göre daha kapsamlı. 4 psikolog ve pedagogun bulunduğu merkezde 37 kişi görevli. Kışın 750 civarındaki öğrenci sayısı havaların ısınmasıyla 1000’e çıkıyor. Her öğrencinin etüt sınıfı haricinde 2 sosyal kulüp seçme hakkı var. Müzikten fotoğrafçılığa, sinemadan edebiyata 17 farklı kulübün bulunduğu bilgi merkezindeki 9-15 yaş arası ilköğretim öğrencileri ‘Hayal Treni ve İkbal’ isimli iki de dergi çıkartıyor. Müdür Kemal Kıdıl, “Burası çocukların okuldan sonra üçüncü adresi durumunda. Çocukların kabiliyetlerini ön planda tutuyoruz. Ailelerle ve onlarla yapılan mülakatlar neticesinde uygun oldukları ilgi alanına yönlendiriyoruz.” diye konuşuyor.
     <br/>
     <br/>
     Anadolu’nun ilk bilgi evi
     <br/>
     <br/>
     AK Parti İstanbul İl Başkan Yardımcısı Orhan Albayrak, bilgi evi projesinin daha başlangıç safhasında olmasına rağmen güzel etkiler bıraktığını düşünüyor. Pilot bölge olması hasebiyle İstanbul’a büyük önem verildiğini, belediyelerin projeye katkılarını göz ardı etmediklerini hatırlatıp, “Başkan arkadaşlar iyi çalışıyor. Herkes değişik hizmetlerle kendi bilgi evlerini kuvvetlendirme ve farklılaştırma peşinde. Önümüzdeki yıl bilgi evlerini Türkiye geneline yayacağız inşallah.” diyor.
     <br/>
     <br/>
     Bu konuda Çanakkale Kepez Belde Belediyesi elini çabuk tutanlardan. 24 Kasım 2005’te Zeytinburnu Belediyesi’nin danışmanlığında açılan bilgi evi 10 bin nüfuslu beldede 3 lise ve 2 ilköğretim okuluna hizmet veriyor. Merkeze 1000 öğrencinin kayıtlı olduğunu belirten sorumlu Öznur Erginel, pazartesi hariç her gün 10.00-18.00 arası açık olduklarını ifade ediyor. Çevre köylerdeki öğrenciler de bilgi evinden faydalanıyor. İmkânlarının kısıtlı olmasına rağmen herkese ulaşmak istediklerini vurgulayan Erginel, “İnşallah bu gibi yerler çoğalır da daha üretken ve sorumlu nesiller yetişir.” diyor.
     <br/>
     <br/>
     HEM AİLELERE HEM DE ÇOCUKLARA HİTAP EDİYOR
     <br/>
     <br/>
     Abdulbasid Sunar (7. sınıf öğrencisi): Batmanlıyım. Kitap okumayı çok seviyorum. 6 kardeşim içinde en fazla okuyan benim. Okuldan sonra hemen buraya geliyorum. Günün 5 saatini burada geçiriyorum.
     <br/>
     <br/>
     Ülker Dize (ebeveyn): İki çocuğum var. 10 yaşındaki büyük olan bilgi evine gidiyor. Diğerinin yaşı geldiğinde onu da götüreceğim. Bize verilen seminerler de çok faydalı. Artık çocuklarımla daha iyi iletişim kurmaya gayret ediyorum.
     <br/>
     <br/>
     Rukiye Karaköse (Güngören Bilgi Evi Psikolojik Danışmanı): Özellikle ailelerle çocuklar arasındaki iletişim kopukluğunu gidermeye çalışıyoruz. Bazı aileler çocuklarına şiddet gösteriyor, buna bağlı özgüven kaybı ve ders başarısızlıklarını aşmak için uğraşıyoruz.
     <br/>
     <br/>
     BELEDİYE BİLGİ EVLERİ
     <br/>
     <br/>
     Beykoz: Göksu Mahallesi ve Kültür Merkezi bünyesinde birer bilgi evi bulunuyor. Her birinde 4 kişi çalışıyor. Şimdilik öğrenci sayısı 300 ama rakam hızla yükseliyor.
     <br/>
     <br/>
     Üsküdar: Zeynepkamil, Şair Nabi, Güzeltepe ve Burhaniye Bilgi Evi. Sadece Zeynepkamil’de kayıtlı 1500 öğrenci var.
     <br/>
     <br/>
     Gaziosmanpaşa: Halihazırda Barbaros Hayrettin Paşa ve Karadeniz Mahallesi’nde birer bilgi evi var. Ancak projeyi genişletmek isteyen belediye, 23 Nisan’da 27 bilgi evi daha kurarak farklı bir açılım sunmayı tasarlıyor.
     <br/>
     <br/>
     Pendik: Orhangazi İlköğretim Okulu bünyesinde bir bilgi evi bulunuyor. Bilgi evinden özellikle okul öğrencileri yararlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23556), [web.archive.org (arşiv bağlantısı)](http://web.archive.org/web/20070608115640/http://www.aksiyon.com.tr:80/detay.php?id=23556)
