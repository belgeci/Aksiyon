# Selami Öztürk: 'Gelin, Kadıköy’e Kocatepe yapalım'

*Sedat Gülmez 2005.12.19*

<div bgcolor="#FFFEF6">
 <font>
  <img border="0" height="1" src="/web/20060104114423im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104114423im_/http://www.aksiyon.com.tr/resim/576/34.jpg" vspace="5"/>
  </p>
 </font>
 <font class="content">
  Göztepe Parkı’na cami inşası konusunda gözler yargıda. Kadıköy Belediye Başkanı Selami Öztürk’e göre, Meclis kararı esastan bozulacak. Konuyu bir Fenerbahçe maçı sırasında Başbakan Recep Tayyip Erdoğan ile görüştüğünü de söyleyen Başkan Öztürk, yer bulunması halinde, ulaşım ve altyapı problemi yoksa Kadıköy’de her yere cami yapılabileceğinin garantisini veriyor.
 </font>
 <p>
  <font class="content">
   İstanbul Büyükşehir Belediyesi'ni kimin yönettiği tartışmalarına da sebep olan Kadıköy'deki Göztepe Parkı'nın bir bölümüne cami inşa edilmesi konusunda yargının vereceği karar bekleniyor. Kadıköy Belediye Başkanı Selami Öztürk, Göztepe Parkı’nda Aksiyon'un konuyla ilgili sorularını cevaplandırdı. Büyükşehir Belediyesi Meclisi tarafından alınan kararın, açılan davada esastan bozulacağına inandığını söyleyen Öztürk, 15 yıllık başkanlığı döneminde adı geçen bölgeye cami inşası için kendisine herhangi bir talepte kesinlikle bulunulmadığını iddia ediyor. Büyükşehir Meclisi AK Parti Grubu Başkanı Hüseyin Evliyaoğlu ise, "Biz orayı ibadet alanı olarak ayırdık. Ne zaman yapılır, kim yapar bu bizim dışımızda. Bizim Göztepe'ye cami aşkımız yok. Olay yargıda. Gereği neyse onu yaparız." diyor. Evliyaoğlu, cami için 90 bin metrekarelik alanın 400 metrekarelik bölümünün ayrıldığını, buranın da hâlihazırda fidanlık olduğunu belirtiyor.
   <br>
    <br>
     Göztepe Parkı’na cami inşası imar planına nasıl girdi?
     <br/>
     <br/>
     27 bin nüfuslu Caddebostan Mahallesi'nin muhtarı Hüseyin Balıkçı'nın verdiği bilgilere göre, şu anda park olan alanda daha önceleri lunapark varmış. Hatta Bostancı'daki gösteri merkezinin yeri de buradaymış. Bunların taşınmasının ardından mahalleli, ağaç ve fidan dikili alanı park olarak kullanmaya başlamış. Aynı yere cami yapımı konusu 10 yıl kadar önce de bir ara gündeme gelmiş. Ama fazla büyümeden gündemden düşmüş.
     <br/>
     <br/>
     Göztepe Parkı'na cami inşası tartışmalarındaki en kritik nokta, konunun imar nâ zım planı çalışmalarında ve oylanma sırasında nasıl olup da gözden kaçtığı. Bir de imar komisyonundakilerin bu ayrıntıyı neden görmediği. Kadıköy Belediye Başkanı Öztürk, ne sonradan mimarlar odasının bazı gerekçelerle yaptığı müracaatla iptal edilen 1999 depremi öncesindeki imar nâzım planında ne de Mayıs 2005 tarihinde Büyükşehir Meclisi'nden geçen imar nâzım planında Göztepe Parkı dâhiline dinî tesis alanı ayrıldığını kaydediyor. Parka cami tahsisi, bölgede camiye ihtiyaç duyulduğunu içeren vatandaş dilekçeleriyle şekilleniyor. Dilekçede ihtiyaç vurgulanırken, Galip Paşa Camii'nden cenaze kalktığında trafiğin tıkanmasına dikkat çekiliyor.
     <br/>
     <br/>
     İmar komisyonuna, ada, pafta ve parsel numaralarıyla bir vatandaşın bölgeye cami yapımı için arsasını bağışladığı bilgisi veriliyor. Komisyon dilekçeyi kabul ederek Meclis'e yolluyor. Arsanın Göztepe Parkı sınırlarında olduğunu bilmiyor. Çünkü AK Partili ve CHP'li üyelerin hiçbiri de Kadıköylü değil. AK partililerin, "CHP'li komisyon üyeleri bile imza koydu." demelerinin ardındaki gerçek bu. Durumu, konu Meclis'e gelince Kadıköylü CHP üyeleri fark ediyor. CHP haricindeki Meclis üyelerinin oylarıyla dilekçedeki öneri kabul ediliyor. Ardından şu an mahkemeye yansıyan, büyük tartışmalara yol açan süreç başlamış oluyor.
     <br/>
     <br/>
     Öztürk, yargının kararı bozacağından emin
     <br/>
     <br/>
     Büyükşehir Meclisi Adalet ve Kalkınma Partisi (AK Parti)  Grubu Başkanı Evliyaoğlu, dilekçedeki arsanın belediyeye ait olduğunu teyit ederek, "Yer belediyenin, ama tahsisli. Tahsis edilen kişi de sahibi gibidir. Dava konusunda bize intikal eden bir şey yok. Karar Meclis'ten çıktı gitti." diye konuşuyor.
     <br/>
     <br/>
     Kendisinin camilere karşıymış gibi gösterilmesine itiraz eden ve yer bulunması hâlinde (ulaşım, altyapı vs. gibi şartlarda mani yoksa) her yere cami yapılabileceğinin garantisini veren Başkan Öztürk'ün, sadece bir bölümüne de olsa Göztepe Parkı'na cami inşasını kabul etmemesinin sebebi, zaten ihtiyaca cevap vermeyen yeşil alanın daraltılması. Öztürk'e göre, imar yönetmeliğindeki bağlayıcı hüküm gereği, parka cami kararını yargı esastan bozacak. Bölgede cami inşasına ayrılan yeşil alanı telafi edecek alan yok. Bu şartlardaki imarlı yerlerde yeşil alana bir metrekarelik yapı inşa edilmesi dahi imkânsız. İnşa edilenin türü de önemsiz. Özgürlük Parkı’ndaki tuvaletler bu yüzden yeraltında.
     <br/>
     <br/>
     "Bu dini çok iyi bilen kişi gelse diyecek ki, buraya cami yapılmamalı, günah işliyorsunuz. Samimiyetle inanıyorum, buna. Ben günah işlemiyorum. Dinimin gereklerini yerine getiriyorum." diyen Öztürk, tartışmalar öncesinde ya da sonrasında müftülükten kendilerine bölgeye cami ihtiyacına dair bir talep gelmediğini de belirtiyor. Kimseye dava dilekçesi vermeyi ve gösteri yürüyüşü yapmayı telkin etmediğini, lehte ya da aleyhte herkese ses tesisatı imkânı sunduklarını dile getiren Öztürk, birçok camideki çeşitli ihtiyaçları giderdiklerini, Ramazan Bayramı öncesinde ilçedeki bütün camileri yıkattırdığını ama bunları reklâm amaçlı kullanmadığını kaydediyor. Göztepe Parkı'na cami talebini siyaseten dayatanlar varsa, bunun çok büyük bir yanlış olacağına işaret ediyor. Hiçbir gün eylemin saflarında bulunmadıklarını söyleyen Öztürk, "Çıkarsam 500 bin kişi yürütürüm." iddiasını seslendiriyor.
     <br/>
     <br/>
     Aslında Kadıköy'ün kalabalık cenaze merasimleri için büyük bir camiye ihtiyacı var. İlçedeki Mihrimah Sultan gibi bazı camilerden trafiği aksattığı için cenaze kaldırılmasına müsaade edilmiyor. Başkan Öztürk, bu büyük problemin farkında. Göztepe Parkı'na cami inşasına karşı çıkmasının sebeplerinden biri de trafik. Kadıköy'deki cenazeler Kartal, Üsküdar ve Ümraniye'ye gönderiliyor. Çünkü mezarlıklar buralarda. Büyükşehir Meclisi'ne ilettiği önemli bir önerisi var başkanın. Kadıköy'e, kendi ifadesiyle Ankara'daki Kocatepe Camii gibi görkemli bir cami yapılması. İSKİ'nin Ankara asfaltı üzerindeki (E-5) 30 bin metrekarelik arazisini adres göstererek, "10 binini çevirelim, aynı anda 3-5 cenaze kalksın. Bütün cenazeleri alalım oraya. Buradan 10 dakikalık mesafe. Eğer bağcıyı dövmek istemiyorsak, bunun arkasında başka bir niyet yoksa biz çözüme hazırız." diye konuşuyor.
     <br/>
     <br/>
     Başbakan Selami Öztürk’e, “Kadir Topbaş’la bu işi halledin” demiş
     <br/>
     <br/>
     Hakkında söylenenler için vicdanen müsterih olduğunu söyleyen Öztürk şöyle devam ediyor: "İstanbul Büyükşehir Belediye Meclisi'ne teklif verdim. Samimi bulmadığım öneriyi niye dile getireyim? Mülk onların, İSKİ'nin. Plan, teklif yapan benim. 3 gün sonra yaygara yapmam da söz konusu değil. Samimiyetle söylüyorum. En güzel proje bu. Bizim dediğimiz büyük, görkemli, Ankara'daki Kocatepe gibi sorunu çözebilecek bir ibadethane. Öneriyi ben götürdüm. Kafamızı yorduk, ne yapalım diye."
     <br/>
     <br/>
     Öztürk, Göztepe'ye cami olayını Başbakan Recep Tayyip Erdoğan ile de görüşmüş. İstanbul Büyükşehir Belediye Başkanlığı döneminde beraber çalıştığı Erdoğan'ı, "Belediye başkanı iken, daha rahat hareket edebilen, anında karar verebilen ve verdiği kararı da uygulatabilen bir niteliğe sahipti." diye tasvir eden ve bu dönemde belediye icraatlarında büyük bir sıkıntı yaşamadıklarının altını çizen Öztürk, görüşmede neler konuştuklarını şöyle özetliyor:
     <br/>
     <br/>
     "Başbakanla bir maç arasında görüştük. Fenerbahçe maçıydı. Hoşgeldiniz dedim. Gel, dedi, elimi bırakmadı. Bu işi çözün sevaptır, dedi. Ben hangi işi dedim. İşte cami işi, dedi. Yeşile yapmak günahtır, dedim. Gelin bunu imara uygun bir yere yapalım, beraber sevap kazanalım, dedim. Güldü, Kadir Topbaş'la bu işi halledin, dedi. Ben de hay hay dedim. Onun bu yaklaşımından da olayın Büyükşehir'le bizim aramızda uzlaşma içinde çözümünden yana olduğu anlamını çıkarıyorum. Ankara asfaltı teklifini de Sayın Başbakan'ın bu yaklaşımı üzerine götürdüm. Ama herhalde bize iletilen direktif ya da istem onlara yeterince ulaşmamış olacak ki, o anlayışı göremedik."
     <br/>
     <br/>
     Başkan Öztürk, Kocatepe benzeri cami önerisinin sürekli arkasında olacaklarını, bir süre sonra yeniden gündeme getireceklerini anlatıyor. "Ama Meclis'ten geçmediği müddetçe imkânsız. Belediye olarak istesek de yapamayız." diyor.
     <br/>
     <br/>
     Hüseyin Evliyaoğlu, Öztürk'ten gelen teklifi doğruluyor. Ancak çekinceleri ve itiraz noktaları var: "Selami Bey'in önerisi geldi ama yanlış. Belediyenin cami yapmak gibi bir görevi yok. Kendi cebinden yaptırıyorsa yaptırsın. Belediye, planlar; cami yaptırmaz. İnanmış insanlar toplanır, yaptırır. Selami Bey bize (Göztepe Parkı'na düşünülen) caminin plandan kaldırılmasını, İSKİ alanına cami yapılmasını önerdi. Teklifi böyle getirirseniz kabul etmeyiz, dedik. Planda caminin yeri değişmez. Buradan kaldırılsın düşüncesi, buraya cami yaptırmayız iddiasının belgesidir."
     <br/>
     <br/>
     Öztürk, kararın yargıdan dönmesinin Büyükşehir Belediye Başkanı Kadir Topbaş'ı rahatlatacağını da savunuyor. "Büyükşehir'i kim yönetiyor?" polemiğinin ardındaki gelişmelerin kendisini haklı çıkardığını sözlerine ekliyor.
     <br/>
     <br/>
     İÇKİ YÖNETMELİĞİ BENİ RAHATSIZ ETMİYOR
     <br/>
     <br/>
     Bir kere içki yasağı olayı sadece bir yönetmelik olayı değil. Bu tamamen bir mantıktan kaynaklanan bir olay. Yönetmelik beni rahatsız etmiyor. Çünkü nasıl uygulayacağımı biliyorum. Nasıl yaklaşacağımı biliyorum. Ama siz bunu yasaklayıcı bir mantıkla, kendi beyninize göre algılar ve farklı uygulamalara girerseniz başka. Ki bazı yerlerde o yönde sesler geliyor. Bence yönetici hatası bunlar. Bu konuda hükümetin tavrı var demek yanlış. Uygulama tamamen başkanlara bırakılmış. Kimisi doğru, kimisi yanlış uyguluyor. Bize de bir baskı söz konusu değil. Olamaz da zaten.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Dr. Hüseyin Emin Sert, 20-Aralık-2005
> Camiye yer mi yok: 
> Fani dediğimiz dünya hayatı için, güzelim İstanbul’un her yerini işgal ettik, doldurduk, hatta vakıf arazilerini talan ettik. Fanilikten ebediliğe geçiş noktasında köprü olabilecek camiye mi yer bulamıyoruz? Vakfiyeler incelensin, gerekli yerler fazlasıyla bulunabilecektir.

Kaynak: [www.aksiyon.com.tr](http://www.aksiyon.com.tr:80/detay.php?id=23050&yorum_id=1), [web.archive.org (arşiv bağlantısı)](http://web.archive.org/web/20060104114423/http://www.aksiyon.com.tr:80/detay.php?id=23050&yorum_id=1)
