# Gureba’da bir garip devir

*Sedat Gülmez 2005.02.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      SSK’ya bağlı 400 hastane ve dispanser, 19 Şubat itibariyle Sağlık Bakanlığı’na devredildi. Ancak, Vakıf Gureba’nın durumu tartışmalı. Çünkü kiracı SSK, hastaneyi Sağlık Bakanlığı’na kiraladı. Üstelik devri sağlayan 5283 sayılı kanunun “mazbut vakıf malı kurumların uygulama haricinde tutulması” şartına rağmen...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182540im_/http://www.aksiyon.com.tr/resim/534/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul’daki Vakıf Gureba Hastanesi hakkında yıllardır tartışma yaşanıyor. Bunun sebebi ne sağlık skandalları ne de uzun kuyruklar... Aksaray gibi emlak değeri çok yüksek bir bölgede, sadece 30 dönüm yeşil alanı bulunan hastane yıllardır değişik şekillerde ele geçirilmek istendi. SSK’ya devri çok tartışma çıkarmıştı, şimdi de Sağlık Bakanlığı’na devredildi.
   <br>
    <br>
     Türkiye bir haftadır, SSK’ya bağlı kurumların Sağlık Bakanlığı’na devredilmesiyle ortaya çıkan sorunları tartışıyor. Bitmeyen kuyruklar, ne yapacağını bilmeyen hastane personelleri ve şaşkına dönmüş hastalar. Aksaklıkların önümüzdeki günlerde giderileceği ifade edilse de kesin olan bir şey var: Devir için henüz gerekli hazırlıklar yapılmamış.
     <br/>
     <br/>
     Hastane ve eczane kuyrukları tartışmasında göze batmayan bir ayrıntı daha var. Kanunsuz olarak SSK’ya kiralanan Vakıf Gureba Hastanesi şimdi de Sağlık Bakanlığı’na kiralandı. Çalışma ve Sosyal Güvenlik Bakanlığı ile Vakıflar Genel Müdürlüğü arasında 10 Ağustos 2000’de imzalanan protokolle SSK’ya kiralanan Gureba, halihazırda bir vakıf malı. Ancak söz konusu kanunun ikinci maddesinde yer alan, “mazbut vakıf malı konumundaki kurumların uygulama haricinde tutulması” şartı nedeniyle Gureba’nın ne olacağı tam olarak bilinmiyor. Bir başka ifadeyle, yalnızca ‘kiracı’ olmasına rağmen, SSK, Gureba’nın sahibi gibi kabul edildi. Böylelikle kiracı, malı sahibinin elinden alıp başkasına devretti.
     <br/>
     <br/>
     Son vakıf hastanesi: Gureba
     <br/>
     <br/>
     Vakıf geleneğinin çok güçlü olduğu Osmanlı’da 26 bin 400 vakıf vardı. Günümüze kadar gelenlerden biri Vakıf Gureba Hastanesi’ydi. 1843’te Abdülmecid’in annesi Bezm-i Âlem Valide Sultan tarafından yaptırılan hastane, vakfiyesinde açık ve net olarak ifade edildiği üzere, yoksul ve düşkün insanlara sağlık hizmeti sunmak için kurulmuştu. Vakfı kuranların vasiyeti, hastanenin “kıyamet kadar” bu şekilde çalışması yönündeydi. Hatta Valide Sultan muhtemel aksaklıkları engellemek için, birçok taşınmazın gelirini de hastaneye bırakmıştı. Bezm-i Âlem Sultan bu konuya o kadar hassas yaklaşır ki, vakıfnameye “Bir hastaya tedavisi için limon gerekse ve o limonun fiyatı bir altın kadar pahalı dahi olsa masraftan kaçılmasın.” diye kayıt düşürür.
     <br/>
     <br/>
     Ancak, hastaneye bağlanan bu akarların tamamı vakfiyeye aykırı olmasına rağmen zamanla el değiştirir. Hastanenin karşılaştığı en önemli devredilme isteği, 1979’da yaşanır. İstanbul İktisadi ve Ticari Bilimler Akademisi’ne bağlanması düşünülür. Gureba Vakıflar Genel Müdürlüğü’nün itirazı ve konuyu yargıya taşıması üzerine bundan vazgeçilir. Zamanla hastanenin başka bir kuruma tahsis edilmemesi ve belirgin bir statüye kavuşması isteği ile vakıf bünyesinde Bezmialem Üniversitesi kurulması tasarlanır. Ancak ilki 1987’de, ikincisi 1991’de yürütülen çalışmalar netice vermez.
     <br/>
     <br/>
     Vakıf Gureba Hastanesi ile ilgili tartışmalardan en büyüğü, 2000 yılında Çalışma ve Sosyal Güvenlik Bakanlığı ile Vakıflar Genel Müdürlüğü arasında imzalanan devir protokolü ile yaşandı. Hastane, 22 maddelik protokolle, 10 yıllığına SSK’ya kiralandı. Bu kararın alınmasına gerekçe olarak hastanenin ‘iş görmemesi’ gösterildi. Fakat, Vakıf Gureba Hastanesi aynı dönemde 200 doktor, 200 hemşire ve 600 yatak kapasitesiyle günlük ortalama bin hastaya bakmaktaydı ve bu durum kamuoyunda “Acaba devrin arkasında başka niyetler mi var?” sorusunun dillendirilmesine sebep oldu.
     <br/>
     <br/>
     Tartışmalar sürerken hastanenin yasal işletmecisi Bezm-i Âlem Valide Sultan Vakfı, Danıştay’a kararın iptali yönünde dava açtı. Danıştay 10. Dairesi de, yürütmenin durdurulması yönünde vakıf lehine karar verdi. O dönem birçok tartışmaya neden olan bu karara rağmen olan oldu ve Gureba, SSK bünyesinde kaldı. Protokol gereği, fakir, garip hastalara yüzde 10’luk bir kontenjan ayrılmıştı fakat uygulamada bu yüzde 1 oranında kaldı. Yetkililer beş yıllık süre içinde bırakın yüzde 10’u, yüzde 1 oranında dahi muhtaç hastalara bakılamadığını vurguluyor. Devirden günümüze kadar geçen süreçte, SSK uygulamaları hastanenin ve hastaların tepkisini çekti. Öyle ki hayırsever kişilerin bağışlarıyla yapılan ameliyathanelerden, odalardan bağışta bulunanların isimleri bile kaldırıldı.
     <br/>
     <br/>
     Bütün bu serüvenin geldiği noktada yaşanan şu: Sağlık Bakanlığı’na devri gerçekleşen 400 hastane ve dispanserin yanında Gureba da el değiştirdi. Uzmanlar prosedür doğrultusunda, SSK ile protokol devre dışı kaldığı için hastane üzerindeki aidiyet hakkının Vakıflar Genel Müdürlüğü’ne geçtiğini söylüyor. Ancak şu ana kadar kurumdan, hastaneyle ilgili alınacak karar yönünde bir açıklama yapılmış değil. Geçmiş dönemde hastanenin SSK’ya devri aşamasında hiç olmazsa Bakanlar Kurulu kararı bulunduğuna işaret eden uzmanlar, konuya şu an ne Vakıflar’ın ne de başka bir kurumun sahip çıktığını söylüyor.
     <br/>
     <br/>
     Gureba’nın SSK’ya devri ile ilgili Danıştay’da açılan davada bilirkişi olan Prof. Dr. Hüseyin Hatemi, “Hastanenin SSK’ya devri de yasal değildi. Şimdi Sağlık Bakanlığı’na bağlanıyor ki bu da kanuni değil.” diyor. Özellikle vakıflarla alakalı konularda hukuk kurallarına riayet edilmediğine dikkat çeken Hatemi, zaman içinde Gureba’nın asli görevi olan gariplere sağlık hizmeti sunma hizmetinin tabelada kalmasından korkuyor.
     <br/>
     <br/>
     Sıkıntılar artabilir
     <br/>
     <br/>
     Uzmanların dillendirdiği iddialardan biri de SSK döneminde yaşanan sıkıntıların, hastanenin Sağlık Bakanlığı’na devri ile artacağı yönünde. Ancak Vakıf Gureba Hastanesi Başhekimi Dr. Nedim Samancı bu görüşe katılmıyor. Devlette devamlılığın esas olduğunu söyleyen Samancı, “Hastane SSK’ya 10 yıllığına kiralanmıştı. Şu anda bu kira hali devam etmektedir. Yalnızca kiracı değişmiştir.” diyor. SSK hastanelerinde “döner sermaye” birimi olmadığı için Gureba’nın bu problemi Taksim Eğitim Araştırma Hastanesi’nin ilgili bölümünün ortak kullanımı ile aşılmaya çalışılıyor.
     <br/>
     <br/>
     Vakıfların SSK’dan aldığı yıllık 4 milyon dolarlık kira bedelinin bundan sonra Sağlık Bakanlığı’ndan alınacağını söyleyen Samancı, “Zaten her yıl bir milyon dolar da kimsesiz hastaların giderleri için ayrılırdı. Bu uygulama da devam edecek. Değişen veya aksayan bir yön olmayacak. Her şey vakıfnameye uygun yürütülüyor.” şeklinde konuşuyor. Eski Çalışma ve Sosyal Güvenlik Bakanı Yaşar Okuyan da kendi döneminde SSK’ya devredilen hastanenin vakıf senedine uyulması konusunda uyarıda bulunuyor. Kendi bakanlığı sırasında buna riayet edildiğini savunan Okuyan, “Allah rızası için kullanılan vakıfları gelip o amacın dışında kullanırsanız kul hakkı yemiş sayılırsınız.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20228), [web.archive.org (arşiv bağlantısı)](http://web.archive.org/web/20070626182540/http://www.aksiyon.com.tr:80/detay.php?id=20228)
