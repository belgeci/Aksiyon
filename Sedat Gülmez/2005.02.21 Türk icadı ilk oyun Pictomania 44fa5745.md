# Türk icadı ilk oyun: Pictomania

*Sedat Gülmez 2005.02.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Borsa, Monopoly, Gizli Hedef... Türkiye’de 7’den 70’e herkesin en az bir kere oynadığı kutu oyunlarından birkaçı. Hepsi yurtdışı kaynaklı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426181637im_/http://www.aksiyon.com.tr/resim/533/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Farklı millete, kültüre göre tasarlanmışlar. Ancak bugünlerde piyasaya çıkan “Pictomania” isimli oyun, bu durumu değiştiriyor. Çünkü onu icat eden bir Türk.
   <br>
    <br>
     Amerika ya da Avrupa üretimi kutu oyunları yıllarca evlerimize, ailelerimize hatta okullarımıza hakim oldu. Amerikan doları çizimli paralarla satın alınan evler, binalar; Alman polisi üslubuyla tutuklanan hırsızlar; İngiliz üniforması giymiş askerlerle yürütülen savaşlar... Hepsi bizi eğlendirirken kullanılan malzemelerdi. Çünkü ailemizle, arkadaşlarımızla hoş vakit geçirmek için oynadığımız oyunların tamamı yabancı icadıydı. Bu vasıflarıyla oyunlar günümüze kadar oynanageldi.
     <br>
      <br/>
      İletişim stratejisti İrem Rona İnan, kutu oyunları oynayarak büyüyen milyonlarca kişiden sadece biri. İlk defa 8 yaşında oynadığı Monopoli’den bu yana, kutu oyunlarında onu tatmin etmeyen bazı unsurlar vardır. Oyunların kazanma ya da eğitim gibi tek bir alana yönelik olması onu rahatsız eder. Aradığı komplike bir oyundur. İnan, Şubat 2003’ün sonlarına doğru başladığı planlamalarını nisanda formül haline getirir. “Yeni bir şeyler kurgulama fikri bende çocukluk yıllarımdan beri vardı. Ancak tam anlamıyla ciddiyete binmesi bir buçuk yıl önce başladı.” diyen İnan, yeni oyun tasarlamanın hem kendi hem de Türkiye adına bir ihtiyaç olduğu düşüncesiyle yola çıkar.
      <br/>
      <br/>
      Pictomania böyle bir duygu ve mantık harmanlanmasının sonucu olarak ortaya çıkar. Oyun oynamaya çok meraklı İrem Rona İnan, Pictomania’yı oluşturmadan önce yurtdışı incelemesi yapar. Özellikle kutu oyunlarının çok oynandığı Amerika, yeni çeşitlerin yoğun üretildiği Almanya ve İngiltere İnan’ın araştırma yaptığı başlıca ülkelerdir. Oyununun sadece Türkiye ile sınırlı kalmasını istemeyen İnan, hazırlık sürecinin bu sebeple önemli olduğuna inanıyor. İncelemesini yapmadan önce kendi oyununun altyapısını aşağı yukarı belirler; “Eğer altyapı oluşturmasaydım varolan oyunlardan etkilenirdim. Fakat benim arzuladığım taklit bir oyun değildi. Bu sebeple incelemeyi altyapıdan sonraya bıraktım.”
      <br/>
      <br/>
      Araştırmalarını tamamlayan İnan, oyununu çizim temelinde tasarlar. Oyun sistemi içine 5 alt oyun yerleştirir. Hepsine de kendince isim verir: Havaya Çiz, Sırta Çiz, Bak Çiz, Kır Çiz ve Türet. Her bir oyun farklı bir duyguyu harekete geçirmek üzere planlanır. Havaya Çiz; hayal gücünü; Türet; pratik zekayı; Sırta Çiz; hissetmeyi; Bakma Çiz, algılamayı ve kır çiz; el becerisini tetiklemeye yönelik oyunlardır artık.
      <br/>
      <br/>
      Kutu oyunlarını birer sosyalleşme aracı olarak tanımlayan İrem İnan, ‘Pictomania’nın diğerlerine göre duyuları artırdığını iddia ediyor. Bu noktada kendinden örnek vererek, “Çocukluğumdan bu yana ailemle, şu an eşimle ve arkadaşlarımla bu oyunları oynarım. Hatta üniversite öğrencisiyken sınav dönemlerinin ardından gece 3-4’e süren turnuvalar düzenlerdik.” diyor.
      <br/>
      <br/>
      Kum saati için 6 çeşit kum aradım
      <br/>
      <br/>
      Oyunu tasarlarken kullanılacak malzeme çok önemlidir. Bu amaçla 2 binin üzerinde kart hazırlanır. Pictomania’ya en uygun olabilecekler seçilir, diğerleri elenir. Sayı bine kadar düşürülür.
      <br/>
      <br/>
      Kır Çiz oyunu için önce çubuk makarna düşünülür; ancak daha kutudayken kurtlanabileceği hesaplanarak bundan vazgeçilir. Bakma Çiz’in aparatının hangi maddeden yapılacağını bulabilmek için bir ay beklenir. Sonunda ‘Eva’ isimli maddede karar kılınır.
      <br/>
      <br/>
      Ancak oyunun en zorlayan malzemesi kum saati olur. Gerekli kum saatlerini İstanbul Tahtakale’den bulabileceğini zanneden İrem İnan’ı bir sürpriz bekler. Türkiye’de üretilmeyen kum saatlerini elde etmenin tek yolu ithal etmektir. Oyunun üretim maliyetini artıracak bu duruma karşı İnan, dört buçuk ay sürecek bir araştırma dönemine girer. Yalnızca doğru kumu tutturabilmek için 6 yerden örnek toplanır. Kilyos kumu, mermer ve zımpara tozu bunlardan sadece üçüdür.
      <br/>
      <br/>
      Malzemeler tamamlandıktan sonra başka bir problemle karşılaşır. Oyuna ne isim verilecektir? İrem İnan, uluslararası bir alana oyunu taşımak isteği için herkesin kolayca aklında tutacağı bir ad arar. Alternatifler üzerinde düşündükten sonra, Pictomania üzerinde karar kılınır. “Pictomania’nın ilk kısmı ‘pict’ İngilizce’deki resim anlamına gelen ‘picture’ sözcüğünden esinlenme; mania ise oyunun çok sevileceği inancını vurguluyor.” diyor İnan.
      <br/>
      <br/>
      Kutu oyunlarında icat edenin önemli olduğunu vurgulayan İrem İnan, Pictomania’nın kısa sürede kabul göreceğine inanıyor. 6 ay boyunca Türkiye’deki ilgiye göre yurtdışına açılma planları var. Diğer kültürlere adaptasyonun zor olmayacağına inanan İrem Rona İnan, hedef Amerika ve Avrupa olsa da yalnızca batı ülkelerini hedeflemediğinin de altını çiziyor.
      <br/>
      <br/>
      15 yıl sonrasını şimdiden tasarlayan İnan, yeni oyun projelerinin de geleceğini ifade ediyor. Tüm gayretlere rağmen Pictomania’nın ilk göz ağrısı olduğuna vurgu yaparak, “Diyelim ki ürettiğim başka oyunlar oldu ve Pictomania’dan fazla tutuldu. Pictomania’nın  gözümdeki yeri asla değişmeyecektir. Çünkü ona harcadığım emek başka.” diyor.
      <br/>
      <br/>
      PICTOMANIA NASIL OYNANIR?
      <br/>
      <br/>
      Pictomania içinde 5 oyun var. Hepsinin temelinde, kartlardaki şekillerin kağıda çizilmesi mantığı hâkim. 5 oyun sırasıyla şu şekilde oynanıyor;
      <br/>
      <br/>
      Bak Çiz: Karttaki şekli karta bakmadan çizmek gerekiyor. Çizim esnasında aparat yardımıyla çizilen kağıt gizleniyor.
      <br/>
      <br/>
      Kır Çiz: Kürdan şeklindeki ahşap çubuklar kırılarak, karttaki şekle benzetilmeye çalışılıyor.
      <br/>
      <br/>
      Sırta Çiz: Grup arkadaşının sırtına karttaki şekil hayalen çiziliyor. Sırtına şekil çizilen kişi de bunu algılayarak kağıda çizmeye çalışıyor.
      <br/>
      <br/>
      Havaya Çiz: Karttaki şekil havaya çizilirmiş gibi yapılırken “yarım santim çapında daire, 1 santim dik çizgi” gibi geometrik tasvirler kullanılıyor.
      <br/>
      <br/>
      Türet: Oyun tahtasının üzerinde oynanan bir oyun. Karttaki kelimenin son üç harfinden ikisi kullanılarak yeni kelime oluşturuluyor ve çizilerek anlatılıyor.
      <br/>
      <br/>
      OYUN  MALZEMELERİ
      <br/>
      <br/>
      Bin çizim kartı, dikdörtgen bir oyun tahtası, 4 piyon, kürdan benzeri ahşap çubuklar, aparat ve kum saati.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19760), [web.archive.org (arşiv bağlantısı)](http://web.archive.org/web/20060426181637/http://www.aksiyon.com.tr:80/detay.php?id=19760)
