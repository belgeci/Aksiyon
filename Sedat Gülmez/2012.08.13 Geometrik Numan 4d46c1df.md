# Geometrik Numan

*Sedat Gülmez 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geometriye özgürlük… Kabaca böyle tanımlanabilir Numan Akkoç’un “GeoNumi” hareketi… Peki, Cumhurbaşkanlığı Genel Sekreteri Mustafa İsen’e kadar ulaşan bu çıkışın nihaî amacı nedir?
  </font>
 </div>
 <div id="newsText">
  <font class="detail-text">
   <p>
    Kimi deli diyor, kimi dâhi… O ise hiçbirine kulak asmadan yoluna devam ediyor… Tek gayesi, geometrinin başlı başına bir bilim dalı kabul edilmesi… Matematiğin gölgesinden kurtulması… Aslında çok uçuk kaçık değil talebi ama Numan Akkoç’un izlediği yol farklı kılıyor serüveni…
    <p>
     “2003’ten bu yana günde 16 saat çalışıyorum. Uykum sadece 4 saat. Özel derslerim haricinde sürekli masa başındayım. Nasıl daha iyi anlatırımın derdindeyim. 7 yılda 70 bin sayfa not tuttum. Özel derslerden kazandığım paraları bu uğurda harcadım. Her kafadan bir ses çıkıyor tutkum hakkında. Fakat ben hiçbirinin motivasyonumu bozmasına fırsat vermiyorum. Sadece geometrinin hak ettiği yere gelmesini istiyorum. Bu sebeple de ‘Yaşasın Pisagor!’ diye haykırıyor ve sesimi en tepelere ulaştırmaya çalışıyorum.”
     <p>
      Dediğini de yapmış, Akkoç. Devlet kapısında elinin eriştiği her tokmağa dokunmuş. Mersin Valiliği, Talim ve Terbiye Kurulu Başkanlığı (TTKB), TÜBİTAK, Bilim ve Teknoloji Bakanlığı, Ekonomi Bakanlığı, üniversiteler, hatta Cumhurbaşkanlığı… Çankaya’da Genel Sekreter Prof. Dr. Mustafa İsen ağırlamış. Anlattıklarını dinlemiş, Cumhurbaşkanı Abdullah Gül’e ulaştırılmak üzere notları teslim almış. “Dinlemişler ama gerisi gelmez, üstünde durmazlar.” yorumu yapanlar yok değil. Ama onun cevabı azmi ve aşkı kadar kesin, net: “Bu bir sevda ve ben üniversitelerde geometri bölümü açılana, geometri öğretmenleri yetişene kadar gayemin arkasındayım. Bazen, ‘Geometri bölümü olsa ne olur?’ deniyor. Geometri bilgisi, hele hele de benim özgürlük istediğim düzlem geometrisi, kişinin muhakeme yetisini geliştirir. Platon boşuna akademisinin kapısına ‘Geometri bilmeyen giremez’ yazmamış. Ve bir soru: Mimar Sinan geometri bilmeseydi o eserler nasıl ortaya çıkardı?”
      <p>
       Esasında Numan’ın söyledikleri, “Saplantılı bir kişinin hezeyanları” diye kaldırılıp bir kenara atılabilir. Ama bu tepki, son Lisans Yerleştirme Sınavı’nda (LYS) ortaya çıkan geometri başarısızlığını gidermeye yardımcı olmaz. Zira sayısal alandaki 600 bin adaydan 318 bini 5 netin altında kalmış. Bu da adayların yaklaşık yüzde 53’ü demek. Yükseköğretime Geçiş Sınavı (YGS) ve LYS’de yaklaşık 40 sorunun geldiği hesaba katılırsa, tablonun vahameti kendini daha çok belli ediyor. O zaman yapılması gereken nedir? Akkoç’a bir fırsat verip anlattıklarına kulak kesilmek… Ancak evvela hikâyenin kahramanını tanıyalım…
       <p>
        1983’te Mersin Anamur’da memur anne ve babanın ikinci çocuğu olarak dünyaya gelir Numan Akkoç. İlkokulun ardından İçel Anadolu Lisesi’ne devam eder. Orta 2’ye kadar eğitim sistemindeki klasik öğrencilerden biridir. İlk dönemin ardından üç önemli derse dair notları da bunu ispatlıyor: Türkçe: 4, Matematik: 1 ve Fen Bilgisi: 3… Önünde fen lisesi imtihanları vardır ve bu notlarla orayı kazanması imkânsızdır. Kaldı ki matematik ve fennin İngilizce işlenmesi de ayrı bir problemdir. Ancak ikinci dönem geometri ile tanışır ve hayatının kırılması gerçekleşir. “Daha önce de geometri görüyorduk ama yoğun değildi. Orta 2’nin ikinci dönemi farklı bir kapı araladı. Arayıp da bulamadığım bir şeydi benim için.”
        <p>
         Nihayet ikinci dönem geometri sevdasıyla matematik 5, fen 4 ve Türkçe 4 düşer karneye. Ama Numan’ın gönlüne asıl, geometri ateşi düşmüştür… Yaz tatilinde 3 ay evden çıkmaz. Bulabildiği bütün geometri kitapları ile güreş tutar ve lise 1’e geldiğinde tüm konuların sırtını yere getirir. Bu arada dört çocuklu Akkoç ailesinde anne-baba, oğulları adına hafiften telaşlanmaya başlar. Hevestir, geçer diye düşünürken zamanla kendini daha çok kaptırmıştır çünkü. Tabii gelen uyarılara da kulak asmaz. Vazgeçeceği yerde bağlılığı artar. Kararını vermiştir artık. Geometrici olacaktır.
         <p>
          Lakin yükseköğrenimde aradığı bölüm yoktur. “Üniversitelere ziyarete gittim, değil bölüm, kürsü bile yoktu. Hem sınavda 32 soru gelecek hem de kürsü bile olmayacak, bana garip geldi. Kendi garipliğime benzettim ve onun elinden tutmaya karar verdim.” Hedefe kilitlenince varını yoğunu geometriye adar. Ama önce bir isim bulmalıdır. Geometriden “Geo”yu alır, Numan’dan da “Num”u... Böylece “GeoNumi”yi oluşturur. Ve seyahatler başlar…
          <p>
           Önce Mersin’deki üniversite, ardından Ankara ve Konya… Tek gayesi derdini anlatacağı ve sıkıntısına ortak edeceği birilerini bulmaktır. Matematik Dünyası Bilim Teknik Dergisi Geometri Editörü Mustafa Yağcı, yolunun ilk kesiştiği isimdir. Sonra Ortadoğu Teknik Üniversitesi Öğretim Üyesi Prof. Dr. Cem Tezer… Çalışmaları destek görür ama o daha fazlasını ister. Bu arada 2002’de ilk defa girdiği üniversite sınavında yaşadığı talihsizlik, “Bu işi öğrenci iken bitireceğim!” dürtüsünü ateşler. Bir yıl sonra tekrar sınava girer ama tercih yapmaz. Ardından Ankara’ya gelir ve çalışmalarına başkentte devam eder…
           <p>
            Jeoloji mühendisliği; çünkü...
            <p>
             Ve onunla tanışır. Hayatına girmesine çok sevindiği insanla… Geleceğe yönelik hayaller kurarlar. Ama hülyalar dahi geometri eksenlidir. Tabii muhatabının matematikçi olması da işini kolaylaştırmaktadır. Fakat 2006’da bir trafik kazasında kaybeder onu. “Bana ‘geometriyi bırak’ teklifini getirip de dinleyeceğim tek insandı. Ayrılığından sonra anladım ki geometri benim kaderim olmuş.” “Çok kesin değil mi? Ya fikrini değiştirebilecek bir başkasıyla karşılaşırsan?” diyecek oluyoruz ki “Kırılan vazoyu yapıştırsan da kimyası aynı olmaz. Görünüşte belki eskisidir; ama o asla eskisi değildir.” cevabını alıyoruz.
             <p>
              Kazadan sonra Mersin’e döner. Onu tanıyan ve lise yıllarında bir arkadaşının tavsiyesiyle başladığı özel derslerden yeteneğini bilenler, “Numan Mersin’e dönmüş” yollu duyuruları kâh sanal ortamda kâh kulaktan kulağa paylaşır. Böylelikle eskisi gibi özel derslerine başlar. Bu arada artık sadece çevrenin değil, ailenin de gönlünün kırıldığını fark ettiğinden tekrar üniversite imtihanına girer. Sonuçlar açıklanıp da tercih zamanı gelince, tek seçeneği işaretler: Jeoloji mühendisliği… Sebebi, Latincesinin “geo” ile başlaması… “Tek sebebi bu mu?” “Evet!”
              <p>
               Uzun süre bu diyaloğun öznesi olur. Zamanla anne-babası da kabullenir durumu. “Siz bunu bir doktora götürün!” yollu tavsiyeler de havada kalır böylelikle. Numan da çalışma temposundan taviz vermez. İki yılda 24 serum yer, trafik kazası geçirir, gözünü açmadan “Notlarım!” diye sayıklar, hâsılı bütün sıkıntılara katlanma niyetindedir. Artık sabahlar daha erken başlar, gün boyu ofiste çalışır ama gün gece yarılarına kadar sürer, bitmez…
               <p>
                Peki, sosyal hayatını sıfırlayan, çevrede “deli” damgası yediren, parmağındaki yüzüğüne kadar kazınan bu sevdanın neticesi nedir? Tüm geometri müfredatını 96 saate indiren 7 anlatım tekniği: “Yola çıkarken 25 yıllık planımı yaptım. Yeni anlatım teknikleri geliştirdim, ilk üçünde bu neticeyi aldım. 17 kitap yazma emelim var, 8’ini tamamladım. Bir de çılgın projem var, şimdilik 96 saatte anlattığım konuları 72 saatte tamamlamak.”
                <p>
                 Ablasının kocası, çocuğunun dayısına benzemesinden korksa da, Numan yeni Numan’lar çıkmasından bırakın korkmayı, sevinç duyacağını söylüyor. Çünkü ona göre bu işi daha ilerilere götürmek için yeni nesillerin yetişmesi gerekiyor. Esasında Numan Akkoç eğitim sistemindeki bir yanlışı tespit etmiş ve onu ortadan kaldırıyor. Çünkü onun da belirttiği üzere, hâlihazırda ispat sırası izlenmeden bir düzlem geometrisi anlatımı söz konusu. Bu ne demek? Öğrenciye önce formüller ezberletilip soruları çözmesi isteniyor ama o problemin belirtilen şekilde nasıl çözüldüğü daha sonra anlatılıyor. Numan Akkoç’un ifadesiyle, koş deniliyor ama ayaklar kırılıyor: “Benim kitapta açı kısmı, üçgende eşlik, muhteşem üçlü, Pisagor sırası izleniyor. Okulda ise benim üçüncü sıradaki konum en sonda yer alıyor. Okuldaki ilk sıra ise benim son konum.”
                 <p>
                  Ve yetkilileri ziyaret… Planı dâhilinde 33 yaşında askere gidecektir Numan. Ancak evdeki hesap Meclis’e uymaz. Yasa değişir ve 29’da silahaltına alınacağını fark eder. Bu, planlarda küçük bir revizyona yol açar. Artık derdini üst makamlara anlatma zamanıdır. Önce okuduğu Mersin Üniversitesi’nde bir konferans verir. İzinler alınır ve salona girer. Hedefi 400 kişiye konuşmaktır ve bakar ki 400 koltuk dolu. “399 olsa başarısızlıktı benim için. O gün 40 günde Çankaya’ya çıkacağım dedim ve 39. günde Sayın Mustafa İsen’in karşısındaydım.”
                  <p>
                   İlinde en yetkili mülkî amirlerden destek görür. Akabinde Talim Terbiye, TÜBİTAK, Bilim ve Teknoloji Bakanlığı ziyaretleri gelir. Şimdi sırada Yükseköğretim Kurulu (YÖK) var. Her gittiği yerden, takdir sözleriyle ayrılır. Ama o işin sadece sözle kalmasıyla yetinecek gibi değil: “Bir an önce adım atılmalı. Bu işin bir yerinde Sayın Başbakan’ı ziyaret de var. Ondan da öğrencisine sahip çıkmasını isteyeceğim.”
                   <p>
                    Öğrencileriyle ve aileleriyle samimî ve güvene dayalı diyaloğunun bu serüvende kendisine büyük katkı sağladığını her fırsatta dile getiren Numan Akkoç, “Geometri ayrı bölüm olsa geometri hocaları yetişir. Sanatkâr geometri bilmezse bir şey eksik kalır. Ben öğrenci sıfatıyla düzlem geometri tekniğini değiştirmek istiyorum. Bunu Türkiye’ye ve dünyaya yaymak istiyorum. Çünkü herkesin doğru anlatımla başarabileceğine inanıyorum.” diyor.
                    <p>
                    </p>
                    <p>
                     <strong>
                      Numan Akkoç ve GeoNumi’ye dair
                     </strong>
                     <p>
                      “Öğrenci dilinden en iyi anlayan öğretmen, aynı zamanda en iyi öğrencidir.” düsturuyla hareket eden Numan Akkoç, yalnız tekniğini değil, kendini de öğrencilerine sevdirmiş…
                      <p>
                       Emre İğde (Hacettepe Üniversitesi Tıp Fakültesi): “Geometri, bir zamanlar zorlandığım, bir türlü sevemediğim dersti. İlkokulda da böyleydi, liseye başladığımda da… Bunu kabullenmişken GeoNumi ile tanıştım. İlk ders aralıksız 2,5 saat sürdü. Çoğu öğrenciyi ilk başta çok zor soruları kalem kullanmadan çözmesi etkilemiş olabilir ama beni kesinlikle ders anlatımı etkiledi. GeoNumi sevdirmeyi başarıyor ve gerisi kendiliğinden geliyor.”
                       <p>
                        Ali Ayan (Bahçeşehir Üniversitesi Enerji Sistemleri Mühendisliği): “GeoNumi bir geometri efsanesi… Çoğu insanın zorlandığı, sıkıldığı, anlamadığı bir ders olan geometriyi olağanüstü çabaları ve kendine has tarzı ile herkese sevdirecek ve rahatça öğretebilecek bir kahraman GeoNumi. Yaşasın Pisagor!”
                        <p>
                         Yunus Deryaler (Çağ Üniversitesi Hukuk Fakültesi): “Bu fakülteyi kazandıysam bunda Numan hocamın payı büyüktür. Sadece bir öğretmen değil, yeri geldiğinde bir arkadaş, yeri geldiğinde bir dost, yeri geldiğinde de babalık görevini üstlendi ve iyi ki öyle yaptı. İlk başlarda geometri ile ilgilenmezdim ve dolayısıyla da başarılı olamıyordum. Hocam bunu fark etti ve hem geometriye dikkatimi çekip en ince detayına kadar öğretti hem de verdiği manevi destekle sınava daha iyi konsantre olmamı sağladı.”
                         <p>
                          Ezgi Gültekin (Marmara Üniversitesi Tıp Fakültesi): “Numan hocamla sınava iki ay kala çalışma fırsatı yakaladık. Ama bu kısa sürede bile geometri korkumu yenmeyi başardım. Çünkü hocamın geometri sevdası karşısında geometriyi sevmemek mümkün değildi. Şimdi tıpta okuyorum ama geometriye ilgi duyuyorum.”
                          <p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### yasintuna, 21 March 2013, 00:29
> Kesinlikle takdire değer, ve övgüyü sonuna kadar haketmekte; umarım Rabbim yolunu açık eder.

### aydın ars, 12 December 2012, 07:46
> Eğitim sisteminin birçok alanında bu tür eksiklikler mevcut, ben de kendime sormuşumdur hep öğrencilik yıllarımda, bu niye böyle öğretilmiyor ya da neden zor taraftan gidiliyor diye ama sistem böyle diyip oluruna bırakıyoruz, bu işi devam ettirip sonuç almak için de Numan arkadaşımız gibi bir inanç ...

### Evren Gürsoy Uysal, 04 September 2012, 01:04
> Takdire şayan. Başarılarınızın devamını diliyor ve bir gün ülkede geometrinin ne olduğunu  bilen öğretmenlerin yetişmesini temenni ediyorum.

### muhammet demirel, 29 August 2012, 12:45
> Ülkemizin çare bulunamayan yaralarından biri bu, eğitim ve öğretim sistemimiz. Her biri diğerinden farklı, dinamik ve aktif bir gençliğimiz var, her birinin yetenekleri, başarılı oldukları alanlar çok farklı; fakat eğitim sistemimiz bazı konularda dâhi bile olsanız diğer konularda yeteri kadar iyi d...

### Mustafa Müderrisoğlu, 25 August 2012, 21:51
> Bugün merak ile bu genç kardeşimi telefon ile aradım. Olağanüstü bir performansla hedefini - serüvenini ve ideallerini anlattı. Yaklaşık bir saatlik tlf görüşmemizden sonra, tekrar ve şifahen görüşme kararı aldık. TTHD olarak, yurdumuz ve insanlık adına bu gencin önündeki engelleri nasıl kaldırabili...

### Serhat ESER, 17 August 2012, 02:05
> Bu üstün çalışmanın ve üretimin karşılığını alacağını ümit ediyorum. Gerekli mercilerin böylesine dahiyane bir gence destek olması gerekir.Başarılar GeoNumi ;)

Kaynak: [www.aksiyon.com.tr](http://www.aksiyon.com.tr:80/aksiyon/haber-33316-geometrik-numan.html), [web.archive.org (arşiv bağlantısı)](http://web.archive.org/web/20130529015449/http://www.aksiyon.com.tr:80/aksiyon/haber-33316-geometrik-numan.html)
