# 10. yılında eğitimde kesintisiz kaos

*Sedat Gülmez 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1997’de yürürlüğe giren 8 yıllık eğitim kanunu onuncu yılına giriyor. Uzmanlar, eğitim süresini artırıp ‘kesintili’ sisteme dönülmesini istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190534im_/http://www.aksiyon.com.tr/resim/615/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Okullarda eğitim zili çaldı ve milyonlarca öğrenci bir kez daha yollara döküldü. İlköğretime yeni başlayan 1 milyon 300 bin öğrenci ise derse Millî Eğitim Bakanlığı’nın (MEB) ‘uyum haftası’ projesi çerçevesinde 11 Eylül’de başladı. Birinci sınıfların okula bir hafta erken gelmesi sistemine dayalı projeyle öğrencilerin adaptasyon süresi kısaltılmak isteniyor. Her projede olduğu gibi uyum haftası uygulaması da eğitimde reform diye takdim ediliyor ve başarısına kesin gözüyle bakılıyor. Ancak eğitimde yürürlüğe konulan nice reform var ki, üzerinden yıllar geçmesine rağmen, arzulanan neticelere bir türlü ulaşamadı. Tıpkı 17 Ağustos 1997’de Türkiye Büyük Millet Meclisi’nde kabul edilip 1997-98 döneminde yürürlüğe giren ‘8 yıllık kesintisiz eğitim’ kanunu sonrasında yaşananlar gibi.
   <br>
    <br>
     10’uncu yılına giren yasayla tasarlanan ‘başarı’nın istenilen seviyeye gelememesi ve olumsuzlukların gün geçtikçe artması kanunu ve uygulama şeklini yeniden gündeme getirdi. Kapalı 13 bin 20 köy okulu, yetersiz derslikler, 100 bine yakın öğretmen açığı, ikili (sabahçı-öğlenci) ve normal eğitim kargaşası, 18 bin 213 okulda uygulanan taşımalı eğitim, 2006’nın ilk 6 ayında 18 bin 618’e yükselen 18 yaş altı şiddet, 511 binlerden 108 bine düşen imam hatip öğrencisi, sayısı tespit edilmeyen rehber öğretmen açığı 8 yıllık eğitim problemlerinden birkaçı. Tüm bunlara rağmen okullaşma oranındaki ve kız çocuklarının okula gidişindeki artış ise olumlu sonuçlar.
     <br/>
     <br/>
     DÜNYADA KESİNTİLİ SİSTEM YAYGIN
     <br/>
     <br/>
     Fatih Aldemir 8 yıllık kesintisiz eğitimin başladığı 1997- 1998 döneminde ilköğretime kaydolan 1 milyon 246 bin 78 öğrenciden biri. Temel eğitime Sakarya Hakkı Demir İlköğretim Okulu’nda başlar. İl merkezine yakın okulun eğitimi anne babasını tatmin etmez. Bu yüzden, birinci kademe eğitimini (1 ve 5’inci sınıf arası) tamamlayan oğullarının kaydını Atatürk İlköğretim Okulu’na alırlar. Anne Safiye Aldemir’e göre oğlu beşinci sınıfa kadar yeterli bir eğitim almadı: “Bu yüzden okulunu değiştirdik. İkinci okulu ilkine göre daha iyiydi.” Geçen yıl ilköğretimi tamamlayan Fatih Aldemir, hâlihazırda Sakarya Anadolu Lisesi’ne devam ediyor. İyi eğitim veren bir okulda okusa da bazı derslerde zorlandığını söylüyor.
     <br/>
     <br/>
     Aldemir, 8 yıllık kesintisiz eğitimin ardından başladığı ortaöğretimde zorlanan tek öğrenci değil. Genel ve meslekî liselerde son dönemde sıklıkla karşılaşılan donanım eksikliği üst düzey bir Millî Eğitim bürokratının kaleme aldığı 29 Mayıs 2005 tarihli raporda da kendine yer buluyor: “İlköğretim kurumlarından meslek liselerine gelen öğrenciler, temel dersleri (Türkçe, Matematik, Fizik, Kimya ve Analitik Meslekî) alacak durumda değil, bilgi seviyeleri çok düşük.” 8 yıllık eğitimin ilk mezunlarını verdiği 2005’te gerçekleşen Ortaöğretim Kurumları Sınavı (OKS) sonuçları da kaliteyle ilgili ipuçları veriyor: 768 bin 636 adayın yarıştığı, 2005 OKS’de önceki yılların aksine sıfır puan alan öğrenci sayısı 65 bin 76. Eski Millî Eğitim Bakanı Mehmet Sağlam problemin temelinde ‘kesintisiz’ dayatmasının yer aldığı görüşünde. Kesintisiz kavramının dünyada kabul görmediğini vurgulayarak, “O zaman yeni bir literatür gibi kullandılar bu terimi. Böyle bir şey yok dünyada. Eğitim ilk, orta ve lise her yerde aşamalı.” diyor.
     <br/>
     <br/>
     Avrupa ülkelerinde 8-12 yıl arasında değişen temel eğitim genelde yönlendirme ağırlıklı. Mesela Fransa’da 6-16 yaş arasındaki 10 yıl süreli zorunlu temel eğitim ilköğretim ve ortaöğretim olmak üzere iki devreden oluşuyor. 5 senelik ilköğretim hazırlık, ilk ve orta dönemlerine ayrılıyor. İlkokulu bitiren öğrenciler 4 yıllık ortaöğretim birinci devre eğitimine kolejde başlıyor. Bu süreçte genel ortaöğretim sağlanıyor ve gelecekteki eğitim ve meslek tercihleri için yardım ediliyor.
     <br/>
     <br/>
     Almanya’da, temel eğitim 12 yıl. Alman sisteminde temel eğitim (hauptschule), ortaokul (realschule), genel lise (gymnasium) ve çok amaçlı lise (gesamptschule) okulları yer alıyor. Öğrenciler 4’üncü senenin ilk yarısı bitince sınıf öğretmeni ve okul müdürü tarafından Matematik, Almanca ve Hayat Bilgisi derslerinde başarılarına göre karşılaştırılıyor. Bu ortaöğretimin birinci devresini kapsayan 5’inci ve 6’ncı yönlendirme sınıfları için ön hazırlık aslında. Öğrenciler sonraki senelerde kapasitelerine göre ya akademik eğitim alabilecekleri genel liselere ya da meslek öğrenebilecekleri kurumlara gönderiliyor.
     <br/>
     <br/>
     KANUN ÇIKTI YA ALTYAPI?
     <br/>
     <br/>
     Kesintisiz eğitim tartışmasında dikkat çeken husus 4306 sayılı kanunun kabulündeki acelecilik. AK Parti Erzurum Milletvekili Ömer Özyılmaz, yasadan önce hazırlıkların tamamlanamadığı görüşünde. Türkiye’nin 1960’lardan beri altyapı problemlerini aşamadığına dikkat çekerek, “4306 sayılı kanun ya pilot bölgeler üzerinden ya da kademeli geçişle sağlanmalıydı.” diyor. Mehmet Sağlam da pilot bölgeler meselesini gündeme getirdiğini ancak o dönem kabul görmediğini hatırlatıyor: “Marmara Bölgesi’nde Tekirdağ ve Kırklareli, sonra Aydın bunun için uygundu, ama istenmedi.”
     <br/>
     <br/>
     Peki, kanunun yürürlüğe girdiği 1997-98 dönemi Türk eğitim sisteminde nasıl bir tablo vardı? Bunu da 1996-97 eğitim yılından devreden rakamlarla ortaya koyalım: 46 bin 292 ilkokul, 9 bin 891 ortaokul, 2 bin 522 genel, 3 bin 119 meslekî ve teknik lise, 143 yatılı bölge ilköğretim okulu (YİBO). Buralarda eğitim gören 11 milyon 688 bin 129 öğrenci ve eğitim veren 426 bin 8 öğretmen.
     <br/>
     <br/>
     1997-98 eğitim döneminde ilk problem öğretmen eksikliğinde yaşandı. MEB, 50 bine yakın farklı fakülte mezununu sınıf öğretmeni atayarak meseleyi aşmaya çalıştı. Bunu dönemin Millî Eğitim bakanı Hikmet Uluğbay da teyit ediyor: “Yasa yürürlüğe girince ufak tefek aksaklıkların olabileceğini göz önünde bulundurduk. YÖK’le ve üniversitelerle temasa geçip, öğretmen sayısını artırma yoluna gittik. Fen-Edebiyat ve eğitim bölümlerinin kontenjanları yükseltildi, bu bölümdekilerin bursları daha iyi hale getirildi. Öğretmen ücretlerinin diğer mesleklerle farkı daraltıldı.”
     <br/>
     <br/>
     8 yıllık eğitim çalışmaları 1970’lerde başlayan bir süreç aslında. O dönem bazı hazırlıklar dahi başlatılır ancak süreklilik olmayınca verim alınamaz. Nevzat Ayaz’ın Millî Eğitim Bakanlığı devrinde okulların fizikî hazırlıkları devam eder. Bir de 8 yıllık eğitim temelinde 15’inci Millî Eğitim Şûrası’nın toplanması kararlaştırılmış, ancak araya erken seçim girince şûra Turhan Tayan’ın bakanlığında düzenlenmişti.
     <br/>
     <br/>
     ZENGİN KÖYLÜ, ÇOCUĞUNU ALIP ŞEHRE TAŞIDI
     <br/>
     <br/>
     Bakan Ayaz şimdilerde taşımalı eğitimle çözülmeye çalışılan köy okulları probleminin değerlendirmesini de o dönem yaptıklarını söylüyor. 8 yıllık eğitime geçilmesi halinde buraların yetersiz kalacağını tespit eden bakanlık, taşımalı eğitimi gündemine alır. Kanun yürürlüğe girince 72 il, 740 ilçe, 18 bin 213 okul ve 281 bin 833 öğrenci taşımalı eğitim kapsamına girer. Şimdilerde 80 ilde 667 bin 537 talebe 297 milyon 370 bin 731 YTL maliyetle 5 bin 742 okula taşınıyor. Eğitim Bir Sen Genel Sekreteri Halil Etyemez’e göre taşımalı eğitim büyük bir problem; ama bundan başka çare de şimdilik görünmüyor.
     <br/>
     <br/>
     Kocaeli’nde taşımalı eğitim yapan bir köy okulunda 1997-2006 yılları arası öğretmenlik yapan Selim Salcıoğlu’nun karşılaştıkları, meseleye ışık tutacak cinsten. 10 köy ve 50 mahallenin taşındığı 600 öğrenciye hizmet veren okulda şoförlerden verim alınamaz. Okula farklı yerlerden gelen öğrenciler birbirleriyle arkadaşlık kurup kaynaşamaz. Öğretmenlerin lojman eksiği, öğrencilerin taşındığı merkez köy haricindekilerin okulun eksiklerine yeteri kadar ilgi göstermemesi de diğer problemler. Açılan ihaleleri genellikle köydeki araç sahiplerinin aldığına dikkat çeken Salcıoğlu, “Aslında köyler için iyi bir kaynak. Aylık 700-1500 YTL arası kazanç elde edilebiliyor. Ancak şu var ki 500 öğrenci taşınıyor ve bunlar şehir merkezinde olsalar daha iyi eğitim alacaklar.” Salcıoğlu’nun ifade ettiğine göre maddi durumu iyi aileler zaten köyden ayrılıyor. Şimdiye kadar onlarca aile bu şekilde merkezî yerlere taşındı.
     <br/>
     <br/>
     Köylerden ayrılamayan ailelerin bir bölümü ise çareyi yatılı bölge ilköğretim okullarında (YİBO) arıyor. 8 yıllık eğitim uygulamasının başladığı 1997’de 67 bin 597 öğrenci YİBO’larda barınırken 2006’da 116 bin 911 öğrenci eğitim görüyor. Pansiyonlu ilköğretim okullarının (PİO) durumu da bundan farklı değil. YİBO ve PİO’ların bölgelere göre dağılımında 171 okulla Doğu Anadolu başı çekiyor. Karadeniz Bölgesi 164 okulla ikinci, Güneydoğu Anadolu Bölgesi ise 81’le üçüncü.
     <br/>
     <br/>
     Aslında YİBO ve PİO’lar bulundukları bölgelerde işlevleriyle eğitim açığını kapatabilecek seviyede ancak okullardaki altyapı eksiklikleri hâlâ ortadan kaldırılabilmiş değil. 14 YİBO ve 4 PİO’nun bulunduğu Van’da yaşananlar bunun göstergesi. Soyismini vermek istemeyen Zeki adlı öğretmen Van’daki bir YİBO’da çalışıyor. 7 yıl önce geldiği okulda hâlihazırda 7 köyden 1100 talebe öğrenim görüyor. Geldiği zamanla şimdi arasında kıyas kabul etmez farklar olduğunu belirterek, “İngilizce ve rehberlik derslerine girecek kimse yoktu. Bir öğrencinin Anadolu lisesini kazanması hayaldi. Genç ve kaliteli öğretmenler gelince Devlet Parasız ve Yatılı ve OKS kursları açıldı. Veli de eskisi gibi değil. Talebeyle ilgileniyor. Her yıl ortalama 100 mezun veriyoruz. Bunların çoğu Van merkezde liseye devam ediyor.” diyor.
     <br/>
     <br/>
     Ancak Van’daki bir başka YİBO’da vazifeli Cemal Burçak ise farklı bir tablo çiziyor. Anlattıkları arasında ahırdan bozma yatakhaneler, 300 öğrenciye tahsis edilen 6 tuvalet, öğretmenlerin kalacak yer problemi var. Bazı ailelerin 7 yaşından itibaren çocuklarını YİBO’ya bıraktığını ve bir daha aramadığını ifade ediyor. Alt sınıflara baskı yapan büyüklerse Burçak’ın dile getirdiği bir başka problem: “7-15 yaş arasındaki çocuklar aynı ortamda. Yaş ve gelişim farkından kaynaklanan çatışmalar hem okul ortamını bozuyor hem de sosyalleşmeyi engelliyor.”
     <br/>
     <br/>
     OKULLARDA ÖLÜMLE SONUÇLANAN OLAYLAR
     <br/>
     <br/>
     İstanbul’daki ilköğretim okullarında da bu tür problemler yaşanıyor. Adının verilmesini istemeyen Zeytinburnu’ndaki bir ilköğretim müdürüne göre çocukların ahlakî yönleri zayıf. Birbirleriyle ilişkilerinde problem var. 6-7-8’inci sınıf öğrencileri daha küçüklere sert davranıyor. Para bile istiyorlar. Okul dışında tinerci ve balicilerle arkadaşlık kuran öğrenciler de bir diğer sıkıntı.
     <br/>
     <br/>
     Çocuk ve Ergen Psikiyatristi Uzman Dr. Gökçe Küçükyazıcı’ya göre, yaş farkının büyük olduğu ortamlarda öğrenciler arası iletişim sağlıklı yürümüyor: “Çocuklar genellikle kendi yaşıtlarıyla iletişim kurar. 1’inci sınıftaki bir çocuğun 6’ncı sınıftakiyle arkadaşlığına pek rastlanmaz. Ancak söz konusu yaşlarda model alma yoluyla öğrendikleri için okulda daha büyük yaştaki çocuklar küçüklere misal teşkil ediyor. Eğer büyük kendinden küçükleri eziyor, aşağılıyor, çeteler kurup onlara şiddet uyguluyorsa bu olumsuz bir temsil oluyor.”
     <br/>
     <br/>
     Türkiye’nin değişik yerlerinde ilköğretim ve liselerde yaralama ve ölümle sonuçlanan şiddet olayları Küçükyazıcı’nın söylediklerini doğrular nitelikte. Sadece 31 Aralık 2005-31 Mart 2006 arasında okullarda yaşanan şiddet olaylarında 5 öğrenci hayatını kaybetti, 55 vaka tespit edildi. Emniyet Genel Müdürlüğü istatistiklerine göre, Ocak-Temmuz 2006 döneminde 18 bin 618 suça karışma oranı belirlendi. Bakırköy Ruh ve Sinir Hastalıkları Hastanesi Pskiyatri Uzmanı Doç. Dr. Kültegin Ögel, şiddeti tetikleyen ana faktörün okul nüfusundaki hızlı artış olduğu görüşünde. Çok öğrenci arasında kontrolün zorlaştığına değinen Ögel, okul içindeki uygulamaların, öğretmen öğrenci arasındaki ilişkilerin demokratik bir seviyede yürütülmesini öneriyor. ÖNDER Başkanı Yusuf Ziyaeddin Sula ise şiddetin dolaylı yoldan tetiklendiğini belirterek, “Yeterli ahlakî eğitim verilemeyince ortaya bu tabloların çıkması normal.” diyor. Ona göre imam hatipler bu noktada hâlâ gözde eğitim kurumları.
     <br/>
     <br/>
     İmam hatiplerle ilgili konu 8 yıllık eğitim meselesinin bir diğer yüzü. 1996-97 eğitim döneminde Din Öğretimi Genel Müdürlüğü’ne bağlı 601 okulda 511 bin 502 öğrenci eğitim görüyordu. Bunların 318 bin 775’i ortaokul kısmında, 192 bin 727’si de lisede. 2005-2006’ya gelindiğinde 4’ü köyde 449’u şehirde olmak üzere 453 okul ve buralarda eğitim gören 108 bin 64 öğrenci var. 10 yıl önce düzenlenen 15’inci Millî Eğitim Şûrası’nda imam hatipler gündeme gelmiş, kesintisiz eğitim diyenlere karşı bazı eğitimciler 5+3 formülünü önermişlerdi. Dönemin Millî Eğitim bakanı Turhan Tayan’a göre 5+3 önerisi laik cumhuriyet ve gelecek açısından mahzurluydu: “Çocukların ilköğretimden sonra meslekî ve dinî eğitim alması gerektiğini düşünüyorduk.”
     <br/>
     <br/>
     İMAM HATİPLERLE DİN EĞİTİMİ DE BİTTİ
     <br/>
     <br/>
     Çocuğa inanç konusundaki temel bilgilerin aile tarafından verilmesi gerektiğini savunan eski Millî Eğitim Bakanı Hikmet Uluğbay ise, “Aile çocuğun yaklaşımına bağlı olarak onun alabileceği oranda inanca dayalı eğitimini verebilir. Zaten ilköğretimin 4’üncü sınıfından itibaren Din Kültürü dersi de var.” yorumunu yapıyor Mehmet Sağlam’a göre 8 yıllık eğitim, öncelikle imam hatiplerin orta kısımlarına yönelik yapıldı: “Bakanlığım döneminde çalışma yaptırdık. Altyapının müsait olmadığına dair veriler ortaya çıktı. Yine de kimseyi ikna edemedik. Hedef imam hatiplerdi. Kesintisiz vurgusu özellikle yapılıyordu.”
     <br/>
     <br/>
     Şu anda imam hatiplerin durumunun iyi olmadığını belirten ÖNDER Başkanı Sula, “Sıkıntı sadece imam hatiplerde değil. Hafızlık eğitimi büyük yara aldı. Küçük yaşlardaki öğrenim ileri dönemlere kaydırıldı.” diyor. Diyanet İşleri Başkanlığı’nın verilerine göre, 1996’da 5 bin 241 Kur’an kursunda 13 bin 679 erkek, 7 bin 465 kız hafızlık öğrencisi vardı. İlerleyen yıllarda hızla düşen sayı, 2001’de 7 bin 874 talebeyle en düşük seviyesini gördü. Bugün, 5 bin 62 Kur’an kursunda 4 bin 364 erkek, 8 bin 68 kız öğrenci eğitim alıyor.
     <br/>
     <br/>
     MESLEKÎ EĞİTİM MERKEZLERİNDE ÖĞRENCİ SIKINTISI VAR
     <br/>
     <br/>
     Kesintisiz eğitimin etkileri din öğretimiyle sınırlı değil. Türk eğitim sisteminde ara elaman yetiştirme statüsüyle ayrı bir öneme sahip meslekî eğitim eerkezleri (eski adı eıraklık eğitim eerkezi) de kanundan sonra öğrenci sıkıntısıyla karşı karşıya. Ankara’daki bir meslekî eğitim merkezinin 10 yıllık istatistikleri durumu gözler önüne seriyor: 1996-97 döneminde 288 öğrencisi bulunan merkezde bugün 133 talebe hizmet veriyor. Türkiye genelinde o yıllarda 318 meslek merkezinde 222 bin 756 aday çırak, çırak ve kalfa vardı. Geçen sene ise 300 merkezde 183 bin 218 öğrenci eğitim gördü. Bu arada talebe bulamadığı için kapanan meslekî eğitim merkezleri de mevcut.
     <br/>
     <br/>
     2001-2002’de kapısına kilit vuran Ankara Kalecik Meslekî Eğitim Merkezi de bunlardan biri. Türkiye Esnaf ve Sanatlar Vakfı eski Başkanı Fehmi Genç’in konuyla ilgili daha 1997’de yaptığı öneri güncelliğini hâlâ koruyor: “İlköğretim de zorunlu 8 yıl kalabilir. Ancak akademik düzeyde zorlanacak öğrenciler ile isteyenler, 10-12 yaşlarında çıraklık eğitimine yönlendirilmelidir.” İstanbul Sanayi Odası Vakfı Meslekî Eğitim Danışma Kurulu Başkanı Orhan Ramazanoğlu’na göre ekonominin kalifiye elaman açığı ancak meslekî eğitimle kapanabilir. Fakat çıraklık ve meslekî eğitim düz okullarda başarılı olamayan öğrenciler adına son çare diye algılandığı müddetçe verim alınamaz.
     <br/>
     <br/>
     Sonuç olarak Türkiye, 8 yıllık eğitim kararından sonra eğitim sisteminde birçok sorunu da göğüslemek zorunda kaldı. Şimdi yeni modeller kabul görecek mi bilmiyoruz. Meslekî eğitimden pedagojik uyumsuzluklara, okul cinayetlerinden ahlakî bozulmaya uzanan problemler bir an önce çözüm bekliyor.
     <br/>
     <br/>
     <br/>
     <br/>
     YAŞ HADDİNİ AŞANLAR
     <br/>
     <br/>
     Temel eğitim 6-14 yaş arasını kapsıyor. İlköğretimde hâlihazırda 14 yaş üstü 756 bin 40'ı erkek, 604 bin 405'i kız olmak üzere 1 milyon 360 bin 445 öğrenci bulunuyor.
     <br/>
     <br/>
     2000 HEDEFİ DE TUTMAMIŞTI
     <br/>
     <br/>
     8 yıllık eğitim kanunu çıktıktan sonra aksaklıkların giderilmesi için 3 yıl sonrasına işaret edilmişti. Ancak 2000’e gelindiğinde hedeflerin çoğu yakalanamadı.
     <br/>
     <br/>
     -İkili öğretim son bulmadı, 17 bin 92 okulda birleştirilmiş sınıfa devam, edildi. Sınıf mevcutları 30’a düşmedi.
     <br/>
     <br/>
     -Bilgisayar laboratuarları ve her il ve ilçede en az 2’şer ilköğretim okulunda bilgisayar kullanımı öğretimi akim kaldı. 2 bin 452 okulda laboratuar kurulacağı açıklandı. 2 bin 837 laboratuarın imzalanan sözleşmesi Sayıştay onayını bekliyor.
     <br/>
     <br/>
     -Taşımalı eğitimle 15 bin 550 köy okulu kapatıldı. 100 trilyonluk bütçe rant kapısı haline geldi.
     <br/>
     <br/>
     -17 bin İngilizce öğretmenine ihtiyaç var. 51 bin ilköğretimden 25 bin 376’sında ders veriliyor. Yabancı dilde gerileme yaşanıyor.
     <br/>
     <br/>
     -190 binlik öğretmen alımı hedefi gerçekleşmedi. Alınan 112 bin öğretmenin 25 bini de kurumlar arası geçişle geldi.
     <br/>
     <br/>
     -3 yılda sınıf mevcutlarını 30’a indirmek için 110 bin dersliğe ihtiyaç var. Şimdiye kadar yapılansa 60 bin 468.
     <br/>
     <br/>
     -8’inci sınıfta öğrencilere yönlendirme yapacağı kanunla da belirtilen rehber öğretmen sayısı 2 bin 670 ile sınırlı kaldı.
     <br/>
     <br/>
     <br/>
     <br/>
     EN KALICI OLANI EĞİTİME KATKI PAYI
     <br/>
     <br/>
     8 yıllık eğitim kanunuyla 1 Eylül 1997-31 Aralık 2000 arasında vergiden gümrük gelirlerine, Spor Toto-Loto’dan cep telefonu harcamalarına kadar 15 kalemde katkı payı toplandı. Ancak süre yetersiz kalınca 4605 ve 4702 sayılı yasalarla önce 31 Aralık 2002’ye, sonra 31 Aralık 2010’a kadar uzatıldı. Son değişiklikle ortaöğretim de kapsama alındı. Eylül 1997’den Ekim 2005’e kadar 3 milyar 993 milyon YTL gelir beklenirken 2 milyar 483 milyon 594 bin YTL elde edildi. Bunun da 8 milyon 585 bini bağış ve nema kaynaklı.
     <br/>
     <br/>
     <br/>
     <br/>
     3 MİLLÎ EĞİTİM BAKANI 3 GÖRÜŞ
     <br/>
     <br/>
     PROF. DR. MEHMET SAĞLAM: İmam hatipleri MGK Genel Sekreteri’ne de anlattım
     <br/>
     <br/>
     Zorunlu eğitimin kaç yıl olacağı önemli değil. Hatta uzun seneler olmasına kimse karşı çıkmaz. Mesele kesintisiz olması. Bir de imam hatipler hedef alındı. Buralar da devletin okulu. Bir problem varsa oturup çözelim. Ortaokul düzeyinde imam hatiplerle klasik ortaokullar arasında müfredatta iki ders fark var, biri Kur’an diğeri Arapça. Bunları seçmeli ders yapalım, o zaman istemeyen almasın. 296 bin öğrenci vardı imam hatip ortaokullarında o dönem. Bunu devrin MGK Genel Sekreteri’ne de anlattık. Makul de karşıladılar aslında. Ama o hale geldi ki olay, eğitimin kurtuluşu gibi lanse edildi, kesintisizlik.
     <br/>
     <br/>
     Bugün 8 yıllık eğitimden sonra kırsal bölgedeki öğrencilerin yüzde 17’si ya birleştirilmiş ya da taşımalı eğitimle mezun olmuş. Bir çocuk düşünün geliyor 8 yıllığı bitirmiş, gel Anadolu lisesi, fen lisesi sınavına gireceksin deseniz bu çocuğun başarı şansı sıfırdır. İlkokulu kırsalda okurken ortaokula geliyordu. İyi kötü Matematik, Sosyal ayrı öğretmenlerde okuyordu. Sınav şansı vardı. Bugün kırsal kesimde kazanma oranı yok denecek seviyede.
     <br/>
     <br/>
     HİKMET ULUĞBAY: Yasayla daha kolay iş bulmanın yolu açıldı
     <br/>
     <br/>
     Bakanlıkta kesintiliyi savunan pek yoktu. Alt yapıya yönelik eleştiriler genel itibariyle haksızdı. 1980’lerin başından itibaren okul yatırımları ve binaları 8 yıllık eğitimi kaldıracak şekilde hazırlanıyordu. Bu sadece ilkokul değil ortaokullar için de böyleydi. Ortaöğretim düzeyindeki okullaşma dahi o yıllarda yüzde 75-80’e yaklaşmıştı.
     <br/>
     <br/>
     Uygulamanın birçok yararı oldu. 12-14 yaş arasındaki tüm çocuklar 9 yıldır 3 yıl daha fazla eğitim alıyor. Daha iyi eğitim sayesinde daha kolay iş bulmalarının, daha fazla gelir elde etmelerinin önü açıldı. Yasanın hâlihazırdaki uygulamalarında zaman zaman bazı aksaklıkların yer aldığını gözlemliyorum. Yönetici, öğretmen atamalarında şikâyetler gündeme geliyor. Meslekî teknik eğitim konusunda daha çok yatırım yapılması gerekiyor. Çıraklık eğitimi geriledi deniliyor. MEB’in 1996-97 istatistiklerine baksınlar ondan sonra eleştiri getirsinler.
     <br/>
     <br/>
     METİN BOSTANCIOĞLU: Marmara Depremi ve ekonomik krizler finans kaybına sebep oldu
     <br/>
     <br/>
     Eğitimin finansmanı 3 ana bölümden oluşuyordu; bütçe, eğitime destek fonu olarak kesilen paralar, borçlanma (Dünya Bankası kredileriyle yürütülen) bağışlar ve yardımlar. Bu paralar, krizler sebebiyle fonlar kaldırılana kadar toplandı. Bu dönemden sonra eğitime katkı payı tam olarak MEB’e gelmedi, bütçeyle mütalaa edildi. Hal böyle olunca finansman artırılamadı. Gelen fonlar, mekânının genişletilmesine kullanıldı, çok sayıda derslik yapıldı. 960 öğrencinin eğitim göreceği 33 sınıflı okullar yapıldı. Hızlı nüfus artışı, buna paralel olarak hızlı göçler de bir takım okulların kapanmasına bir kısmının da kapasitenin artmasına neden oldu. İlkokul bitince kızlar okutulmazdı. 8 yılla kızlar için eğitim süresi uzadı ve başarılı oldu. İlkokulu bitiren 12 yaşındaki kızlar 50 yaşındaki adamlarla evleniyordu. Yönlendirme anlamında hiçbir şey yapılmıyor sözü yanlıştır diyemem. Okulda yönlendirme var, bütün meslekleri tanıtarak çocuğun kabiliyetine göre bir sonuca varan yönlendirme değil ama.
     <br/>
     <br/>
     NURULLAH DAL*: YENİ YASA ÇIKAR; KESİNTİSİZ, KESİNTİLİYE ÇEVRİLİR
     <br/>
     <br/>
     8 yıllık eğitimden sonra 3-4 sene ciddi öğrenci kaybı oldu. Bunu pek ifade etmek istemiyoruz çünkü diğer sebepleri buna bağlıyorlar. İngilizce eğitimi açısından hem özel okullar hem de Türk Millî Eğitimi büyük yara aldı. Çocuklara ergenlik çağında yabancı dil öğretmekle bundan önce vermek arasında çok fark var. Bu eğitim küçük yaşta başlar. Orta hazırlık başarısı yüzde 90-95’ti, şimdi lise hazırlığa gelince yüzde 50-60 arasında oynuyor. Hiçbir okul bunu size söyleyemez. Ama bunlar gerçek.
     <br/>
     <br/>
     Kanundan önceki İngilizce eğitimini dünyada birkaç ülke uyguluyordu ve başarılı olduğumuz bir eğitimdi. Bunu telafi için 1’den 8’e kadar yoğun İngilizce veriyoruz ama aynı başarıyı elde edemiyoruz. Bu da akademik kayıp.Yaşadığımız, gördüğümüz şeylerle söylüyoruz. Anadolu liseleri de kaybetti. Orda da ciddi kayıplar söz konusu. Yine yabancı dile lise hazırlık okutan liseler var ama onda da kayıp var. Yabancı liselerde de aynı kayıplar söz konusu.
     <br/>
     <br/>
     *Türkiye Özel Okullar Birliği Derneği Yönetim Kurulu Üyesi
     <br/>
     <br/>
     <br/>
     <br/>
     <br/>
     RAKAMLARIN DİLİYLE YENİ EĞİTİM ÖĞRETİM YILI
     <br/>
     <br/>
     Eğitimin hizmetine sunulan bilgisayar sayısı	 406.000
     <br/>
     2003-2006 yıllarında hizmete giren yeni okul sayısı	3.710
     <br/>
     2006 itibariyle Türkiye’de bulunan toplam okul sayısı	 45.323
     <br/>
     Son dört yılda inşa edilen derslik sayısı	 85.000
     <br/>
     Ücretsiz kitap dağıtılacak öğrenci sayısı	3.500.000
     <br/>
     Öğrencilere gönderilecek ücretsiz kitap sayısı	35.000.000
     <br/>
     2002’ten bu yana MEB’in burs verdiği öğrenci sayısı	523.804
     <br/>
     Bakanlığın bu yıl içerisinde burs vereceği öğrenci sayısı	150.000
     <br/>
     Aylık verilecek burs miktarı	55 YTL
     <br/>
     Yeni açılan üniversite sayısı	15
     <br/>
     Üniversite bulunan il sayısı	41
     <br/>
     Her yıl yurtdışına gönderilecek lisansüstü öğrencisi sayısı	1000
     <br/>
     1 Eylül’de göreve başlayan yeni öğretmen sayısı*	17.000
     <br/>
     Ek ders ücretlerine uygulanan zam oranı	% 43
     <br/>
     Hizmete giren yeni yurt sayısı	116
     <br/>
     2006 bütçesinde eğitime ayrılan pay  	16,5 milyar YTL
     <br/>
     ADSL sistemi ile internete bağlanan toplam okul sayısı	21 bin 921
     <br/>
     Meslekî ve teknik eğitimi geliştirmek amacıyla açılan okul sayısı	34
     <br/>
     Seçmeli “Medya Okur-Yazarlığı” dersi okutulacak pilot okul sayısı	5
     <br/>
     <br/>
     *(10 bin kadrolu, 7 bin sözleşmeli)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25313), [web.archive.org (arşiv bağlantısı)](http://web.archive.org/web/20061010190534/http://www.aksiyon.com.tr/detay.php?id=25313)
