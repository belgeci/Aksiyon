# Mevlidhanlık gönül işi

*Sedat Gülmez 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hayatının 50 yılını mevlidhanlığa adayan hafız Amir Ateş, mevlidhanlık için gereken şartları Aksiyon'a anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807130541im_/http://www.aksiyon.com.tr/resim/592/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sultanahmed Camii’nin içi tıklım tıklım dolu. Kur’an-ı Kerim tilavetiyle başlayan mevlid programındaki manevi yoğunluk, hafız ve mevlidhan Amir Ateş’in “Allah adın zikredelim evvela…” mısraını dillendirmesiyle bir coşkuya dönüşüyor adeta. Efendiler Efendisi’ne sevdanın 600 yılı aşkın süredir sembolü Süleyman Çelebi’nin mevlidi, Ateş Hoca’nın üslubuyla dinleyenleri değişik bir manevi atmosfere sokuyor. Okunan her mısra, seslendirilen her makam gönüllerde Hazreti Muhammed’in dünyayı şereflendirmesinden duyulan sevinci büyütüyor. 1,5 saatlik merasimin sona erdiği, Ateş Hoca’nın suskunluğuyla ancak fark ediliyor. Kandıralı bir hocanın tek oğlu olarak dünyaya gelen Amir Ateş’in arkadaşı, böyle tasvir ediyor, onun katıldığı bir mevlid programını.
   <br>
    <br>
     Yıllarını mevlidhanlığa veren Ateş, babasının manevi ortamından etkilenerek başlar hayata. İkamet ettikleri köyde ilkokul yoktur. Oğlunun eğitimine önem veren baba ‘dinî eğitimden de geri kalmasın’ diye hafızlığa başlatır. Uzun süre köyde devam eden eğitimini 1956’nın ilk günlerinden itibaren İstanbul Nuruosmaniye Kur’an Kursu’nda devam ettirir. Hasan Akkuş Hoca’nın talebesi olur. 3 yıl sonra Üsküdar Musikî Cemiyeti’nde tasavvuf müziğiyle hasbihali başlar. Bestekâr, hattat ve tanburî Kemâl Batanay, Neyzen Halil Can, Rebabî Sabahattin Volkan gibi devrin en değerli isimlerinden musikî dersleri alır. Sadettin Kaynak gibi Türk müzik tarihine damgasını vurmuş bir üstadın sohbetlerinde bulunur.
     <br/>
     <br/>
     İşte bu günlerde hafızlığına mevlidhanlık sıfatı eklenir. Hocaları ona icazet verirken kulağına küpe öğütleri sıralamaktan geri kalmaz. Üzerinden 50 yıla yakın zaman geçse de söz konusu tavsiyeleri unutmuyor Amir Ateş: “Mevlidhanlık için sesin güzel olacak ama bu yeterli değil. Dinî ilimlere vukufiyet ve gönlünün bir köşesinde coşkun bir Resulullah sevgisi de yer alacak. Sen insanlara O’nun doğumunu anlatan mısralar okuyorsun, kendi yüreğinde bunun akislerini duymazsan nasıl tesiri olabilir ki. Yani mevlid hem okuyana hem dinleyene aynı duygu yoğunluğunu yaşatmalı ki yazılma gayesine uygun düşsün.”
     <br/>
     <br/>
     Amir Ateş, bugüne kadar okuduğu mevlidlerde bu düsturlara dikkat eder. Ancak üstünde durduğu noktalardan biri de mevlidi dinleyenlerin ihlâsı. Ona göre içinde yer alınan topluluğun lakaytlığı, bir an önce bitse de gitsek anlamı taşıyan davranışları, okuyanı olumsuz etkiliyor. İşte bunlardan kurtulmak için her merasimin bitişinde kısa bir konuşma yapıyor. Bu hitaplarda toplanılma gayesi, mevlidin anlamı, nasıl davranılması gerektiği gibi konularda  gelenlere tavsiyelerde bulunuyor.
     <br/>
     <br/>
     MEVLİD NASIL OKUNMALI?
     <br/>
     <br/>
     Mevlid birkaç bahirden (bölümden) oluşuyor ve her birinin kendine göre okunuş makamları var. Tevhid bahri Saba, Nur Hicaz, Veladet Rast, Merhaba Uşşak, Miraç Hüzzam ve son kısım Münacat da Uşşak makamı ile okunuyor. Ancak son dönemde bu kaidelere yönelik farklı açılımlar dillendiriliyor. Bunun nedenini klasik ile neoklasik arasındaki anlaşmazlığa bağlayan mevlidhan Ateş, “Eskiyi beğenmeyen de var yeniden hazzetmeyen de. Ancak şu var ki okunuş zaten zaman içinde değişiyor ki bu olması gereken bir şey. Nasıl ki Kur’an-ı Kerim’in belirli dönemler içinde yeniden tefsir edilmesi gerekir; aynen öyle de mevlidin okuma üslubunda, tavır ve tarzında hatta ifadelerinde farklılıklar gerekir.” diyor.
     <br/>
     <br/>
     Mevlidin manevi bir kültür mirası olduğunu belirten Amir Ateş, insanların gerek düğün, nişan ya da yeni bir eşya alma gibi sevinçli anlarında gerekse vefat misali hüzünlü demlerinde Kur’an ve mevlidle rahatladığını kaydediyor. Bu yüzden onu küçümsemenin yanlışlığına işaret ediyor. Hatta mevlidin Efendiler Efendisi’ne bir salât-u selam gönderme tarzı olması hasebiyle, “Allah ve melekleri o nebiye çok salât-u selam ediyor, öyleyse ey iman edenler siz de salât-u selam edin.” mealli ayetin paralelinde, Kur’an-ı Kerim’in ışığı altında gittiğini söylüyor.
     <br/>
     <br/>
     MEVLİD OKUMAYIN BİD’AT!
     <br/>
     <br/>
     Tüm bunlara rağmen mevlidin sonradan ortaya çıkan bir adet (bid’at) olduğuna dair yaklaşımlar da var. Söz konusu bakış açısıyla çoğu zaman karşılaşan Amir Ateş’e bunu dillendirenlerden biri de merhum Turgut Özal’ın annesi Hafize Hanım olur. Bir akrabalarının vefatının ardından çağrıldıkları mecliste kendilerine, “Hafız efendiler mevlid okumayın bid’at; sadece Kur’an okuyun.” diyen Hafize Özal’a mevlidin güzel bir âdet (bid’at-ı hasene) olduğu kabul ettirilemez. O gün ortada kalan tatlı sert tartışmanın üzerinden yıllar geçer, aynı mevlidhan grubu bu sefer Hafize Hanım’ın vefatı münasebetiyle bir araya gelir. Önce Kur’an-ı Kerim okunur, ardından merhume Özal adına mevlid.
     <br/>
     <br/>
     Amir Ateş’in 50 yılda katıldığı mevlidlerin sayısı belirsiz. ‘Meçhulde bereket vardır.’ sözünce bugüne kadar iştirak ettiklerini hiç saymaz. Yine de zihnin bir köşesine sakladığı birkaç tanesini kendi tabiriyle “Değil 50, Allah ömür verirse 100 yıl bile unutmam.” diyor. İsmet İnönü’nün annesi için Kartal’daki konağında, Kenan Evren’in, her ne kadar kendisi katılmasa da talebeleri iştirak eder, hanımının vefatının 40’ıncı gününde Çankaya Köşkü’nde okuttuğu, Memduh Tağmaç ve Cemal Tural gibi eski askerlerin katıldığı mevlidler bunların başlıcaları. Göz önünde yer alan insanların dinî merasimleri gizli kapaklı yaptığına dikkat çeken Ateş, İnönü ailesinin babaları İsmet Paşa için her yıl tertiplediği mevlidi buna misal gösteriyor.
     <br/>
     <br/>
     ECEVİT TELEVİZYON BAŞINDA MEVLİD BEKLİYOR
     <br/>
     <br/>
     1970’li yılların ortalarından 2000’e kadar TRT’de yayınlanan ‘İnanç Dünyası’ isimli programda görev alan Amir Ateş, bu süre içinde nelerle karşılaşmaz ki. Programa ilk başladıkları günlerde Sultanahmet Camii’nde düzenlenen bir mevlid esnasında başından geçenleri şöyle anlatıyor: “Her şey kurulmuş, TRT canlı yayın yapacak. Tam mevlid merasimine başlayacağız birden caminin elektrikleri kesildi, her yer zifirî karanlık. 1980 öncesi akla ilk gelen hemen dillerde, ‘Komünistlerin işidir, yaptılar yine yapacaklarını mübarek gecede.’ Tabii biz problemi halletmeye çalışırken. Canlı yayın aracından biri geldi, ‘Amir Bey, Sayın Başbakan Bülent Ecevit aradı. Selamı var ve yayının neden kesildiğini soruyor?’ demesin mi? O yıllarda takip edilirdi programlar beğenilmeyen bir şey olmasın diye. Anlattık durumu, mabedin sigortalarının yetersiz kaldığını söyledik.”
     <br/>
     <br/>
     1980 darbesinden sonra telaşa kapıldıklarını dile getiren Amir Ateş, tüm arkadaşları gibi ne yapacağını düşünür, çünkü hiçbir şey bilinmemektedir. Ancak bir gün televizyonun kendi ilahi grubunun merasimiyle açıldığını görünce sıkıntısını üzerinden atar. “Yani o an tabi-ri caizse yüreğimize su serpildi. Benim için o dönem şartlarında güzelden de güzel bir şey oldu. Düşün darbe gerçekleşmiş ama manevi ortam kesintiye uğratılmamış ki bunun için ancak Allah’a şükretmek gerekirdi.” diyor.
     <br/>
     <br/>
     MEVLİD NEDİR?
     <br/>
     <br/>
     Peygamber Efendimiz’in doğumunu ve sonrasını edebî bir üslupla anlatan, Süleyman Çelebi tarafından Yıldırım Bayezid döneminde kaleme alınan, asıl adı ‘Vesilet’ün Necât’ olan şiir. Her ne kadar Efendimiz’in özelliklerini işleyen şiirler ‘naat’ terimiyle karşılık bulsa da, halk dilinde mevlid denilince bu tür edebi eserler ve özellikle Süleyman Çelebi’nin kaleme aldığı akla gelir. İlk kez Fatımîler döneminde Mısır’da tertiplenen mevlid merasimleri de bu tür şiirlerin ve Kur’an-ı Kerim’in, salâvat-u şerife’lerin okunduğu programlardır. İslam Dünyası’nda bilinen 50-60 mevlid kitabı olmakla birlikte en meşhuru Vesilet’ün Necât’tır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23879), [web.archive.org (arşiv bağlantısı)](http://web.archive.org/web/20070807130541/http://www.aksiyon.com.tr:80/detay.php?id=23879)
