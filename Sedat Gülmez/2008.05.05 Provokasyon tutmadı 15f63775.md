# Provokasyon tutmadı

*Sedat Gülmez 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İllegal gruplar ve terör örgütü yandaşları, 1 Mayıs’ı kana bulamak istedi. Sendikaların Taksim’e çıkma inadından vazgeçmesi olayların büyümesini engelledi. Profesyonel tahriklere rağmen polis sağduyuyu elden bırakmadı.
  </font>
 </div>
 <div id="newsText">
  <font class="detail-text">
   Tarih 1 Mayıs 2008. Yer Taksim İstiklal Caddesi. Bir çift, yoğun güvenlik tedbirlerine aldırmaksızın caddeyi turluyor. Polis de ‘kendi hâlindeki’ kız ve erkeğe müdahale etmiyor. Tam o sırada caddenin Taksim yönünden elleri taşlı bir grup gösterici yaklaşıyor. Karmaşa sırasında gözlerden kaybolan çift, kısa süre sonra emniyet güçlerine taş atan eylemcilerin arasında görülüyor.
   <br/>
   <br/>
   Haftalardır süren “1 Mayıs nerede kutlanacak?” polemiği, büyük provokasyonlar sahnelenemeden atlatıldı. İstanbul Taksim ve Şişli’de toplanan illegal sol gruplar ve terör örgütü sempatizanları çevreye büyük zarar verdi. Sabahın erken saatlerinde tedbir alan güvenlik güçleri, eylemcileri biber gazı ve tazyikli suyla dağıttı.
   <br/>
   <br/>
   DİSK Başkanı Süleyman Çelebi, elleri taşlı gruplara polis müdahalesini,  ‘devlet terörü’ diye niteledi. Çelebi eleştirse de, geçmiştekilere nazaran bu yılki tedbirlerde sağduyu ön plandaydı. Özellikle Taksim Anıtı çevresinde barikatlarla âdeta demirden perde ören güvenlik güçleri, meydana çıkan sokakları da kontrol altında tuttu.
   <br/>
   <br/>
   CEP TELEFONLU GÖZCÜLER
   <br/>
   <br/>
   Göstericiler bu yıl ilginç bir taktik sergiledi. Sokak başlarında konuşlandırılan gözcüler, emniyet kuvvetlerinin hareketlerini cep telefonları aracılığıyla anında arkadaşlarına iletti ve grupları yönlendirdi. Bazı noktalarda küçük yaştaki gözcüler görev yaptı.
   <br/>
   <br/>
   Eylemciler pankart ve sloganlarla, polisi tahrik ederek ara sokaklara çekmeye çalıştı. Her 1 Mayıs’taki gibi, kargaşadan en fazla zararı çevre sakinleri ve esnaf gördü. Çocuğunun arada kalmasından endişe eden anneyi teskin eden bir mahalle sakini, tepkisini şöyle dile getiriyordu: “Her 1 Mayıs’ta aynı kavga gürültü. Adam gibi kutlasalar olmuyor mu?”
   <br/>
   <br/>
   Taksim’in en hareketli noktası, İstiklal Caddesi’ydi. Kimi mağazaların camlarını kıran eylemciler, kimilerinde de değişik çapta maddî hasara sebep oldu. Bu yıl büyük gruplar hâlinde toplanmayan göstericiler, ara sokaklardan ana caddeye vur-kaç taktiğini devreye soktu. Çatışmanın kesildiği anlarda sanki sıradan vatandaş havasıyla caddedeki kafelerde oturan eylemciler; oluşan hareketlilikte ara sokaklara dağılarak polisi peşlerinden sürüklemeye çalıştı. Bazı emniyet görevlileri yer yer göstericileri kovaladı. Ancak amirlerinin uyarısıyla görev yerlerine döndü.
   <br/>
   <br/>
   YETERİNCE ÇATIŞAMADIK!
   <br/>
   <br/>
   Baş başa kaldıklarında “yeterince çatışamadıklarından” yakınan göstericilerin bir bölümü şehir dışından gelmişti. Özellikle terör örgütü DHKP/C, Tunceli ve çevresinden eylemci getirmişti. Cadde esnafı olup bitenleri, kapattıkları kepenklerin arkasından seyrediyordu. Turistlerse her zamanki gibi şaşkındı. Olanları anlama gayreti içindeydiler.
   <br/>
   <br/>
   İstanbul’un diğer semtlerinde de Taksim’e benzer görüntüler vardı. Sabahın erken saatlerinde Şişli’de toplanan grupların DİSK binası önünde polisle çatışması, Taksim’deki eylemden daha marjinaldi. Halk Evleri, TKP, ESP, Mücadele Birliği, Alınteri, Atılım ve HÖC gibi sol grup üyeleri en önde koşturuyordu. Polisin müdahalesiyle dağılan göstericiler, taşkınlıklarını Şişli Etfal Eğitim ve Araştırma Hastanesi yerleşkesinde ve çevre sokaklarda da sürdürdü. Hastanenin işleyişini zora sokmalarının ötesinde, ambulans önünü dahi kestiler.
   <br/>
   <br/>
   Tarlabaşı Bulvarı ve Dolapdere semtinde de karışıklıklar yaşandı. Çocuk yaştaki eylemcilerin polisi taşlaması, hafızalara kazınan dikkat çekici enstantanelerdendi. Bilânço: 530 gözaltı. 8’i polis 38 yaralı. Dünya şehri İstanbul’un lekelenen imajı ve daha birçok görünmeyen kayıp da cabası…
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1C364E4B7EF69C55319FD1DA5C368889?newsId=15424), [web.archive.org (arşiv bağlantısı)](http://web.archive.org/web/20120810081701/http://www.aksiyon.com.tr:80/aksiyon/newsDetail_getNewsById.action;jsessionid=1C364E4B7EF69C55319FD1DA5C368889?newsId=15424)
