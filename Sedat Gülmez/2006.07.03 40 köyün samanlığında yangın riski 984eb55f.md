# 40 köyün samanlığında yangın riski

*Sedat Gülmez 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bursa Karaköy’de 137 evin 102’si kül eden yangın, evlerle içiçe olan samanlıktan çıktı. Civardaki 40 köy daha aynı riski taşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010191333im_/http://www.aksiyon.com.tr/resim/604/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilal Aydın, Bursa’nın Mustafakemalpaşa ilçesine bağlı Karaköy’de 12 Nisan’da çıkan yangında kül olan 102 evden birinin sahibi. Alevlerden sadece traktörünü kurtaran Aydın, 2 aydır Kızılay’ın kurduğu çadırda yaşıyor. Yüzüne yorgunluk ve durgunluk hâkim olsa da bakışlarında “Neden ben?” şeklinde isyana dair herhangi bir emare yok. Yaşadıkları yıkıma rağmen tüm Karaköylüler gibi onun dilinden de “Ne yapalım kardeşim, Allah verdi, Allah aldı!” sözleri dökülüyor. Bu yaklaşımı Anadolu insanında görülen eşsiz tevekkülle açıklamak mümkün; ama Kaymakam Adem Saçan’ın verdiği bilgiler, önlem almanın da şükretmek kadar önemli olduğunu gösteriyor. Karaköy’ü yakan alevlerin samanlıkların evlere yakın olmasından kaynaklandığını hatırlatan Saçan, yöredeki en az 40 köyün benzer tehlikeyle karşı karşıya bulunduğunu söylüyor. Bu konuda önlem almayı tasarlayan yetkililer ilk adımı Karaköy’de atacak. Yananların yerine yapılacak 117 ev ve 117 ahır birbirinden ayrı inşa edilecek.
   <br>
    <br>
     Mustafakemalpaşa’ya 49 km mesafedeki Karaköy’de 530 kişi ikamet ediyor. Hayvancılık, ormancılık ve çilek yetiştiriciliğiyle geçinen köylüler ilçeye yalnızca pazarın kurulduğu perşembe günü iniyor. Diğer zamanlarda ekmek parası peşinde sabah erkenden kâh çam ormanlarının, kâh mandıraların, kâh tarlaların yolunu tutuyor. Güneşin doğuşu ve batışı arasına sıkıştırdıkları hayatları 12 Nisan’a kadar böyle devam eder. “Bizim için afet gününün diğerlerinden farkı yoktu. Herkesin derdi bir an önce işinin başına gitmek ve akşam evine dönmekti.” diyor, köy muhtarı Hidayet Uzun.
     <br/>
     <br/>
     YANGIN DAĞLARDAN SEYREDİLİYOR
     <br/>
     <br/>
     Yangının çıktığı günün öğle vaktine kadar tüm köylüler için her şey 24 saat öncesinin aynıdır. Şehre Alan da birçokları gibi erkenden çilek tarlasına gider ve işe koyulur. Saatler ilerledikçe artan yorgunluğunu atmak için bir ağacın altına gitmeye hazırlanır. Tam bu esnada “Köy yanıyor, köy yanıyor!” diye bağırarak koşup gelen komşusu Fatma Kadın’a dikilir gözleri: “O an ne olduğunu anlayamadım, ta arkadaşım yanıma gelene kadar. Soluk soluğa kalmıştı, ‘Köy yanıyor, tüm evler alevlerin içinde kaldı.’ dediğini hatırlıyorum, ardından kendimi ateşlerin arasındaki evimin önünde buldum; ama hâlâ oraya nasıl gittim bilemiyorum.”
     <br/>
     <br/>
     Alan’ın aklına evvela mandıradaki hayvanlar gelir. Hemen onların yanına gider ve çıkarmaya çalışır. Ancak muvaffak olamaz. Annesinin o karışıklıkta eve girmeye hazırlandığını görünce hayvanları bırakır ve onun yanına gider. Evden bir iki parça eşya almaya kararlı annesini uzaklaşmaya zor ikna eder.
     <br/>
     <br/>
     Karaköy’ün etrafı ormanların süslediği dağlarla çevrili. Geçimini ormancılıktan sağlayan köylülerin büyük kısmı o gün yine ormanın yolunu tutar. Köye yakın bir yerde ağaç kesen Bilal Aydın, yangını bu sırada fark eder. Köyün üzerinde yükselen alevlere 200 metre uzaklıktaki Aydın, bölgeye koşar ama yapacak bir şey yoktur. Evinin gözleri önünde ateşe boyun eğmesini çaresizlikle izler: “Bizim buraların lodosu öyle bir eser ki, anı anına yönü değişir. O gün öyle kuvvetli bir rüzgâr vardı ve alevleri hızla savurdu.”
     <br/>
     <br/>
     Alevler Aydın’ın dediği gibi çok hızlı ilerlemektedir. Öyle ki Mustafakemalpaşa’dan gelen itfaiye ekipleri yetersiz kalır. Bursa, Karacabey, Orhaneli, Büyükorhan itfaiyeleri de takviye için Karaköy’ün yolunu tutar. Fakat köy sokaklarının darlığı ve kısa aralıklarla yön değiştiren rüzgâr çalışmaların ilerlemesini engeller.
     <br/>
     <br/>
     KÖYÜ YAKAN SAMANLIK
     <br/>
     <br/>
     Alevlerin kontrol altına alınabilmesi için köylüler ve itfaiye ekipleri bütün gece uğraşır. 13 Nisan’da güneşin ilk ışıkları Karaköy üzerine vururken 137 hanenin 102’sinden dumanlar tütmektedir ve ancak 25 ev ateşten kurtarılabilmiştir. Can kaybı yoktur ama malı zarar gören aile sayısı evi yananlara eşittir. İlk belirlemelere göre zarar tablosu şu şekildedir: 59 büyükbaş, 188 küçükbaş hayvan ve 500’e yakın kümes hayvanı; 2 traktör, 1 marangozhane, 14 römork, 1 kahvehane.
     <br/>
     <br/>
     Yangının Ramazan Durak’a ait samanlıkta başladığı tespit edilir. Bu noktada şu tartışma çıkar: “Samanlıklar köy dışına çıkarılsın mı çıkarılmasın mı?” Senelerdir evlerin yanında ya da altında bulunan samanlıklar her zaman tehdit oluşturmuştur. Ancak daha önce atlatılan küçük yangınlar göz ardı edilmiş ve samanlıklar uzağa taşınmamıştır.
     <br/>
     <br/>
     Yaşananları şimdiye kadar gördükleri en büyük afet diye tanımlayan Mehmet Türedi, “77 yaşındayım ve askerlik dışında köyden çıkmadım desem yeridir. Eskiden samanlıklarda buna benzer yangınlar çıkıyordu. Fakat en sonuncusu gibisini hiç hatırlamıyorum.” diyor. Türedi’nin söylediklerini tasdik etmekle büyüklerinden duyduğu bir söylentiyi dile getiriyor, Celal Dağlı: “Artık ne kadar doğru bilemiyorum ama çok eskiden herhalde Osmanlı devrinde bunun kadar büyük bir yangın köyü yakmış derdi, bizden öncekiler.”
     <br/>
     <br/>
     Alevlerin samanlıktan yayıldığını gösteren delillerden biri Fatma Sevinç’in anlattıkları. Ateşin komşusuna ait samanlıkta başladığını söyleyen Sevinç de alevlere her şeyini teslim eder. Annelerinin ne kadar üzüldüğünü gören çocukları, en kısa sürede eskisinden daha iyi bir ev yapmak için ona söz verir.
     <br/>
     <br/>
     ALEVLER GÖZ NURU ÇEYİZLERİ ALIYOR
     <br/>
     <br/>
     Geleneklerine bağlı bir hayat süren Karaköylüler, özellikle kız çocuklarının eğitimine dikkat eder. Ayrıca hem ev hem el işlerinde maharetli olmaları için gayret sarf eder. İlkokulu bitiren kızları artık oyalar, nakışlarla bezeli geceler bekler. Gündüz okula ya da tarlaya gidilir, geceyse geç saatlere kadar el işi yapılır ki gelinlik çeyizleri yüklü olsun.
     <br/>
     <br/>
     Ama gel gelelim köyü kuşatan alevlerden genç kızların el emekleri de nasibini alır. İki yıldır günün 4-5 saatini el işlerine ayıran Naziye İnci’nin çeyizleri kül olur. Gidenlere ağlamanın fayda getirmeyeceğini düşünen İnci, yeniden el işlerine başlar, tıpkı Arzu Demir gibi. 9 yaşından bu yana nakış işleyen Demir’in çeyizleri de bir gecede göğe yükselen dumana karışır. Moralini bozmayan 18 yaşındaki Demir’e Kızılay çadırını temizleme ve orada ekmek dağıtma vazifesi verilince daha bir sevinir: “Şimdi temizlik ve ekmek dağıtımından arta kalan vakitlerde el işi yapıyorum. 10 senelik emekler gitti ama yenilerini yaparız hayırlısıyla.”
     <br/>
     <br/>
     KÖYDEN AYRILANLAR GERİ DÖNER Mİ?
     <br/>
     <br/>
     Kızılay çadırında Arzu Demir’e yardım eden biri var ki, o yangına sevinsin mi üzülsün mü belli değil. Veli Avşen ateşin Karaköy’ü esir aldığı gün Kıbrıs’ta askerlik görevini yapmaktadır. Afetin ertesi günü babası telefon eder, durumu bildirir. Aldığı haberi üstlerine ileten Avşen, askerliğinin bitmesine 13 gün kala terhis edilir. Vatanî vazifesini erken bitirmiştir ama köyü de, evi de yanmıştır: “30 gündür köydeyim. Geldiğim gün Kızılay çadırında iş verdiler. Askerliğin erken bittiğine mi sevineyim yoksa köyün yandığına mı üzüleyim, bilemiyorum.”
     <br/>
     <br/>
     Yangının ardından köyü terk eden aileler olur. Muhtar Uzun, Mustafakemalpaşa ve Bursa gibi yakın yerlerde akrabaları olan 10 ailenin gittiğini kaydediyor. Ona göre bu ayrılışlar uzun soluklu değil. Yeni köyün inşasının ardından gidenler geri gelecek. Tıpkı Fatma Sevinç’in çocukları gibi: “Burası onların asıl evi, er geç gelecekler.”
     <br/>
     <br/>
     Bütün bu kargaşada evi yanmayan ya da köyü terk etmeyenler de var. Emin Ateş bunlardan biri. Yangın çıktığında camidedir. Hemen söndürmek için harekete geçer. Ancak çabanın yetersizliğini görünce bu sefer evini kurtarmak için köyün yukarısına koşar. Tam eşyaları boşaltmaya başlar ki, yangın kontrol altına alınır. Ateş’in nasipli olduğunu kaydeden köy kahvehanesindeki arkadaşları şaka yollu takılıyor: “Emin Amca’nın soyadı Ateş. Yangını çıkaran gibi yani. Eee, Ateş ateşe dokunmaz kardeşim. Bu yüzden Emin Amca evi kurtardı.”
     <br/>
     <br/>
     Alevler köyü sardığında zor dakikalar yaşayanlardan biri de öğretmen Şentürk Polat. 10 yıldır köyün çocuklarını eğiten Polat o günü bakın nasıl anlatıyor: “Yangın çıktığında öğrenciler teneffüsteydi. Olayı öğrenir öğrenmez herkes evine gitmeye niyetlendi. Çocukları zor zaptettim. Kolay değil 30 öğrencimin evi yanıyordu ancak ya gittiklerinde alevlerden zarar görselerdi. İşte bunun sorumluluğunu alamazdım.” Yangından zarar görmemesine rağmen okul yenilenmek için kapatılır. Öğrencilerse en yakın köy Çaltılıbük’e gönderilir.
     <br/>
     <br/>
     YA BUNDAN SONRASI
     <br/>
     <br/>
     Karaköy’ü saran afetin ardından bölgeye yardım ekipleri hızla ulaşır. Altyapı çalışmaları başlatır, gündelik hayatın ihtiyaçları karşılanır. Kızılay’ın kurduğu 90 çadır, köy yeniden inşa edilene kadar geçici yuva olur. Mustafakemalpaşa Belediye Başkan Yardımcısı Önder Sarı, evvela bölgenin su ve kanalizasyon işlerini hallettiklerini belirtiyor. Söndürme çalışmaları sırasında da 350 ton akaryakıt harcanır.
     <br/>
     <br/>
     Bu arada resmî makamların çalışmaları neticesinde, yanan Karaköy’ün aynı alan üzerine kurulmasına karar verilir. Buna göre yöreye 117 konut ve 117 ahır yapılacak. Ahır ve samanlıklar yeni yangınlara neden olmamaları için evlerden daha uzak yerlere yapılacak. Her biri 85 metrekare ve tek katlı kırsal konut tipinde yapılacak evlerin Eylül-Ekim ayına yetiştirileceği söyleniyor.
     <br/>
     <br/>
     Konuyu takip eden Bayındırlık ve İskân Bakanlığı’ndan üst düzey bir yetkili, para konusunda sıkıntı yaşamadıklarını, Yüksek Planlama Kurulu’ndan 815 milyon YTL kaynak aktarıldığını belirtiyor. Artık her şey evleri yapacak Toplu Konut İdaresi Başkanlığı (TOKİ) ile Bayındırlık Bakanlığı’nın protokol imzalamasına kalıyor. Bunun içinse Türkiye Büyük Millet Meclisi’nde söz konusu iki kurumun kendi aralarında anlaşma yapabilmelerine onay veren mevzuat değişikliğinin yapılması gerekiyor.
     <br/>
     <br/>
     Son aşamada Karaköy’ün ve ikamet edenlerin yangına ve sonrasındaki gelişmelere bakışını Muhtar Hidayet Uzun’dan dinliyoruz: “Kimseyi suçlamıyoruz, kimseye kızmıyoruz. Bu afet Allah’tan geldi, ancak O’na sığınıyoruz.”
     <br/>
     <br/>
     <br/>
     MUSTAFAKEMALPAŞA KAYMAKAMI ADEM SAÇAN:
     <br/>
     KURULACAK KÖY ESKİSİNDEN GÜZEL OLACAK
     <br/>
     <br/>
     Bölgeye ilk ulaşan bendim. Kuvvetli lodos alevlerin yönünü sık sık değiştiriyordu. Hatta bu esnada bizler de dumandan boğulma tehlikesi atlattık. Köyün yolları çok dardı, iş makineleri girmekte zorlanıyordu. Zaten girse de her yer yandığını için pek bir şey yapacak durum yoktu. Zamanında olaya müdahale edildiği için şükür ki can kaybı olmadı. Ama şu var, evlerinden çıkmak istemeyenler, direnenler oldu. Hatta hayvanına sarılanlar çıktı. Bu vatandaşları çok zor ikna ettik, çıkmaları için. İki gün içinde tüm çadırlar kuruldu, istedikleri her an yemek verilecek yerler oluşturuldu, kadın ve erkeklere ayrı banyo ve tuvaletler hazırlandı. Yeni köyün kurulma çalışmaları devam ediyor. Samanlıklar ayrı olacak büyük ihtimal. Zaten bizim o havalide aynı riski taşıyan en az 40 köyümüz var. Halkımızın dikkatli olması gerekiyor. Ama şunu söyleyebilirim, Karaköy kurulduktan sonra civarın en modern yerleşim yeri olacak. Hatta evler yapıldıktan sonra içleri eşyayla döşenecek, bu konuda gerek yardımsever vatandaşlardan gerekse sivil toplum kuruluşlarından söz aldık.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24701), [web.archive.org (arşiv bağlantısı)](http://web.archive.org/web/20061010191333/http://www.aksiyon.com.tr/detay.php?id=24701)
