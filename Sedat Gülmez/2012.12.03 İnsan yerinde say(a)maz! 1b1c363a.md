# İnsan yerinde say(a)maz!

*Sedat Gülmez 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Durağanlık, kimi “yorgun” veya “yılgın” ruhlara göre ideal bir hâl ise de insan fıtratının harekete bağlı dinamizmini bilenler açısından, ferdi hissettirmeden felakete sürükleyen bir girdaptır. Çünkü mevcudu yeterli görür bu bakış açısına kapılanlar. Her problemin çözümünde vaktiyle belirlediği tek yöntemi kullanır. Bununla netice alacağını zanneder.
  </font>
 </div>
 <div id="newsText">
  <font class="detail-text">
   <p>
    <img alt="" height="332" src="http://web.archive.org/web/20121208065833im_/http://medya.aksiyon.com.tr/aksiyon/2012/12/03/kitap-1a.jpg">
     Bir müddet sonra ise âtiye kilitlenmiş gözlerindeki miyop artar ve nihayetinde körleşir. Bu aşama zaten bitişin nihaî işaretidir. Tarihin tozlu rafları karıştırıldığında başta büyük hedeflerle yola çıkan, bir müddet sonra bunlara ulaşan ama kıvam muhafaza edilemediği için tepetaklak giden kişi ve medeniyetlerle sık sık karşılaşmak zor değildir. Zaten meseleyi çetinleştiren arzulara erişmekten ziyade, elde edileni zamanın yıpratıcılığı karşısında koruyabilmektir. Bu istikrarı yakalayabilen isimler unutulmaz, gruplar yok sayılmaz ve cemiyetler kaybolmaz… M. Fethullah Gülen Hocaefendi’nin Kırık Testi serisine eklenen 12’nci kitabı “Yenilenme Cehdi” tam da bahsedilen hususlara yoğunlaşıyor. Eser evvela kendini yenilemenin getirilerini nazara veriyor: “Devamlı var olabilme.” Akabinde yenilenmemenin yol açacağı olumsuzluklara dikkat çekiyor: “Sırası geldikçe kendini yenilemeyenler, güçlü de olsalar, er geç tükenip gitmeye mahkûmdurlar. Her şey, kendini yenileyerek canlı kalır ve varlığını sürdürür; yenilenme durunca da canı çekilmiş ceset gibi, çürümeye hebâ olup dağılmaya terk edilmiş olur.” Ama bir de şerh düşülüyor; “Nasıl bir yenilenme?” sorusu ekseninde “Gerçek yenilenme” başlığı açılıp ikazda bulunuluyor: “Kök ve çekirdekteki safvet korunarak, veraset yoluyla geçmişten süzülüp gelen bütün kıymetlerin hâlihazırdaki düşünce ve irfan buğularıyla sentezleri yapılarak daha yeni, daha berrak tefekkür iklimlerine ulaşmaktır, gerçek yenilenme…” Muhtevadaki başlıklar da zikredilen hassasiyetlere işaret ediyor. “Dindarlık ve Dinî Hassasiyet”, “Kirlenen Şuuraltı Müktesebatıyla Mücadele”, “Küsme Hastalığı ve Çaresi”, “Mescidin Fonksiyonları”, “Hayatın Gayesi”, Güzergâh Emniyeti”, “Yeraltı Zenginliklerimiz ve Bize Düşen Sorumluluklar”, “İçtimaî Değişimler Karşısında Kıvamın Korunması”, “Mükemmellik Düşüncesi ve Tevazu”, “Kendini İfade Etme Arzusu”, “İntihar”, “Nazarî ve Amelî Milliyetperverlik” ve “Hazımsızlık” yelpazeden bazı misaller…
    </img>
   </p>
   <p>
   </p>
   <p>
    <strong>
     YENİLENME CEHDİ/ KIRIK TESTİ 12
    </strong>
   </p>
   <p>
    <strong>
     M. Fethullah Gülen
    </strong>
   </p>
   <p>
    Nil Yayınları
   </p>
   <p>
    308 sayfa
   </p>
   <p>
    02165221144
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34247), [web.archive.org (arşiv bağlantısı)](http://web.archive.org/web/20121208065833/http://www.aksiyon.com.tr:80/aksiyon/newsDetail_getNewsById.action?newsId=34247)
