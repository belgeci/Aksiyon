# Hat, had bilmekle başlar

*Sedat Gülmez 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her el kalem tutar da, her kalemden yazı çıkmaz! Hattat namı için de kalem dilinden anlamak gerekir.
  </font>
 </div>
 <div id="newsText">
  <font class="detail-text">
   <p>
    Meselenin kıyısından köşesinden dolanan herkes şu söz silsilesini bilir, “Kur’an-ı Kerim Mekke’de nazil oldu, Mısır’da (Kahire’de) okundu ve İstanbul’da yazıldı.” Muhakkak ki öne çıkan Kelam-ı İlahî burada. Ama bir de ismi zikredilen beldelerde ona gösterilen hürmetin izdüşümü yer alıyor. Evet, Mekke, Kelamullah’a kucak açmasıyla öne çıkıyor. Mısır gönüllerin bamteline dokunan hafızların, karilerin sesiyle. Ve İstanbul, birbirinden değerli hattatlarıyla. Öyle ki bugün dahi Türkiye’de yetişen hattatlar şanlı bir yazı mazisinin vârisleri hüviyetiyle İslam dünyasında ayrı bir kıymete sahip. İstanbul Büyükşehir Belediyesi (İBB) Kültür A.Ş.nin yüzler serisinden çıkan, “İstanbul’un 100 Hattatı” başlıklı kitap için bu minvalde bir giriş yapmak gerekiyordu. Çünkü konunun temelini bilmeyince kıymeti de takdir edilemeyebilir. Eseri okuyucu ile buluşturan yazarı, kendisi de hattat unvanına sahip Dr. Süleyman Berk. Kitabın giriş kısmında evvela bir üzüntüsünü dile getiriyor, Berk, “Mahdut sayıda kişinin muhtevaya katılacak olması elemede büyük sıkıntı meydana getirmiştir. Kitaba, İstanbul doğumlu yahut İstanbul’da sanatını icra etmiş sanatkârlar yanında, İstanbul dışında yaşamakla birlikte İstanbul’a sanatlarıyla tesir etmiş birkaç sanatkârı da dâhil ettik. Üstadları tasnife tutmak, bazılarını dışarıda bırakmak haddimize değil ama plan gereği sayının mahdut olması, bizi böyle bir tercihe yönlendirmiştir.” Gelelim güzel yazının pirlerine… Fatih devrinin önemli isimlerinden Ali bin Yahya Sûfî ile başlıyor liste. Topkapı Sarayı Bâb-ı Hümayun (Müştemilatın en dıştaki ilk kapısı) üzerindeki yazılar tuğra hariç ona ait. Tuğra ise bir başka dev isim Mustafa Rakım imzalıdır. Ve diğerleri… Şeyh Hamdullah, Sultan II. Bayezid oğlu Şehzâde Korkud, Ahmed Karahisârî, Kâsim Gubarî, Dâru’s Saâde Ağası Moralı Beşir Ağa, Sultan III. Ahmed, Şeyhülislâm Veliyüddin Efendi, Yesârî Mehmed Es’ad Efendi, Mustafa Râkım Efendi, Sultan II. Mahmûd, Sultan Abdülmecid, Vehîc Efendi, Kazasker Mustafa İzzet Efendi, Kayışzâde Hâfız Osman Efendi, Çırçırlı Ali Efendi, Ahmed Kâmil Akdik, İsmail Hakkı Altunbezer, Necmeddin Okyay, Hâmid Aytaç, Ali Alparslan ve ismi zikredilmeyenler…
   </p>
   <p>
    İSTANBUL’UN 100 HATTATI
    <p>
     Dr. Süleyman Berk
     <p>
      İBB Kültür A.Ş. Yayınları
      <p>
       180 sayfa
       <p>
        02124670700
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33681-hat-had-bilmekle-baslar.html), [web.archive.org (arşiv bağlantısı)](http://web.archive.org/web/20121025054843/http://www.aksiyon.com.tr:80/aksiyon/haber-33681-hat-had-bilmekle-baslar.html)
