# Yüksek Seçim Ajansı!

*Sedat Gülmez 2009.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cihan Haber Ajansı, 3 Kasım 2002’de yakaladığı seçim başarısını 29 Mart’ta da sürdürdü. En ilginç öneri M. Ali Birand’dan geldi: “YSK’yı lağvedelim, seçim işlerini Cihan’a bırakalım.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090410211938im_/http://www.aksiyon.com.tr/resim/748/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090410211938/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090410211938/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090410211938oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090410211938oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yüksek Seçim Kurulu’nun (YSK) sistemi çöktü… Oylarda sayım yanlışı şüphesi… Beklenmeyen sürpriz neticeler…
   <br>
    <br>
     Bundan birkaç yıl sonra ‘29 Mart 2009 yerel seçimi’ denince çoklarının ilk hatırlayacağı gelişmeler bunlar. Ama olumsuz gibi gözüken bu tablonun ortasında, seçim neticelerini en doğru ve objektif şekilde sunmasıyla, başta medya kuruluşları olmak üzere, herkesin takdirini kazanan Cihan Haber Ajansı’nın (Cihan) başarısı da yer alıyor. Aslında bu bir tesadüf değil. 3 Kasım 2002 milletvekilli seçimiyle başlayan, 28 Mart 2004 yerel ve 22 Temmuz 2007 genel seçimlerinde zirveye çıkan ekip çalışmasına dayalı azim ve fedakârlığın tabii neticesi. Cihan Genel Müdürü Abdülhamit Bilici de söz konusu neticeyi bu nazarla yorumluyor: “Bu iş ilk defa yapılmıyor. Ama şunu bilhassa vurgulamak gerekiyor ki, bir kadro meselesi. 50 bine yakın insanın emeği var burada. Ufak tefek teknik hatalarımız çıkabilir; ama onlardan da ders alarak yolumuza devam ediyoruz. Artık Cihan ismi güven demek. Bunu sağlayan arkadaşların hepsine içtenlikle teşekkür etmek de vazifemiz.”
     <br>
      <br/>
      29 Mart yerel seçimleri, Türk demokrasi tarihinde daha şimdiden unutulmayacak bir yer kazandı. Başta iktidardaki AK Parti ve muhalefetteki partiler için seçimin neticelerini özetleyebilecek tek kelime ise ‘sürpriz’… Sandık başına gidene kadar özellikle anket şirketlerinin verileri incelendiğinde AK Parti yüzde 45 ila 51,9 bandında bir oy potansiyeline sahip gözüküyordu. Yine doğu, güneydoğu ve kıyı bölgelerinde bırakın elindeki belediyeleri kaybetmeyi, rakiplerinin ‘kale’ addettiği  şehirleri alabileceği konuşuluyordu. CHP, MHP, DTP, DSP ve SP’ye ise belirli bir aralıkta şans veriliyordu. Fakat 29 Mart’ta oy verme işlemi bittikten ve YSK’nın neticelere dönük yayın yasağını kaldırmasından sonra Türkiye tabir yerindeyse küçük çaplı bir ‘şok’ geçirdi. Televizyon kanalları birbiri ardına iktidarın ve muhalefet partilerinin aldığı oy oranlarını açıkladıkça her kesimden insanın yüz ifadesi değişti. Hatta bir medya kuruluşu bünyesinde seçimi takip eden gazetecilerin şaşkınlığı ‘Yanlış kardeşim bu bilgiler, imkânı var mı bu sonuçların? Kesin yanlış!’ tarzı cümlelerle kendini dışa vurdu. İnsanların aklını karıştıran unsurlardan biri de bilhassa kanallar arası oy oranlarının birbirini tutmamasıydı. Seyircilerine sonuçları en hızlı şekilde ulaştırmaya gayret eden televizyon idarecileri ilk gelen bilgileri anında ekranlarına yansıtıyordu.
      <br/>
      <br/>
      Tüm bu kargaşa içinde rakiplerine nazaran nispeten temkinli hareket eden ve en sağlıklı verileri abonelerine ulaştıransa Cihan Haber Ajansı’ydı. Bir süre sonra durumun farkına varan kanal idarecileri, birer ikişer, sadece Cihan’ın bilgilerini seyirciye duyurmaya başladı. O akşam ajansın genel müdürü Abdülhamit Bilici 16 farklı kanalın yayınına bağlandı ve elde ettikleri sonuçları paylaştı. 1-2 saat içinde ortaya çıkan tablo şuydu: Anket şirketlerinin çoğu seçim tahmininde yanılmış, bazı ajanslar da abonelerine hatalı bilgiler sunmuş ancak Cihan evvelki 3 seçim başarısına bir yenisini eklemişti. Tabii YSK’nın teknik altyapısının çökmesi ve buna bağlı aksaklıklar sebebiyle kimilerinin kurduğu “YSK çöktü, Cihan çalıştı!” cümlesini de unutmamak lazım.
      <br/>
      <br/>
      Genel Müdür Bilici de 29 Mart akşamı sergilenen başarıyı kabul ediyor; ancak özellikle YSK meselesine dair dikkatli bir üslup kullanıyor: “Böyle bir kargaşa yaşanmasını muhakkak onlar da istemezdi. Neticede onları incitecek sözden kaçınıyoruz. Çünkü yerimizi biliyoruz.”
      <br/>
      <br/>
      Çalışmaları 3 ay öncesinden başlayan ve yoğun bir seminer programıyla desteklenen Cihan’ın seçim maratonu, 29 Mart’ta yüzleri güldürdü. Fakat yer yer ilginç vakalar da ortaya çıktı. Mesela, YSK’nın sisteminde sıkıntı yaşanınca, kurumun Kayseri’deki temsilciliği, neticeler için kendilerine başvuranları net verilere ulaşabilsinler diye bölgedeki Cihan ekibine yönlendirdi.
      <br/>
      <br/>
      İSTANBUL KİMDE KALDI?
      <br/>
      <br/>
      Saatler ilerledikçe Cihan’ın bilgilerine dönük güven duygusu kanallar arasında pekişti. ‘Şuradaki oran o değil bu…’ diye kendilerine başvuran parti temsilcilerine veya adaylara verilen cevap netti: “Cihan’dan gelen oranlar ortadayken size nasıl güvenelim? Onlar düzeltirse o zaman başka.” Bu diyaloğun en hararetli hâli şüphesiz İstanbul’daki büyükşehir ve ilçe belediye başkanlığı seçimlerinde ortaya çıktı.
      <br/>
      <br/>
      İlk sandıklardan gelen veriler sisteme girildikçe seçim öncesi beklentilerdeki sapmalar gün yüzüne çıktı. AK Parti’nin İstanbul adayı Kadir Topbaş’a karşı CHP adayı Kemal Kılıçdaroğlu’na pek şans vermeyen anketler yanıldı. Cihan veri tabanına yansıyan ilk oranlar CHP adına umudun, AK Parti içinse tedirginliğin işaretiydi. Saatler gece yarısına yaklaşırken Topbaş’ın yüzde 42,5’luk oy oranına karşılık rakibi Kılıçdaroğlu 40 bandında seyretmekteydi. Zaten bir iki saat önce de CHP’liler İstanbul’u kazandıklarına dair bir açıklama yapmıştı. Hele bir de gece yarısı Cihan’dan abonelerine İstanbul’da Kılıçdaroğlu’nun, Ankara’da da Karayalçın’ın kazandığını bildiren bir haber ulaşınca gecenin harareti arttı.
      <br/>
      <br/>
      “Seçim gecesi için ayrıca bir ekip oluşturmadık. Dar kadromuz çoğunlukla yayındaki arkadaşlardan. Böylece üzerlerine çift yük bindi. Hem haber yazacaklar hem de veri girecekler. Bunu aşmak için otomasyon sistemi kurduk. Mesela, İstanbul’da açılan sandık sayısı şu, buna göre kazanan bu gibi bilgileri abonelere gönderiyorduk. Ancak makine nasıl bir hesaplama yaptıysa böyle bir yanlışlık ortaya çıkmış; ama bunu kısa sürede düzelttik. Zaten CHP’liler de ‘kazandık’ açıklamasını kendi müşahitlerinden aldıkları bilgiler ışığında yaptıklarını duyurdu.” diyen Bilici, asla tarafgirliğe girmediklerini söylüyor. İnsanların Cihan’ın objektifliğine ve dürüstlüğüne yönelik şüphesi bulunmadığının açık göstergelerinden biri de CHP İstanbul adayı Kemal Kılıçdaroğlu ve AK Parti Ankara adayı Melih Gökçek’in kameralar önünde ajansın çalışmalarına teşekkür eden ve onları tebrik eden açıklamalarıydı.
      <br/>
      <br/>
      Cihan verilerinin nispeten geç gelmesini de yorumlayan Bilici, bazı okullarda elemanların içeriye alınmaması, arbededen kaynaklanan aksama ve sayım sırasında muhtarlıkların öne alınması gibi problemlere işaret ediyor. Neticede ortaya çıkan tabloyu da özetliyor: “Her seçimdeki gibi bu yıl da partilerden önce sahaya indik. Özverili arkadaşlarla çalıştık. Neticeler, bilhassa muhalefet partilerine sandık yoluyla bir şeyler yapabileceklerini, bize de her seferinde yükselen başarı çıtasını korumak ve daha da ileriye götürmek için en ufak aksaklıkları bile tespit ederek tedbir almamız gerektiğini gösterdi.”
      <br/>
      <br/>
      <br/>
      <br/>
      TV YÖNETİCİLERİ BU SEFER DE MEMNUN
      <br/>
      <br/>
      Habertürk Televizyonu Genel Yayın Yönetmeni Erdoğan Aktaş: Cihan’da bir sorun olmayacağını bilerek yayın yapmak beni rahatlattı.
      <br/>
      <br/>
      ATV Haber Genel Yayın Yönetmeni Fuat Uğur: Görev aldığım bütün kurumlarda Cihan Haber Ajansı’yla çalıştım. Bu seçimlerde de işbirliği yaptığımız için son derece memnunum.
      <br/>
      <br/>
      NTV Haber Yönetmeni Kemal Can: Daha önceki seçimlerde de Cihan’la çalışmıştık. Herhangi bir aksaklık yaşamadık. Aynı organizasyon olduğu sürece çalışmaya devam edeceğiz.
      <br/>
      <br/>
      CNN TÜRK Genel Yayın Yönetmeni Mehmet Ali Birand: YSK’yı lağvedelim, bütün seçim işlerini Cihan Haber Ajansı’na bırakalım. Çok daha iyi sonuç alınır.
      <br/>
      <br/>
      STV Haber Koordinatörü Metin Yıkar: Seçimlerde gösterdiği performans sebebiyle bütün televizyon kanallarında Cihan’ın kredisi yüksek. Sadece medya değil, parti temsilcileri de Cihan’ı izledi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32762), [web.archive.org (arşiv bağlantısı)](http://web.archive.org/web/20090410211938/http://www.aksiyon.com.tr:80/detay.php?id=32762)
