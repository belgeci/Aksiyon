# Ermenilerin Kafkas’ya katliamı

*Sedat Gülmez 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ermeniler, ısrarla, soykırımına uğradıklarını iddia ediyor. Ancak, tespit edilen yeni belgelere göre Ermenilerin yaptığı katliamların Anadolu ile sınırlı kalmadığı ortaya çıktı. Ermeniler tehcir kararından 9 yıl önce Kafkasya’da yaşayan Müslümanlara saldırmış. Bölgede özellikle binlerce Ahıska Türkü katledilmiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607202303im_/http://www.aksiyon.com.tr/resim/546/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sözde “Ermeni soykırımı” önümüzdeki günlerde Almanya Parlamentosu’nda da tartışılacak. Türk Tarih Kurumu Üyesi Prof. Dr. Hikmet Özdemir, Türkiye’nin “soykırımı” yoktur tezini parlamentoda arşiv belgelerine dayanarak savunacak. Bu mini müzakerenin sonucunun ne olacağı veya Özdemir’in sunacağı tarihi belgeler karşısında Almanların nasıl bir tepki vereceği o gün geldiğinde anlaşılacak.
   <br>
    <br>
     Ermeniler ısrarla 1 milyon ırkdaşının soykırımına daha doğrusu katliama uğradığını ileri sürüyor. Buna karşın Başbakanlık Osmanlı Arşivleri Genel Müdürü Doç. Dr. Mustafa Sarınay, arşivin resmi kayıtlarına dayanarak Anadolu’da 500 binden fazla Türk’ün Ermeniler tarafından katledildiğini açıkladı. Ermenilere göre, bütün hadise Anadolu coğrafyasında geçmiş ve orada bitmişti. Oysa gün yüzüne çıkan yeni belgelerde olayın Anadolu ile sınırlı kalmadığı ortaya çıkıyor. Soykırımına uğradıklarını iddia eden Ermenilerin Anadolu coğrafyası dışındaki Müslümanlara yönelik katliam yaptıkları tespit ediliyor.
     <br/>
     <br/>
     En büyük yarayı alanlar Ahıska Türkleri
     <br/>
     <br/>
     93 Harbi olarak tarihe  geçen Osmanlı-Rus Savaşı (1877-78)sırasında Kafkasya’daki Müslümanlar Osmanlı’ya yardım etmektedir. Ancak Osmanlı giriştiği savaşta istediği sonucu elde edemeyince buradaki Müslümanları koruyup kollamada başarılı olamaz. Hatta bölgeden Anadolu’ya ciddi bir de göç başlar. Bu durumu fırsat bilen ve Rusların yanında yer alan Ermeniler Anadolu’da başlattıkları katliamları buradaki güçsüz ve sahipsiz Müslümanların üzerine yoğunlaştırdı. Özellikle Ahıska Türkleri Ermenilerin bu katliamında büyük yaralar aldı.
     <br/>
     <br/>
     Tehcir kararının alındığı 24 Nisan 1915’ten yaklaşık 9 yıl önce Ermenilerin yaptığı bu katliamlar karşısında Osmanlı Devleti, içinde bulunduğu ağır durumdan dolayı müdahale edemez. Rusların desteğiyle 1890 tarihinde Tiflis’te kurulan Ermeni Taşnak silahlı grupları tarafından yapılan katliamlar karşısında Sultan 2. Abdülhamid bizatihi devreye girer. Abdülhamid, Rus hükümeti ile bağlantıya geçip buradaki Müslümanların can ve mal güvenliğinin sağlanmasını ister. Sultanın bu isteği kabul görmez. Fakat Ermenilerin şiddetlenerek süren katliamları karşında durmadan saraydan yardım istenir.
     <br/>
     <br/>
     Katliam yapıldığına dair resmi bilgiler Petersburg Sefareti’nin gönderdiği mektupta saklı. Sefaret 14-15 Mart 1906 tarihli mektubu direkt olarak sultanının makamına gönderir. Yeni tespit edilen mektupta Ermenilerin bölgedeki Müslüman halka yönelik katliamlar karşısında saraydan acil yardım istedikleri anlaşılıyor. Mektup üzerine, Yıldız Sarayı başkatibi imzasıyla dışişlerine bir irade gönderilerek konunun çözülmesi istenir. Ancak daha önceki girişimler gibi bu da sonuçsuz kalır.
     <br/>
     <br/>
     Babamı koyun gübresinde saklamışlar
     <br/>
     <br/>
     Fatih Üniversitesi Tarih Bölümü Öğretim Üyesi Doç. Dr. Tufan Buzpınar, o dönemde Osmanlı’nın bu katliamı durduracak güçte olmadığını belirterek, “Osmanlı bu tarihlerde birçok bölge ile uğraşmaktadır. Fiili olarak müdahale etmesi mümkün değildir. Ermenilerin İttihatçılarla birlikte o tarihlerde değişik yerlerde eylem yaptıkları biliniyor. Zaten güç durumda olan devletin Ermenilerin diğer hareketleri karşısında Kafkasya’ya yardım etmesi zor olurdu.” diyor.
     <br/>
     <br/>
     Ermenilerin Kafkasya’daki katliamı daha çok sözlü anlatımlara bırakılmıştı. Bu konuda arşive dayalı çalışma neredeyse hiç yok. Ahıskalılar Vakfı Başkanı Mehmet Oğuz, Ermeni katliamlarını dedelerinden ve babalarından çok duyduklarını anlatıyor. Oğuz babasının da Ermeni mezaliminden zor kurtarıldığını söylüyor: “Ahıskalılar arasında Ermeni mezalimi çok anlatılır. 93 Harbi sırasında da sonrasında da Ahıskalılara karşı Ermeniler tarafından ciddi bir soykırım uygulanmıştır. Diğer Müslümanlara yönelik katliamlar da söz konusudur. Ancak en çok benim halkım zarar gördü. Babamı altı aylıkken katliamlardan kaçırıp Ermeniler bir şey yapmasın diye koyun gübresi içinde saklamışlar. Buna benzer trajediler vardır.” diye konuşuyor.
     <br/>
     <br/>
     Kafkas Vakfı Başkanı Mehdi Nüzhet Çetinbaş da Kafkaslarda ciddi bir katliamın yapıldığını; ancak bunun bugüne kadar dile getirilmediğini belirtiyor. Ermenilerin 1905 ve 1906 tarihlerinde Kafkasya’daki Müslüman halklara yönelik katliamlar yaptığını söyleyen Çetinbaş, “Ermeniler o bölgede sadece Azerileri değil, diğer Müslümanları da kesti. O tarihlerde Bolşevikler Çar’a karşı ihtilal girişimlerinde Taşnak ve Hınçak örgütlerini de kullandı. Böyle olunca da onların yaptığı hiçbir eyleme müdahale edilmedi. Kafkas halklarının Osmanlı’nın yayında yer alması Ermenilere göre suç sayılıyordu.” diyor.
     <br/>
     <br/>
     1906’daki Ermeni mezalimi daha sonraki yıllarda da devam etmiş. Başbakanlık Osmanlı Arşivleri Genel Müdür Yardımcısı Doç. Dr. Mustafa Budak, 1918 tarihinde de Ermenilerin Kafkaslardaki katliamlarının sürdüğünü hatırlatarak, “Mütareke ile birlikte Osmanlı Devleti 1914’te savaşın başladığı sınırlara çekilince bir boşluk oluşuyor. İşte bu sırada da Ermeniler burada kalan sahipsiz Müslüman halka yönelik katliamlar yapıyor. Kars’ta, Iğdır’da, Nahçivan’da, Gence’de, Adranik’te ciddi katliamlar yapıldı. Ve bu tarihte Ermenilerin yapmış olduğu her türlü katliamın arkasında İngilizler vardır. Çünkü İngilizler Ermenileri desteklemektedir.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21622), [web.archive.org (arşiv bağlantısı)](http://web.archive.org/web/20070607202303/http://www.aksiyon.com.tr:80/detay.php?id=21622)
