# Mahpuslar Meclisi!

*Sedat Gülmez 2013.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Eylül 1980 darbesi siyasî aktörleri ezip geçti. Liderler Hapishanesi işte o günleri anlatıyor.
  </font>
 </div>
 <div id="newsText">
  <font class="detail-text">
   <p>
    Bazı eserler var ki yazılışı üzerinden ne kadar zaman geçerse geçsin, güncelliğini yitirmiyor. Oral Çalışlar’ın kaleme aldığı, “Liderler Hapishanesi/ 12 Eylül Günlükleri” de bunlardan biri. Yazar, darbe sonrası tabir yerindeyse tıkıldıkları, Ordu Dil ve İstihbarat Okulu Tutukevi’nde yaşadıklarını, tanıklıklarını birinci elden okura aktarıyor. Bülent Ecevit, Necmettin Erbakan, Alparslan Türkeş, Taha Akyol, Şerafettin Elçi, Doğu Perinçek, Namık Kemal Zeybek, Ertuğrul Günay, Recai Kutan ve o devir itibarıyla siyasî arenanın önemli aktörleri eserin zengin kadrosunu oluşturuyor.
    <p>
     Esasında hatırat kitapları, yazarın biraz da duygu ve düşüncelerinden etkilenerek muhtevasını şekillendirdiği çalışmalardır. Aynı durum Çalışlar’ın eseri için de geçerli. Sol düşüncenin içinden gelen bir aydın olması hasebiyle, diğerlerine bakışında, her anlattığında olmasa bile, fikriyatının etkisini görmek mümkün. Ama şunu da itiraf etmek gerek ki, bunu kaba bir üslupla değil, aksine elinden geldiğince objektif bakma kaygısıyla yaptığını belirtmekte fayda var. Ve gelelim dikkat çekebilecek bir iki anıya...
     <p>
      Millî Selamet Partisi (MSP) Erzurum Senatörü ve eski Diyanet İşleri Başkanı Lütfü Doğan, mahpushanede dava arkadaşlarının moralini yüksek tutmak için dili döndüğünce teskin edici konuşmalar yapar. Üstelik bu zamanla bir düzen ve istikrar çerçevesinde sürdürülür. İşte bu sohbetlerden birinde dinleyiciler arasında Ertuğrul Günay da yer alır…
      <p>
       Başbakanlık makamında görev almış ama borçları sebebiyle derin düşüncelere dalan bir lider. Bugünden bakınca çoklarının inanası gelmiyor. Fakat Çalışlar’ın kitabıyla bir defa daha öğreniyoruz ki, Bülent Ecevit dönem dönem maddî sıkıntılarla baş etmek zorunda kalan bir lider…
       <p>
        Parmaklıklar arasında eş ve çocuklara dair özlem bir kat daha artıyor. Milliyetçi Hareket Partisi (MHP) Genel Başkanı Alparslan Türkeş’in hasreti de diğerlerinden aşağı kalır değil. Oğlu Tuğrul’un nişanında bile yanında olamamak hasta kalbini fazlasıyla rahatsız ediyor. Peki, başka ne anlatıyor, Genel Başkan?
        <p>
         Bunların ve daha birçoğunun ayrıntısı Liderler Hapishanesi’nde okuyucuyu bekliyor.
        </p>
        <p>
         <strong>
          LİDERLER HAPİSHANESİ/ 12 EYLÜL GÜNLÜKLERİ
         </strong>
         <p>
          <strong>
           Oral Çalışlar
          </strong>
          <p>
           Everest Yayınları
           <p>
            271 sayfa
            <p>
             02125133420
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35883-mahpuslar-meclisi.html), [web.archive.org (arşiv bağlantısı)](http://web.archive.org/web/20130728120952/http://www.aksiyon.com.tr:80/aksiyon/haber-35883-mahpuslar-meclisi.html)
