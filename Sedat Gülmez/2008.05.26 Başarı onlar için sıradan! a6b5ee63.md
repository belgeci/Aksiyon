# Başarı onlar için sıradan!

*Sedat Gülmez 2008.05.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sera Nur Yücesoy ve Sena Yüksel, Gürcistan’daki IYIPO Proje Yarışması’nda gümüş madalya kazandı. Ama bu başarı onlar için sıradan. Çünkü çok mütevazılar ve şimdiye kadar başarısızlıkla hiç karşılaşmamışlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080530133244im_/http://www.aksiyon.com.tr/resim/703/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080530133244/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080530133244/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080530133244oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080530133244oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Biri televizyondaki yarışma programını takip ederek okuma yazmayı öğrendi; diğeri okula başladıktan sonra liderlik yönü ve zekâsıyla dikkat çekti. 9 yıllık öğrenim hayatlarının tamamı takdirler, madalyalar ve ödüllerle dolu. En son 14-18 Mayıs tarihleri arasında Gürcistan’da düzenlenen Uluslararası IYIPO Proje Olimpiyatı’nın Matematik dalında gümüş madalya kazandılar. Çoklarının ‘muazzam’ diye niteleyeceği bu başarı onlara göre ‘abartılıyor’ aslında. Geleceğe dair beklentileri büyük. Ama mutluluğu yaşıtları gibi bol para kazandıran işlerde aramıyorlar. Katıldıkları her alanda ‘en iyi’ addedilmeye azmetmişler. Hırsları zaman zaman annelerini dahi ürpertiyor. Asosyal hale gelmelerinden korkuyorlar. Ancak tüm bunlara rağmen İstanbul Başakşehir Burç Koleji öğrencileri Sera Nur Yücesoy ve Sena Yüksel’in arzuları hayalî değil. Çünkü başarı için çalışmaları gerektiğinin farkındalar. Bu yüzden hedefleri uğrunda tevekkülle ilerliyorlar.
   <br>
    <br>
     MATEMATİK EN BÜYÜK EĞLENCE
     <br>
      <br/>
      Sera ve Sena’nın arkadaşlıkları bir yılı doldurmadı. Ancak kısa sürede kaynaştılar. Lise 1’de okumalarına rağmen üniversite düzeyinde konularla ilgileniyorlar. Dersler, kitaplar ve matematik vazgeçilmezleri. Kimilerine sıkıcı gelen bu seyir onlar için eğlenceli bir uğraş. Üstesinden geldikleri her problem ve ürettikleri yeni fikirlerse mutluluk kaynakları.
      <br/>
      <br/>
      Onları aynı çatı altında buluşturan geçen yılki OKS. Sera’nın Türkiye 65’inciliğini kazandığı, Sena’nın benzer bir başarı yakaladığı sınav neticesinde hayatları Başakşehir Burç Koleji’nde kesişir. Sena okulun Anadolu, Sera ise Fen Lisesi kısmında öğrenim görüyor. Sene başında ulusal ve uluslararası yarışmalar için ekipler hazırlanırken ikilinin başarılı geçmişi de dikkate alınır. Okulun 38 kişilik olimpiyat ekibinde yer alırlar. Birçok yarışma için başvururlar. Gürcistan’da tertiplenen IYIPO da bunlardan biri. Gerçi bu organizasyona Burç Koleji’nden 5 ekip başvurmuştur; ama tek kabul alan Sera ve Sena’nın “Eulerin pedal üçgen formülünün kirişler dörtgeni için uyarlanması” başlıklı projesidir. Özellikle geometriye dayalı mühendislik hesaplamalarında sayfalar tutan formülleri kısaltan bu çalışma için aylarca uğraşırlar. Aynı dönem birbirinden farklı 12 yarışmaya daha iştirak ederler.
      <br/>
      <br/>
      Fakat bunların içinde Gürcistan’ın yeri ayrı. Projede kendilerine rehberlik eden öğretmenleri Mehmet Çalışkan’a göre çağrılmaları bile tek başına başarı: “Çünkü bildiğim kadarıyla uluslararası arenada lise seviyesinde Türkiye’de Fatih Koleji’nin düzenlediği INEPO, Brezilya’da MOSTRATEC, Amerika’da INTEL-ISEF, Gürcistan’da IYIPO ve Singapur’da proje yarışmaları var. Katılım oldukça zor ama kazanılan sertifikalar uluslararası camiada geçerliliğe sahip.”
      <br/>
      <br/>
      ÜZÜLDÜ ZANNETTİK, MEĞER BÜYÜK BAŞARIYMIŞ
      <br/>
      <br/>
      14 Mayıs’ta finaller için Gürcistan’a giderler. İlk günkü açılış töreninin ardından jüri proje sunumunu dinlemeye gelir. “Tanıtım standını kurmuş bekliyorduk. O arada matematik projelerini inceleyen biri dikkatimi çekti. Yakasında tanıtıcı kart yoktu ama jüri üyesi olabileceğini tahmin ettim. Sunumumuzu dinledi, sorular sordu ve memnun ayrıldı.” Sena’nın tahmin tutmuştur. Daha ilk günden jüriden geçer oy alırlar.
      <br/>
      <br/>
      Yarışmadan arta kalan zamanlarda diğer katılımcılarla diyalog kurarlar. Bazılarının birkaç kelimelik Türkçe bilgisiyle konuşmaya çalışması ikiliyi etkiler. Projeleri en çok Makedonlar beğenir. Sudanlılarla sıcak sohbete dalarlar. Dünyanın dört bir yanından gelen farklı kültüre mensup öğrencilerle diyalog Sera ve Sena’ya göre kendileri için iyi bir deneyimdir. Olimpiyat neticeleri son günkü kapanış seremonisinde açıklanır. Matematik dalında ikincilik kürsüsüne çıkarlar. Sonuçları telefonla ailelerine bildirirler ama sesler kısıktır. Anne Ayşe Yüksel, kızı Sena’nın konuşmasında bunu hisseder: “Babasını aradı, ‘ikinci olduk’ dedi. Ama sesinde hiçbir sevinme emaresi yok. Biz de üzüldü zannettik ve geçiştirdik. Sonra öğretmenlerinden öğrendik ki aslında büyük bir başarı elde etmişler.”
      <br/>
      <br/>
      KARDEŞE PARAYLA ÖZEL DERS
      <br/>
      <br/>
      Küçük yaşlardan itibaren başarıyı yakalayan Sera ve Sena için bu abartılmaması gereken bir durumdur. Aslında bu mütevazı davranışlarında aile yapılarının da etkisi büyük. Bir defa ikisi de evin ilk çocuğudur. Kendilerine yönelik ilgi yüksektir. Ebeveynleri eğitimlidir ve onlarla nasıl iletişim kurulacağını bilmektedir. Tüm bu artılar Sera ve Sena’da farklı özellikleri de ortaya çıkartır. Gözlem yeteneklerinin yüksekliği ve anne baba dâhil çevrelerinden bağımsız davranma bunların başında geliyor.
      <br/>
      <br/>
      Mesela Sera ailesinden 2 ay uzakta kaldıktan sonra bile “Anne galiba seni özlemedim.” diyebiliyor. “Erken konuştu, Sera. Okula başlamadan okuyup yazabiliyordu. Televizyonda ‘bir kelime bir işlem’ isimli yarışma vardı, onu izleyerek öğrendi. Ekranın karşısına geçer, katılımcılara sorulan soruları onlarla çözerdi. Bir gün gazete manşetlerini okumaya başlayınca anladık meseleyi.” diyor, Dilek Hanım.
      <br/>
      <br/>
      Yücesoy ailesinin Sera dışında bir kızları daha var. Aralarında 2 yaş fark bulunan kardeşler Dilek Hanım’ın tabiriyle ‘iki uç’ nokta. Karakterleri de davranışları da birbirinden bağımsız. Sera ne kadar derslerle hemhal ise kardeşi o derece uzak. Şimdilerde SBS’ye hazırlanan kardeşine saati 20 YTL’den özel ders veriyor. Ama öğrencisinden şikâyetçi: “Kendini hiç zorlamıyor. Anlamasa da anladım diyor. Sonra sınavlarda kötü not alınca evde kabahat bana çıkıyor. Bu yüzden para alıyorum. Yoksa dayanamam bu hallerine.” Bu diyaloglardan en çok yıpranansa her iki kızını da memnun etmek için çaba sarf eden anneleri.
      <br/>
      <br/>
      Sena’nın da 2 yaşında bir kız kardeşi var. Ama 13 yıl ailenin tek evladıyken birden ‘ortak’ çıkmasını kendi tabiriyle uzun süre algılayamamış. “Aslında halimden memnundum. Kardeş yokluğu da çekmiyordum. Sonra kardeşim oldu. İlk zamanlar komşunun çocuğu gibi algıladım. Ancak zamanla alıştım. Ne yapalım hayatımda artık o da var.”
      <br/>
      <br/>
      Olimpiyat dereceli iki öğrenciye dair annelerinin anlatacak çok anekdotu var. Onlara göre kızları ne kadar başarı yakalasa da ‘asosyal’. Hayatın her alanına en azından kendilerini ilgilendirecek taraflara el atmaları gerektiğini düşünüyorlar. “Sena iğnenin deliğini bulamaz. Evde hiçbir şeyin yerini bilmez. 2 yaşındaki kardeşi ondan iyi. Tamam, eğitiminde başarılı ama hayat bu değil ki. Mutfağa girmeleri ve ev işlerinden anlamaları da lazım. Sonra zorlanacaklarından endişe ediyorum.” diyor, Ayşe Hanım.
      <br/>
      <br/>
      İBN-İ SİNA VAR DA NİYE SENA OLMASIN!
      <br/>
      <br/>
      Sera ve Sena ise annelerinin abarttığını fikrinde. Sadece ne istediklerini biliyorlar ve bu uğurda nasıl, nerede ve ne kadar efor sarf etmeleri gerektiğinin farkındalar. Bu yüzden teneffüslerde bile test çözüyorlar. Kendilerini motive edecek ortamı oluşturuyorlar. Yorgunluğu göze alıyorlar. Çünkü hiçbir başarı tesadüf değil. Eğer annelerinin eleştirdiği tempolarını sekteye uğratırlarsa Sera bilgisayar mühendisliği, Sena da tıp okuma hedefine istedikleri düzeyde ulaşamayacaklarına inanıyor. “Asosyal değiliz, sadece başkalarına sıkıcı gelen çalışma, bizim için olmazsa olmaz.” diyen Sena’nın bir de iddialı sözü var: “Sadece doktorlukla bol para kazanmak mümkün ama ben en iyisi olmak istiyorum. Mesela İbn-i Sina’yı herkese bilir. Yani İbn-i Sina var da niye Sena olmasın?”
      <br/>
      <br/>
      USB’sinin üzerine Harvard Üniversitesi Rektörü Drew Gilpin Faust’un ismini yazacak kadar ideallerine bağlı Sena Yüksel ve hedefleri uğrunda onun kadar azimli Sera Nur Yücesoy için Gürcistan’da kazandıkları ödül geride kaldı. Önümüzdeki haftalarda patent hakkı için başvurulacak bu ödüllü projenin ardından gelecek yıl başvuracakları yarışmalara ve olimpiyatlara hazırlanıyorlar.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30370), [web.archive.org (arşiv bağlantısı)](http://web.archive.org/web/20080530133244/http://www.aksiyon.com.tr:80/detay.php?id=30370)
