# 1 Mayıs'ta terörist ittifak

*Sedat Gülmez 2008.04.28*

<font class="agenda2NewsSpot">
 Hükümet ve sendikalar arasındaki 1 Mayıs gerilimi devam ediyor. Peki geri planda kaos için fırsat kollayanlar ne yapıyor? “1 Mayıs kanlı olacaksa kanlı!” sloganıyla harekete geçen yasa dışı grupların “terör ittifakı” kurduğu belirtiliyor.
</font>
<font class="newsDetail">
 Yıllardır hükümetlerle işçi sendikalarını karşı karşıya getiren 1 Mayıs tartışmaları bu sene  daha da şiddetlendi. Hükümet, dünya genelinde 100 küsur ülkenin ‘1 Mayıs Bayramı’, ‘Emek Bayramı’, ‘İşçi Bayramı’, ‘Bahar Bayramı’ ismiyle kutladığı günü, geçmişin acı hatıralarını da dikkate alarak izinli noktalarda kutlamayı teklif ediyor. İktidarın 1 Mayıs’ı “Emek ve Dayanışma Günü” ilan etmesini yetersiz bulan sendikalar ise “resmî tatil” ve “Taksim’de kutlama” konusunda ısrarcı. “Emek ve Dayanışma Günü”nde gerilimli gövde gösterisi yapmakta kararlı olan sendikalar için artık tek slogan var: 1 Mayıs’ta Taksim’e! Gelinen noktada hükümetin de sendikaların da geri adım atmaya niyeti yok. Ama siyasetin özellikle de AK  Parti’nin önünde onca problem dururken 1 Mayıs’a dair ısrarcı tutum farklı gerilim senaryolarını da beraberinde getiriyor.
 <br/>
 <br/>
 Sendikaların öncülük ettiği bu gerilimin ülkeye fayda getirmeyeceği aşikâr... Bu durumdan nemalanmak isteyenler ise fırsat kolluyor. Neredeyse her 1 Mayıs’ta eylem yaparak terör estiren illegal sol gruplar ve terör örgütlerinin 1 Mayıs için çoktan kolları sıvayarak plan geliştirdiği belirtiliyor. Sloganları da hazır: “1 Mayıs kanlı olacaksa kanlı!”
 <br/>
 <br/>
 NE PAHASINA OLURSA OLSUN!
 <br/>
 <br/>
 Alınan bilgilere göre DHKP-C, TKPM-L, TİKKO gibi sol terör örgütlerinin liselere kadar uzanan kolları 1 Mayıs’ta gösteriler düzenleyecek. Ve bu gruplar polisle çatışacak, iş yerlerine saldırıp araç yakacak. “Sermaye sahiplerini” de hedef alan örgütler, hem hükümet aleyhine slogan atacak hem de toplumsal gerilimi artırmayı hedefleyecek. Bunun için sol örgütler ile PKK’nın da işbirliğine girdiği hatta kendini ‘dinci’ diye tanıtan grupların da bu ‘kaos ittifakına’ gireceği aktarılıyor. Grupların asıl hedefi “ne pahasına olursa olsun” Taksim Meydanı’na çıkıp pankart ve flama açmak.
 <br/>
 <br/>
 Terör örgütü PKK da 1 Mayıs öncesi duruşunu net bir şekilde yandaşlarına bildirdi. 21 Nisan’da terörist Mustafa Karasu tarafından yayımlanan bildiride 1 Mayıs’ın “Nevruz’a dönüştürülmesi” talimatı veriliyor: “Türkiyeli demokrasi güçlerinin, Kürt halkının Nevruz’da, ‘demokratik cumhuriyet içinde demokratik özerklik’ temelinde ortaya koyduğu ortak yaşama iradesine mutlaka doğru bir yaklaşım göstermeleri şarttır. Bu ayağa kalkışı görüp buna cevap olacak bir siyaset tarzını pratikleştirmemek sorumsuzluk olur. Bu nedenle Nevruz’da gösterilen iradenin 1 Mayıs’ta halkların demokratik birliği biçiminde somutlaştırılarak ortaklaştırılmasını bekliyoruz. 1 Mayıs Nevruz ile bütünleştirilmelidir.”
 <br/>
 <br/>
 Terör örgütlerinin yansıra, CHP, DSP, SHP, DTP, EMEP, ÖDP, TİP, TİKP, İP, TKP gibi partilerin temsilcileri ve gençlik kolları da 1 Mayıs’ta gövde gösterisi yapacak. Özellikle TİKP’nin 1 Mayıs’ı bir direniş şeklinde lanse edip herkesi meydanlara davet etmesi dikkat çekiyor.
 <br/>
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-15492-34-1-mayista-terorist-ittifak.html), [web.archive.org (arşiv bağlantısı)](http://web.archive.org/web/20100722082230/http://www.aksiyon.com.tr:80/aksiyon/haber-15492-34-1-mayista-terorist-ittifak.html)
