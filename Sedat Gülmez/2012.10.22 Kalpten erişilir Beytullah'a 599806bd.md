# Kalpten erişilir Beytullah’a

*Sedat Gülmez 2012.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsan hac için seyahate çıkmadan önce, gönül kıblesi istikametinde yollara düşmeli ki hikmeti bilsin…
  </font>
 </div>
 <div id="newsText">
  <font class="detail-text">
   <p>
    Gönül… İbadetlerin beslenme kaynağı… Kul Rabbi’ne yönelirken samimiyetini, saflığını, acizliği idrakini hep gönülden aldığı esintilere göre ayarlar…  Kaynak sağlamsa ibadet de kavîleşir aksi takdirde önce sığlaşır ardından ortadan kalkar. Bu sebeple gönlün de hakkını vermek gerekir. Nasıl verilir peki onun hakkı? Temiz tutarak. Rabb’in adını çokça anarak ve dahası tempoyu daim koruyarak. Bu ilkeler namazdan oruca, zekattan hacca kadar bütün ibadetler için geçerli. Ama mevsim hacca ayrılmış. Bu yüzden gözleri ona çeviriyoruz. Esma Aydın Nesil Yayınları’ndan çıkan “Haccın Kalbine Yolculuk” başlıklı kitabıyla Allah’ın Evi’ne gidemeyenleri satırlar arası seyahate çıkartıyor. Beden ile ruhun imtizaç ettiği, bu haliyle bütün ibadetleri bünyesinde toplayan haccı “Dünyevî ölçülerle tarif edilemeyen bir cazibe merkezi…” diye tanımlıyor. Ve devam ediyor, “Bu yüzden, iki kanatlıdır hac: zâhir ve bâtın, onda buluşur. Haccın gerekleriyle zahiri hac ifa edilirken, bu gereklerin ardındaki sırlara ermekle bâtınî haccı da tecrübe eder mü’min. Haccın kalbine yolculuk işte böyle gerçekleşir.”
    <p>
     Giriş harici iki bölümde toplamış kitabını yazar. Her birinin de birden çok alt başlığı bulunuyor. His ile başlıyor kitabına. “İbadetlerimizi Nasıl Hissederiz?” sorusu esasında nasıl hissetmemiz gerektiğine verilecek cevapların işareti. His ehlinin yani mutasavvıfların ibadetlere yaklaşımı ile devam ediyor. Sonra Bismillah deyip namaz ile başlıyor. Ardından oruca kapı aralıyor. Zahidin karnının dünyaya tok olması gerektiğine vurgu yapıyor. Bütün şehvetlerin kaynağı diye gösterdiği mide ile uyarıyor. Ağzı kapamanın ahlakı güzelleştirdiği müjdesiyle faslı da kapatıyor. Zekat deyince herkese faydasını nazara veriyor ilk. Zengin fakir ilişkisindeki denge rolüne işaret ediyor bir de. Nihayet hac yoluna düşüyor. Diğer dinlerde var mıdır suali bidayetini meraktan geliyor. İslam’da haccın yeri, tasavvufta seyr ve seyahat, tasavvufta hac, umre ve hikmetleri… Haccın fıkhî hükümleriyle de eseri tamamlıyor.
    </p>
    <p>
     HACCIN KALBİNE YOLCULUK
     <p>
      Esma Sayın
      <p>
       Nesil Yayınları
       <p>
        318 sayfa
        <p>
         02125513225
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33911-kalpten-erisilir-beytullaha.html), [web.archive.org (arşiv bağlantısı)](http://web.archive.org/web/20121115115813/http://www.aksiyon.com.tr:80/aksiyon/haber-33911-kalpten-erisilir-beytullaha.html)
