# Naat öyküleri...

*Sedat Gülmez 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   14 asrı deviren bir sevdadır Hz. Muhammed naatları. Ama ardı kesilmez. Çünkü muhabbet bitmez…
  </font>
 </div>
 <div id="newsText">
  <font class="detail-text">
   <p>
    ‘Ben diyorum ki, şiirin okutulması için günümüzde yeni bir tarz ve sunuma ihtiyaç duyulmaktadır. Bu tarz öyle bir şey olmalı ki okuyucu, şiiri okumaya başlamadan önce şair hakkında gerekli bilgilere sahip olmalı, şiirin niçin yazıldığını, kime yazıldığını, ne kadar zamanda yazıldığını bilmeli, şairin şiiri kaleme alırken çektiği ızdıraba şahit olmalı, şiirin kelimeleri arasındaki duygu yoğunluğunu hissedebilmeli, aklını, ruhunu, kalbini ve hislerini şiiri okumadan önce hazır hâle getirmeli, şiiri okumaya başladığında ise artık kendini şiirin o büyülü dünyasında kaybedebilmeli. Böylelikle, hikâyeyle şiirin birleşeceği, kimi zaman şair ile ilgili bilgilerin, kimi zaman şiirin ortaya çıkış sebebinin yahut yazıldığı atmosferin yer aldığı metinlerin şiir ile birlikte sunulduğu bir tarz ortaya konmalı. Bunu sizinle birlikte yapabileceğimizi ümit ediyorum…” “Naat Öyküleri/ Aşk-ı Muhammed (sav)” başlıklı kitabın yazarlarından Ekrem Altıntepe eserin oluşmasına niyetlenince, Mine Sultan Ünver’i projeye ikna sadedinde bu cümleleri kurmuş. Önce tereddüt etmiş Ünver, “Yapabilir miyiz?” kabilinden… Fakat sonra kolları sıvayınca çalışma okuyucuyla buluşacak hâle gelmiş. Özenle belirlenmiş her bir şiir. Ardından da aynı titizlikle öyküler kaleme alınmış. Hz. Âdem’in “Ya Rabbi! Beni Muhammed hürmetine affet.” hitabıyla başlıyor, çalışma… Hicretten yedi asır önce Yemen Tübba’sı Es’ad Ebû Kerîb Himyerî’nin geleceğe dönük ahdiyle hız kazanıyor. Hz. Âmine’nin kelimeleriyle zirveye tırmanıyor ve diğerleriyle devam ediyor; Hassan bin Sabit, Ka’b bin Züheyr, Mevlânâ Celaleddin-i Rumî, İmam Bûsirî, Yunus Emre, Süleyman Çelebi, Cem Sultan, Yavuz Sultan Selim, Fuzûlî, Kanunî Sultan Süleyman- Muhibbî, Sultan Ahmed, Nâbî, Itrî, Şeyh Galip, Alvarlı Muhammed Lütfi, Mehmet Âkif Ersoy, Yaman Dede, Arif Nihat Asya, Necip Fazıl Kısakürek, Ali Ulvi Kurucu, M. Fethullah Gülen, İskender Pala, Nurullah Genç…
   </p>
   <p>
   </p>
   <p>
    AŞK-I MUHAMMED
    <p>
     Mine Sultan Ünver/ Ekrem Altıntepe
     <p>
      Timaş Yayınları
      <p>
       282 sayfa
       <p>
        02125112424
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32413-naat--oykuleri.html), [web.archive.org (arşiv bağlantısı)](http://web.archive.org/web/20120428182813/http://www.aksiyon.com.tr:80/aksiyon/haber-32413-naat--oykuleri.html)
