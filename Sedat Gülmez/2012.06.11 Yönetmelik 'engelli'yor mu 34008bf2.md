# Yönetmelik ‘engelli’yor mu?

*Sedat Gülmez 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel eğitimde yönetmelik karmaşası yaşanıyor. Eğitim merkezleri “Yeni düzenleme bizi bitirir.” derken Millî Eğitim Bakanlığı, “İşini iyi yapmayanlar ayıklanacak.” iddiasında…
  </font>
 </div>
 <div id="newsText">
  <font class="detail-text">
   <p>
    Suiistimal, Türkiye kamuoyunun birçok noktada varlığını garipsemediği bir olgu. Bilhassa kamu sektörü için. Devletin herhangi bir kurumu bir süreç başlatır, bununla ilgili hukukî düzenlemeyi hazırlar; fakat birileri muhakkak onun etrafından dolaşıp hak ettiğinden fazlasını alır. Sonra bu kanalın kapatılması için yeni bir hukukî düzenlemeye başvurulur, ama çoğu zaman kurunun yanında yaş da müeyyidelerden etkilenir ve tabir yerindeyse kıyamet kopar. 18 Mayıs’ta Resmî Gazete’de yayımlanan Özel Eğitim Kurumları Yönetmeliği’ne dair tartışma da bir anlamda bu minvalde yürüyor. Özel Eğitim Kurumları’nın şikâyetleri nihaî noktada, düzenlemenin tadil edilmesine dayanıyor. Bakanlık ise “Yanlış varsa üzerinde ısrar edilmez ama bu maddeler doğrudur.” görüşünü savunuyor. Peki, anlaşmazlık hangi konularda kendini gösteriyor? Ve bunlara tarafların bakışı ne?
    <p>
     Derneklerin en çok dert yandığı yönetmeliğin 29’uncu maddesinin g bendi: “Zorunlu eğitim çağında olan özürlü bireyin örgün eğitime devam ettiğinin belgelendirilmesi gerekir.” şeklinde. Önceden bu tür bir belge istenmezken şimdi talep edilmesi kafaları karıştırmış. Özel Özel Eğitim Kurumları Derneği yetkilileri, “Bahse konu binlerce öğrencinin en az yüzde 20 özürlü olduğu -ki aralarında yüzde 90 oranlısı da var- gerçeği karşısında bu çocukların devam edebileceği örgün eğitim kurumu bulunamayacağı açıktır.” diyor. MEB Özel Öğretim Kurumları Genel Müdürü Mehmet Küçük nezdinde ise konu gayet açık: “Bu kurumlar her şeyden önce destek eğitimi verir. Yani zorunlu eğitim çağındaki çocuk önce örgün eğitime katılacak, sonra merkezlerde aldığı eğitime destek vereceğiz. Engelli bireyin okula gitmesini zorlayıcı bir madde bu. Kaldı ki, okulların donanım problemi yok.” Ya öğrencinin fizikî şartları el vermiyorsa gitmeye? “İlgili doktorlardan müteşekkil bir heyet öğrenciyi görür, ‘örgün eğitime gidemez’ şeklinde rapor verirse, devam zorunluluğu aranmaz. Okula gitmeden eğitim alan 24 bin kişi var, hâlihazırda. Bunun 18 bininin raporu var, diğerlerinin yok. Onların eğitimini bu ay itibarıyla kestik. Ama onlar da gider, heyetten gerekli raporu alırsa tekrar başlatırız.”
     <p>
      Psikolog ve rehber öğretmene haftada 20 saati geçmemek üzere destek eğitimi vermeyi öngören madde de eleştiriliyor. Genel Müdür Küçük’e göre ise psikolog için bu kadar süre fazla: “Çünkü onların görev alanı yönetmelikte 12 başlık altında toplanıyor. Materyal hazırlama da var bunun içinde aileyle koordineli çalışma da. Bu kadar yükün üzerine ekstradan ders var.”
      <p>
       Bir de bugüne kadar bakanlık aleyhine açılan suiistimal davalarının kaybedilmesi konusu var. Mehmet Küçük, “Evet çoğu kaybedildi ama orada biraz muğlâklık söz konusu. Hukukî düzenlemede öğretmen için mesela aylık 40 saat derse girmesi öngörülmüş ama onlar 60 saat girmiş ve parasını devletten almış. İtiraz ediyoruz, adlî süreçten ‘olmuş ama’lı kararlar çıkıyor ve davayı kaybediyoruz. Maksadımız yönetmeliği uygulamak ancak çoğunda benzer neticelerle karşılaşmışız.” diyor.
       <p>
        Küçük, düzenleme öncesi, Özel Özel Eğitim Kurumları Derneği, Tüm Özel Eğitim ve Rehabilitasyon Kurumları Derneği (ÖZERKDER), Özel Eğitim Okulları Birliği Derneği, Türkiye Sakatlar Konfederasyonu ile Özürlü Aileleri Yardımlaşma ve Dayanışma Derneği’nin bir masa etrafında meseleyi tartıştığını, akabinde son taslağın genel müdürlük sitesinde paylaşıldığını söylüyor. Oysa bazı dernekler sürecin yalnızca elektronik posta yoluyla işletildiğini ifade ediyor. Ve bu akışı yönetmeliğin tadiline dayanak gösteriyor.
        <p>
         Hâsılı, bakanlık istismarların önüne geçip engelli bireylere daha çok eğitim vermeyi hedeflediğini, böylelikle işini düzgün yapanla yapmayanın ayrılacağını düşünürken, derneklerin kahir ekseriyeti, ‘iş böyle yürümez’ noktasında. Sonuç? Her zamanki gibi gücü elinde tutanın dediği olacak galiba…
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### metin demircan, 14 June 2012, 22:14
> Yayınlanan son yönetmelikle Milli Eğitim Bakanımız sayın Ömer DİNÇER beyefendinin engelli öğrencilerin öncelikli olarak okul eğitimi almaları hususuna hassasiyetle eğilmesi ne yazık ki bazı bürokratlar tarafından zedelenmektedir. Milli Eğitim Bakanlığı İlköğretim Kurumları Yönetmeliği madde 31 –a dı...

### metin demircan, 13 June 2012, 22:46
> Yıllarca devletin trilyonları rehabilitasyon merkezlerine akıtıldı. Zorunlu eğitim yaşındaki engelliler sadece okullara kayıt yaptırıldı. Ne okula gittiler ne de okul gördüler.  Maksat rehabilitasyon merkezlerine ödeme yapabilmekti. Bu istismarın önüne geçmek için hazırlanan yönetmeliğe emeği geçen ...

### metin demircan, 12 June 2012, 23:01
> 18 Mayıs 2012 tarihinde yayımlanan yönetmeliğin 29. madde- g) ‘Zorunlu eğitim çağında olan özürlü bireyin örgün eğitime devam ettiğinin belgelendirilmesi gerekir’ ifadesi 573 sayılı Özel Eğitim Hakkında Kanun Hükmünde Kararnamenin 14. maddesine istinaden eklenmiştir. Okul çağındaki engelli öğrenci b...

Kaynak: [www.aksiyon.com.tr](http://www.aksiyon.com.tr:80/aksiyon/haber-32797-yonetmelik-engelliyor-mu.html), [web.archive.org (arşiv bağlantısı)](http://web.archive.org/web/20120616021225/http://www.aksiyon.com.tr:80/aksiyon/haber-32797-yonetmelik-engelliyor-mu.html)
