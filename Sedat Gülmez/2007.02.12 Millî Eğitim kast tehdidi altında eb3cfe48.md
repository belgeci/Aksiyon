# Millî Eğitim kast tehdidi altında

*Sedat Gülmez 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Talim ve Terbiye Kurulu Başkanı Prof. Dr. İrfan Erdoğan, Türk eğitim sisteminin ‘eşitlikçi’ yönünün son dönemde darbe aldığını belirterek acil önlem çağrısında bulunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219204509im_/http://www.aksiyon.com.tr/resim/636/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk Millî Eğitim sistemine dair tartışmalar bitecek gibi görünmüyor. Ortaöğretimdeki meslekî-genel lise ayrımı, katsayı adaletsizliği ve ağırlıklı ortaöğretim başarı puanı gibi uygulamalar her yıl kartopu misali yuvarlanıp büyüyor. Devasa sorunlar sadece bunlarla kalmıyor elbet. Genç neslin eğitim ve öğrenimi, bakanlığa çok ağır sorumluluklar yüklüyor. Millî Eğitim Bakanlığı Talim Terbiye Kurulu (TTK) Başkanı Prof. Dr. İrfan Erdoğan, “eşitlikçi-adaletli ve toplumun tüm fertlerine yükselme imkânı tanıyan” tarihî Türk eğitim misyonunun uzun süredir zarar gördüğüne dikkat çekiyor.
   <br>
    <br>
     YENİ SİSTEMDE ÖĞRETMEN PASİFLEŞTİRİLMİYOR
     <br/>
     <br/>
     Geçen mayıs ayında müfredat yenileme çalışmalarının hız kazandığı bir dönemde TTK eski Başkanı Prof. Dr. Ziya Selçuk’un istifasıyla boşalan koltuğa oturan Erdoğan, eğitim camiasının yakından tanıdığı bir isim. Millî eğitim bursuyla çıktığı yurtdışından 15 yıl önce Türkiye’ye dönerek İstanbul Üniversitesi’nde çalışmaya başlar. Millî Eğitim Bakanı Hüseyin Çelik, ona TTK Başkanlığı’nı teklif ettiğinde, profesörlük unvanının hazırlıklarıyla uğraşmaktadır. Bakan, teklifinde ısrarcıdır; hatta şaka yollu şöyle der: “Sayın Erdoğan, MEB bursuyla yurtdışına çıkmışsınız. Madem sizi devlet okuttu, üzerinize düşen görevden kaçmayın. Aldığınız bursun karşılığını verin.” Bakan’la sadece bir kere, o da 24 Kasım 2005 tarihinde Öğretmenler Günü vesilesiyle katıldığı televizyon programında yüz yüze görüşür. Edindiği izlenim, eğitim meselelerine bakışta ortak yönler bulunduğu yönünde olunca vazifeyi kabul eder.
     <br/>
     <br/>
     Koltuğa oturduğunda en önemli mesele, müfredatın yenilenmesidir. Bakan Hüseyin Çelik doğrudan söylemese de bu konuda Başbakan Erdoğan kendisinden iyi bir performans beklemektedir. “Neticede 60 yıllık sistemi değiştiriyorsunuz. Seleflerimiz çalışmalara başlamıştı. Bize düşen daha çok akademisyenin fikrini alarak hızla yola devam etmekti.” diyor Erdoğan.
     <br/>
     <br/>
     Daha fazla akademisyen katkısına ihtiyaç vardır; ancak burada da belirli kriterler söz konusudur. Evvela ‘müfredat eğitimin anayasasıdır’ felsefesiyle hareket edildiğinden mesai taksimi yapılacak uzmanların referans isimler arasından seçilmesine dikkat edilir. Bu çerçevede Ankara, Gazi, İstanbul, Boğaziçi, Ortadoğu, Başkent, Selçuk ve Abant İzzet Baysal üniversitelerinden bilgisine başvurulan öğretim üyesi sayısı 57’ye ulaşır.
     <br/>
     <br/>
     3 yıllık süreçte ağırlıklı mesele ‘sistemin yeniden oluşturulması’dır. Ancak şimdiye kadar belirli sayıda verilen hizmet içi eğitim bundan sonraki dönemde önem kazanır: “Bu zamana kadar merkezî düzeyde pilot okullardan 2 bin 900 müfettişe, 1500 sınıf, 500 branş öğretmenine ve 120 yöneticiye; yerel düzeyde de tüm ülke çapında hizmet içi eğitim verildi. Artık öğretmenlerin eğitilmesine daha fazla ağırlık veriyoruz. Neticede müfredatı uygulayacak bu insanlar. Ayrıca seminerleri internet ortamında öğretmenlerin hizmetine sunuyoruz.” Erdoğan, müfredatın öğrenciyi aktif, öğretmeni pasif hale getirdiği iddialarına da karşı çıkıyor; aksine öğretmenin yeni dönemde eskisinden daha yüksek tempoyla çalışacağını söylüyor.
     <br/>
     <br/>
     Müfredata yönelik eleştirilere cevapları da var elbette; ama öncelikle yöneticilerin söylemine dikkat çekiyor. Çalışmaların sloganlaştırılmasının ve ‘büyük devrim yaptık’ türünden ifadelerin, eleştiri dozajını artırdığına inanıyor. Prof. Erdoğan’a göre eğitimde dönemsel değerlendirmelerden mümkünse uzak durulmalı.
     <br/>
     <br/>
     MÜFREDAT BAŞARISI KADEMELER ARASI GEÇİŞE BAĞLI
     <br/>
     <br/>
     Şüphesiz müfredat çalışması ve bunun sunumu hususunda ne kadar titiz davranılsa da yapılanlardaki başarı daha ilk günlerden itibaren tartışma konusu. Her şeyden önce eğitim sistemindeki kademelerin (ilk-orta ve yüksek öğretim) birbirini etkileme potansiyelini unutmamak gerekiyor. Bu noktada, ‘kademeler arası geçiş’ meselesi, esas problemlerden biri olarak karşımıza çıkıyor. İlk, orta, yükseköğretim; hatta yüksek lisanstaki geçiş sıkıntılarına vurgu yapıyor Erdoğan: “Buralara yoğunlaşıp bir önceki ve sonraki kademenin eğitim felsefesini dikkate alarak gerekli düzenlemeler yapılmalı. Aksi takdirde diğer yapılan ve yapılacaklar bu mesele sebebiyle sekteye uğrar.”
     <br/>
     <br/>
     Meslekî-genel lise ayrımı, katsayı ve ağırlıklı orta öğretim başarı puanı gibi sorunlar, ortaöğretimdeki başlıca ‘dertler’ olarak değerlendiriliyor. 20 yıl önceki meslek-genel lise ayrımının keskinleşmesinin yanı sıra genel liseler arasında üniversiteye girişte yaşanan ‘ayrıcalık’ tartışması da sistemi iyice kilitliyor. Ona göre, liseler arasındaki iddialı-iddiasız okullar ayrımını önlemenin yolu, katsayı uygulamasının kaldırılmasından geçiyor.
     <br/>
     <br/>
     YENİ ÜNİVERSİTELER SİSTEMİ RAHATLATIR
     <br/>
     <br/>
     Başkan Erdoğan, yıllardır dillendirilen “öğrencinin okula çekilmesinin” önemine işaret ediyor bu noktada. Spor aktiviteleri, derslerin laboratuar ortamında işlenmesi, yeni uygulamaya konan 100’lük not sistemi, hep bu çerçevedeki çözüm önerileri. Önümüzdeki aylarda ise üniversiteye girişte okul derslerinin önemini artıracak yeni bir uygulama başlayacak: Olgunluk Sınavı Sistemi. TTK bünyesinde hazırlıkları devam eden projenin 1-2 ay içinde Yükseköğretim Kurulu’na (YÖK) sunulması gündemde. Ancak yeni sistemde ‘standardizasyonun’ yani adaletin sağlanması gerekiyor. Mesela, aynı dersin imtihanını bir öğretmen 10 soruyla klasik, diğeri 50 soruyla test şeklinde yapıyor. Bu iki sınavın aynı değerlendirmeye tabi tutulup tutulamayacağı tartışılıyor. Sınavlarda öğrencilerin hazırladığı sorulara yer verilmesi ise bir başka teklif.
     <br/>
     <br/>
     Pek çok çözüm önerisine rağmen sistem nerede tıkanıyor? Başkan Erdoğan, “Eğitim sisteminin merkezî sınavlara endekslendiği ve uzun vadede bunların kaldırılmasının düşünülmediği dikkate alınırsa, tıkanan sistemin önü yükseköğretimdeki okullaşma oranının artırılmasıyla açılabilir.” diyor. Türkiye’de senelerdir belirli alanlarda fazlalık olduğuna dair söylemlerin dillendirilmesini de eleştirerek, “Burada eğitimin meselesiyle istihdamın ve ekonomininki karıştırılıyor. Uzun süre ziraat mühendisi fazlalığı var denildi. Asıl mesele fazlalık değil. Mezunlara istihdam imkânı bulamayan parametreler. Bu mantıkla hareket edersek işsiz doktorlar var o zaman tıp fakültelerini kapatalım mı diyeceğiz?” diyor.
     <br/>
     <br/>
     Başkan Erdoğan’a göre, Millî Eğitim sistemi son yıllarda önemli bir tehditle karşı karşıya. Hindistan’daki sınıflar arası  ‘kast’ sistemine gönderme yaparak, “İyi niyetle yola çıkılmış da olsa gelinen noktada bilhassa kademeler arası geçişler bağlamında acil tedbir almak gerek. Aksi takdirde Türk eğitiminin eşitlikçi yönü geçmişte kalan bir özellik olur.” diyor. Bahsi geçen çalışmaların tamamı neticelendirilebilirse Türk eğitim sisteminin tehdit altındaki ‘eşitlikçi-adaletli’ tarihî misyonuna döneceğine inanıyor. Cumhuriyet’in kuruluşuyla başlayan dönemde Türk eğitim serüveninin hiçbir kademesinde ayrıma, kast sistemini andıran sınıflamalara yer verilmediğini hatırlatarak, “Kütahya, Trabzon, Erzurum’daki liselerin mezunları da devletin yüksek kademelerinde görev aldı. Tarihimizden ve kültürümüzden gelen bir güzellik bu.” diyor. Ona göre, içinde bulunduğumuz dönemde önlem alınmazsa “seçkinci bir anlayışa doğru yapılanan eğitim sistemi” 10-20 sene sonra tarihî eşitlikçi misyonunu kaybetme riskiyle karşı karşıya.
     <br/>
     <br/>
     ŞÛRA’DA BAKAN ÇELİK’İN HAKKI TESLİM EDİLMEDİ
     <br/>
     <br/>
     “TTK Başkanlığı’na gelir gelmez önümüzdeki meselelerden biri de 17’nci Millî Eğitim Şûrası’nın toplanmasıydı. En son 6 yıl önce gerçekleşen 16’ncı Şûra’dan sonra önemli bir organizasyondu. Çok spekülasyon oldu. Ama şunu açıklıkla ifade edeyim; katılımcı akademisyenlerin fazlalığı, bakanlık bürokrat sayısının azlığı ve en az müdahale edilen şûra olması hasebiyle önemlidir. Bu konuda Bakan Bey’in hakkının teslim edilmemesi beni üzdü. Hâlihazırda tasnifi süren kararlar ilgili birimlerce uygulanabilirliklerine göre hayata geçecek. Alınan kararlar bilinmedik değildi; ancak Şûra’dan geçmesi gerekiyordu ve geçti. Alınan radikal kararlar sebebiyle bir sonraki şûraya pek iş kalmayacak.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26703), [web.archive.org (arşiv bağlantısı)](http://web.archive.org/web/20070219204509/http://www.aksiyon.com.tr:80/detay.php?id=26703)
