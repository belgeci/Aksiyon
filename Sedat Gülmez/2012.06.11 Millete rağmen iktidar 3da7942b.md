# Millete rağmen iktidar

*Sedat Gülmez 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Muhsin Öztürk, “27 Mayıs Devleti”nde bir darbeyi değil, onun kurduğu sistemi gözler önüne seriyor…
  </font>
 </div>
 <div id="newsText">
  <font class="detail-text">
   <p>
    Cumhuriyet tarihi ilerleyen yıllarda, ideolojiden ziyade vesikaya dayalı, yazıldığı zaman muhakkak ki bazı önemli kırılma anları farklı bir nazarla ve üslupla yeni nesillere aktarılacak. Tabii bu iş sırf tarihçilerden beklenirse sürenin biraz daha uzayacağına şüphe yok. Ama hâlihazırda söz konusu süreçlere ilişkin farklı bakış açıları üretenler de yok değil. Muhsin Öztürk bu isimlerden biri. “27 Mayıs Devleti 1960- 2011” başlıklı kitabı da bu değişik nazarın ürünü. Öztürk, 27 Mayıs’ın sadece askerî bir darbe fonksiyonuna atıf yapılsa da, müdahalenin anlık fiilden sürece nasıl evrildiğini ve yıllarca bürokratik oligarşi diye tanımlanan yapının nasıl kurulduğunu ele alıyor. “Statüko ve vesayetin kurumsal hüviyeti 1960 darbesiyle kurulmuş, zamanla da ‘aydın ve bürokratik’ zümrenin devleti yönetme tekelini elinde tutmasının adı olmuştu. O tarihten itibaren seçilmişler yani yürütme ve yasama en zayıf halka olurken, genelkurmay başkanları ‘gölge başbakan’ ve ‘muhtemel cumhurbaşkanı’ gibi hareket edecekti. 27 Mayıs darbesiyle kurulan devlet, sandıktan çıkanların devleti yönetmemeleri üzerine kuruldu.” diyor, yazar. Yine sistemi inşa edenler onun emniyet kilidi kurumları ihdası ihmal etmemişlerdir. Anayasa Mahkemesi bunların zirvesi konumundadır. Bütün bunlar kitabın muhtevasını oluşturan altı bölümde ele alınıyor. Kısım başlıklarına gelirsek… Darbe ile Kurulan Devlet, 27 Mayıs Devletinin İdeolojik ve Sosyal Tabanı, Korku ve Öfke, Geçmişle Hesaplaşma, Eski Hal Muhal ve Yeni Düzenin Kuruluşu… Muhsin Öztürk’ün içerikteki en önemli tespitleriyle okuyucuya kitaba ilişkin nihaî fikri verelim: “… Türkiye’nin en önemli demokratik hesaplaşması 2002’de AK Parti’nin iktidara gelişi değil bir müdahale girişimi sonrasında 22 Temmuz 2007’de halkın sahaya inmesiyle başladı. Peşi sıra Abdullah Gül’ün cumhurbaşkanı seçilmesi, kapatma davası, Kürt meselesinde sıcak gelişmeler, açılımlar, Ergenekon ve Balyoz gibi darbe soruşturmaları davaları, 12 Eylül referandumu, 2011 seçimleri vs…”
   </p>
   <p>
    27 MAYIS DEVLETİ 1960- 2011
    <p>
     Muhsin Öztürk
     <p>
      Ufuk Yayınları
      <p>
       312 sayfa
       <p>
        02164494909
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32813-millete-ragmen-iktidar.html), [web.archive.org (arşiv bağlantısı)](http://web.archive.org/web/20120820044359/http://www.aksiyon.com.tr:80/aksiyon/haber-32813-millete-ragmen-iktidar.html)
