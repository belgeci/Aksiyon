# Eğitimin Demirel’i Aksiyon'a konuştu

*Sedat Gülmez 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ömer Balıbey, İstanbul'da 10 yıl kaldı. İcraatlarıyla alkışlanırken zaman zaman 'Bu zat burada nasıl kalabiliyor?' sorusuyla karşılaştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070820111027im_/http://www.aksiyon.com.tr/resim/608/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Refah ve Doğru Yol Partisi koalisyon hükümetinin İstanbul'a yaptığı ilk bürokrat atamalarından biriydi. Şehrin eğitim müdürlüğü artık ona emanetti. Bazı gazetelerin 'Bir imam geldi' başlıklı haberlerle karşılaması İstanbul hakkındaki korku ve heyecanını daha da artırdı. Söyleyecek tek sözü vardı: "Beni bir tanıyın, sonra yorumlarınızı rahat rahat yaparsınız."
   <br>
    <br>
     Geçtiğimiz haftalarda Öğretmen Yetiştirme ve Eğitimi Genel Müdürlüğü'ne atanan Ömer Balıbey'in 5 Ağustos 1996 İstanbul'una dair ilk hatırladıkları bunlar. Vazifesine, 'İstanbul büyük bir çark, birçoklarını üzerinden attı. Biz de en fazla 1-2 sene kalırız.' düşüncesiyle başlayan Balıbey, seleflerinin aksine 10 yıllık müdürlüğüyle bir rekorun sahibi.
     <br/>
     <br/>
     Toplumun farklı kesimlerinden binlerce seveninin yanı sıra bıyıklarını 28 Şubat rüzgârı sebebiyle kestiğini düşünüp eleştiren, herkesi idare ettiğine inanıp, 'Eğitim'in Demirel'i yakıştırmasını yapanlar da var. 5 hükümet ve 7 Millî Eğitim Bakanı eskitmesinde keramet arayanlara cevabı hazır: "Tamamen devletin tasarrufu."
     <br/>
     <br/>
     Her yeni hükümet geldiğinde bürokratlar 'Bize dokunacaklar mı?' korkusunu yaşar. Bu tür kaygılara hiç düşmediğini ifade eden Ömer Balıbey, "Gerçi benden önce İstanbul Millî Eğitim Müdürlüğü vazifesi kısa aralıklarla el değiştiriyordu. Siyasî irade ya da başka sebeplerden. Ama bizde olmadı." diyor. Peki, neydi onu diğerlerinden farklı kılan? Ankara'ya uğurlanışı sebebiyle adına düzenlenen veda gecelerinde dökülen gözyaşları bir ipucu veriyor aslında. Salı günlerini halka ayıran, başta sivil toplum kuruluşları olmak üzere eğitime hizmet etme gayretindeki herkesi dikkate alan uygulamaları göz doldurmuştu demek ki.
     <br/>
     <br/>
     Yine de sıkıntı yaşamış biri. Dillendirmese de 1990'ların sonunda açığı bulunup, görevden alma gayretlerine maruz kaldı. Hatta Ankara'dan gönderilen müfettişler 8 ay boyunca, İstanbul Millî Eğitimi'nin her kademesini didik didik etti. O günleri, 'Üzerinde fazla durmamak lâzım.' diye kapatıyor. İstanbul'dan aklında kalanlar bunlardan ziyade Fenerbahçe'nin hiç kaçırmadığı maçları. Süleyman Seba'dan Aziz Yıldırım'a, Özhan Canaydın'dan Adana'dan mahalle arkadaşı Fatih Terim'e dostlukları, Eyüp Sultan'ın manevî atmosferinde tadılan duygu yoğunlukları. Bu yüzden eşinin, kızlarının ve dostlarının firakını hissetmemek adına, hafta sonlarını tarihî şehirde geçirme hususunda Millî Eğitim Bakanı Hüseyin Çelik'ten özel izinli. Belki bu sayede başlayıp bitiremediği ve yeni Millî Eğitim Müdürü Ata Özer'e emanet bıraktığı projelerin akıbetini görme fırsatı olacak. Özellikle Beylikdüzü'nde yapılması planlanan mega eğitim kampüsleri, Merter'de yeri tespit edilen 10 katlı öğretmenevi ve Cağaloğlu'ndaki müdürlük binası yerine yenisinin inşası içinde uhde kalan projeler.
     <br/>
     <br/>
     EĞİTİMİN DEMİREL'İ BIYIKLARI NİYE KESTİN?
     <br/>
     <br/>
     Hayatının üçte birini İstanbul'da geçiren Ömer Balıbey ile ilgili farklı bakış açıları da yok değil. Bunlardan ilki 'Eğitim camiasının Demirel'i' tanımlaması. Her ne kadar kendi, "ne haddimize" dese de birçok kesim bunu dile getiriyor. Sebebini ise, "İsim hafızam çok güçlüdür. Hangi okulda kim var, kim yok bilirim. Herhalde sayın cumhurbaşkanının hafızasıyla ilgili irtibat kurulmaya çalışılmış ama benim öyle bir iddiam yok." şeklinde açıklıyor.
     <br/>
     <br/>
     Balıbey ile ilgili bir başka merak konusuysa bıyıklarını kesiş sebebi. Yakıştırmalardan biri 28 Şubat rüzgârından etkilendiği yönünde. Ancak 2002'de bıyıklarını Fenerbahçe- Barcelona maçına kurban verdiğini söylüyor: "28 Şubat, 1997'de oldu. Benim bıyıklarımı kesmemse 5 yıl sonra. O da maç için iddiaya girdik, kaybedince de kestim. Sonrasında eşimin fikri de 'Beyazlar düşmüştü, iyi oldu.' şeklinde olunca üzerinde fazla durmadım."
     <br/>
     <br/>
     Ömer Balıbey, başkentteki koltuğuna oturalı daha bir hafta oldu. Şimdiye kadar iş için geliş gidişleri dışında pek uğramadığı şehri bilmediğini belirtiyor. İlk günlerde ziyaretçi yoğunluğu had safhada. Bu yüzden Atakule, Estergon Kalesi gibi gezi mekânlarını dahi görme fırsatı yakalayamamış. Odasının her yeri çiçeklerle adeta kuşatılmış. Espiriyle karışık, 'Hocanın gelmesine en çok bakanlığın etrafındaki çiçekçiler sevindi. İşleri açıldı.' deniliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24934), [web.archive.org (arşiv bağlantısı)](http://web.archive.org/web/20070820111027/http://www.aksiyon.com.tr:80/detay.php?id=24934)
