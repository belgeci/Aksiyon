# Ölüm vaki ise de aşk baki

*Sedat Gülmez 2012.02.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir varmış bir yokmuş insan… Bu dünyada olmasa da ötelerde kavuşmak bilene ne büyük ihsan…
  </font>
 </div>
 <div id="newsText">
  <font class="detail-text">
   <p>
    Keşkelerin insan hayatındaki yeri nedir? Bitmiş, tükenmiş, hitam mührü vurulmuş için keşkenin kıymeti nedir? Yoksa keşke, kaybettiğine ağıt yaktırırken daha büyük kayıplara mı sürükler ferdi? İman bu sürecin neresindedir? Mehmet Yılmaz’ın “Bir Gün” isimli kitabı okunurken bu sorular takılıyor akla… Esasında bir sevda hikâyesi eser. Yavuz ile Tuğçe aşkının öyküsü. Üniversite yıllarında Samsun’da tanışır ikili. Yavuz çok sever Tuğçe’yi. Yeşil gözlerinde kaybolur her defasında. Ama dört sene boyunca bir türlü açamaz gönlünün kapılarını ve içindeki hazineyi gösteremez sevdiceğine. Ötesinde bunu en yakın arkadaşı Yusuf’la da paylaşamaz. İçinde büyütür. Büyüttükçe Tuğçe’nin varlığında erir gider. Bekler o günü. Bekler ki gözlerinin içine bakarak dile getirebilsin Tuğçe’yi sevdiğini. Fakat beceremez. Duygularını kâğıda döker. Gel gelelim ona verme cesaretini de mezuniyet günü yani muhtemel ayrılıktan 24 saat önce bulabilir. Sonra varlığı kısa ama etkisi uzun bir bekleyiş başlar. İhtimaller arasında çile doldurur âdeta. Ve birden gönlüne bir güneş doğar. Tuğçe de onu sevmektedir hem de en başından beri. O an geçen dört yıla yanar Yavuz ama Tuğçe geleceği işaret eder. Ardından birlikte geçirilen ve aşklarının şahidi Samsun’un ruhuna sinen saatler. Hayaller kurulur. İkisi için de uzun bekleyişin en güzel anlarıdır o dakikalar. Lakin kısa sürer. Ayrılık vakti gelir. Tuğçe memleketine döner. Lakin ikisinin gönlü de mesuttur çünkü bu ayrılık kısa sürelidir. Hatta yeni bir başlangıcın arifesidir. Ya da onlar öyle sanmaktadır. Kaderlerinde bu dünyadan ziyade ötelerde bir araya gelmek vardır. Çünkü deprem ayırır yollarını. Tuğçe önden gider ebedî âleme. Artık aşk kavuşamamanın adıdır Yavuz için. Tüm bunları Yusuf’a askerden tezkeresini aldığı gün anlatabilir. Birlikte çıktıkları Giresun-Samsun arası seyahatte… Kitabın sayfa sayısı fazla değil belki ama anlatımı ve sürükleyiciliği eser bittiğinde binlerce cildi geride bırakmış hissi uyandırıyor okuyanda. Hasılı Mehmet Yılmaz’ın çalışması az söz ile çok şey anlatmanın sırrını fısıldıyor zihinlere…
   </p>
   <p>
   </p>
   <p>
    BİR GÜN
   </p>
   <p>
    Mehmet Yılmaz
   </p>
   <p>
    Roza Yayınevi
   </p>
   <p>
    85 sayfa
   </p>
   <p>
    www.rozayayinevi.com
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Emre PAK, 07 February 2012, 22:11
> KPSS illeti yüzünden 2-3 gün arayla iki seferde okudum kitabı. İlk kısmı okuduğum sırada kitapla ilgili yorumları da okuyordum. Doğrusunu söylemek gerekirse yorumlarda biraz abartılıyor, duygusal davranılıyor sanmıştım. İkinci kısma belediye otobüsünde başladım ve ineceğim durağa yaklaşırken kitabı ...

Kaynak: [www.aksiyon.com.tr](http://www.aksiyon.com.tr:80/aksiyon/haber-31788-olum-vaki-ise-de-ask-baki.html), [web.archive.org (arşiv bağlantısı)](http://web.archive.org/web/20120413165310/http://www.aksiyon.com.tr:80/aksiyon/haber-31788-olum-vaki-ise-de-ask-baki.html)
