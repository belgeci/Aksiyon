# Çeyrek asırlık 'sâlih' kalem

*Sedat Gülmez 2008.02.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Efendiler Efendisi’nin hayatını anlatan müstesna eserin ilk yayımı üzerinden 27 yıl geçti. 100’den fazla baskı yapan, milyonlarca dimağa ulaşan kitap, hâlâ ellerden düşmüyor. Satırların hikâyesini bizzat yazarından dinledik.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103813im_/http://www.aksiyon.com.tr/resim/687/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103813/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103813/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103813oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103813oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İnsanlığın iftihar tablosunun (sas) hayatı, asırlar boyunca sayısız esere aksetti. Her biri için binbir emek harcanan sayfalarda O’nun insanlığa daha iyi tanıtılması hedeflendi. Şüphesiz, ihlas ile yazılan bu eserlerin hepsi de çok değerli. Ancak gönüllerde fazlasıyla inşirah bırakan kimi eserlerin bir adım öne geçtiği de bilinen bir gerçek. Yazımına 70’li yılların sonunda başlanan ve 6 yıllık uğraş neticesinde tamamlanan Salih Suruç imzalı “Kâinatın Efendisi Peygamberimizin Hayatı” bu konuda öne çıkan eserlerden biri. Acaba 100’ün üzerinde baskı yapan eser, niçin bu kadar tutuldu? Yazarın hayatı, inançları, Resûlullah’a ulvî bağlılığı ve kitabı kaleme alma sürecindeki halet-i rûhiyesi bilindiğinde, bu sorunun cevabı da kendiliğinden beliriyor. Biz de bu sorunun cevabı için şimdiye kadar hep gözlerden uzak durmaya özen gösteren Salih Suruç’un gönül dünyasında şöyle bir gezindik.
   <br>
    <br>
     1953 yılı… Şanlıurfa’nın Hilvan İlçesi’ne bağlı Kuskunlu Köyü’nün saygıdeğer sakinlerinden Mehmet Suruç’un evinde doğum telaşı var. Bekleyiş uzun sürmüyor ve ailenin dördüncü üyesi Salih dünyaya geliyor.
     <br>
      <br/>
      ÜMMÎ BABANIN OKUTMA SEVDASI
      <br/>
      <br/>
      Minik Salih madden fakir; ancak mana itibariyle zengin bir haneye merhaba demiştir. Baba Mehmet Bey, çevresinde dinî hassasiyeti ve ilme iştiyakıyla tanınır. Okuma yazma bilmese de, yani ümmî olsa da, evlatlarını insanlığın yegâne gayesi istikametinde eğitmeye büyük özen gösterir. Bu gaye, “Âlemlerin Rabbi Allah’ı tanıma ve buna uygun yaşama” istikametidir. Mehmet Bey’in bu gaye ve arzusunun en büyük destekçisi, zaman zaman evlerini ziyaret eden Tillolu Şeyh İzzeddin Efendi’dir. Güneydoğu’nun bu değerli âliminin ziyaret ettiği dönemlerde; ev halkı, komşular hatta uzak köylerden gelenler, Şeyh Efendi’nin ilim ve irfanından nasiplenir.
      <br/>
      <br/>
      O günleri ve Hazret’i hayırla yâd ediyor Salih Suruç: “Babam, ilmiyle âmil bu gönül ehli zata samimiyetle bağlıydı. O dönemde Anadolu halkı, manevi hizmetleri için karşılık beklemeyen bu ilim ve irfan ehli insanlardan dinlerini öğreniyordu ve belki de unutturulmak istenen dinlerini bu sayede kaybetmedi. Biz de Yüce Rabbimize ve Sevgili Peygamberimize sevgi ve saygıyı ilk babamızdan öğrendik.”
      <br/>
      <br/>
      Kuskunlu Köyü halkı her ne kadar evlatlarını okutmaya hevesliyse de eldeki imkânlar kısıtlıdır. Köyde okul ancak 1960’lı yılların başında açılabilmiştir. İlk günlerin heyecanıyla köylüler evlatlarını yaşlarına bakmaksızın mektebe göndermiştir. Yola koyulanlar arasında 7 yaşındaki Salih ve kendinden birkaç yıl büyük ağabeyi de vardır. İki kardeş okul sıralarında birlikte ders görür. Ancak şartlar, aileyi Urfa merkeze taşınmaya zorlayınca Salih, köyde başladığı ilkokulu şehirde tamamlar. Sırada ortaöğretim vardır. Baba ve evladın ortak arzusu imam hatip lisesidir. Okul saatleri haricinde halk arasında Döşeme Camii diye bilinen Halil-ür Rahman Camii’ne giderek yörenin âlimlerden Arapça dersler de alır. Bir grup arkadaşıyla devam ettiği dersler ona yeni ufuklar, yeni menfezler açar. Çoğu zaman eve sadece istirahat için uğrarlar.
      <br/>
      <br/>
      VE RİSALE-İ NURLARLA TANIŞMA
      <br/>
      <br/>
      Döşeme Camii’ndeki odalarda ders veren Hasan ve Seyda Abdülhakim Hoca, Salih ve arkadaşlarına en fazla emeği geçen âlimlerdendir. Bir gün camideki derslerden birinde Hasan Hoca Bediüzzaman Said Nursî’nin Küçük Sözler isimli eserini Osmanlıca baskısından talebelerine okur. Talebeler etkilenmiştir. Ancak Salih’in üzerindeki tesir daha güçlüdür. Kitabı hocasından ricayla alır ve eve getirerek babasına okur. Oğlu okudukça Hacı Mehmet Suruç da büyük zevkle dinler: “Allah nasip etti, Üstad’la ve Risalelerle babamla birlikte 1967’de tanıştık. Hayatımda önemli bir kırılma noktasını teşkil eder bu vaka. Okudukça, dinledikçe eserlere ve Üstad’a karşı hayranlığım artıyordu.  İman esaslarına ve İslam’ın meselelerine yönelik izahları aklımı da kalbimi de ruhumu da ikna ediyordu. Eserler sayesinde bilgim artıyor ve manevî dünyam bereketleniyordu.”
      <br/>
      <br/>
      Liseden mezun olduktan sonra üniversiteye devam etme niyetindedir. Oğlunun iştiyakına Mehmet Suruç ortaktır. İkisinin de gözünde şimdinin ilahiyat fakültesi, o devrin Yüksek İslam Enstitüsü vardır. Salih’in ağabeyi ise başka türlü düşünmektedir. Şehre göçünce açtıkları bakkal dükkânı iyi-kötü çalışmaktadır; ancak aile bütçesinin katkıya ihtiyacı vardır hâlâ. Ağabeyi, babasına “Yeterince okudu, imam olabilme imkânı var. Görev alsın artık.” deyince ilme meraklı baba, evin gömme dolabındaki yatak, halı ve kilimleri göstererek, “Oğlum sen Salih’imi okutmazsan, ben şunları satar yine de okuturum.” der. Baba sözünü çiğnemeyen ağabey, bir daha bu konuyu hiç açmaz.
      <br/>
      <br/>
      TEK TERCİH, İSTANBUL…
      <br/>
      <br/>
      70’lerin Türkiye’sinde İslam enstitüleri popüler okullardır. Bunlar arasında İstanbul ve Konya’dakiler en gözdeleridir. Urfa’ya yakınlığı hasebiyle Konya ihtimali güçlüdür. Ancak daha çocukluk yıllarında İstanbul’a karşı merak ve sevgi birikmiştir yüreğinde. Ona göre arz üzerinde İstanbul’dan güzel şehir yoktur. Ondan güzel yer ancak cennettir. Ayrıca İstanbul ilim merkezidir. Ankara başkent olmuştur, ama İstanbul hâlâ birçok değerin payitahtıdır. Tüm bunlar Suruç’un tercih ibresini Boğaz kıyısına çevirtir.
      <br/>
      <br/>
      Sevdasını yüklediği tarihî şehre ilk seyahati 1969’da gerçekleşir. Lise son sınıftadır. Bediüzzaman Said Nursî’nin talebelerinden Abdülkadir Badıllı ile yola çıkar. Konak yerleri şimdilerde Nurtaşı diye bilinen Kıztaşı’nda bir evdir. Söz konusu hane, Üstad’ın talebeleriyle bereketlenmiştir o gün: Mehmet Fırıncı, Mehmet Emin Birinci ve daha niceleri. İşte o gidişin tadıyla tek tercih yapar: İstanbul Yüksek İslam Enstitüsü.
      <br/>
      <br/>
      İstanbul’a ikinci gelişi üniversite sebebiyledir, ikametgâhı Boğaz kıyısındaki Beylerbeyi’dir. 70’lerin siyasî kargaşa ortamında kiraladıkları ev, onlar adına âdeta camdan bir fanustur. Günlerini hizmetle geçirmeye çalışan Suruç ve arkadaşlarının tek gayesi vardır: Gençliğin içine düştüğü sıkıntıları hafifletecek çareleri araştırıp ortaya koymak.
      <br/>
      <br/>
      ACABA O’NA AYNA TUTABİLECEK MİYİM?
      <br/>
      <br/>
      1976’da enstitüden mezun olur. Okuma-yazma aşkı onu İstanbul’dan koparmaz. Bir yayınevinde editörlüğe başlar. Türkiye için siyasî kargaşa yıllarıdır o dönem: “Çalıştığım yayınevi o zaman hizmetin tek yayıneviydi. ‘Gayemiz, vatan sathını bir mektep yapmaktır’ düsturuyla yola çıkılmıştı. Söz konusu menfî atmosferi kırabilme ve gençleri mana-madde bütünlüğünde sevk etme amacıyla ‘İlim ve teknik serisi’  adı altında eserler yayımlandı. Aynı dönem temel dinî eserlerin neşri de gündeme geldi. Dinin merkezinde de Efendimiz (sas) bulunduğundan, siyer yazımı söz konusu oldu. Yine peygamberler tarihiyle ilgili bir eser de kaleme alınacaktı. Peygamberler tarihinin yazımı Bünyamin Ateş ve Mehmet Dikmen beylere, siyer de bana tevdî edildi.”
      <br/>
      <br/>
      EFENDİMİZ VE BEDİÜZZAMAN
      <br/>
      <br/>
      Vazifenin verildiği gün, konunun hassasiyetinden kaynaklanan önemli bir tereddüdü vardır müellifin: “Yazacağınız, sıradan bir biyografi değil. Yerde iken gökteki melekleri ve cenneti seyreden, Cenab-ı Hakk’ın huzuru ve hususi sohbetiyle müşerref ‘Habibullah’ unvanına ermiş bir peygamberin mübarek hayatı. Ruhumu sevinç ve heyecan kuşatmıştı. Sevinçliydim, Efendim’in hayatını kaleme alacağım için. Heyecanlı ve biraz da endişe taşıyordum; yazacağım eser acaba O’na ayine olabilecek mi?  Bu duyguları yüreğimde eser ortaya çıkana kadar hep hissettim…”
      <br/>
      <br/>
      Suruç’a verilen vazife ağır, mühim ve son derece sorumluluk gerektiren bir görevdir. Efendimiz’in hayatı konusunda yazılmış yerli yabancı yüzlerce eser de vardır. Akin tüm bunlara rağmen Allah’ın inayeti ile Hz. Peygamber’in himmetine sığınarak çalışmasına başlar. Temel siyer, megazi, tabakat, tefsir ve hadis kitaplarını inceler önce. Araştırma evresinde Risale-i Nur’ların ayrı bir yeri vardır. 6 bin sayfalık bu eserlerin 3 binden fazla yerinde Peygamber Efendimiz’den söz edilmesi önemli bir hususiyettir. “Bediüzzaman’ın eserlerinde farklı bir üslup söz konusudur. O, kimi yerde kainatı bir ağaca benzetir ve, ‘Efendimizin nuru, kainat ağacının çekirdeğidir. Şahsı ise en mükemmel meyvesidir.’ der. Yine Üstad’ın ifadesiyle Hz. Muhammed ‘Cenab-ı Hakkın varlık ve birliğinin Burhan-ı Natıkı’dır. Gerçekten Bediüzzaman Hazretlerinin, Resûlüllah Efendimiz’e (sas) bu bakış açısı ve O’nun hayata ve insanlığa kazandırdıklarını anlatmadaki yorum ve ifadeleri çok farklı.” diyor Salih Suruç.
      <br/>
      <br/>
      Bu eksende alınan notlar arttıkça sayfalar tükenmeye, defterler dolmaya başlar. Yıllar sürecek hummalı bir çalışma vardır artık onun hayatında. Konunun ağırlığı ve manevi sorumluluğu sebebiyle, her not ince elenip sık dokunur. Yazım aşamasına gelinceye kadar günler bu yoğunlukta geçer.
      <br/>
      <br/>
      EŞİMİN FEDAKÂRLIĞINA MİNNETTARIM
      <br/>
      <br/>
      Araştırma safhası tamamlanmış, sıra kitabın kaleme alınmasına gelmiştir artık. Artık uykusuz geceler, yazılıp-bozulan sayfalar ve hicranlı gözyaşları vardır Salih Suruç’un hayatında. Elde kolu kırık bir daktilo, önünde yığın yığın saman kâğıtları… Saatler süren yazılar ve beğenmeyip buruşturulan sayfalar… “O günler hayatımın en mutlu, huzurlu ve zevkli günleriydi. Kaynakları incelemeye ve notlar almaya başladığımda bekârdım. Tamamladığımda ise, artık bir Ömer Said’imiz ile bir de Sevde Nur’umuz vardı. Eşim, rahat çalışabilmem için büyük fedakârlıklar gösteriyordu, ona minnettarım” diyor, yazar.
      <br/>
      <br/>
      Ve himmeti, efendisi Hz. Muhammed’den (sas) isteyince kapılar açılır. Salih Bey, sözün burasında “O konuya girmeyelim. Rabbim ihsan etti ortaya çıktı. Okuyanlardan tek ricam, faydalandıkça bana dua etmeleri.” diyor. Belli ki aldığı emareler onu böylesi bir  üsluba sevk ediyor. Abdestsiz daktilo başına oturmayan, bırakın satırları kelimeleri dahi seçerken tir tir titreyen bir gönüle Resûlullah’ın misafir olmayacağı zannına kapılmak hafiflik olur zaten…
      <br/>
      <br/>
      MEDİNE, EYÜP VE YÛŞA TEPESİ…
      <br/>
      <br/>
      Elde yoğrulan müstesna bir malzeme var. Bunu ilk muhatabına da sunmak gerek. Çaresi, Efendiler Efendisi’nin makamına varmak. Ancak bu, yazım sürecinde nasip olmaz Salih Suruç’a: “O mübarek topraklara, sonrasında gidebildim. Keşke yazmadan gelseydim diye de hayıflandım.”
      <br/>
      <br/>
      Ama O’na ulaşma imkânı olmasa da yakınlarından birine başvurmaya karar verilmiştir. Eyyub Sultan ziyaretleri böyle bir anlam taşır, yazar için. Hz. Peygamberi 6 aya yakın evinde misafir eden Mihmandar-ı Resûlullah Ebu Eyyub el- Ensarî Hazretlerinin dergâhına varılır müteaddit defalar. Hazretin yüzü suyu hürmetine Rabbi Rahim’den niyazda bulunulur eserin hakkıyla tamamlanması adına. İstanbul’un mana bulutlarıyla bereketlenen Yûşa Tepesi de ayrı bir ziyaretgâh olur Suruç’a. Bu ziyaretlerin bereketiyle hiçbir zaman kitabı bitiremeyeceği zannına kapılmaz.
      <br/>
      <br/>
      BEN YAPMADIM, GÜFTE GÜZELDİ
      <br/>
      <br/>
      Ve sene 1981. Aylardan Ramazan. 6 yıllık tempo neticeleniyor. 1200 sayfayı aşkın 2 ciltlik kitap matbaadan çıkıyor. Öncesinde Yeni Asya Gazetesi’nde bölüm bölüm tefrika edilen eserin kitap hali başka bir güzel. Suruç’un heyecanı görülmeye değer. Her ne kadar bir süre önce endişeyle ehil ellere okunması için teslim etmişse de aldığı müspet cevap her şeyi geride bırakıyor. Artık kitabın önünde kıyamete kadar sürecek bir seyr-ü sefer var.
      <br/>
      <br/>
      “Kitap tamamlanınca son derece mutlu olmuştum. Ama bu ‘Ben yaptım’dan kaynaklanan bir saadet değil. Güfte güzeldi, güftenin güzelliği bestemi de güzelleştirmişti. Hani Hassan İbn Sabit(ra) der ya; ‘Ben sözlerimle (haşa) Muhammed’i övmedim. Fakat, sözlerim O’nu anlatmakla değerlenip güzelleşti…’ İşin sırrını burada araması gerekir değerli okuyucuların…” diyor yazar.
      <br/>
      <br/>
      SIKINTILI DÖNEM VE PAKİSTAN MÜJDESİ
      <br/>
      <br/>
      Kitabın yayımlanmasının üzerinden 1 yıl geçince Salih Suruç’un Urfa’ya dönmesi gerekir. Babası Hacı Mehmet Bey vefat etmiştir. Ağabeyine yardım etmek için yanlarında bulunmalıdır. Ama bu, yazıyla arasına 14 sene sürecek bir mesafe koymasına sebep olacaktır. Zaten o dönem çevresindekilerin çeşitli teklifleri altında bunalır. Bir yandan ticaret, diğer taraftan siyasete girmesi yönünde baskılar ve devamında gelen milletvekilliği, belediye başkanlığı adaylıkları… “O yıllar benim için karanlık bir tünel. Hayatımın ne yazık ki kaybedilmiş uzun bir dönemi. Bana sıkıntı ve günah dışında bir şey bırakmadı o yıllar” diyor Suruç.
      <br/>
      <br/>
      Ancak bu sıkıntılı dönemde yazarı sevindiren bir gelişme yaşanır. Pakistan Devlet Başkanı Ziya’ül Hakk, Efendimiz’in aziz hatırasına hürmeten her yıl Sîret Kongresi düzenletmektedir. Burada ayrıca o yıl dünya genelinde yazılan siyerler arasında da bir yarışma vardır. Yayınevi, Suruç’un kitabını da yarışmaya gönderir. Ve 1986’nın Türkçe yazılan eserler arasında siyer birinciliği ödülüne Suruç layık görülür. Yazara ödülü 4 Temmuz 1989’da Pakistan’ın Ankara büyükelçisi verir. Söz konusu ödülü daha önce Türkiye’den merhum M. Asım Köksal Hoca da almıştır.
      <br/>
      <br/>
      PARA SAYAN ELDEN KALEM DÜŞER
      <br/>
      <br/>
      Araya yıllar da girse insanın mayasına işleyen özellikleri bir şekilde yol bulur ve kendini gösterir. Bir kere yazının ve yazmanın tadını almıştır Salih Suruç. İçi içini yemektedir. Önce ticareti bırakır. Çünkü ona göre para sayan elden kalem düşer ve aklı başında eserler çıkmaz ortaya; yazı yazamaz hâsılı...
      <br/>
      <br/>
      Bu mülahazalarla Urfa’dan ayrılır, Ankara’ya gelir. Kısa süre sonra da özlemini çektiği İstanbul’un yolunu tutar ve kaldığı yerden yeniden başlar yazmaya. Zaten siyeri yazmaya başladığı dönemde hedeflediği bir proje vardır. Efendimiz’in hayatını yazdıktan sonra dört halifenin hayatını kaleme alacaktır. Sonrasında da aynı anlayış ve üslupla bir İslam Tarihi yazımı hedeflenmiştir. Ancak araya sıkıntılar girince bu proje akim kalır.
      <br/>
      <br/>
      PROJELERE DEVAM...
      <br/>
      <br/>
      Şimdilerde bunları hayata geçirme çabasında Salih Suruç. Ancak bundan önce, 25 yıldır dokunulmayan mevcut eserinin üzerinde bir yıl çalışarak yeniden yayınlatır “Allah’ın Elçisi Hazret-i Muhammed’in(sav) Hayatı” ismiyle…
      <br/>
      <br/>
      Bu arada Suruç, ilk halife Hz. Ebubekir’in (ra) hayatını da hazırlar ve eser “Sadakatte Zirve: Hazreti Ebu Bekir” adıyla yine aynı yayınevinden (Timaş) çıkar. Yazarın Hz. Ömer’in hayatı ile ilgili çalışması devam ediyor. Önümüzdeki aylarda bu da bitecek ve Allah ömür verdikçe, tasarlanan projeler sırasıyla sürdürülecek.
      <br/>
      <br/>
      Suruç’un Peygamber Efendimizin hayatı ile ilgili iki ciltlik eseri sadece Türkiye’de değil, yurtdışında da büyük ilgi görür. Kazakistan ve Türkmenistan’da tercüme edilir mesela. Kazakça’ya  çevrilme hikâyesi oldukça ilginçtir. Kazakistan’daki bir Türk okulunda okuyup Türkçeyi öğrenen bir kazak kız, eseri okurken bir gece rüyasında Efendimiz’i görür. Bunun üzerine kitabı kendi diline çevirmeye karar verir ve tamamlar. Türkmenistan’da da b una benzer bir süreç yaşanır.
      <br/>
      <br/>
      Salih Suruç’un yukarıda naklettiği veciz ifadeyle bitirelim: “Ben sözlerimle (haşa) Muhammed’i övmedim. Fakat, sözlerim O’nu anlatmakla değerlenip güzelleşti.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29474), [web.archive.org (arşiv bağlantısı)](http://web.archive.org/web/20080616103813/http://www.aksiyon.com.tr:80/detay.php?id=29474)
