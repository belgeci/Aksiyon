# Trafikte kara noktalara dikkat!

*Sedat Gülmez 2007.07.09*

<div class="pNewsDetailMainContent ctx_content" itemprop="articleBody">
 Türkiye, pek çok vatandaşını trafik kazalarında kaybediyor. Sürücülerin özellikle 'kaza kara noktası' diye tabir edilen yerlerde daha dikkatli olması isteniyor. Karayollarında hâlihazırda 37 kaza kara noktası var.Karayollarındaki yoğunluk ve buna bağlı kazaların sayısı, tatil sezonunun açılmasıyla artıyor. Özellikle belirli noktalarda yaşanan kazalar 'Hangi yollarda risk daha fazla?' sorusunu gündeme getiriyor. Karayolları Genel Müdürlüğü'nün son tespitlerine göre Türkiye genelindeki devlet yolları üzerinde, çözüm bekleyen ve 'kaza kara noktaları' diye tabir edilen 37 yer var. Bu noktaların azaltılması için Karayolları Genel Müdürlüğü periyodik bakımlarla yolun fizikî ve geometrik yapısı ile işletmeye yönelik alanlarında iyileştirmeler yapıyor. 2002-2006 yılları arasında 338 kara noktanın ve kaza potansiyeli yüksek mevkinin düzenlemesi yapıldı. Ancak her yıl yaşanan can ve mal kaybının sorumluluğunu yalnızca yoldan kaynaklanan problemlere yüklemek doğru değil. Sürücü, yaya ve yolcu hataları da kazalara davetiye çıkarıyor.
 <br/>
 <br/>
 KARAYOLLARI'NIN EK BÜTÇE İSTEĞİNE ONAY
 <br/>
 <br/>
 Karayolları Genel Müdürlüğü'nün devlet yollarındaki çalışmalarını sürdürürken karşılaştığı en önemli problem, maddî yetersizlik. 2007'de Karayolları Genel Müdürlüğü için 3 milyar 408 milyon 388 bin YTL ödenek ayrıldı. Bunun 1 milyar 877 milyon 104 bin YTL'lik kısmı yatırım; 1 milyar 531 milyon 284 bin YTL'lik kısmı da cari harcamalar için. Ayrıca genel müdürlük geçtiğimiz aylarda ek bütçe talebinde bulundu. Genel müdürlüğün isteğini değerlendiren Yüksek Planlama Müdürlüğü (YPK), otoyollar için 250 milyon, Doğu Karadeniz Sahil Yolu için 500 milyon ve bölünmüş yollar için 710 milyon YTL ek tahsise mayısta onay verdi. Ek bütçenin belirtilen bölgeler haricinde İzmir Çevre Yolu, Pozantı ve Gaziantep-Şanlıurfa Otoyolu, asfalt onarımları, diğer şehiriçi ve dışı güzergâhlarla geçişlerdeki aksaklıkların iyileştirilmesinde kullanılması planlanıyor.
 <br/>
 <br/>
 Programlamada kaza kara noktaları da ödenekten payına düşeni alacak. Her yıl Emniyet Genel Müdürlüğü kaza istatistiklerini göz önüne alarak, kara noktaları tespit ettiklerini ve iyileştirme yaptıklarını belirten bir Karayolları Genel Müdürlüğü yetkilisi, yine de kazaların tüm sorumluluğunu fizikî şartlara bağlamamak gerektiğini söylüyor. Zaten kazaların birçoğu trafik kurallarına uymamaktan kaynaklanıyor. Burada sürücü hataları öncelikli. 2007 yılının ilk 4 ayında Türkiye genelinde meydana gelen 247 bin 490 kazadan 243 bin 155'i sürücü hatasından, 154'ü de yoldaki problemden kaynaklanıyor. Aynı dönemde jandarma sorumluluğundaki bölgelerin verileriyse şöyle: 26 bin 334 kaza. Sürücü hatası 25 bin 932; yol hatası ise 64.
 <br/>
 <br/>
 KAZA KARA NOKTA SAYISI DÜŞTÜ
 <br/>
 <br/>
 Her şeye rağmen 1999'da devlet yollarındaki 608 kara noktaya yönelik çalışmalar neticesinde 2006 başı itibariyle problemli bölge sayısı 37'ye düştü. Ancak değişen şartlara göre yeni kaza kara noktaları oluşması ihtimalini göze alan Karayolları Genel Müdürlüğü, 3 yıl süreyle bu bölgeleri inceliyor. Çalışmaların olumlu neticeleri gözlemlerde ortaya çıkıyor. Bazı kara noktalarının inceleme sonuçlarına göre trafik kazıları yüzde 66, ölümler yüzde 93, yaralanmalar yüzde 80 ve maddî hasarlı araç sayısı yüzde 67 azaldı.
 <br/>
 <br/>
 Kaza kara noktalarının iyileştirilmesinde en önemli çözümlerden biri bölünmüş yol uygulaması. Orta ve uzun vade planlarında geometrik ve fizikî kapasite çalışmalarına ağırlık veren Karayolları Genel Müdürlüğü, bölünmüş yol uygulamasını bu çerçevede ele alıyor. Son dönemlerde siyasî iktidarın 15 bin kilometrelik bölünmüş yol hedefine ulaşmak için yoğun çalışmalar devam ediyor. Şimdiye kadar tamamlanan bölünmüş yolların kaza istatistiklerine yansıması ayrıca tespit ediliyor. Buna göre kazalarda yüzde 80-90, yaralanmalarda yüzde 30-100, ölümlerde yüzde 75-100 ve hasarlı araç sayısında yüzde 75-90 oranında azalma söz konusu.
 <br/>
 <br/>
 EMNİYET DENETİMLERİNİ YAZ AYLARINDA ARTIRIYOR
 <br/>
 <br/>
 Karayollarında yazın artan yoğunluk Emniyet Genel Müdürlüğü denetimlerine de yansıyor. Tarımsal faaliyet yoğunluğunu, okulların kapanışını, artan turist sayısını dikkate alan Emniyet Genel Müdürlüğü, yaz mevsimiyle ilgili alınacak tedbirleri her yıl haziran başında tüm il valiliklerine gönderiyor. Yurt genelinde gündüz 3087, gece 1199 personelle çalışmalarını yürüten kurum, trafik kaza istatistikleri doğrultusunda sıkıntılı bölgeleri, gün ve saatleri de belirliyor ve tedbirini alıyor. Trafikten sorumlu personele yönelik 'Özel Denetim Programları ise periyodik sürdürülüyor.
 <br/>
 <br/>
 Karayollarında can ve mal kaybını en aza indirme gayretindeki Emniyet Genel Müdürlüğü'nün tedbirleri bir yere kadar. Kazaları önlemede en tesirli çözüm, sürücülerin ve yayaların trafik kurallarına sonuna kadar uyması.
 <br/>
 <br/>
 KAZA KARA NOKTALARI VE BAZI VERİLER
 <br/>
 <br/>
 Emniyet Genel Müdürlüğü istatistiklerine göre 2007'nin ilk 4 ayında yerleşim yerleri haricinde meydana gelen 21 bin 798 kazada 545 kişi hayatını kaybetti. 12 bin 264 kişi de yaralandı. Maddî hasar tutarıysa 89 milyon 699 bin 893 YTL.
 <br/>
 <br/>
  Rize Hopa yolunun Çamlıhemşin kavşağı
 <br/>
  Gümüşhane Bayburt yolunun Pirahmet kavşağı
 <br/>
  Giresun Trabzon yolunun Dereli kavşağı
 <br/>
  Yakakent Samsun yolunun 2'nci kilometresi
 <br/>
  Çorum Samsun yolunun Mecitözü I kavşağı
 <br/>
  Çorum Samsun yolunun Mecitözü II kavşağı
 <br/>
  Çorum Ankara yolunun 15'inci kilometresi
 <br/>
  Düzce Akçakoca yolunun 20'nci kilometresi
 <br/>
  Düzce Akçakoca yolunun 16'ncı kilometresi
 <br/>
  Karasu Kavşağı
 <br/>
  Karamürsel Altınova yolunun 5'inci kilometresi
 <br/>
  Karamürsel Altınova yolunun 6'ncı kilometresi
 <br/>
  Çiftlikköy Merkez kavşağı
 <br/>
  Yalova Gölcük yolunun Kılıç ayrımı
 <br/>
  İzmit Otogar kavşağı
 <br/>
  Pamukova Bilecik yolunun 26, 27, 28, 30, 37 ve 38'inci kilometresi
 <br/>
  Pamukova Bilecik yolunun 39, 44, 45 ve 46'ncı kilometresi
 <br/>
  Yenişehir kavşağı ve Bilecik Bozüyük yolunun 11, 14, 15 ve 24'üncü kilometresi
 <br/>
  Bandırma Karacabey yolunun 33 ve 35'inci kilometresi
 <br/>
  Altınova Dikili yolunun 3'üncü kilometresi
 <br/>
  İzmir Manisa yolunun Tugay kavşağı
 <br/>
  İzmir (Ambarlı kavşağı)
 <br/>
  Yatağan kavşağı
 <br/>
  Afyon Antalya yolunun Kızılören kavşağı
 <br/>
  Uşak Çivril Dinar kavşağı
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/trafikte-kara-noktalara-dikkat_517774), [web.archive.org (arşiv bağlantısı)](http://web.archive.org/web/20160211050408/http://www.aksiyon.com.tr:80/dosyalar/trafikte-kara-noktalara-dikkat_517774)
