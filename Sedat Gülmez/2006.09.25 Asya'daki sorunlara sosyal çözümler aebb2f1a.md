# Asya’daki sorunlara sosyal çözümler

*Sedat Gülmez 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1. Uluslararası Sosyal Bilimciler Kongresi'nde Türk cumhuriyetleri masaya yatırıldı. Türk okullarının yeni süreçte lokomotif rol üstlenebileceği vurgulandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185734im_/http://www.aksiyon.com.tr/resim/616/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sovyetler Birliği'nin yıkılması, Orta Asya Türk cumhuriyetlerine bağımsızlıklarını kazandırırken bir yandan da bölgesel istikrarı bozabilecek birçok yeni unsuru ortaya çıkardı. Aradan 15 yıl geçmesine rağmen Türkiye'nin Orta Asya cumhuriyetleriyle ilişkileri istenen seviyeye ulaşamazken, "Ankara nerede hata yaptı; ne yapmalı?", "Orta Asya'nın bölgesel istikrar ve refahı için nasıl bir politika izlenmeli?" soruları giderek daha fazla önem kazanıyor. Kocaeli'nde 18-21 Eylül tarihleri arasında yapılan "SSCB Sonrası Orta Asya Türk Cumhuriyetleri'nde Sosyal, Siyasal ve Ekonomik Değişim" konulu 1. Uluslararası Sosyal Bilimciler Kongresi'nde bu soruların cevabı arandı.
   <br>
    <br>
     18 ülkeden 142 akademisyenin katıldığı kongrenin koordinatörü Kocaeli Üniversitesi Öğretim Üyesi Yard. Doç. Dr. Bekir Günay, bu anlamda düzenlenen etkinliğin önemine işaret ediyor: "Bölgesel istikrar ve işbirliği için 7 farklı disiplinde çalışan bilim adamlarını buluşturduk. Herkes kendince bir bakış açısı getirdi ve 'tespit' süreci tamamlandı. Artık bundan sonra 'teşhis ve tedavi' başlayacak." Üç günde 30 oturumun gerçekleştirildiği kongre, önümüzdeki yıl Türkiye dışında yapılacak. Kırgızistan, Makedonya, İran ve Kazakistan şimdiden ev sahipliği teklifinde bulundu.
     <br/>
     <br/>
     Bölgedeki sorunların çözümü için milletlerarası çaptaki girişimlere katkı sağlayacak "Uluslararası Sosyal Bilimciler Birliği" kurulmasının kararlaştırıldığı kongrede, Türkiye'nin "Osmanlı mirasına yakışır aktif bir denge siyaseti gütmesinin" önemi de vurgulandı. Ankara Global Araştırmalar Merkezi Başkanı Doç. Dr. İdris Bal, bu çerçevede şöyle bir değerlendirme yapıyor: "Birçok devlet gibi Türkiye de etkileyebileceği bir arka bahçeye sahip. İster sevilsin ister sevilmesin Osmanlı'dan kalan bu alana kayıtsız kalmamız, bize uzun vadede zarar verir. Çünkü Orta Asya, Ortadoğu, Balkanlar, Kafkaslar gibi sahalardaki gelişmeler ve problemler Türkiye'nin başını ağrıtır."
     <br/>
     <br/>
     EĞİTİM, DİĞER ALANLARLA DESTEKLENMELİ
     <br/>
     <br/>
     1990'ların başında Orta Asya Türk cumhuriyetlerinin bağımsızlıklarını ilan etmesi, bu coğrafya için yeni gelişmelerin de habercisiydi. 70 yıllık Sovyetler Birliği'nin dağılması, iki kutuplu dünya düzenini ortadan kaldırarak Çin sınırından Avrupa içlerine kadar geniş bir alanın siyasî boşluğa düşmesine sebep olmuştu. Artık bölgeyle ilgili tüm devletler yeni stratejiler geliştiriyordu. Soğuk Savaş'ın 'gözde ülkesi' Türkiye de yeni döneme hazırlıksız yakalanmıştı.
     <br/>
     <br/>
     Türkiye'nin söz konusu yıllarda yalnızları oynadığını söyleyen Doç. Dr. Bal, "Kıbrıs, PKK, Yunanistan'la ilişkiler hep problemli konulardı ve bizi destekleyen yoktu. Orta Asya'da ortaya çıkan yeni devletler din, dil, ırk ve kültür ortaklığında farklı bir kapı görüldü. Ancak şu var ki hamaset kokan sözlerle girişilen ilk ilişkiler, tahmin edilen neticeleri doğurmadı." diye konuşuyor. Atatürk Araştırmaları Merkezi Başkanı Prof. Dr. Mehmet Saray da bu görüşü destekleyerek, "Orta Asya cumhuriyetleriyle ilişkilerde 'ağabeylik' değil, 'işbirliği' rol oynamalı." mesajı veriyor: "Ağabeylikle iş yürümüyor. Madem kardeşlikten söz ediyoruz, kardeşler birbirlerinin işine karışmaz. Ama bu demek değil ki ortak projeler yapılmayacak? Eşit şartlarda mutlaka birliktelik olmalı."
     <br/>
     <br/>
     Bu noktada akıllara '15 senelik sürede hangi alanlarda hata yapıldı?' sorusu geliyor. Bağımsızlık sonrası Türkiye'nin Orta Asya'da giriştiği faaliyetlerin kültür, dil ve eğitim ağırlıklı olduğunu belirten kongre koordinatörü Günay'a göre ilişkiler ekonomik ve içtimaî alanlarda geri kaldı. İdareciler nezdinde yürütülen diyalog aydınlar ve halka inemedi. Günay, "Eğer bir aileden söz ediyorsak, problemlerimizi karşılıklı içselleştirmek şart. Bunun için sıkıntıların tespiti, teşhisi ve çözümü için ortak akıl yürütülmeli. 18 ülkeden 142 akademisyen bu ortamı oluşturmanın peşindeyiz." diyor. Bekir Günay, bu çerçevede, yapılan tespitlerin ardından yeni projelerin üretilmesine özellikle önem veriyor. Günay'ın değindiği hususlar, gelecek döneme de ışık tutuyor. Özellikle Vladimir Putin'in Rusya Devlet Başkanlığı'yla başlayan süreçte ulusal ekonomi çalışmaları ve enerjiye dayalı güç merkezi olma çabaları Türkiye'nin Orta Asya ile ilişkilerini daha aktif bir perspektife oturtmasını gerektiriyor. Artık Orta Asya'da ABD, Rusya, Çin ve İran ile mücadele eden Türkiye'nin bu gerçekler ekseninde politikalar geliştirmesi üzerinde duran İstanbul Üniversitesi Araştırma Görevlisi Pınar Özden'e Doç. Dr. İdris Bal da katılıyor: "Türk dış politikasında Batı hâlâ ilk sırada. Önceden olduğu gibi buradan olumsuzluk sezince farklı alanlara kayıyor. Soğuk Savaş döneminde bu SSCB'ydi. Ama büyük devlet olma idealindeki bir ülke, bölgesinde bu tür genel geçer politikalar uygulamaz. Çünkü 21'inci yüzyılda güvenliğiniz, sınırlarınızın çok ötesinde başlıyor."
     <br/>
     <br/>
     Sosyal bilimcilere göre, Sovyetler sonrası Orta Asya Türk cumhuriyetlerindeki sosyal, siyasal ve ekonomik değişim yeni politikalar için önemli bir dayanak teşkil ediyor. Strateji geliştirirken bölgenin halihazırdaki durumunun önemine atıf yapılıyor. Orta Asya'nın önemli bir bölümünde görülen yoksulluk, yolsuzluk, kimlik problemi ve farklı etnik unsurlar arasındaki çatışma potansiyeli, sıkıntı doğuran hususlar. Buna, bazı ülkeler arasındaki ihtilaflar ve büyük devletlerin güç mücadelesi de eklenince ortaya daha olumsuz bir 'potansiyel tablo' çıkıyor. Yapıcı ve birleştirici siyaset izlenmediği takdirde bölgenin Ortadoğu'dan daha fazla kan ve gözyaşına sahne olabileceğini iddia edenler bile var. Yrd. Doç. Dr. Bekir Günay, kongrede bölgesel sorunların 'tespitinin' yapıldığını, bundan sonra "teşhis ve tedavinin" başlayacağını söylüyor.
     <br/>
     <br/>
     TÜRK OKULLARININ KİLİT ROLÜ
     <br/>
     <br/>
     'Ben ve öteki' bakış açısı ise Orta Asya için tehlikeli yaklaşımlardan bir diğeri. 'Biz' kavramına vurgu yapılmadığı müddetçe bölge istikrarının tehlikeye gireceği vurgulanıyor. 'Biz' anlayışını destekleyecek stratejileri ve planlamayı yapabilecek ülkelerin başında ise Türkiye geliyor. Özellikle eğitim sahasında gösterilen gayret ve başarı, Türkiye'nin 'biz' yaklaşımına da liderlik edebileceğinin göstergesi olarak kabul ediliyor. Bu noktada Türk müteşebbislerin 1990'larda başlattığı eğitim yatırımları Türkiye'nin Orta Asya'da tartışmasız 'bir numara' olduğu yegâne alan. Kongrede görüşlerine başvurduğumuz yabancı akademisyenler de bu potansiyelin büyüklüğüne dikkat çekerek, Türk okullarının bölgesel istikrar hedefleyen yeni süreçte lokomotif ve köprü rolü oynayabileceğini vurguluyor.
     <br/>
     <br/>
     Türk okullarında verilen eğitimin ülkelerarası ilişkileri kolaylaştıracağını dile getiren Gürcistan Cumhurbaşkanı Mihail Saakaşvili'nin annesi Prof. Dr. Giuli Alasania, bu kurumların ülkeleri için 'vazgeçilmez' olduğunu ifade ediyor. Prof. Dr. Alasania'nın sözlerini teyit eden Kırgızistan Dış Dışişleri Bakanlığı Akademisi Dünya Siyaseti ve Uluslararası ilişkiler Bölüm Başkanı Prof. Dr. Orozbek Moldaliyev, Kazakistan Kostanay Üniversitesi Öğretim Üyesi Doç. Dr. Ulbossyn Zhanataeva, Azerbaycan Özel Üniversitesi Rektörü Prof. Dr. Selahattin Halilov ve Kosovalı avukat Refki Taç, Türk okullarının yetiştirdiği nesillerin ülkeleri için 'büyük kazanç' olduğu inancında.
     <br/>
     <br/>
     Türk okullarının hüsnü kabul görmesinin sebeplerini Kırgızistan Atatürk Alatoo Üniversitesi Öğretim Üyesi Dr. İskender Ormonuulu şöyle açıklıyor: "Bir kere bu okullar Orta Asya'ya yayılan Batı menşeli diğer eğitim kurumlarından farklı. Din, dil ve toplumun değerlerini bilen ve bunlarla çatışmayan insanlar idarecilik ve öğretmenlik yapıyor. Buralardan yetişen öğrencilerde asimilasyondan ziyade ülkelerine karşı samimi bir muhabbet oluşuyor. Bu yüzden binlerce insan, her kayıt döneminde okulların kapısında kuyruğa giriyor;  çocuklarının buralarda eğitim alması için her sıkıntıya göğüs geriyor."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25381), [web.archive.org (arşiv bağlantısı)](http://web.archive.org/web/20061010185734/http://www.aksiyon.com.tr/detay.php?id=25381)
