# 2 saatte şampiyon

*Sedat Gülmez 2005.07.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son 20 yılın üniversiteye giriş sınavlarında 19 şampiyon çıkartan FEM Dersanesi’nin 2005 ÖSS birincisi İbrahim Gökhan Hacıahmetoğlu oldu. Sınava günde 5 saat ders çalışıp, 2 saat bilgisayar oyunu oynayarak hazırlanan Hacıahmetoğlu, 3 saatlik sınavdan da bir saat erken çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608015249im_/http://www.aksiyon.com.tr/resim/555/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu yılki Öğrenci Seçme Sınavı (ÖSS) yine rekorlarla geçti. Bir milyon 730 bin 876 kişinin ter döktüğü sınavda 57 bin kişi sıfır puan çekti. Sadece bir soruya yanlış cevap vererek 179 doğru çıkaran iki öğrenciyse herkesin ilgi odağı oldu. Şampiyon gençlerin çalışma tarzları da önümüzdeki sene sınava girecek yaklaşık 2 milyon kişinin en merak ettiği konu.
   <br>
    <br>
     Sınavın birincilerinden İbrahim Gökhan Hacıahmetoğlu’nun başarısında dersanesinin etkisi büyük. Rehber öğretmeninin kendisiyle çok yakından ilgilendiğini söylüyor. Hangi bölümden soruları cevaplamaya başlayacağından, sınavda zihnini nasıl dinlendireceğine ve zaman tasarrufunu nasıl yapabileceğine kadar bütün ayrıntılar hakkında bilgilendirilmiş. Öğretmenlerinin düzenli çalışma ve çok soru çözme teşviklerini o denli uygulamış ki, 19 Haziran’daki sınavda bir saat önce salondan çıkmış.
     <br/>
     <br/>
     Birincilik mi?
     <br/>
     <br/>
     Üniversite adaylarının çoğuna stresli günler yaşatan bir aylık bekleme süresi, Gökhan Hacıahmetoğlu’nda aynı sıkıntıları oluşturmaz. Hacıahmetoğlu, sınavdan 2 ay önce FEM Dersanesi’nin derece beklediği öğrencilerden oluşturduğu on kişilik grupla bir araya gelir. İki ayın her anını birlikte geçiren grubun ortak gündemi hep ÖSS olur.
     <br/>
     <br/>
     Sabah dokuzda 3 saatlik ÖSS denemesiyle güne başlayan gençler, ardından ferdi çalışmalarla devam eder. Her sınav sonrası arkadaşlarıyla soru değerlendirmesi yapan gençler, bunun kendilerine büyük katkı sağladığını kaydediyor. Hacıahmetoğlu rakip olmaktan ziyade dostu konumuna gelen arkadaşlarıyla geçirdiği bu değerlendirme zamanını “unutulmaz” olarak tanımlıyor. Çünkü kimsenin birinciliği kendine yakıştırmadığı, hep arkadaşlarına layık gördüğü o günler onlar için birlik ve mücadele anlamı taşıyor. Üzerlerinde bir yorgunluk oluşsa da, “Başarı yorulmadan elde edilmiyor.” diyor Hacıahmetoğlu.
     <br/>
     <br/>
     Sınav öncesinde Gökhan Hacıahmetoğlu’nun ÖSS şampiyonu olmak gibi bir ideali yoktur. Hacıahmetoğlu, tek amacının iyi bir mühendislik bölümü kazanmak olduğunu söylüyor. Ancak dersane denemelerinde gösterdiği başarı, kendisi gibi öğretmenlerinin de umutlarını artırır. ÖSS sınav sonuçları açıklanır açıklanmaz da öğretmenlerin beklentileri boşa çıkmaz; sayısal, sözel ve eşit ağırlık alanlarında 2005 ÖSS Türkiye birincisi olur. Neticeye ne çok şaşıran ne de çok sevinen Hacıahmetoğlu’nun, birinci olduğunu müjdeleyen rehber öğretmenine verdiği ilk tepki, ‘Birincilik mi?’ sözünden ibaret.
     <br/>
     <br/>
     Aslında Gökhan Hacıahmetoğlu’nu ÖSS’ye hazırlanan diğer adaylardan ayıran en önemli özelliği rahatlığı ve kendine güveni. Bazı arkadaşları sınavda başarılı olabilmek için günlerinin büyük kısmını test kitaplarıyla boğuşarak geçirirken o, böyle bir yoğunluğun içine hiçbir zaman girmez. Onun sakin mizacını bilen öğretmenleri ve arkadaşları bu tavrını yadırgamaz. Tüm bunların yanında ailesi ve çevresi onu, bilgisayar düşkünü diye tanımlıyor.
     <br/>
     <br/>
     Genelde Türkiye’deki ÖSS şampiyonları lise birinci ve ikinci sınıfta programlı olarak ÖSS’ye hazırlanmaya çalışırken Hacıahmetoğlu, gününün en az 4- 5 saatini  bilgisayar başında geçirir. En favori oyunları ise strateji oyunları. Hacıahmetoğlu, oyun oynarken geçirdiği zamanı  hayatının en keyifli anları olarak niteliyor. Fakat lise son sınıfta bu zevkten biraz mahrum kalır ve oyun sürelerini günde 1- 2 saate düşürür.
     <br/>
     <br/>
     Başarı sürpriz değil…
     <br/>
     <br/>
     ‘Peki ya dersler?’ sorusunu Hacıahmetoğlu şöyle cevaplıyor: “Derslere konsantrasyonum çok iyiydi. Hiçbir zaman kendime özel bir çalışma mekanı aramadım. En gürültülü ortamda dahi yoğunlaşıp  çalışabilirdim. Soru çözmeye başladığım andan itibaren başka şey düşünmezdim. “Yine de sınava kadar mümkün mertebe fazla test çözmeye çalışır. Soru çözme hızını 15- 20 saniyeye kadar düşüren bu kaynaklar şimdi odasının bir kenarında duruyor. Annesi Hanife Hacıahmetoğlu ise kolileri gösterip “Artık oğlumun bunlara ihtiyacı yok; birisini bulursam veririm.” diyor.
     <br/>
     <br/>
     Kocaeli Üniversitesi’nde eğitim gören büyük oğullarıyla yüksek öğrenim sevincini ilk defa tadan aile için, Gökhan’ın başarısı sürpriz değil. Daha ilkokul yıllarında karnesi ‘beşler’le dolmaya başlar. Lise son sınıfa kadar da bu durum sürer. Ancak mezun olduğu liseyi ikincilikle bitirmesi ondan beklenmeyen bir durumdur. Oğlunun tüm karnelerini ve başarı belgelerini hâlâ saklayan anne Hanife Hacıahmetoğlu, onların arasına ÖSS sonuç belgesini de ekleyeceğini belirtiyor. Oğlunun elektrikli aletlere ilgisinin çocuk yaşlarda başladığını kaydeden baba Orhan Hacıahmetoğlu, “Bu yüzden olsa gerek illa elektrik elektronik mühendisliği istiyor. “Yorumunu yapıyor. Ancak oğullarının bu kararı babanın ‘doktor’, annenin de ‘subay’ olması hayallerini yıkacağa benzer.
     <br/>
     <br/>
     Sonuçlar açıklanana kadar günlerini sessiz ve sakin geçiren Gökhan Hacıahmetoğlu’nun hayatındaki sessizlik, 19 Temmuz günü ÖSS sonuçlarının açıklanmasıyla bozuldu. Sınav şampiyonu olmasıyla birlikte hem medyanın hem çevresinin gündemine oturdu. Ama koşuşturmaca ve ilgi bir müddet sonra onu sıkmaya başlar. Kalabalıktan bunaldığını ifade ederek, tek istediğinin tatil için Karadeniz’e gitmek olduğunu belirtiyor. Her yaz olduğu gibi bu yıl da Trabzon’un Of ilçesi’nde ailesi ile birlikte tatil yapacak. Fındık bahçelerinde çalışacak, yaylalarda serinleyip denizde rahatlayacak. Yemeğe düşkün olan yapısı da onu Karadeniz’e çağıran başka bir sebep…
     <br/>
     <br/>
     Patlıcanlı yemekler vazgeçilmezi olsa da  yöresel yemeklere ilgisiz değil. Koyu Beşiktaşlı ancak fanatik Trabzonlu abisiyle Avni Aker Stadı’nı ziyaret edecek. Tam bunları büyük bir heyecanla anlatırken birden ciddileşip konuyu değiştiriyor Hacıahmetoğlu, “Tabii bu günler her şeyi unutacağım zaman dilimleri değil. Oradaki akrabalarımın da görüşünü alacağım ve gelecekle ilgili planlarıma devam edeceğim. Gerçi halihazırda yurtdışında eğitim ve akademisyenlik projelerim olsa da bunlara yenilerini eklemek de gerek.” diyor.
     <br/>
     <br/>
     Şampiyon Hacıahmetoğlu ile ilgili son değerlendirmeleri ise, başarısıyla kariyerinin kurtulduğunu düşünen anne babası yapıyor; “Biz onunla her zaman gurur duyduk. O da bizim yüzümüzü hiçbir zaman kara çıkarmadı. Onu daima destekleyeceğiz.
     <br/>
     <br/>
     BAŞARININ KÖKLERi 20 YILLIK MAZiDE...
     <br/>
     <br/>
     Daha önceki yıllarda olduğu gibi bu seneki ÖSS’de de FEM Dersaneleri büyük başarı gösterdi. Türkiye geneli ilk 100’de 44 öğrencisi yer alan dersanenin bu başarısı artık alışılagelmiş olarak algılanıyor. Yirmi yılda 19 Türkiye Şampiyonluğu kazanan dersanenin 2005 şampiyonlarının bazıları şöyle:
     <br/>
     <br/>
     İbrahim Gökhan Hacıahmetoğlu: Sayısal,
     <br/>
     Sözel ve Eşit Ağırlık Türkiye Birincisi
     <br/>
     Gülsüm Kudu: Dil Türkiye İkincisi
     <br/>
     Necip Akman: Sözel Türkiye Üçüncüsü
     <br/>
     Uğur Yasin Akgün:  Sayısal Türkiye Beşincisi
     <br/>
     Mete Tezcan: Eşit Ağırlık Türkiye Altıncısı
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22186), [web.archive.org (arşiv bağlantısı)](http://web.archive.org/web/20070608015249/http://www.aksiyon.com.tr:80/detay.php?id=22186)
