# ‘Efendi Baba’ya armağan

*Sedat Gülmez 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ahmet Mithat Efendi gibi velut bir yazarı hiç değilse vefatının 100. yılında hatırlayabilir miyiz?
  </font>
 </div>
 <div id="newsText">
  <font class="detail-text">
   <p>
    Ahmet Mithat Efendi, uzunca bir zaman unutulmuş yazarlar arasındaydı. Bugün de ne kadar tanındığı tartışılır; ama edebiyatla şöyle böyle ilgilenen biri için bu isim müphem olmaktan çıkmalıdır tabii. Hiç değilse şu günlerde, vefatının 100. yıldönümü anısına kitaplar kaleme alınıp sempozyumlar düzenlenirken, imzasını attığı iki yüzden fazla eserden biriyle, o da değilse romanlara taş çıkartan biyografisiyle görüş alanımıza girmelidir. Hem velut bir yazar, hem renkli, yenilikçi ve sıra dışı bir şahsiyet var karşımızda. Bugünün kadınına erkeğine, gencine yaşlısına, okur-yazarına hatta iş adamına da yol gösterecek bir ‘Efendi Baba’…  Eli kalem tutan kadınlar, Ahmet Mithat Efendi gibi hami arzu edebilir pekâlâ, Fatma Aliye’yi nasıl koruyup kolladığı malûm…  Türk basın tarihinin en uzun ömürlü gazetelerinden Tercüman-ı Hakikat’i çıkararak Ahmet Cevdet, Muallim Naci, Ahmet Rasim, Hüseyin Rahmi gibi yazarların yetişmesine ön ayak olduğunu da hatırlatalım. “Okur- yazarlar tamam da iş adamlarını anlayamadık.” diyenler için de hemen izah edelim; suni kuluçka makinesini ve modern arı kovanlarını Türkiye’de ilk kez kullanan Ahmet Mithat Efendi’dir. Çiftlikte beslediği ineklerin sütünden yoğurt yaparak lokantalara satar ve daha da ilginci, Sırmakeş sularının hem isim babası hem de ilk satıcısı olur. Renkli kişiliği bir yönüyle bu teşebbüslerde gizlidir; bir yönüyle de ev hayatında ve yolculuklarında… Hangi birini anlatmalı; peşine takılan hafiyeye merhamet edip gazetesinde yazı yazdırmasını mı, yoksa Beykoz’daki yalısında kurduğu tiyatro sahnesini mi ya da ne bileyim, Avrupa’daki tarihî eserleri dürbünle inceleyerek gezmesini mi?
    <p>
     Bu bilgiler, yazarın otobiyografik izler taşıyan kitaplarında, hatıralarında, mektuplarında bulunabilir elbet; ama derli toplu bir çalışma isteyenler Beykoz Belediyesi’nin yayımladığı ‘Ahmet Mithat Efendi Armağanı’ adlı hacimli kitaba başvurmalı. Mustafa Miyasoğlu’nun yayına hazırladığı eser, yarı ömrünü Beykoz’da geçiren ‘Efendi Baba’ya vefa borcu öder gibi…
     <p>
      (Ülkü Özel Akagündüz)
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34783-efendi-babaya--armagan.html), [web.archive.org (arşiv bağlantısı)](http://web.archive.org/web/20130805003146/http://www.aksiyon.com.tr:80/aksiyon/haber-34783-efendi-babaya--armagan.html)
