# Kampanyalar sıfırı tüketiyor

*Sedat Gülmez 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önce taşıt kredileri düştü ardından da cazip kampanyalar başladı. “Bu şartlarda otomobil almamak da olmaz ki” dedirten kampanyalar ikinci el araç pazarının yüzde 20 küçülmesine yol açarken sıfır kilometre otomobil piyasasında yüzleri güldürdü. Stok eritme amaçlı aralık kampanyalarında hedef, herkesi otomobil sahibi yapmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404202019im_/http://www.aksiyon.com.tr/resim/574/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Orta gelirli birçok ailenin temel hedefleridir ev ve araba sahibi olmak. Bu uğurda hayaller kurulur, tasarruf yaparak paralar biriktirilir. Araç fiyatları ile kazanç arasında büyük bir uçurum ortaya çıkınca niyetler bir süreliğine ertelenir. Neredeyse gelenek haline gelen bu durum son yıllardaki gelişmelerle tarih oldu. Banka kredileri ve otomobil firmalarının kampanyaları sayesinde herkesin hayalinde araba sahibi olmak var artık. Otomobil şirketleri kıyasıya bir rekabete girip her gün yeni kampanyalarla müşterilerinin karşısına çıkıyor.
   <br>
    <br>
     Müşteriler memnun, otomotiv firmaları keyifli ama bu durumdan şikayetçi olanlar da yok değil. Çünkü ikinci el piyasasında yüzde 20’lik bir pazar kaybı söz konusu. Oto galerilerinde yüzler asık. “Böyle giderse kepenk indireceğiz” diyen Otorite Otomotiv Satış Temsilcisi Ali Ok’a göre, ikinci eldeki düşüşün temel nedeni sıfır km araçlardaki cazip kampanyalar ve otomotiv şirketlerinin düşük kârla çalışması. İkinci el piyasasında herkesin ayağını yorganına göre uzatmak durumunda kaldığına dikkat çeken Ok, döviz düşüşü sürdüğü müddetçe pazarın eskisi gibi olmayacağına inanıyor. Otomotiv sektörünün bugünlerde sıkıştığını ifade ederek, canlılığın ancak şubat sonrasında yakalanabileceğini vurguluyor.
     <br/>
     <br/>
     Doğru aracın doğru rakamlara satılması
     <br/>
     <br/>
     Mates Otomotiv Satış Sorumlusu İsmail Erel göre aslında piyasada iş çok. Önemli olan doğru aracın doğru rakamlara satılması. Yani bir anlamda rağbet edilen dizel veya vergi tutarı düşük araçları müşteriye iyi sunabilmek. 2002’den bu yana pazarda genel anlamda bir hareketsizlik yaşandığına işaret ederek, bu durumun nedenini düşük faizli banka kredileriyle açıklıyor. İkinci el otomobillerin kredileri 1,45’lerdeyken, birinci ellerdeki oranın 1,20’lere düşmesini buna misal gösteriyor. “6 aydan 48 aya kadar vadeleri var. Hatta bazıları 60 ay sınırını bulabiliyor.” diyen Erel, ödeme sürelerinin de buna göre uzadığını hatırlatıyor.
     <br/>
     <br/>
     Toplum genelinin Avrupa Birliği sürecinde otomobil fiyatları için de beklenti içine girdiğini söyleyen Erel: “Fakat bu durum umulduğu gibi beraberinde fiyatlarda büyük düşüşleri getirmeyecek. Aksine yumuşak geçiş denebilecek şekilde küçük farklar gözlenecek.” yorumunu yapıyor. Bir buçuk ayda 2000 model ve üstü otomobillerden 45 araba sattıklarını açıklayarak pazarda 0 km otomobillerin fiyatı düşünce ikinci elin de olumsuz etkilendiğini kaydediyor. Ona göre araçlar durduğu yerde para kaybediyor. Bunun çıkış yolu ise, kâr marjı düşük oranlarla araç satın almamak.
     <br/>
     <br/>
     Sıfırla ikinci el araçtaki fiyat farkı
     <br/>
     <br/>
     Otomobil almak isteyenlerin çok dikkatli olması gerektiğini dile getiren Erel şu görüşleri dillendirmekten geri durmuyor: “Herkes mantıklı davranmalı ve satın aldığı aracı elden çıkartırken aynı paraya satamayacağını bilmeli. Şu an sıfırla ikinci el araçlar arasında yüzde 25 fiyat farkı var. Bu oran, yüzde 5’e çıkabildiği gibi, yüzde 35’e de düşebiliyor. Yani sıfır alanlar karı unutmalı.”
     <br/>
     <br/>
     Meslektaşlarının aksine Fuzul Autocity Satış Şefi Bayram Ayyıldız, banka faizlerinin sadece 0 km araca değil, ikinci ele yönelişi de artırdığını düşünüyor. İkinci el piyasasında da hareketlenme yaşandığını iddia eden Ayyıldız, gerekçesini fiyat düşüşleriyle açıklıyor. “Müşteri özellikle 2003-2005 gibi yüksek modelleri ve dizel motorlu araçları tercih ediyor.” Ona göre şimdiki pazar şartlarında ikinci el almak sıfıra göre daha cazip. Çünkü ikisi arasında 5-6 bin YTL oynuyor. Ayrıca sıfır aracı alıp bir gün sonra satsanız bile yüzde 20 zarar ediyorsunuz. Oysa bu miktar ikinci eller için en fazla 2-3 bin YTL. Otomobil alırken yıllar süren ödemelerin altına girmemek gerektiğini, otomobil merakının 2-3 yılda bir değiştiğini belirten Ayyıldız, birinci el alacak tüketiciler için aralık kampanyalarının cazip olabileceğini açıklıyor. Genel anlamda ikinci el satışlarının yüzde 20-30 oranında arttığını ileri sürerek, kış aylarında pazarda durgunluk yaşandığını hatırlatıyor. Yazın ayda 200 otomobil sattıklarını kışın ise bu rakamın 100-150’ye kadar düştüğünü söylüyor. Bir de Ocak 2006’da birinci el araçların yüzde 1,5- 2’lik oranında zamlanacağını savunuyor. Şu günlerde birçok firma yılsonu kampanyasına başladı bile. Özellikle binek araç üzerinden yürütülen kampanyalarda hedef, 40 bin 900’le en yüksek satışların yapıldığı haziran ayı rakamlarını geçmek. Yetkili Otomotiv Satıcıları Derneği (OYD) Genel Koordinatörü Selim Arseven, “Dövizdeki düşüş, firmaların seneyi kayıpsız kapatmasına sebep oluyor. Çünkü Euro üzerinden ithalat yapan birçok firma, yılbaşında getirdikleri aracı senenin son döneminde satsa da kâr edebilme avantajına sahip. Kampanyaların bir başka hedefi de yıllık hedefleri tutturma.” diyor. Artık markadan ziyade modelin seçim unsuru olduğuna dikkat çeken Arseven’e göre eskiden kısıtlı bir tüketici grubuna hitap eden hatchback türü B ve C sınıfı compakt otomobiller artık tercihte ön sıralarda. Tabii yenilerin satışı ikinci eli de etkiliyor.
     <br/>
     <br/>
     General Motors Türkiye’nin Pazarlama Müdürü Sibel Palandüz’ün kampanyaların artışıyla ilgili yorumu Arseven’den farklı. Ona göre belirleyici faktör ekonomik krizin aşılması. “Kriz sonrası pazar hareketlendi ve rekabet ortamı oluştu. İşte kampanyalar bunu temsil ediyor.” diyor. Kampanya hazırlık sürecinde mevsimleri göz önünde bulundurduklarını söyleyen Palandüz, her anlamda seçici davranan Türk müşterisi için bunun önemine dikkat çekiyor. Opel gibi farklı kullanımlara göre model hazırlayan firmalardan biri de Ford Otosan. Pazarlama Müdürü Özgür Yücetürk; Fiesta, Fusion, Mondeo, Focus, C-Max modellerinin her birinin farklı gelir gruplarına hitap ettiğini hatırlatıyor. Otomotiv pazarının ürün-fiyat dengesine duyarlı olduğuna da dikkat çekerek, “uygun şartlar ve doğru kampanya” kriterlerine atıfta bulunuyor. Ona göre, ticari araçlar için önemli unsur, yakıt tüketimi ve yedek parça. Bu yüzden, bir planlama yapılmalı. Zaten şirketler yoğun rekabet nedeniyle pazarlama anlayışlarını ürün fiyatına odaklı mücadelenin dışına taşımış durumda. Yücetürk, şirketleri kampanyaya iten bir diğer sebebin son 2 yılda araç stokunun yüzde 7-8 oranında büyümesi olduğunu dile getiriyor.
     <br/>
     <br/>
     8000 YTL indirim!
     <br/>
     <br/>
     Peugeot Türkiye Reklam ve İletişim Koordinatörü Bürçin Karagemicioğlu, firmaların özellikle showroom trafiğini artırıcı kampanya planlaması yaptığını aktarıyor. Elbette buna stok eritme de dâhil. Aracın değerini düşürmeden satış kampanyası düzenlemenin zorluğuna da işaret eden Karagemicioğlu, sıfır araç kampanyalarının ikinci el satışlarını etkilediği için doğru hazırlanması gerektiğini ifade ediyor. “Hâlihazırda model isimlerinden esinlenerek hazırlanan ‘206 YTL’ye 206, 307 YTL’ye 307 ve 407 YTL’ye 407’ kampanyası Peugeot adına devam ediyor.” diyen Karagemicioğlu, son kampanyayla yılı verimli kapatacaklarını söylüyor. Aralık dönemi kampanyalarına başlayan firmalardan biri de Hyundai. ‘Dev Aralık Kampanyası’ isimli proje ile 2005’e veda etmeye hazırlanan Hyundai’nin nihai hedefi stokları eritmek. Kampanya kapsamındaki tüm binek ve hafif ticari araçlarda peşin alımda 8000 YTL’ye varan indirim avantajı tüm müşterilere sunuluyor.
     <br/>
     <br/>
     BAZI MARKALARIN KAMPANYA FİYATLARI
     <br/>
     <br/>
     Ford Otosan: Focus 32 bin 350 YTL, Fiesta 23 bin 479 YTL, Mondeo 41 bin 178 YTL
     <br/>
     Citroen: C2 22 bin 901 YTL, C3 24 bin 990 YTL, C4 29 bin 239 YTL, C5 43 bin 580 YTL, Berlingo 20 bin 760 YTL
     <br/>
     Fiat: Albea 19 bin 850 YTL, Palio 18 bin 250 YTL, Marea 23 bin 900 YTL
     <br/>
     Kia: Picanto 17 bin 981 YTL, Rio 25 bin 361 YTL, Cerato 26 bin 565 YTL
     <br/>
     Opel: Corsa 20 bin 992 YTL, Astra 24 bin 796 YTL, Tigra 42 bin 219 YTL, Meriva 30 bin 750 YTL
     <br/>
     Renault: Clio HB 21 bin 371 YTL, Megane Sedan 28 bin 441 YTL, Laguna 37 bin 830 YTL
     <br/>
     Toyota: Corolla Sedan 28 bin 500YTL, Yaris 19 bin 600 YTL, Avensis 35 bin 500 YTL
     <br/>
     <br/>
     <br/>
     BANKA VE ÖFK’LARIN TAŞIT KREDİ FAİZ ORANI
     <br/>
     <br/>
     YAPI KREDİ BANKASI:
     <br/>
     Sıfır araçlar için 3- 6- 9- 12- 18- 24- 30- 36 ay vadelerle yüzde 1,34 faiz; İkinci el için 3-6-9-12-18-24 ay vadelerle yüzde 1,34 faiz.
     <br/>
     <br/>
     TÜRKİYE İŞ BANKASI:
     <br/>
     Sıfır araçlar için 1- 36 ay vade, yüzde 1,28 faiz İkinci elde yüzde 1,40 faiz.
     <br/>
     <br/>
     KUVEYT TÜRK:
     <br/>
     Sıfır araçlar için YTL türünde 48 ay vade, yüzde 1,29 faiz; USD- EURO’da 60 ay vade yüzde 0,75 faiz; İkinci eller için YTL ve dövizde 36 ay vadeyle faiz oranları.
     <br/>
     <br/>
     ASYA FİNANS:
     <br/>
     Sıfır araçlar için 6- 12- 18- 24- 36- 48 ay vade, YTL yüzde 1,45; USD yüzde 0,75- 80- 85; Euro yüzde 0,75- 80- 85
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22952), [web.archive.org (arşiv bağlantısı)](http://web.archive.org/web/20070404202019/http://aksiyon.com.tr:80/detay.php?id=22952)
