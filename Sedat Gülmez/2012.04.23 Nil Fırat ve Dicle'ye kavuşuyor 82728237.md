# Nil; Fırat ve Dicle’ye kavuşuyor

*Sedat Gülmez 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kaynak Kültür Grubu “Weşanxaneya Nil” ile Kürtçe yayına başladı. Genel Yayın Yönetmeni Reşit Haylamaz, “Gecikmiş olsak da nasip bugüneymiş…” diyor.
  </font>
 </div>
 <div id="newsText">
  <font class="detail-text">
   <p>
    Kürtçenin “yok” saymakla gerçekliğini yitirmediğini zaman bütün netliğiyle gösterdi. Ötesinde artık toplumun kahir ekseriyeti Kürtlerin ana dillerini konuşmasını, öğrenmesini yadırgamıyor; aksine normal karşılıyor. Bunun tabii yansıması ise Kürtçe yayınlarda kendini gösteriyor. Her ne kadar yayınevleri açısından şimdilik çok kârlı bir saha değilse de süreç içerisinde durum farklılaşabilir. Kaynak Kültür Yayın Grubu da bunu sezmiş ve bünyesindeki 24 yayınevine bir de Kürtçe neşirde bulunacak “Weşanxaneya Nil”i eklemiş. Genel Yayın Yönetmeni Reşit Haylamaz, projenin ana sebebini, “Seslerini daha büyük kitlelere ulaştıracak yeni alternatifler arama.” diye lanse ediyor. Sonra Türk ile Kürt arasındaki “birlikler”i vurgulayıp meselenin önemine dikkat çekiyor: “Kürtçe konuşan insanlar açısından kopmaz bağlarımızın oluşu, aynı kültürel ortamın çocukları oluşumuz ve et-kemik gibi bir bünyenin ayrılmaz unsurları olarak hayatımızı devam ettirmemiz yönüyle gecikmiş olsak da ne diyelim; nasip bugünlereymiş.”
    <p>
     Yayınevi için tercih edilen Nil adı da öylesine belirlenmemiş: “Nil, içinden geçtiği ülkeleri besleyen, iklim şartlarının olumsuzluğuna rağmen oralara canlılık katan ve uğradığı her yere hayat rengi veren debisi yüksek bir nehir. Kürtçe yayınevimizin de aynı misyonu edâ edeceğine inanarak bu ismi verdik. Bugüne kadar soldurulmaya, hatta koparılıp öldürülmeye çalışılan bağların yeniden hayat bulabilmesi için inşallah o da kendine düşeni yerine getirecektir.”
     <p>
      Ancak Weşanxaneya Nil için süreç çok da kolay seyretmemiş. Sadece yayıncılığın zorluğu değil, Kürtçe neşirde gerekli altyapı sıkıntısı Kaynak Grubu önüne büyük bir problem çıkarmış: “Her şeyden önce karşımızda, herkesin ittifak ettiği yekpâre bir dil yok. Farklı şiveler söz konusu. Hepsine aynı anda hitap da mümkün değil. Ortak nokta bulmak gerekiyor. Diyelim onu da bulduk, bu sefer dilin inceliklerini bilerek kitap yazacak insanı bulmak, mütercime ulaşmak, yazılanı redakte ve edit edecekleri keşfetmek… Hâsılı bütün bu zorlukları yaşadık ve sanırım sonrasında da yaşayacağız.”
      <p>
       Ayrıca Kürtçenin şifahî dil hüviyeti de önemli bir faktör. Sonra konuşma ve yazma farkı da var işin içinde. Bütün bunlar Kürtçeyi akademik boyutuyla bilen, hatta dilin gelişimine katkı sağlamaya çalışan tercüman ve redaktör ekibiyle aşılma yoluna gidilmiş.
       <p>
        Söz konusu Kürtçe ise konunun ister istemez bir de ideolojik boyutu çıkıyor ortaya. “Türkçedeki gibi Kürtçede de dile ideolojik yaklaşan bir kesim var ve bunlar Arapça ve Farsça kökenli kelimeleri bilinçli şekilde unutturmaya hatta hayattan çıkarmaya çalışıyor. Hâlbuki bunlar, bizi birbirimizle kaynaştıran, üst bir kimlik etrafında kenetleyen unsurlar. Dolayısıyla bu hassasiyetleri dikkate alan bir ekiple çalışmadığınız sürece atacağınız adımlardan emin olmanız mümkün değil. Bu noktayı da es geçmedik.” diyor Haylamaz.
        <p>
         Yayınevinin hedef kitlesine gelince… Öncelik Türkiye’deki Kürtlerde. Buna Avrupa’da yaşayanları da ilave mümkün. Kuzey Irak ve Suriye ise şimdilik alfabe ve lehçe farklılıklarına takılıyor. Ama bu kapıları hep de kapatmıyorlar. Haylamaz, “Bu istikamette de gayretlerimiz var. İnşallah zamanı gelince bu çizgide de yayın yapar ve onlara da hitap etmeye başlarız.” diyor. Kültür yayıncılığı ekseninde faaliyet yürütecek yayınevi ilerleyen dönemde aile ve çocuk sahasına da girebilir.
         <p>
          Nihayet son söz yine Reşit Haylamaz’da: “Bütün olumsuzluklara rağmen konuya, nicelik yerine nitelik açısından bakıyoruz. Tirajı az da olsa yayımlanan kitapların büyük hizmet edeceği ve bugüne kadar manipüle edilen çok büyük yanlışların önüne geçeceği kanaatini taşıyoruz.”
         </p>
         <p>
          <strong>
           Weşanxaneya Nil’in ilk kitapları
          </strong>
          <p>
           Dewra Gul (Gül Devri) Serisi: Hezretî Muhemmed (Slava Xweda Li Ser Be), Hezretî Ebûbekîr, Hezretî Omer, Hezretî Osman, Hezretî Elî, Hezretî Xetîce,  Jiyana Bedî’ûzzeman (Bediüzzaman’ın Hayatı), Hesenê Bazirgan (Tüccar Hasan), Çîrokên li Mesnewiyê (Mesnevî’den Hikâyeler), Bostan û Gulistan, Kelîme û Dîmme, Pîvanên Vejîner (Ölçü veya Yoldaki Işıklar), Lı Ber Sîya Bawerîyê 1 (İnancın Gölgesinde 1), Jîyana Pıştî Mırınê (Ölüm Ötesi Hayat), Qeder (Kader), Jı Dendıkê Heta Çınarê (Çekirdekten Çınara)
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Müfit Yüksel, 27 April 2012, 20:34
> Teşekkürler ve tebrikler.

Kaynak: [www.aksiyon.com.tr](http://www.aksiyon.com.tr:80/aksiyon/haber-32401-nil-firat-ve-dicleye-kavusuyor.html), [web.archive.org (arşiv bağlantısı)](http://web.archive.org/web/20120620182259/http://www.aksiyon.com.tr:80/aksiyon/haber-32401-nil-firat-ve-dicleye-kavusuyor.html)
