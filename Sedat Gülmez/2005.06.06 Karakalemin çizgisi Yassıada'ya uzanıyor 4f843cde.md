# Karakalemin çizgisi Yassıada’ya uzanıyor

*Sedat Gülmez 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeni TCK’nın 1 Haziran’da yürürlüğe girmesiyle mahkemelerde fotoğraf ve kamera çekimi hakim kararına bırakılıyor. Boşluk karakalemle doldurulacak. Ancak karakalem çizim uygulaması yeni değil. Yassıada Mahkemeleri’nde de fotoğraf yasağı uygulandığı için bazı karikatüristler kalemlerine sarılmıştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612150136im_/http://www.aksiyon.com.tr/resim/548/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   14 Ekim 1960’ta başlayan duruşmalar bir devri yargılamak üzere hazırlanmıştı. 1950’de iktidara gelen Demokrat Parti (DP) 27 Mayıs 1960’taki askeri darbeyle devrilmiş, dönemin yöneticileri Yassıada’da yargı önüne çıkarılmıştı. Herkes mahkemeden çıkacak kararı bekliyordu. Adada neler olup bittiği ajans haberlerinde kısmen veriliyordu; ancak duruşmaları gösteren fotoğraf kareleri eksikti. Zira, askeri yönetim duruşmalarda görüntü alma yetkisini sadece Ordu Foto Film Merkezi’ne vermişti.
   <br>
    <br>
     Duruşmaları izlemek için adaya gelen gazeteciler, mahkemeye fotoğraf makineleriyle giremiyordu. Kağıt, kalem için herhangi bir yasak olmadığından Bedri Koraman gibi karikatüristler, mahkeme sırasında yaşananları karakalemle resmetmeyi başardı. Bu çizimler gazetelerde yer alınca askeri yönetim fotoğraf çekme yasağının yersiz olduğunu anladı. “Askerler o ortamda beni fark etselerdi belki de engelleyeceklerdi. Ama şu bir gerçek ki sonrasında hiçbir müeyyide görmedim. Hatta kulağıma geldiğine göre mahkeme heyeti dahi çizimlerimi beğenmiş.” diyen Bedri Koraman, böylece mahkeme salonlarında karakalem çizim yapan ilk kişi oldu.
     <br/>
     <br/>
     1 Haziran itibariyle yeni Türk Ceza Kanunu’nun (TCK) yürürlüğe girmesi, mahkemelerde fotoğraf ve kamera çekimi yasağını yeniden başlattı. 1960’ta sadece Yassıada Mahkemeleri için uygulanan yasak, bugün bütün duruşma salonlarına taşındı. Bundan sonra mahkemelerin kapısı fotoğraf makinesi ve kameralara kapalı. Yeni duruma ayak uydurmak isteyen bazı gazeteler, karikatüristleri mahkeme salonlarına gönderdi bile. Çizerler ise tartışmaya bile fırsat bulamadan mahkeme salonlarına gitmeye farklı açılardan yaklaşıyor.
     <br/>
     <br/>
     Karikatürist Bedri Koraman’a göre uygulama ile fotoğraftan alınan sonucun önüne geçilecek. Çünkü fotoğrafın formatı karakterlerin ruh halini yansıtmak için tam anlamıyla yeterli değil. Çizimin birçok avantajı olduğunu savunan Koraman, birebir çizginin hatta bazı yerlerde hafif abartılı çizgilerin gazetelere ayrı bir güzellik katacağını düşünüyor. Bu fikre Referans Gazetesi çizeri Kamil Çakmak da katılıyor. Fotoğraf yasağının konuşulduğu mart ayında Alaattin Çakıcı’nın İstanbul 9. Ağır Ceza Mahkemesi’ndeki duruşmasına girerek çizim yapmak isteyen ancak geri çevrilen Çakmak, uygulamanın sağlıklı bir gelişim göstereceği inancında. Yeni durumun kıyıda köşede kalmış, akademi mezunu, iş bulamamış çizerler için yeni bir ekmek kapısı olabileceğini söylüyor.
     <br/>
     <br/>
     Çizginin, fotoğrafa oranla daha fazla emek istediğini söyleyen karikatüristler, mahkemelerde çizim yapacak kişilerin kuvvetli desen ve resim bilgisi yanında iyi birer gözlemci olması gerektiği üzerinde duruyorlar. Peki bu Türkiye’nin her yerinde uygulanabilir mi? Radikal Gazetesi çizerlerinden Emre Ulaş’a göre uygulama sırasında yetişmiş eleman bulunamayacağı için kısa vadede sıkıntı yaşanabilir. Bu görüşe Muhittin Köroğlu da katılıyor: “Kalemle çalışacakların sayısı teknik olarak bu kadar çok değil. Zaten fotoğrafla arasında sanatçı yorumu açısından fark var.” diyor. Sanatçıların aklını karıştıran bir husus da yasağın kapsamı. Fotoğrafın çekilmesini yasaklamaktan maksat duruşmaya katılanların teşhirini engellemekse, aynı durum çizim için de geçerli olacak. Bu durumda fotoğrafa gelen yasak bir süre sonra karakaleme de gelebilir.
     <br/>
     <br/>
     ABD ve Avrupa’da yıllardır uygulanıyor
     <br/>
     <br/>
     Yeni TCK’nın 286. maddesiyle getirilen ‘ses ve görüntü alma’ kısıtlamasını ihlal edenler için altı aya kadar hapis cezası öngörülüyor. Gerçi Devlet Güvenlik Mahkemeleri’nin Ağır Ceza Mahkemelerine dönüştürülmesinden sonra hareketli görüntü alma kısmen yasaklanmıştı. Fakat yeni kanunla duruşma esnasında veya soruşturmanın herhangi bir aşamasında ses ya da görüntü izne bağlı. İzin alınmadığı takdirde duruşmayı takip eden basın mensuplarının görüntü ve ses kaydedici cihaz taşıması dahi yasaklanıyor.
     <br/>
     <br/>
     Hukukçular Derneği Başkanı Hüsnü Tuna, yasağın sadece izinsiz ses ve görüntü kaydı yapılmasını kapsadığına vurgu yaparak, çizimlerin bu nedenle alternatif olduğunu söylüyor. “Aslında uygulanmak istenen yıllardır ABD ve bazı Avrupa ülkelerinde yapılan sistemin bir benzerini Türkiye’ye getirmek. Oralarda da kayıt yasak, bu nedenle karakalem çizimler kullanılıyor.” diyen Tuna, hakimler ve savcılar için daha rahat bir ortam oluşturulmasının hedeflendiğini belirtiyor.
     <br/>
     <br/>
     Türkiye Gazeteciler Cemiyeti Başkanı Orhan Erinç, Yassıada Mahkemeleri sırasında gazetelerin Ordu Foto Film Merkezi mensuplarının çektikleri haricinde fotoğraf almasının yasak olduğunu belirterek, “18x24 ebadındaki bir kareye o dönemin parasıyla 25 lira vermek zorundaydık. O dönemde Ali Ulvi, Turhan Selçuk, Bedri Koraman gibi bazı karikatüristler mahkemeleri takip etti ve çizim yaptı.” diyor. Erinç’e göre yasak biraz da gazetecilerden kaynaklanıyor. Kanun yürürlüğe girmeden önce mahkeme heyetinin duruşma başlamadan fotoğraf ve kamera çekimi için belirli bir süre tanıdığını, ancak bazı gazetecilerin bu sınırlara uymadığını belirtiyor: “Bu da bizlerin elindeki gücü aldı, yasaya itiraz kuvvetimiz azaldı.”
     <br/>
     <br/>
     Türkiye’de hukuk kuralları konulurken hukukun ilkeleri yerine siyasetin ilkelerinin tercih edildiğini belirterek, “Bu yasak nasıl oldu da TCK’nın kapsamına girdi, hukuk açısından anlamak zor. Bazı maddelerin gerekçelerinde, sanıkların suçlu olarak takdim edildiği gibi bölümler var. TCK’ya sınırlamalar getirilirken istisnaların genelleştirildiğini görüyoruz. Yani bazı gazetelerde yapılan yanlış tüm gazetelere mal edildi.” diyor.
     <br/>
     <br/>
     Her ne kadar foto muhabirlerinin ve kameramanların mahkeme salonunda çekim yapması yasaklansa da yargıda yeni bir dönemin başladığı muhakkak. Bakalım devran nasıl dönecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21903), [web.archive.org (arşiv bağlantısı)](http://web.archive.org/web/20070612150136/http://www.aksiyon.com.tr:80/detay.php?id=21903)
