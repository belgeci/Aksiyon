# Gurbetten gelmişim yorgunum hancı!

*Sedat Gülmez 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zafer Özcan, şiirlerde, türkülerde, hatta sinemada işlenen bir konuyu sosyolojik açıdan ele alarak bir eksiği tamamlıyor.
  </font>
 </div>
 <div id="newsText">
  <font class="detail-text">
   <p>
    Gurbet kelimesinin içimizi titrettiği, farklı bir ağırlığının olduğu zamanlardı. Gurbet uzak diyarlar, yaban ellerdi, kahırdı, özlemdi. En çok da Alamanya’ydı… Hep hüzünle, gözyaşıyla söz açılırdı. Şiirler yazılırdı: “Sirkeci’den tren gider / Bir yaldızlı Kur’an gider / Su serperler ya gidenlerin ardında / Dün askere Hint’e, Yemen’e / Bugün ekmeğe, yaban ellerine…” Yüksel Özkasap, buğulu sesiyle zalim felekten şikâyet eder, türküler söylerdi: “Bu gurbetin acıları yetti canıma / Sil gözünün yaşını da yeter ağlama / İkimizin ayıran zalim Almanya...” Gurbete yolumuzu düşüren; bizi şiire, türküye götüren, gazeteci Zafer Özcan’ın yeni kitabı oldu.
    <p>
     ‘Göçtürkler’ adlı kitap, ‘Gurbetçi’, ‘Alamancı’ gibi sıfatlarla anılan yurtdışındaki işçilerimize bambaşka bir perspektiften bakıyor. Kitapta ‘misafir işçiliği’ aşarak Avrupalı olmuş Türklerin 50 yıllık macerası anlatılıyor. Özcan, bu çalışmasında Almanya, Fransa, Hollanda, Belçika ve Avusturya’da iz sürmüş. Kitapta yer alan bilgilerin bir kısmı dergimizde haber dosyası olarak yer aldı; Aksiyon’un takipçileri Göçtürkler kapağını hatırlayacaktır.
     <p>
      Özcan, niçin ‘Göçtürkler’ demeyi tercih ettiğini şöyle anlatıyor: “Alamancı, gurbetçi gibi sıfatlar, bu insanların ait oldukları Türkiye toplumunun biraz dışına itilmesinin veya öyle algılanmalarının bir sonucuydu. Onlar yıllarca Türkiye’de Alamancı, Almanya’da yabancı görülmenin sıkıntılarını ve bunun getirdiği arada kalmışlık psikolojisini yaşadı. Bizim amacımız, kendilerinin de rahatsızlık duydukları bu nitelemeler yerine süreci daha doğru tanımlayan bir sıfat kullanmaktı. Göçtürkler bu arayışın bir sonucudur ve memnuniyetle gördüm ki bu tabir Avrupalı Türkler tarafından da çok beğenildi.”
      <p>
       ‘Gurbetçi’den ‘Göçtürk’e evrilen yolculuğun yılı 1961’dir. 30 Ekim 1961’de, Türkiye ile Almanya arasında imzalanan ‘işçi göçü’ anlaşması, Anadolu’da geçim sıkıntısı çeken on binlerce aile için yeni bir umut olur. Anadolu insanı, ağır sanayi hamleleri ile hızla kalkınan ve yeni işgücüne ihtiyaç duyan Avrupa ülkelerine gitmeye başlar. Avrupa’daki ilk durak Almanya’dır. Sadece maddi sebeplerle gurbete giden insanlar biraz para biriktirip geri dönmek amacındadır ama gidenlerin çoğu dönemez. İlk nesil orada kalsa da dil öğrenemez, bulunduğu topluma ayak uydurmada zorlanır. Hep Türkiye özlemiyle yaşar. Misafir işçi ve hâlâ gurbetçidir… İkinci ve üçüncü nesil ise bambaşkadır.
       <p>
        İyi eğitimli, birkaç dil konuşan ikinci ve üçüncü neslin tersine göçünün de irdelendiği kitapta Göçtürkler’in başarı hikâyelerine yer veriliyor. Şiirlerde, türkülerde, hatta sinemada işlenen bir konuyu Zafer Özcan sosyolojik açıdan ele alarak bir eksiği tamamlıyor. Büyük bir emek ürünü bu kitap, umarız yeni çalışmalara kapı aralar. (Murat Tokay)
       </p>
       <p>
        GÖÇTÜRKLER
        <p>
         Zafer Özcan
         <p>
          Zaman Kitap
          <p>
           144 sayfa
           <p>
            02124541454
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32751-gurbetten-gelmisim-yorgunum-hanci.html), [web.archive.org (arşiv bağlantısı)](http://web.archive.org/web/20120615195942/http://www.aksiyon.com.tr:80/aksiyon/haber-32751-gurbetten-gelmisim-yorgunum-hanci.html)
