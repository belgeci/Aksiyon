# ‘Uyandıran’ kitap!

*Sedat Gülmez 2013.01.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hayat sadece dünyadan mı ibaret? “İbadetlerin Ruhu” isimli eser muhtevasıyla soruyu cevaplıyor.
  </font>
 </div>
 <div id="newsText">
  <font class="detail-text">
   <p>
    Miladî 1058’de Horasan’ın Tus şehrinde doğdu. İlköğrenimini burada gördü. Ardından Curcan şehrinde eğitimine devam etti. Amelî yönden Şafiî, itikadî açıdan ise Eş’arî mezhebine bağlıydı. Hocası Abdulmelik el Cuveynî’nin vefatı sonrası meskûn bulunduğu Nişabur’dan Büyük Selçuklu Devleti veziri Nizamülmülk’ün yanına gitti. Onun huzurundaki bir toplantıda verdiği cevaplarla diğer âlimlerden farkını ortaya koyunca 1091’de Bağdat Nizamiye Medresesi’nin başına getirildi. Sergilediği gayret ve yetiştirdiği talebeler adının mesafeler katetmesine katkı sağladı. 1095’te Bağdat’tan ayrıldı ve Şam’a gitti. İki senelik ikametin akabinde 1097’de hacca gitti. Vazifesini tamamlayınca Şam’a döndü. Oradan da Bağdat üzerinden Tus’a geçti. Bağdat’tan ayrılışının üzerinden 11 sene geçmişti ki Nizamülmülk’ün oğlu Fahrülmülk rica etti ve Nişabur Nizamiye Medresesi’nde 1106’da tekrar hocalığa başladı. Nihayet emaneti 1111’de doğduğu şehirde teslim etti. O Hüccet’ül İslam İmam
    <p>
     Gazâlî idi...
     <p>
      Hayatı boyunca birçok kapsamlı esere imza atan İmam Gazâlî’nin şüphesiz en bilinen çalışması İhyâ-u Ulûmi’d Dîn’dir. Dört kısımdan müteşekkil ve günümüze kadar çeşitli şerhleri de yazılmış kitapta fıkıh ve tasavvuf konuları ele alınır. Hacmi sebebiyle birçok kişinin tamamıyla erişemediği eserin daha çok insana ulaşması gayesiyle yola çakan Timaş Yayınları, İhyâ’dan seçmelerle, “İbadetlerin Ruhu” isimli kitabı oluşturmuş. Muhtevası beş bölümden oluşuyor. Bunlar Namaz, Zekât, Oruç, Hacc ve Kur’an Tilaveti. Ara başlıklar da ayrıntıları veriyor. Namaz ibadetinin temelinde yer alan kalp amellerinin manevî/ batınî şartları, Huşû ehli kimselerin namazları, Zekât ibadetinin mânevî incelikleri, Nafile oruçlar ve bu oruçlardaki evrâdın tertibi, Hac esnasında yapılan ibadetlerin ihlâs ve ibretle îfâ edilmesi, Mekke’ye giriş, Kâbe’yi tavaf, Kurban, Medine’yi ziyaret, Kur’an okumanın âdabı, Kelam’ın aslının anlaşılması, Anlamayı engelleyecek şeylerden arınma, ilk anda sıralanabilecek ara başlıklardan…
     </p>
     <p>
      <strong>
       İBADETLERİN RUHU (İhyâ’dan seçmeler)
      </strong>
      <p>
       İmam Gazâlî
       <p>
        Timaş Yayınları
        <p>
         176 sayfa
         <p>
          02125112424
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34668-uyandiran-kitap.html), [web.archive.org (arşiv bağlantısı)](http://web.archive.org/web/20130804234607/http://www.aksiyon.com.tr:80/aksiyon/haber-34668-uyandiran-kitap.html)
