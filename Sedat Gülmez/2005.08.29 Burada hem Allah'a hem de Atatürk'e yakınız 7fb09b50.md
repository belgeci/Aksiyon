# Burada hem Allah’a hem de Atatürk’e yakınız

*Sedat Gülmez 2005.08.29*

<div bgcolor="#FFFEF6">
 <font>
  <img border="0" height="1" src="/web/20060104113628im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104113628im_/http://www.aksiyon.com.tr/resim/560/32.jpg" vspace="5"/>
  </p>
 </font>
 <font class="content">
  Lozan’dan sonra Kocatepe’ye çıkarma yapan ulusalcı ittifak beklediği ilgiyi toplayamadı. Üstelik katılımcılar birlik mesajı vermek için çıktıkları kürsüden birbirine sataşan konuşmalar yapınca ittifak çatladı. 200 kişiyle başlayan mitingde 10. Yıl Marşı söylenirken 40 kişi kaldı.
 </font>
 <p>
  <font class="content">
   Türkiye, Avrupa Birliği yolunda adımlar attıkça, AK Parti hükümeti daha fazla özgürlük, daha fazla  demokrasi söylemiyle popülaritesini artırdıkça ‘Ulusalcı’ kanatta saflar sıklaşıyor. Geçtiğimiz ay İşçi Partisi önderliğinde Lozan’da toplanan Ulusalcı Cephe son olarak da Afyon’da bir araya geldi. Cumhuriyet Halk Partisi’nden (CHP) İşçi Partisi’ne (İP), Halkın Yükseliş Partisi’nden (HYP) Demokratik Sol Parti’ye (DSP), Atatürkçü Düşünce Derneği’nden (ADD) Cumhuriyet Okurları (CUMOK) grubuna kadar değişik kesimlerden ‘Türkiye İttifakı’ adıyla toplanan cephe, 22 Ağustos 1922’de Yunan Ordusu’na karşı başlatılan Büyük Taarruz’un yıldönümünü andı.
   <br>
    <br>
     Aslında toplantıları izleyip konuşmaları dinleyenlerin kafasında “Hükümete muhalefet için mi yoksa Büyük Taarruz’u anmak için mi buradayız?” sorusu oluştu. Çünkü kürsüye her çıkan siyasi mesajlar verip rakiplerini eleştiriyordu. Ortak nokta ise hükümetti.
     <br/>
     <br/>
     En radikal çıkış ise HYP Genel Başkanı Yaşar Nuri Öztürk’ten geldi. “Burada hem Allah’a hem Atatürk’e yakınız” diyerek konuşmasına başlayan, 1874 rakımlı Kocatepe’yi miting alanı gibi kullanan Öztürk, geçen aylarda büyük tartışmalara sebep olan eski başbakan ve eski DSP Genel Başkanı Bülent Ecevit’in “Vahdettin hain değildir.” açıklamasına atıfta bulundu. “Son dönemde Vahdettin’i savunmak gibi bir durum söz konusu. Bunlarla Vahdettin meddahlığı yapmanın ne anlamı var.” diyerek Ecevit’i eleştiren Öztürk, kendisini dinleyen DSP Genel Başkanı Zeki Sezer’in tepkisini çekti.
     <br/>
     <br/>
     Denktaş Ulusalcılarla kenetlendi
     <br/>
     <br/>
     HYP Genel Başkanı’ndan sonra kürsüye gelen Sezer, bulundukları alanı önceki konuşmacı gibi uzun süre kullanmayacağını ve benzeri siyasi söylemleri dillendirmeyeceğini belirtti. İki liderin söz düellosunun ulusalcı harekete zarar vereceğini düşünen Hürriyet ve Değişim Partisi Genel Başkanı Yaşar Okuyan, konuşma sırası kendine gelince, “Burada Türkiye İttifakı diye toplandık. Ancak az daha Türkiye Nifakı çıkacaktı. İkinci Kuvva-i Milliyeciler olarak particiliği bir yana bırakmalıyız.” diyerek ortamı sakinleştirmeye çalıştı.
     <br/>
     <br/>
     İlki geçen yıl ‘Ulusal Birlik Konseyi’ adı altında gerçekleştirilen bir araya gelişlerin en önemli simalarından biri de Kuzey Kıbrıs Türk Cumhuriyeti’nin eski Cumhurbaşkanı Rauf Denktaş’tı. Görevini Mehmet Ali Talat’a devrettikten sonra Türkiye seyahatlerini sıklaştıran Denktaş’ın Afyon’da ilk durağı kendisi için özel tertiplenen Bolvadin mitingiydi. Burada beklediği ilgiyi bulamayan Denktaş’ın Kocatepe’ye gelişiyse parti liderlerine taş çıkarır ilgi gördü.
     <br/>
     <br/>
     İşçi Partisi’nin önderliğinde geçen temmuz ayında ‘Lozan 2005’ buluşmasını düzenleyen ulusalcı oluşum, son iki yıldır da Afyon Kocatepe’yi gösteri merkezi haline getirdi. 25-26 Ağustos tarihlerinde yapılan organizasyonun ilk günkü merkezi Büyük Taarruz’un başlama emrinin verildiği Kocatepe idi. İkinci gün ise Afyon Kocatepe Üniversitesi’nin (AKÜ) de desteğiyle dört oturumluk konferanslar düzenlendi. Söz konusu konferanslara katılanlar arasında  Yaşar Okuyan, Cumhuriyet Gazetesi Ankara Temsilcisi Mustafa Balbay, Yeniçağ Gazetesi Yazarı Hulki Cevizoğlu,  eski Yüksek Öğretim Kurulu (YÖK) Başkanı Prof. Dr. Kemal Gürüz, eski İstanbul Üniversitesi Rektörü Prof. Dr. Kemal Alemdaroğlu, AKÜ Rektörü Prof. Dr. Halim Sözbilir gibi isimler yer aldı. Sabahtan akşama kadar süren panellerde ortak hedef AKP hükümetiydi ve Zafer Bayramı’nı kutlamaktan çok AKP muhalefeti yapıldı. Zaman zaman imam hatiplere zaman zaman da başörtüsü eleştirilerine kayan panelistler 10. Yıl Marşı eşliğinde kürsüden indiler.
     <br/>
     <br/>
     25 Ağustos’ta yapılan ilk programa katılım hayli düşüktü. Yaklaşık 200 kişinin bulunduğu alanda özellikle DSP’lilerin çokluğu dikkat çekerken, bu tür organizasyonların daimi katılımcılarından İP’liler yeterince temsil edilmedi. Genel başkan yardımcıları Ferit İlsever ve Hüseyin Karanlık dışında yönetici düzeyinde katılım olmadı.
     <br/>
     <br/>
     Duyuruları haftalar öncesinden yapılan Türkiye İttifakı Kocatepe Buluşması’nın beklenenin altında katılımcıyla yapılması, gösteriyi organize eden ADD yöneticilerinde hayal kırıklığına neden oldu. Buluşma saati 18.00’den bir saat önce Kocatepe’ye çıkmaya başlayan katılımcılar, ellerindeki Türkiye Cumhuriyeti ve KKTC bayrakları ile dikkat çekti. Yine de alanda baskın renk DSP’nin mavisiydi. Toplananlar parti liderlerine ve katılımcılara göstermedikleri ilgiyi Kocatepe’ye çıkan Rauf Denktaş’tan esirgemedi.
     <br/>
     <br/>
     Tüm davetliler yerini alınca, saygı duruşundan sonra İstiklâl Marşı’nın okunması ile başlayan program, Nâzım Hikmet’in Kuvva- i Milliye Destanı isimli şiiriyle devam etti. Türk İş Afyon Temsilcisi Muharrem Uslu ve ADD Genel Başkanı Ertuğrul Kazancı’nın konuşmalarının ardından sıra Rauf Denktaş’a ve siyasi parti temsilcilerine geldi. Kocatepe Atatürk Anıtı’nın önüne kurulu kürsüye çıkan Denktaş, sözlerinin büyük kısmını Kıbrıs meselesine ayırdı. Milliyetçi Hareket Partisi ile Büyük Birlik Partisi rozeti taşıyanların da bulunduğu alanda Denktaş’tan sonra kürsüye gelen CHP Genel Başkan Yardımcısı Cevdet Selvi’nin kısa konuşmasının aksine Yaşar Nuri Öztürk’ün 40 dakikayı bulan ve Sultan Vahdettin üzerinden eski DSP Genel Başkanı Bülent Ecevit’i eleştiren sözleri ortamın gerilmesine neden oldu.
     <br/>
     <br/>
     DSP Genel Başkanı Zeki Sezer’in kürsüye gelince selefi konuşmacıya yönelik, “Ben de burayı bir siyaset kürsüne dönüştürüp sözü uzatmak istemiyorum.” cümlesi DSP’lilerden büyük alkış aldı. Yaşar Okuyan’ın ortamı toparlamaya çalışan, “Particiliği bırakalım.” sözleriyse yeteri kadar etkili olmadı.
     <br/>
     <br/>
     Konuşmalarla sıkılan katılımcıların Kocatepe’den ayrılışı için en önemli gerekçe güneşin batması oldu. Güneş ışınları dağın eteklerinden de çekilince hava iyice soğudu. Her ne kadar kapanış için coşkulu bir ortam tasarlanmışsa da gösteriyi noktalayan 10. Yıl Marşı, kalan 30-40 kişiyle okundu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22427&yorum_id=1), [web.archive.org (arşiv bağlantısı)](http://web.archive.org/web/20060104113628/http://www.aksiyon.com.tr:80/detay.php?id=22427&yorum_id=1)
