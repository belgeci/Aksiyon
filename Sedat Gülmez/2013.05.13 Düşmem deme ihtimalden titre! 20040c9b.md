# Düşmem deme, ihtimalden titre!

*Sedat Gülmez 2013.05.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nice yiğitleri, nice devletleri, nice milletleri yiyip bitiren bir bataklık, Bal Tuzağı.
  </font>
 </div>
 <div id="newsText">
  <font class="detail-text">
   <p>
    Cevheri Güven’in ele aldığı konu aslında fazlasıyla netameli. Erkekler açısından her an içine düşülebilecek bir girdap. Her ne kadar çokları, bu tehlikeyle karşı karşıya kalanları veya tuzağa düşenleri ilk anda ayıplasa, kınasa ya da en hafifiyle “Nasıl da enselenmiş, madem yapıyorsun bari tedbirini al!” gibi kendince akılcı çözümlerle eleştirse dahi, sürekli korkulacak bir mayınlı saha nihayetinde. Güven’in kitabına da ismini veren bataklığın yaygın adı: “Bal Tuzağı”. Muhtemelen metnin burasına kadar gelen çoğu kimse tahmin etmiştir, Bal Tuzağı’nın ne anlama geldiğini. Ancak biz yine de izah edelim. Ya da açıklamayı ehline bırakıp, yazarın Önsöz’de yer verdiği tanımı aktaralım: “Hedef kişinin cinsellik kullanılarak ele geçirilmesi, itibarsızlaştırılması ve yok edilmesi olarak özetleyebileceğimiz Bal Tuzağı, yüzyıllardır farklı biçimlerde kullanılageldi.” Evet, Güven’in işaret ettiği gibi söz konusu yöntem asırlardır nice aileyi yok etti, vatanı böldü ve insanları esarete sürükledi. Kitapta yer verilen bilgiye göre Bal Tuzağı’nı, resmî kayıtlarda yer alan ilk Bal Tuzağı uzmanı kadın casus, Hz. Musa sonrası Musevîlerin kralı olan Jashua devrinde yaşayan Fahişe Rabah’tır. Fakat yöntemi sistemli ve uzun vadede sonuç alınacak hâle getiren ise Çinlilerdir. Burada Göktürk Hakanı Bilge Kağan’ın Orhun Kitabeleri’ndeki Çin ve Çinlilerle ilgili uyarılarını hatırlarsak mesele daha da anlaşılır hâle gelir, galiba. Ne diyordu? Çin’in tatlı sözlü, yumuşak ipekli üslubu… Cevheri Güven eserini on bir bölüme ayırmış. “Değişen Kadın Algısı”, “Dünya Dengeleri Açısından Kadın Faktörü”, Ortadoğu’nun Gizli Bel Altı Üssü: İran”, “Devlet Başkanları Bile Güvende Değil”, Bal Tuzaklarının En Ölümcülü” bunlardan bazıları. Ancak ilgili daha doğrusu meraklı çünkü ilgisizleri bile çekebilecek evsaftaki kısımlar ise Yahudiler ve Türkiye ile ilgili olanlar. Üçüncü bölüm ki başlığı “Koşer Bal Tuzağı” Nili Kızları, Bal Tuzağı’na Haham Fetvası, 6 Günde 3 Orduyu Çökerten İnsanî Zaaflar, Nükleer Cindy ve İsrail’in Kısa ve Uzun Vadeli Hedeflerinde Kadının Yeri” adlı alt kısımlarla hayli dikkat çekici. Ve Türkiye… Yakın ve uzak tarihli ibretlik vakalarla dolu bir bölüm.  Dahası? Kitapta!
   </p>
   <p>
    <strong>
     BAL TUZAĞI / BEL ALTI İSTİHBARAT
    </strong>
    <p>
     <strong>
      Cevheri Güven
     </strong>
     <p>
      Timaş Yayınları
      <p>
       280 sayfa
       <p>
        02125112424
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=83E4359362A1A351E249F114AC37C1C8?newsId=35546), [web.archive.org (arşiv bağlantısı)](http://web.archive.org/web/20130615125924/http://www.aksiyon.com.tr:80/aksiyon/newsDetail_getNewsById.action;jsessionid=83E4359362A1A351E249F114AC37C1C8?newsId=35546)
