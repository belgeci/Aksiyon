# Vatan kurtarmak için ne gerekir?

*Sedat Gülmez 2009.04.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dava uğruna geçen bir ömürden alınacak dersleri barındırıyor, Nevzat Kösoğlu’nun hayatı.
  </font>
 </div>
 <div id="newsText">
  <font class="detail-text">
   Nevzat Kösoğlu milliyetçi camianın önde gelen isimlerinden. Hayatının büyük kısmını inandığı davası uğruna sarf eden bir kişi. Siyasi fikri onu bu sahada milletvekilliği gibi görevleri üstlenmeye sürüklese de Kösoğlu’nun asıl ehemmiyeti kültür çalışmalarındaki ağırlığından kaynaklanıyor. Osman Çakır imzalı ‘Hatıralar Yahut Bir Vatan Kurtarma Hikâyesi’ başlıklı eser de bu düşünce irkilmesinin bir ürünü nihayetinde. Gelelim kitabın yazılma serüvenine. Senelerce ülkücü camianın içinde yer alan Osman Çakır 2006 itibariyle ticari faaliyetlerini noktalar ya da kendi tabiriyle emekliye ayrılır. Yine şahsi ifadelerinden öğrendiğimize göre etrafta anlatılanlar -üstelik bir kısmı da bizzat içinde bulunduğu hadiselerdir- eksik, yalan ya da yanlıştır. Bunların önüne geçme adına, hareketin tarihinin yazılması gerektiğine dair bir ideale kapılır. Aradaki süreci atlarsak nihayet Nevzat Kösoğlu’nun karşısına hatıralarını dinlemek için oturur. Aslında hoca da hatıralarını kaleme almaktadır fakat bu çocukluk yıllarıyla sınırlı bir çalışmadır. Çakır’ın tabiriyle bu asıl Nevzat Kösoğlu değildir. Neticede hoca 1940’lı yıllardan sonraki Türkiye’ye şahitlik etmişti. Tek parti yıllarını Erzurum’da geçirmiş. Çok partili hayatla tanışıldığı yıllarda lise tahsilini tamamlamış. 27 Mayıs öncesi öğrenci olaylarında yer almış. Darbe sonrası İstanbul’da yüksek öğrenimi halletmiş. Belirli bir dönem gazetecilikle hemhâl olmuş. Sonra siyaset ve Türkeş ile tanışmayla farklı bir kulvara dalmış. Erzurum milletvekili sıfatıyla Türkiye Büyük Millet Meclisi’nde (TBMM) görev üstlenmiş. 12 Eylül ile ‘darbe’ yemiş. Sonrasında ayağa kalkmış. Hâsılı hareketli bir hayatın içinden gelmiş.
   <br/>
   <br/>
   43 bölümden müteşekkil eser söz konusu seyrin tüm ayrıntılarını barındırıyor. Bunun ötesinde bazı hususlarda kimi milliyetçi geçinenlerin şartlanmış söylemlerini de eleştiriyor. Bediüzzaman Said Nursî ve Fethullah Gülen’e dair mütalaaları da bunun en güzel misali.
   <br/>
   <br/>
   <br/>
   <br/>
   HATIRALAR YAHUT BİR VATAN KURTARMA HİKÂYESİ
   <br/>
   <br/>
   Osman Çakır
   <br/>
   Ötüken Neşriyat
   <br/>
   462 sayfa
   <br/>
   02122510350
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-21215-vatan-kurtarmak-icin-ne-gerekir.html), [web.archive.org (arşiv bağlantısı)](http://web.archive.org/web/20131107034413/http://www.aksiyon.com.tr:80/aksiyon/haber-21215-vatan-kurtarmak-icin-ne-gerekir.html)
