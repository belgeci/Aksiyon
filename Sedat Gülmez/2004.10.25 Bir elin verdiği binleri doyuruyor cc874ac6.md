# Bir elin verdiği binleri doyuruyor

*Sedat Gülmez 2004.10.25*

<div>
 <p>
  <font>
   Bir ya da birkaç bin fark etmiyor. Ramazan ayının gelmesiyle herkes imkanı ölçüsünde hazırladığı kumanya paketleriyle düşkünün, fakirin kapısını çalıyor.
   <br/>
   <br/>
   Bir elinde sıvı yağ diğerinde de içi çeşitli gıdalarla dolu büyük bir paket. Sessizce kapıya yaklaşıyor. Kimseler duymadan elindekileri bırakıyor ve uzaklaşıyor. Kapı açıldığında ev sahibi Ramazan rızkını ayağına gelmiş buluyor. 34 yıllık tekstilci Ahmet Sürüm, 2002’den bu yana her Ramazan, fakir ailelere erzak yardımı yapıyor. İlk yıl 5-6 kişiyle başlayan bu yardımlar artık onlarca kişiyle devam ediyor. Sayının ne kadar olduğunu Sürüm de bilmiyor, zaten öğrenmenin de gereksiz olduğunu düşünüyor. Önemli olan insanların mutlu olduğunu bilmek... Bu, yardım yapanlara daha büyük bir zevk veriyor. Firmasında 90 işçi çalıştıran Enver Sürüm de bu yıl 120 paket kumanya hazırlatmış. İşçilerine verdiğinin yanı sıra muhtaçlara da erzak dağıtmanın gerektiğine inanan Sürüm, “Vermeden almak olmaz. Bizler aldıklarımızın karşılığını vereceğiz ki, aldıklarımızı hak etmiş sayılabilelim” diyor.
   <br>
    <br>
     Kumanya paketleri Ramazan ayı girmeden 15 gün önce hazırlanmaya başlıyor. Bundan 10 sene öncesine kadar Rami Kuru Gıda Hali’ndeki esnafın haricinde bu paketleri hazırlayanlar yok iken şimdilerde büyük küçük marketlerden tutun da ara sokaklardaki bakkallara kadar birçok esnaf bu işi de yapıyor. Kumanya sektöründeki büyük şirketlerden İtina Gıda, her Ramazan en az 40 bin paket mal yapıyor.
     <br>
      <br>
       Ramazan kumanyası dağıtmak isteyen kişiler genelde iki grupta toplanıyor. Ya çalıştırdıkları işçilere ya da ihtiyaç sahiplerine verilmek üzere sipariş veriliyor. Çoğu kişi hem çalışanları hem de tanıdığı yardıma muhtaç insanlar için paket hazırlatıyor. Kumanya paketi fiyatları da isteğe göre değişiyor. İtina Gıda yetkilileri, 20 milyondan başlayıp 115 milyona kadar ulaşan fiyatlar bulunduğunu ifade ediyor. Müşterilerinden en fazla talep gelen kumanya paketleri ise 25 ve 40 milyonluk paketler.
       <br>
        <br>
         İstanbul Gıda Toptancı Tüccarları Derneği Yönetim Kurulu Başkanı Günay Kotil, kumanya hazırlama işinin 30 yıllık mazisi olduğunu söylüyor. Bu Ramazan geçen yıllara göre daha fazla paket hazırlandığı görüşünde. 1500 dükkanın olduğu Rami’de bir ay boyunca asgari 20 bin paket hazırlanıyor.  Bir de Deniz Feneri, İnsan Hak ve Hürriyetleri (İHH) dernekleri, Kızılay ve vakıflar gibi kumanya dağıtanlar var. Kimisi yurtiçindeki kimisi de yurtdışındaki muhtaçlara ulaştırıyor kumanyaları. İHH, bu yıl 25 bin kumanya paketi hazırlatmış. Deniz Feneri Derneği de 13 yere açtığı stantlar aracılığı ile 25 ve 50 milyonluk iki kumanya paketi dağıtıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1211 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17161), [web.archive.org (arşiv bağlantısı)](http://web.archive.org/web/20060106120141/http://www.aksiyon.com.tr:80/yazdir.php?id=17161)
