# İşleri mevsimlik acıları ömürlük

*Sedat Gülmez 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adıyamanlı 23 mevsimlik işçinin hayatını kaybettiği trafik kazasının üzerinden bir yılı aşkın zaman geçti. Yakınlarını kaybeden 10 ailenin acısı henüz dinmedi. Benzeri vakaları önleyecek tedbirlerse hâlâ alınabilmiş değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080923044942im_/http://www.aksiyon.com.tr/resim/719/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080923044942/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080923044942/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080923044942oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080923044942oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İki aya yakın zamandır Karadeniz’in farklı şehirlerinde fındık toplayan Güneydoğulu mevsimlik işçiler memleketlerine dönüyor. Annelerine, babalarına, kardeşlerine veya evlatlarına hasret gönüllerde de kavuşmanın sevinci var. Fakat Adıyamanlı Dede, Koç, Alp, Yılmaz, Yıldız, Karabiber, Yalçın ve Akgün aileleri bir yıldır bu hazzı yaşayamıyor. Çünkü Ağustos 2007’de fındık için Giresun’a yolcu ettikleri yakınları Sivas’ta geçirdikleri kazada hayatlarını kaybetti. 23 kişinin vefat ettiği elim olay kısa sürede unutulsa da geride kalanların yüreğindeki yara hâlâ taze.
   <br>
    <br>
     Meselenin can alıcı yönüyse geçen seneki kazaya benzer vakaların tekrarını engelleyecek tedbirlerin alınmaması. Yine araçlara kapasitenin üzerinde yolcu alınıyor, elverişsiz şartlarda ve eksik kontrolle yola çıkılıyor.
     <br>
      <br>
       EKMEK PARASI GÜZERGÂHLARI
       <br/>
       <br/>
       Geçim derdiyle yola düşen mevsimlik işçiler, her yılın mart-aralık dönemini ‘göçebe’ yaşıyor. Çapa için Adana’ya, karpuzda Diyarbakır’a, fındık uğruna Karadeniz’e ya da kayısı hasadında Malatya’ya uğruyorlar. Özellikle Güneydoğulu ailelerin temel kazanç kaynağı bu süreç. Bir duraktan kazandıkları, diğerinin zamanına kadar yeterse kârda sayılıyorlar. Ancak uzun yolculuklar büyük eksiklerle dolu. Elverişsiz şartların yanı sıra trafik kurallarına da çoğu zaman uyulmuyor ve daha fazla para kazanmak için araçlara kapasiteyi aşan yolcu alınıyor. Sonrasında da ölü ve yaralı sayısı yüksek kazalar meydana geliyor. Geride gözü yaşlı anneler, babalar, kardeşler, evlatlar kalıyor…
       <br/>
       <br/>
       2007 Ağustos başında Sivas’ta geçirdikleri kazada vefat eden 23 mevsimlik işçinin geride kalan ailelerinin hâli, süreci çok iyi resmediyor. O tarihten bu yana karşılaştıkları zorluklar, yakınlarının yokluğuna alışma gayreti ve geleceğe dönük ümitler...
       <br/>
       <br/>
       Giresun’a fındık niyetiyle gidenlerin farklı sebeplere bağlı tek amacı vardı: Para kazanmak... Ailesinin iaşesini düşünen de vardı, borçlarını kapatmaya çalışan da... Bir de aile bütçesine katkı için yola düşen, yaşları 10 ila 22 arasında değişen çocuklar ve gençler... Çalışacakları yerleri, çavuş ya da aracı diye tabir edilen kişiler bulmuştu. Bindikleri minibüsün şoförleri Mustafa Akgün ve akrabası Hamza Karabiber’di. Önce Adıyaman Kâhta’ya bağlı Bozpınar köyüne uğrandı. Burada 6 haneden 14 kişi alındıktan sonra sırasıyla Akpınar köyünden 2 ve Kâhta merkezden de 7 işçi dâhil edilerek yola çıkıldı.
       <br/>
       <br/>
       14 KİŞİLİK ARACA 23 İŞÇİ BİNİYOR
       <br/>
       <br/>
       Giresun’a seyreden minibüs 14 kişilikti. Ancak Bozpınar’da ailelere verilen “Kâhta’da araç sayısı ikiye çıkartılacak” sözü tutulmamış ve araca 23 işçi bindirilmişti. Herkese bir koltuk düşmemesi dahi seyahatin zorluğunu göstermesi açısından yeterliydi. Emniyet tedbirlerini ihmal eden yolculuğun elim sonucu, Sivas Kangal’a bağlı Alacahan beldesi Abdalboğan mevkiinde ortaya çıktı. O sırada Hamza Karabiber’in kullandığı minibüs, Tokat’tan Diyarbakır’a seyreden Mehmet İspir idaresindeki kamyonla çarpıştı. Kazanın bilançosu ağırdı: 12’si çocuk 24 ölü. İlk belirlemelere göre kamyon sürücüsü hatalıydı ancak acı tabloda minibüsün aşırı yüklenmesinin de etkisi büyüktü.
       <br/>
       <br/>
       Kara haber Adıyaman’a ulaşınca ocaklara ateş düştü. Cenazelerin memleketlerine gelmesi ve ilk anın şaşkınlığının atılması aileler için yeni bir derdin habercisiydi. Annesini, babasını, eşini, kardeşini ya da evladını kaybedenler ‘Şimdi ne olacak?’ diye soruyordu. Ancak kimsenin doyurucu bir cevabı yoktu.
       <br/>
       <br/>
       DAYI KIZIYLA EVLEN DE OCAK SÖNMESİN
       <br/>
       <br/>
       Mağdurların çoğu maddi yönden çaresizdi. Kısa sürede başta Malatya ve Adıyaman çapında yardımlar toplandı, geride kalanlara paylaştırıldı. Ayrıca sigortaya da davalar açıldı. Genel süreç bu yönde işlerken her aile de duruma kendince çözümler buluyordu.
       <br/>
       <br/>
       Kaza belki de en fazla Yıldız ailesinde sarsıntıya yol açmıştı. Evin reisi Hasan, eşi Gazal ve oğulları Ahmet ile Mustafa hayatlarını kaybetmişti. Geriye 1981 doğumlu Hacı, onun 7 yaş küçüğü Mehmet ve hâlihazırda ortaokula giden Murat kalmıştı. Üç kardeşten Hacı evliydi ve Adıyaman merkezde yaşıyordu. Mehmet ve Murat ise Kâhta’daydı ve babalarından kalma evi paylaşıyorlardı. Zaten babası, annesi ve kardeşleri de bu evin borçlarını ödemek için fındık toplamaya gidiyordu. Yıllarca şehir dışında çalışan Hasan Bey nihayet ailesi için bir ev inşa etmeye başlamış ancak büyük borcun altına girmişti. Şimdi bütün yük Mehmet’in omuzlarındaydı. Üstelik bakması gereken bir de babaanne ile zihinsel engelli amca vardı.
       <br/>
       <br/>
       O zor dönemde Mersin’deki dayısı ocaklarının sönmemesi için evlenmesi gerektiğini söyledi ve kızı Emine’yi Mehmet’e nikâhladı. Daha önce birbirlerini görmeyen ikili kısa sürede anlaştı. Gelinin damattan 7 yaş büyük olması da dert edilmedi. Ancak maddî yetersizlikler arzu edildiği gibi bir düğünü engelledi. Tabir yerindeyse üstündekilerle ayrıldı baba evinden, Emine. Gelinlik giyemedi, takı da alamadı. Bu nokta damat Mehmet’in de ıstırabı: “Hepsini geçelim de parmağına bir yüzük dahi alamadım ya o yüreğimi yakıyor. Kazadan sonra yapılan para yardımının tamamıyla borçları ödedik çünkü. Hâlâ da bitmedi. Daha 2 bin YTL var.”
       <br/>
       <br/>
       Aileyi zorlayan hususlardan biri de Mehmet’in işsizliği. İlkokulu yarıda bıraktığı için  uygun bir iş bulması da zor. Şimdiye kadar birkaç yere başvurur ancak hiçbirinden olumlu cevap alamaz. Yardım edeceklerine dair söz veren yerlerden de beklediği haber bir türlü gelmez. “Sen niye bu sene şehir dışına çalışmaya gitmedin?” diye sorunca “Çağırmadılar ama davet etseler de nasıl gideyim ağabey? Annemi, babamı ve kardeşlerimi kaybetmişim, ayağım varmaz.” diyor. En azından ‘askerliğimi tamamlayayım’ düşüncesiyle önümüzdeki dönem gitmeyi düşünüyor. Fakat eşini, kardeşini, babaannesini ve amcasını kime bıraksın? Tüm bu sıkıntılı zaman içinde yüzlerini tek güldüren gelişmeyse 2,5 ay önce doğan ve babalarının ismini verdikleri oğulları Hasan. Tabii bir de Emine’nin tevekkül kokan mizacı: “Hiçbir şeyimiz olmadı ama nasip. Huzursuzluktan iyidir. Şükür Allah’a huzurumuz yerinde…”
       <br/>
       <br/>
       BABAANNE OCAĞINA DÜŞEN SESSİZLİK
       <br/>
       <br/>
       Giresun’a doğru yola çıkan ekipteki en küçüklerden biriydi lise öğrencisi Abuzer Yalçın. Daha önce de dedesi ve babaannesiyle il dışına çalışmaya gitmişti. Bu defa da kazandığı parayı babaannesine verecekti.
       <br/>
       <br/>
       Abuzer’in anne ve babası yaşıyordu fakat o iki yaşından itibaren babaannesi ve dedesiyle kalıyordu. Abuzer doğduktan iki sene sonra anne ve babası iş için İstanbul’a taşınıyordu. Abuzer’i ve ikizi Mahmud’u da götüreceklerdi. Ancak babaannesi Fatma Hanım çocuklardan birinin yanında kalmasını istemişti. Oğlu kabul edince de torununu nüfuslarına almışlardı. Gerçi gelini ve oğlu bir süre sonra Adıyaman’a geri dönmüştü ancak Abuzer’in Fatma Yalçın’ın yanında kalmasına izin vermişlerdi. Eşi Hacı ve o, torunlarının eve sağladığı katkının farkındaydı.
       <br/>
       <br/>
       Ancak bir sene önceki elim vakada Abuzer hayatını kaybedince Yalçın’ların hanesine bir sessizlik çöktü. Gözü yaşlı babaanne ve kayınvalidesiyle aynı ismi taşıyan Abuzer’in annesi Fatma Hanım geçen zamanla evlatlarının yokluğuna alışmaya çalışıyor.
       <br/>
       <br/>
       Kaza mağduru ailelerden biri de Akgünler. Minibüs şoförü Mustafa Akgün’ün geride kalan eşi Zekiye Remziye Hanım ve 9 çocuğu için hayat o günden bu yana daha zor geçiyor. Kendi tabiriyle evinin direğini yitirdikten sonra özellikle maddî yönden sıkıntılı bir döneme girmiş, Zekiye Remziye Akgün. Toplanan yardım paralarından paylarına düşenle borçlarını kapatmışlar. Fakat yine de ödemeleri gereken 5 bin YTL para var. Babasının vefatından sonra evlenen ve ailenin sorumluluğunu üstlenen Harun’un ifadesine göre geçimlerini borçla sağlıyorlar: “Birinden aldığımız borçla diğerini kapatıyoruz. Devridaim var.”
       <br/>
       <br/>
       Ekmek parası için her şeye rağmen şehir dışına çıkıyorlar. Elde para geri geldikleri dönemlerse maddî açıdan rahatlıyorlar. Evvela tüm borçlar kapatılıyor ki bir daha isterken zorlanılmasın. Geçim sebebiyle evlatlarının Adıyaman haricine gitmesini engellemeyen Zekiye Remziye Hanım sadece fındık konusunda ağırlığını koyuyor: “Artık fındık lafını duymak bile istemiyorum.”
       <br/>
       <br/>
       BOZPINAR KÖYÜ 14 EVLADINI KAYBETTİ
       <br/>
       <br/>
       İlçe merkezine 2 saat mesafedeki Kâhta Bozpınar köyü, geçen yılki olaydan en fazla zararı gören yer. 5 haneden 14 can toprağa verildi. Aralarında çocuklar da vardı, anne ve babalar da. Dört evladını kaybeden Halise Dede yüreği yananlardan sadece biri. Daha önce kendisi de il dışına çalışmaya gittiği için seyahatin ve çalışma şeklinin zorluklarını biliyor. Ancak bu seyahat aile fertleri için son diye hesaplanmış. Bu yıldan sonra kimse çalışmaya gitmeyecekmiş. Torunlarının ardından sürekli gözyaşı döken Necibe Dede, oğlu Ramazan’a çocukları göndermemesini çok defa söylediğini ancak her seferinde “Borcumuz var ana, nasıl ödeyeceğiz? Bu son sefer zaten; artık kimse gitmeyecek.” cevabını aldığını hatırlatıyor.
       <br/>
       <br/>
       Neticede sırasıyla 14’ündeki Nafiye, 16’sındaki Esma, 18’indeki Fatma ve 20’sindeki Medet, yolculuk için komşuları Mustafa Koç’a emanet edilir. İşçileri taşıyacak minibüs Bozpınar’a gelince, kendilerine verilen iki araç sözüne de güvenerek evlatlarını gönül rahatlığıyla araca bindirirler. Ancak kaza sonrasında ortaya çıkan durum yüreklerini bir kez daha yakar. “Ne bileydim aracı bölmeyeceklerini. Yoksa gönderir miydim çocuklarımı?” diyor, Ramazan Dede.
       <br/>
       <br/>
       Vefat edenlerin ardından en fazla gözyaşını anne Halise ve babaanne Necibe döküyor. Nişanlı Fatma’nın döndükten sonra düğününü tertipleyeceklerini ve Medet’i de askere göndereceklerini düşündükçe ikilinin hüznü katlanıyor. Geride kalanları kucağından indirmeyen Necibe Hanım yine de, hayatını kaybeden torunlarını unutmaya hiçbir zaman niyetli değil.
       <br/>
       <br/>
       Eşini ve 3 kızını toprağa veren Huriye Alp de Bozpınar’ın acılı annelerinden. Köyde ateş düşen son ocaksa Koçlara ait. Eşi Mustafa ve kızı Medine’yi kaybeden Kıymet Koç’un geride ikisi erkek 4 evladı kalmış. Üstelik Kıymet Hanım komşu Akpınar köyünden vefat eden Şengül ve Halime Yılmaz’ın da ablası. Bir yandan eş ve evlat acısı, diğer taraftan kardeş...
       <br/>
       <br/>
       MEVSİMLİK İŞÇİLERE DÖNÜK DÜZENLEME ŞART
       <br/>
       <br/>
       Ailelerin ıstırabını anlatmak da anlayabilmek de güç. Kaza sonrası sigortaya açılan davadan ve toplanan yardımlardan aldıkları maddî destekse kaybettiklerini geri getirmiyor.
       <br/>
       <br/>
       Adıyaman Mevsimlik İşçiler Derneği 2004’ten bu yana sıkıntılara kendince çözümler üretmeye çalışıyor. Ancak aradan geçen dört yıla rağmen hâlâ etkisi arzu edilen seviyede değil. Bunda mevsimlik işçiler meselesinde tam anlamıyla muhatap kabul edilmemelerinin etkisi büyük. Dernek Başkanı Mehmet Gürbüz’e göre çok basit tedbirlerle aşılacak dertler yeterince dikkate alınmadıkları için devam ediyor. Kurulduğu günden bu yana üye sayısını 24’ten 419’a çıkarsa da yaptırım gücünden hâlâ yoksun. “Başta Adıyaman, Malatya, Maraş, Antep, Urfa çevresinden üyelerimiz var. Bunların hepsi çavuş arkadaşlar. İşçilerin problemlerini yakından bilen isimler. Ancak elimizde sağlam bir yaptırım bulunmayınca inanın senelik 20 YTL aidat toplamaya çalışıyoruz. Bunu dahi ödeyenlerin sayısı 60’ı 70’i geçmiyor.” diyor, Başkan Gürbüz.
       <br/>
       <br/>
       Her sene mart başında üyelerini toplayan dernek o döneme ilişkin beklentilerini ve tekliflerini sunuyor. Başta da seyahat güvenliği geliyor. Araçlara kapasitesinden fazla yolcu almamaksa birinci şart. Ancak çokları buna uymuyor. Kazalardan dahi ibret alınmıyor. Kısacası çoğu laf havada kalıyor. Ama Mehmet Gürbüz’e göre çözüm basit. Öncelikle resmî kurumlar ki başta valilik, kendilerini mevsimlik işçiler hususunda tek yetkili diye tanıyacak. Derneğe üyeliği bulunmayan hiç kimseye işçi götürme izni vermeyecek: “O zaman bizim de yaptırım gücümüz olur. Gerekli hassasiyetleri göstermeyenleri üyelikten çıkartırız deyince, valilik bizi tek yetkili saydığı için işçi götüremeyecek. Yani üyelikten çıkarmamız caydıracak.”
       <br/>
       <br/>
       Derneğin çavuşlar aracılığıyla yürüttüğü çalışmaya göre yörede 400 bine yakın kişi mevsimlik işçi statüsüyle şehir dışına çıkıyor. Her gidilen yerin de düşük ücret ya da iskân yetersizliği gibi kendince problemi var. Mesela, Malatya kayısı hasadında ücret, fındık için gidilen Giresun’da iskân sıkıntısı had safhada. Sonra güzergâhlarda emniyet ve jandarma tedbirlerinin artırılması ve kontrollerin sıklaştırılması elzem. Hak eden birkaç araca külliyetli ceza yazılması da Gürbüz’e göre önemli caydırıcılığa sahip.
       <br/>
       <br/>
       ÇAVUŞLAR İŞÇİYİ SÖMÜRÜYOR MU?
       <br/>
       <br/>
       Yıllardır dillendirilen çavuşların işçileri ezdiği, sömürdüğü ve emekleri üzerinden para kazandığı iddialarını da soruyoruz. Mehmet Gürbüz’e. “Arkadaşların fazla kazancı yok. Ama onun da hakkını görmemiz lazım. Neticede bu insanlar da senenin büyük kısmını yollarda işçi arayan yerlerde görüşme yapmak için geçiriyor. Onlar da ailelerinden uzak kalıyor. Sıkıntı çekiyor. Yemek ve barınma gibi masrafları çıkıyor.” İşçilerden kesilen çavuş hakkı yöreye göre değişiyor. Mesela, 2008’de Giresun için işçi günlük 22,5 YTL ücret alıyordu ve bunun 1 veya 1,5 YTL’si çavuşlara kesiliyordu.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31195), [web.archive.org (arşiv bağlantısı)](http://web.archive.org/web/20080923044942/http://www.aksiyon.com.tr:80/detay.php?id=31195)
