# Hazır betona denetim çimentosu

*Sedat Gülmez 2007.06.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye genelinde 718 hazır beton santralı faaliyet gösteriyor. Ancak bunların önemli bir kısmı denetim dışı. Yılbaşında son bulması beklenen denetimsizlik öncesi sektörde hummalı bir geçiş dönemi yaşanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629055653im_/http://www.aksiyon.com.tr/resim/654/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzun süre ihmal edilen inşaat ve yapı malzemesi sektörü, Avrupa Birliği uyum yasaları çerçevesinde daha sıkı takip ediliyor. 17 Ağustos depreminde yıkılan binalardaki en önemli eksikliklerden biri de kalitesiz beton kullanımıydı. Türkiye genelinde sayısı 718'e ulaşan hazır beton üretim santrallarının önemli kısmındaki denetim eksikliği, 1 Ocak'ta yürürlüğe giren 'G İşareti Tebliği' sayesinde aşılıyor. Bayındırlık ve İskân Bakanlığı, sektörü yakın takibe alırken, tebliğ 1 Ocak 2008'den itibaren mecburiyet kazanacak.
   <br>
    <br>
     İnşaat sektöründeki hızlı gelişime paralel hazır beton üretimi 2006'da bir önceki yıla göre yüzde 53 artarak 70,7 milyon metreküpe ulaştı. Yapı malzemesi sektörünün uzun yıllar ihmal edildiğini söyleyen Türkiye Hazır Beton Birliği (THBB) Genel Sekreteri Ferruh Karakule, 'G İşareti Tebliği'nin piyasaya çekidüzen vereceğini belirterek, "Sadece THBB'ye bağlı 88 şirket ve bunların işlettiği 250'ye yakın hazır beton santrali var. Üyelerimizi denetliyoruz. Diğerleri bunun dışında." diyor.
     <br/>
     <br/>
     VİCDAN YOKSA TEBLİĞ NEYE YARAR?
     <br/>
     <br/>
     Van'da 7 yıldır hazır beton santrali işleten Faruk Beyazağaç ise standart belgesiz, gelişigüzel üretim yapan ve denetlenmeyen firmalardan şikâyetçi. THBB üyeleri dışındakilerin yeterli denetlenmediğini kaydeden Beyazağaç, bakanlıktan yetkili geleceğini duyan bazı firma sahiplerinin kontrolden kaçmak için işletmeyi kapattığını iddia ediyor: "Beton, insan hayatını etkiliyor. Ama vicdan olmadıktan sonra tebliğ çıkarsan ne yazar. İşletme sahipleri bunu düşünmeli."
     <br/>
     <br/>
     Süratle büyüyen sektörde kalite denetiminin tam sağlanamadığını vurgulayan THBB Genel Sekreteri Karakule şunları söylüyor: "Birliğimiz 1988'ten bu yana sektörde. Denetim sıkıntısını, en azından kendi üyelerimiz arasında Kalite Güvence Sistemi (KGS) diye bir kontrol mekanizması kurarak düzene koyduk. Ancak KGS sadece üyelerimizi denetleyebiliyor. 'G İşareti Tebliği' sayesinde Bayındırlık ve İskân Bakanlığı'nın izin verdiği kuruluşlar kontrol yapabilecek. O zaman biz de piyasada söz sahibi olacağız."
     <br/>
     <br/>
     KGS, Türkiye Hazır Beton Birliği bünyesinde faaliyetlerine başlasa da hâlihazırda bağımsız bir iştirak. Ellerindeki teknik imkânların iyi olduğunu vurgulayan KGS Müdürü İnşaat Yüksek Mühendisi Selçuk Uçar, "THBB üyeleri arasında kaliteli hazır beton üretimini sağladık. 1 Ocak 2008'ten sonra Güvenlik Tebliği mecburiyet kazanınca Türkiye genelindeki tüm beton santrallerini denetleyeceğiz." diyor.
     <br/>
     <br/>
     YETERLİ DENETİM KURULUŞU YOK
     <br/>
     <br/>
     Bayındırlık ve İskân Bakanlığı Yapı İşleri Genel Müdürü Sefer Akkaya'ya göre inşaat malzemesi piyasasındaki denetim gevşekliği 'TSE onayının kalkması'ndan kaynaklanıyor: "AB mevzuatı kapsamında yeni düzenlemelere gidiliyor. Eskilerin yerine yenisi geliyor ama ara dönemde problem çıkıyor. Denetimler santrallerde ve inşatlarda sıklaşınca sıkıntı kalkacak."
     <br/>
     <br/>
     G Tebliği'ni uygulama hususunda şimdiye kadar TSE ve KGS çalışmalarını tamamladı ve bakanlık onayı bekliyor. Ancak Yapı İşleri Genel Müdürü Akkaya, başvuru sayısının azlığından yakınıyor: "Yeni kuruluşları teşvik etmek lazım. Ayrıca TSE gibi onaylanmış; ancak denetleyeceği ürün kalemi sınırlı kuruluşların kontrol sahalarını genişletme gündemde." Onaylanmış yeni kuruluşlara yönelik ihtiyacı İnşaat Malzemeleri Sanayicileri Derneği Başkanı Dr. Murat Akdoğan da vurguluyor. Akdoğan ayrıca tebliğiyle bazı konularda getirilen düzenlemelerin bütününde kavram karmaşası bulunduğunu iddia ediyor: "Onay kuruluşlarının yetkinliği, kadroları, değerlendirmenin işleyiş tarzı ve karşılıklı uygulanacak yaptırımlar belli değil. Bunların en kısa sürede netlik kazanması lazım."
     <br/>
     <br/>
     Hazır beton sektörü, içinde bulunduğumuz yıl hummalı bir geçiş dönemi yaşıyor. Demirtaş Beton Kalite Kontrol Sorumlusu Serkan Ayan, tebliğ konusunda tereddüt yaşayanların bir başka kaygısına tercüman oluyor: "Özel şirketlerde bazı şeyler görülmüyor. Denetimleri doğrudan bakanlık yapsa daha iyi olur."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27700), [web.archive.org (arşiv bağlantısı)](http://web.archive.org/web/20070629055653/http://www.aksiyon.com.tr:80/detay.php?id=27700)
