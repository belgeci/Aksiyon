# Köpek kapar devlet bakar!

*Sedat Gülmez 2011.10.25*

<font class="agenda2NewsSpot">
 Park, bahçe, site veya sokak… Pitbull ve benzeri tehlikeli köpekler her yerde… Denetim için hukuki zemin var lakin yetkili makamların tabiriyle, eleman yok! O zaman akla şu soru geliyor: “Hayvanlar ve sahipleriyle kim ilgilenecek?”
</font>
<font class="newsDetail">
 <p>
 </p>
 <p>
 </p>
 <p>
 </p>
 <p>
 </p>
 <p class="MsoNormal">
  İstanbul Beykoz’da yaşayan Fatma Kurt, 14 Mayıs 2001’de komşusu Kadir E.’ye ait pitbull cinsi iki köpeğin saldırısına uğrar. Acilen hastaneye kaldırılır. Durumu ağırdır. Aldığı yaraların düzelebilmesi için altı ameliyat geçirir ama izler tamamıyla silinmez. İşin psikolojik tahribatı ise cabası. Hâlâ köpek görmeye dayanamıyor. Sadece o da değil, söz konusu vahim anlara şahitlik eden iki çocuğu da aynı durumda. Eşi emekli polis memuru Dursun Kurt, ailecek yaşadıkları sıkıntıyı başkaları da yaşamasın diye çalmadık kapı bırakmaz. Arzu ettiği neticeye bir türlü ulaşamayınca 17 arkadaşının da imzasıyla TBMM Dilekçe Komisyonu’na başvurur.
 </p>
 <p>
 </p>
 <p class="MsoNormal">
  Komisyon, 25 Mart 2010’da genel kurul kararını açıklar: “Toplu yaşam alanlarındaki tehlikeli hayvanlara el konulsun, bu hayvanlar çevre il müdürlükleri ve belediyelere teslim edilsin. Akabinde hayvan barınaklarında rehabilite edilip kontrol edilsinler. Elinde böyle hayvan bulunanların idarelere teslim etmesi için idari düzenlemeler yapılsın. Kurumlar arası koordinasyon eksikliği giderilsin. El koyma yetkisi genel kolluk makamlarını ve belediye zabıtasını da içerecek şekilde genişletilsin. Genel ve belediye kolluk görevlilerinin tehlikeli hayvan türlerini tanımalarına ilişkin bilgilendirilme yapılsın. İnternet üzerinden yapılan kanuna aykırı yayınlar durdurulması için öncelikle siteler tespit edilsin. Adlî soruşturma ve kovuşturma makamları ile bu bilgiler paylaşılsın. Hayvan üretim çiftlikleri ve petshop denetimleri artırılsın. Hayvan kliniği işleten veteriner hekimler bakım veya yaralanma ile kendilerine gelen tehlikeli hayvanları idareye bildirsin ve bu hususta hekimlerde meslekî duyarlılık artırılsın.”
 </p>
 <p>
 </p>
 <p class="MsoNormal">
  Peki, 25 Mart 2010’dan itibaren sayılan hususların hangisine dair somut adım atıldı? Soruyu yoğun bürokrasiyle uğraşmaktan bitap düşen Dursun Bey cevaplıyor: “Komşuluk hakkı gözetip köpeğin sahibine dava açmadım, pişmanım. Derdimi TBMM’ye taşıdım. Bana kanun, tüzük, yönetmelikten bahseden bir yazı gönderdiler. Artık pitbull kelimesini bile duymak istemiyorum. Bıktım, çok uğraştık ama değişen hiçbir şey yok…” Kurt’un isyanındaki haklılık payı, geçen iki haftada basına yansıyan iki saldırı vakasıyla da kendini gösteriyor.
 </p>
 <p>
 </p>
 <p class="MsoNormal">
  Aslında sadece İstanbul’da da değil, Türkiye’nin çoğu büyük şehrinde aynı dertle boğuşan binlerce insan var. Özellikle kamuya açık alanlarda dolaştırılan köpekler, bazıları tasmalı olsa da her yaştan insanı tehdit ediyor. Ekranlara ve gazete sayfalarına sıklıkla yansıyan “köpek dehşeti” haberleri de olayın vahametini sergiliyor. Peki, tablo bu kadar netken gerekli tedbirler niçin alınmıyor?
 </p>
 <p>
 </p>
 <p class="MsoNormal">
  Cevap, meseleye iki yönden bakmayı zorunlu kılıyor. İlki tehlikeli köpeklere dair kanuni mevzuat ve uygulamalar. İkincisi hayvan sahipliği ve sahipleriyle ilgili önlemler. Öncelikli boyut yasal durum ki burada karşımıza 1 Temmuz 2004’te yürürlüğü giren 5199 sayılı Hayvanları Koruma Kanunu çıkıyor. Bilhassa 14. madde, mevzu ile irtibatlı: “Pitbull Terrier, Japanese Tosa gibi tehlike arz eden hayvanları üretmek; sahiplendirilmesini, ülkemize girişini, satışını ve reklamını yapmak; takas etmek, sergilemek ve hediye etmek yasaktır.”
 </p>
 <p>
 </p>
 <p class="MsoNormal">
  Yine Geçici Madde 1’de, “Kanunun 14. maddesinin (I) bendinde belirtilen hayvanlardan, yurda bu yasa yürürlüğe girdiği tarihten önce sokulmuş olanların sahipleri; üç ay içinde hayvan koruma kurullarına bildirimde bulunarak bunları kayıt altına aldırmak; 6 ay içinde kısırlaştırarak kısırlaştırıldıklarına ilişkin belgeleri il hayvan koruma kurullarına teslim etmek zorundadır.” deniyor.
 </p>
 <p>
 </p>
 <p class="MsoNormal">
  28. madde ise idari para cezasını belirliyor: Hayvan başına 3 bin 697 TL. Yasa kapsamında çıkarılan Hayvanların Korunmasına Dair Uygulama Yönetmeliği’nde de kontrole dair hükümler mevcut. 20 Kasım 2007 tarih ve 280 sayılı müsteşarlık makamı oluru ile kurulan komisyon, 14. maddedeki tehlikeli hayvan türleri arasına Dogo Argentino ile Fila Brasileiro ve melezlerini de ilave ediyor. Son aşamada, köpek sahiplerine bakan tedbirler ve uyulacak kurallara ilişkin internet, yerel basın, hayvan koruma dernek ve vakıflarının harekete geçirilmesi planlanıyor. Valilikler, Tarım ve Köyişleri Bakanlığı, Gümrük Müsteşarlığı, Türk Veteriner Hekimler Birliği bilgilendiriliyor. Fakat bütün önlemlere rağmen aksaklıklar devam ediyor. İstenen seviyeye erişilemiyor. Peki, sebep?
 </p>
 <p>
 </p>
 <p class="MsoNormal">
  Orman ve Su İşleri Bakanlığı Doğa Koruma ve Millî Parklar Genel Müdürlüğü’nün cevabı dikkat çekici: “İlçelerde bakanlık teşkilatı bulunmaması, uzaklık sebebiyle müdahalede gecikme, il müdürlüklerinin hafta sonu ve resmî tatillerle diğer günlerde 24 saat esasına göre çalışmaması denetimi zorlaştırmakta.” Çözüm… Silahlı kolluk kuvvetleri ile işbirliği… “Diğer yandan…” diyor genel müdürlük, “Konuyla ilgili şikâyetler de çoğunlukla kolluk kuvvetlerine (polis, jandarma, belediye zabıtası) yapılmakta.” Gerisi, tespit durumunda ortaya çıkan tutanak tutma, el koyma, bilgi verme gibi prosedürler.
 </p>
 <p>
 </p>
 <p class="MsoNormal">
  Oysa Türkiye Veteriner Hekimleri Birliği Genel Koordinatörü Şaban Aydemir’e göre problemin özü, mücadeleyi yürütecek kurumun tespitinde. “Çevre Bakanlığı ‘bu işi ben yapacağım’ dedi ve kanun çıktı. Ama sorun bakalım kaç veteriner hekimleri var? Kısırlaştıracaksın, aşılatacaksın, bakım yeri kuracaksın. Kim yapacak bunu? Bakanlık bünyesinde bir veteriner hekim yok. Yanlış işler yapılıyor. Önceden belediye ve ilçe tarım müdürlüklerindeydi bu iş… Bu şartlar altında bakanlığın işi yürütmesi ve sonuç alınması zor. Belediyeler de Tarım Bakanlığı da rahat. Bir sürü serbest hekim var. Belediyeler inisiyatif alsın ve anlaşsın. Belediyeler de kârlı çıkar, hekimler de... Bir de unutulmasın ki köpek cinsinin hepsi saldırgandır. Pitbull daha kuvvetlidir.” Hâsılı zikredilenler bir Türkiye gerçeğini yineliyor. Sadece hukuki mevzuat düzenlemek meselelerin hallolmasını sağlamıyor.
 </p>
 <p>
 </p>
 <p class="MsoNormal">
  Gelelim, sahiplikle ilgili ikinci noktaya… Temel soru şu: Kişi neden hayvan besler? Bakırköy Psikiyatri Tedavi ve Araştırma Merkezi’nden (BAPAM) Dr. Ayhan Akçan’ın cevabı açık: “Köpek besleme yalnızlıkla ilişkili…” Tabii sadece bu değil. Problemli ilişkiler yaşama, her türlü olayı tehlike gibi algılama, konuşmaktan çekinme ve hafif paranoyak kişilik de diğer sebeplerden. Akçan’ın ifadesine göre, bu durum daha çok kırsal kesim kökenli ikinci ve üçüncü kuşakta ortaya çıkıyor. Bu sayede hafif de olsa sosyal ilişki sağlayıp dikkat çekebiliyorlar.
 </p>
 <p>
 </p>
 <p class="MsoNormal">
  Akçan, “Ama…” diye devam ediyor ve ekliyor: “Bu tiplerle yakından ilişki kurmaya kalkarsan problemli yapılarını fark edersin. Bu durumun bir ilerisi vahşi hayvan besleme ki yılandan tutun aslanlara kadar uzanır.” İstanbul Esenler-’de yaşayan 21 yaşın-daki Ömer Öztürk-’ün anlattığı ‘köpek kiralama’ olayı da Akçan’ın sözlerini destekler mahiyette: “Köpeğimi saati 20 TL’ye kiralıyorum. İsteyen gelir alır ama ona zarar vermemek şartıyla. İstedikleri yerde de gezdirebilirler.”
 </p>
 <p>
 </p>
 <p class="MsoNormal">
  “Peki, bundaki amaç ne?” sorusuna Öztürk’ün verdiği cevap, tehlikeli köpek meselesinde “Acaba hayvanlardan ziyade sahiplerine yönelik bir çabanın mı içine girilmeli?” şüphesini zihinlere atıyor: “Kızlara hava atmak için. Gezdiriyorlar işte. Kızlar korkunca hoşlarına gidiyormuş. Bir de ellerinde böyle iri yarı bir köpeği gezdirerek güçlerini gösteriyorlar herhâlde.”
 </p>
 <p>
 </p>
 <p class="MsoNormal">
  Dr. Akçan’ın bu kategori için de söyleyecekleri var: “30 yaş altı gençlerden bir kısmı hakikaten problemli. Bakıyorsun internet bağımlısı çıkıyor. İş beğenmiyor. Sık sık değiştiriyor. Anne babadan geçinen çocuklar. Denge problemi de var. Karşısındakinin ne hissettiğini, korkup korkmadığını anlayamayan, empati kuramayan tipler. Elde köpek çevreyi bilerek rahatsız ettiklerini düşünmüyorum. Farkında değiller. Tabii bunlar arasında psikopat denilenler de var. Tedaviye açık değiller. Çünkü kendilerini rahatsız görmüyorlar.”
 </p>
 <p>
 </p>
 <p class="MsoNormal">
  Ancak son uyarı, bir an önce adım atılması gerektiğine işaret ediyor: “Kent yaşamında bu tür örnekler daha da çoğalacak. İşin yasal yollarla üzerine gidilmeli.”
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30827-194-kopek-kapar-devlet-bakar.html), [web.archive.org (arşiv bağlantısı)](http://web.archive.org/web/20120103073156/http://www.aksiyon.com.tr:80/aksiyon/haber-30827-194-kopek-kapar-devlet-bakar.html)
