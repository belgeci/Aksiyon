# Adı da izi de kalmasın!

*Sedat Gülmez 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Taşa kazılan Osmanlı değil, bir medeniyetti. Ama onu da çok gördüler milletin tarihine ki söktüler…
  </font>
 </div>
 <div id="newsText">
  <font class="detail-text">
   <p>
    Adı Ekrem Rize… 1891’de Rize Camiönü Mahallesi’nde dünyaya gelmiş… 1909’da Harp Okulu’ndan mezun… 1910’da Kuzey Arnavutluk Harekâtı’na alay yaveri sıfatıyla katılmış… Aynı yılın sonunda İstanbul’a dönmüş ve Beylerbeyi Yedek Subay Öğretmenliği’ne atanmış… Trablusgarb’a gitme talebi geri çevrilmiş… 1912’de kurmay imtihanını kazanmış… Balkan Harbi’ne, Birinci Dünya Harbi’nde Kanal Harekâtı ve Çanakkale Savaşı’na iştirak etmiş… Ve İstiklâl Mücadelesi… Nihayet TBMM II. Dönem Rize Mebusu… Görev süresince birçok kanun teklifine imza atmış. Ancak Osman Öndeş’in “Vurun Osmanlı’ya/ Bir Medeniyet Nasıl Yok Edildi?” başlıklı kitabına konu yasa önerisi bunlar arasında en fazla dikkat çekeni, “1057 sayılı Türkiye Cumhuriyeti dâhilinde bulunan bilumum mebânî-i resmiye ve milliye üzerindeki tuğra ve medhiyelerin kaldırılması hakkında kanun”. 28 Mayıs 1927’de kabul edilmiş. 15 Haziran 1927 tarih ve 608 sayılı Resmî Gazete’de yayımlanmış… Osmanlı’nın yıkılması, hanedanın memleket haricine çıkarılması Rize’ye göre genç Cumhuriyet’in gönüllerde yerleşmesi için yeterli gelmemiş. Bu sebeple binalardaki tuğra ve armaları dahi söküp atmayı, kalplere yeni rejimin kök salması adına olmazsa olmaz yöntemlerden biri görmüş. Niye peki? Sırf birilerine yaranmak uğruna mı? Esasında Ekrem Rize’nin görüşleri ikinci suale kolaydan “Evet” karşılığını verdirmiyor. Ondaki duruş en kaba ifadesiyle “kin” vasıfları taşıyor. Mesela İttihat ve Terakki Fırkası’nın eleştirisi gündeme gelse, buna imkân verebilecek tek sebep vardır: Sultan II. Abdülhamid’i asmaması! Bu öyle bir kabahattir ki, Cihan Harbi’ne iştirak sorumluluğunun bile fevkindedir. Bunların yanında Öndeş kitabında, Ekrem Rize’nin kaleme aldığı ve bir manada alternatif tarih diye okunabilecek metinlerinden de kesitler neşrediyor. Onlarda da bilinenden farklı yorumlar dikkat çekiyor. Mesela II. İnönü Muharebesi’ni İsmet Paşa kazanmamış! Yazar eserinde bunların yanı sıra kazınan veya yerinden sökülen tuğralara dair de malumata ve fotoğrafa yer veriyor. Hâsılı bir medeniyetin yok edilme sürecine odaklanıyor.
   </p>
   <p>
   </p>
   <p>
    VURUN OSMANLI’YA
   </p>
   <p>
    Osman Öndeş
   </p>
   <p>
    Timaş Yayınları
   </p>
   <p>
    317 sayfa
   </p>
   <p>
    02125112424
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33498-adi-da-izi-de-kalmasin.html), [web.archive.org (arşiv bağlantısı)](http://web.archive.org/web/20120910033744/http://www.aksiyon.com.tr:80/aksiyon/haber-33498-adi-da-izi-de-kalmasin.html)
