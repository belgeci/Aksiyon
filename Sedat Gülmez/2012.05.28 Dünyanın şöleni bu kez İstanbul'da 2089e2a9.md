# Dünyanın şöleni bu kez İstanbul’da

*Sedat Gülmez 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkçe Olimpiyatları kapsamında geçen senelerde Ankara Altınpark’ta düzenlenen Kültür Şöleni, bu yıl 600 bin ziyaretçi hedefiyle İstanbul Fuar Merkezi’ne taşındı. Üstelik sürprizleriyle…
  </font>
 </div>
 <div id="newsText">
  <font class="detail-text">
   <p>
    Her yıl dünyanın farklı coğrafyalarından Uluslararası Türkçe Olimpiyatları sebebiyle Türkiye’ye gelen ekipler, yalnız Türk diliyle kaynaşmış öğrencileri getirmiyor. Yerleştikleri ülkelerin kültürünü yansıtan unsurları da taşıyorlar, sahiplendikleri bölgeleri daha iyi tanıtabilsinler diye. Kimi iki tekerlekli taksileri alıyor yanına, kimi yarış arabalarını, kimi de doldurulmuş timsahları. Bunların meraklılarla buluştuğu yer ise Kültür Şöleni etkinliği… Esasında olimpiyatlar bünyesindeki faaliyet alanlarından biri olmakla beraber söz konusu organizasyon başlı başına titiz bir hazırlık süreci gerektiriyor.
    <p>
     2012 Kültür Şöleni Koordinatörü Aydın Panayır da bilhassa bu nokta üzerinde duruyor. “Kültür Şöleni’nin iki önemli işlevi var. İlki, açılan stantlarda öğrenci ve ilgili öğretmenler bulundukları ülkeleri ziyaretçilere tanıtıyor. Onlarla Türkçe iletişim kuruyor. Bu da misafirlerin hoşuna gidiyor. Bir de kaynaştırma var. Stantlar arası gidip gelmelerle Bangladeşli, Meksikalı ile tanışıyor. Kültürlerine ilişkin fikir alışverişinde bulunuyorlar. Ve bunu Türkçeyle yapıyorlar.”
     <p>
      Gelelim etkinliğin Ankara’dan İstan-bul’a taşındıktan sonraki hâline… Öncelikle mekân… Başkentte Altınpark’taki organizasyon geçen sene 300 bin ziyaretçiye ulaşmıştı. 2012’deyse İstanbul Fuar Merkezi’nde sayının 600 bini bulması bekleniyor. Etkinlikler burada üç salonda (9, 10, 11) gerçekleşecek. Her birinde hangi ülkenin yer alacağı belli. 9’da Asya, Amerika, Pasifik ve Rusya; 10’da Avrupa, Balkanlar ve Azerbaycan; 11’de ise Afrika ülkeleri… Kültür Şöleni resmî açılışı 1 Haziran Cuma 14.30’da. Ancak ziyaretçiler 1-3 Haziran arası saat 10.00’dan itibaren her gün 21.00’e kadar salonları gezebilecek. Her biri salon içinde üç küçük ve biri de fuaye alanında büyük dört sahnede kendilerini tanıtan faaliyetlerde bulunacak. İsteyen ülke profesyonel sanatçıya da yer verebilecek. Bu gösteriler de 11.00, 14.00, 17.00 ve 19.00 saatlerinde düzenlenecek.
      <p>
       Misafirler, yerleşim şekli sebebiyle önce 11 nolu salonda Afrika ülkelerini gezecek. Akabinde üst katlarda diğer holleri dolaşacak. Yine her salonda ülkelere dair tarihî ve kültürel maketler yer alacak. 9 noluda Hindistan Tac Mahal, Özbekistan medrese maketi gibi… Veya 10’da Eyfel Kulesi ile Mostar Köprüsü… Ayrıca Uzakdoğu ülkelerinin yer aldığı stantlar arası konukları, bölgeye özgü fenerlerle süslü sokaklar karşılayacak.
       <p>
        Tabii dünyanın dört bir yanından gelen öğrenciler ve eğitimciler ilgili ülkelerini tanıtırken, Türkiye de fuaye alanında kurulacak stantla boy gösterecek. Olimpiyatı temsil eden 2-3 metre boyunda ağaç ile her ülkenin millî kıyafetleri giydirilmiş mankenler de gelenleri yine bu bölümde ağırlayacak.
        <p>
         Önemli misafirler ve basın mensupları için de ayrıca bir ekip oluşturulmuş ki onlar için görevliler mihmandarlık yapacak. Yine açılacak hatıra defterlerine organizasyonla ilgili görüşler aksedecek. Türkçe Olimpiyatları’na iştirak eden 135 ülkenin büyükelçi, konsolos ve fahrî konsoloslarına da öncesinde davetiye gönderildiği dikkate alınırsa buradaki titizlik kendini daha kolay belli eder galiba.
         <p>
          Anadolu Kültürü Sergisi’yle ise günün yoğunluğunda acıkanlara Türkiye’ye özgü tatlar sunulacak. Sağlık meselesi de es geçilmemiş organizatörlerce. Üç özel ambulans, üç doktor ve üç hemşire ilgili saatlerde vazife yapacak.
          <p>
           Şölene iştirak edeceklerin fazlalığını dikkate alan ilgililer, misafirlerinden mümkün olduğunca metro ve metrobüs gibi toplu taşım araçlarını kullanmasını rica ediyor. Kaldı ki Yenibosna metrobüs durağından her 2-3 dakikada bir kalkacak ring araçları gelenleri fuar alanına taşıyacak zaten.
           <p>
            Son söz tekrar Kültür Şöleni Koordinatörü Aydın Panayır’da: “10 yıl önce 17 ülke ile masalar üzerindeki tanıtımlarla başlamıştı Kültür Şöleni. Şimdi ise fuar alanları yetersiz kalıyor. Bunda her yıl bizlere destek çıkan insanımızın katkısı büyük. Aynı katılım inanıyorum ki fazlasıyla bu yıl da gerçekleşecek. Hem de her kesimden insanla…”
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32700-.html), [web.archive.org (arşiv bağlantısı)](http://web.archive.org/web/20120702023906/http://www.aksiyon.com.tr:80/aksiyon/haber-32700-.html)
