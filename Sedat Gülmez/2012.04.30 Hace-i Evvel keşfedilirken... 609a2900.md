# Hace-i Evvel keşfedilirken...

*Sedat Gülmez 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk edebiyatında önce unutup sonra kıymet vermek kötü bir âdet. Son kurbanı da Ahmet Mithat Efendi…
  </font>
 </div>
 <div id="newsText">
  <font class="detail-text">
   <p>
    A dı Ahmet Mithat ama anılırken Efendi sıfatı da ekleniyor isminin sonuna. Edebiyattan müziğe, coğrafyadan dinler tarihine birçok sahada ciltler dolusu eser kaleme almış. Gel gelelim o da unutulma belasının mağdurları arasında yerini bulmuş. Vefatıyla pek anılmamasından olsa gerek… Kimilerine göre zaten önemini yitirmiş bir yazar. Ancak son senelerde ona doğru bir yöneliş var. Çünkü hâlden anlayanlar onun Türk edebiyatı ve düşünce tarihi açısından ehemmiyetini muhafaza ettiğinin farkında. Prof. Dr. Fazıl Gökçek imzalı “Küllerinden Doğan Anka/ Ahmet Mithat Efendi Üzerine Yazılar” başlıklı kitap da bunun açık ve net göstergesi. Peki, kimdir tam manasıyla Ahmet Mithat Efendi? Prof. Dr. Gökçek eserinde onun birden çok sıfata sahip olduğunu işaretle bunları şöyle sıralıyor: Gazeteci, hikâye ve roman yazarı, tarihçi, ilahiyatçı, felsefeci… Sonra da Ahmet Mithat Efendi’yi ansiklopedi diye tanımlıyor, yazar. Biraz da çalışmanın Önsöz kısmından yararlanalım siz okurları bilgilendirmek için: “Son romanı Jön Türk’ü 1911’de yayımlayan ve bir yıl sonra vefat eden Ahmet Mithat Efendi’nin ölümünün üzerinden yüz yıl geçti. Bu süre içerisinde onun en çok kalem oynattığı edebiyat sahası olan roman türünde Türk edebiyatında elbette büyük değişiklikler oldu. Bu değişim sürecinde Türk romanının onun açtığı yolun tecrübelerinden çok fazla yararlandığı söylenemez. Çünkü daha 1890’lı yıllarda, Ahmet Mithat Efendi’nin eserleriyle yetişen, edebiyat dünyasına ilk adımı onun eserlerini taklit ederek atan kimi yazarlar artık onun eserlerini küçümsemeye başlamışlardı. Bu aslında Ahmet Mithat Efendi’nin arzu ettiği bir gelişmeydi; kendisini bir yol açıcı olarak gören ‘Hace-i Evvel’, sonraki nesillerin daha gelişmiş ve sanat değeri yüksek eserler vereceğini öngörüyor ve bunu teşvik ediyordu. Fatma Âliye Hanım’ı, Hüseyin Rahmi’yi yazmaya teşvik ederken Halit Ziya gibi kendi roman anlayışının uzağında duran ve daha ilk romanı Sefile ile olsun Hikaye adlı kitabıyla olsun kendisine karşı bir konum belirleyen Ziya’dan da birçok yazısında övgüyle söz etmekten kaçınmamıştır.”
   </p>
   <p>
   </p>
   <p>
    KÜLLERİNDEN DOĞAN ANKA
    <p>
     Fazıl Gökçek
     <p>
      Dergâh Yayınları
      <p>
       247 sayfa
       <p>
        02125189579
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32477-hace-i-evvel--kesfedilirken.html), [web.archive.org (arşiv bağlantısı)](http://web.archive.org/web/20120503033948/http://www.aksiyon.com.tr:80/aksiyon/haber-32477-hace-i-evvel--kesfedilirken.html)
