# Bakılmaz, görülür tarih

*Sedat Gülmez 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih sadece görünen değildir. Asıl gizem görünmeyendedir. Tam da bu sebeple ayrıntıya inmek gerekir…
  </font>
 </div>
 <div id="newsText">
  <font class="detail-text">
   <p>
    Tarih bilimi her zaman cazibesini korudu. Çünkü geçmişi bilmek geleceği inşa etmekten geçiyordu. Ötesinde evvel iktidarlar için de önemliydi. Öyle ki özellikle yirminci yüzyıl totaliter rejimlerinde idareyi elinde bulunduranlar onun gücünden fazlasıyla yararlandı. Bulundukları noktayı kitlelere kabul ettirme gayesiyle ya tarihin tozlu koridorlarında gezindi ya da onları tamamen yıkıp yerine daha “temiz” yenilerini inşa etti. Ancak söz konusu yeniden yapılandırma süreci muktedirlere kısa süreliğine payanda olabildi. Nasıl ki su yatağını bulursa ilmin hakkını verebilme uğruna yola çıkan erbab-ı kalem de tarihi yatağına oturtmaya çalıştı. Böylece evrensel manada kullanılan “Resmî Tarih” kalıplarına karşı mücadele eden isimler ortaya çıktı. Kimileri onları oturmuş sistemi yıkmaya çalışan, zihinleri bulandırmaya uğraşan, rejim düşmanlarına fırsat veren en ileri yaftalamayla “hain” ilan ededursun, zikredilen araştırmacıların çoğunda yegâne hedef gerçekleri gün yüzüne çıkarmaktı. Tabii bu yolda herkesten aynı yüksek performans beklenemez. Hatta kimilerinde yer yer bilim yapıyorum adı altında farklı çıkışlar da yakalanabilir. Ama meseleyi komploların veya ihtimallerin kıskacında değil, bilimin izzeti ekseninde ele almak gerekir. Bugüne kadarki çalışmaları itibarıyla belirtilen ilim peşinde koşma ameliyesini bilfiil icra eden simalardan biri de Cemil Koçak’tır. Doğru belletilen yanlışları araştırmalarıyla kamuoyuna sunan Koçak’ın bu istikametteki son eseri Timaş Yayınları’ndan çıkan Geçmiş Ayrıntıda Saklıdır. Yazar bu eserinde yalnız hatalı tarihçiliğe değinmekle kalmayıp doğru sistematiği de okuyucuyla paylaşıyor. Ötesinde tarih ilmi çerçevesinde çalışmak isteyenlere bir metodoloji sunuyor. Farklı dönemlerde çoğu Tarih ve Toplum dergisinde yer alan yazılardan müteşekkil eser 384 sayfa. Sahibine göre Geçmiş Ayrıntıda Saklıdır, bir kaynak kritiği. Nihayet Koçak Türkiye’de tarihçiliğin bilimsel ölçütlerde yapılmasını  temenni ediyor.
   </p>
   <p>
   </p>
   <p>
   </p>
   <p>
    GEÇMİŞ AYRINTIDA SAKLIDIR
   </p>
   <p>
    Cemil Koçak
   </p>
   <p>
    Timaş Yayınları
   </p>
   <p>
    384 sayfa
   </p>
   <p>
    02125112424
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31897-bakilmaz-gorulur-tarih.html), [web.archive.org (arşiv bağlantısı)](http://web.archive.org/web/20120425184054/http://www.aksiyon.com.tr:80/aksiyon/haber-31897-bakilmaz-gorulur-tarih.html)
