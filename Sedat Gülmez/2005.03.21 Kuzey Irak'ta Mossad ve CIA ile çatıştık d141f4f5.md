# Kuzey Irak'ta Mossad ve CIA ile çatıştık

*Sedat Gülmez 2005.03.21*

<div>
 <font>
  <img border="0" height="1" src="/web/20050920220817im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050920220817im_/http://www.aksiyon.com.tr/resim/537/37.jpg" vspace="5"/>
  </p>
 </font>
 <font class="content">
  Irak Türkmen Meclisi Üyesi Cengiz Mengü, Kuzey Irak’ta bir baskı uygulanır ve Türkmenler mülteci olursa, bölgenin Filistin’e benzeyebileceğini söylüyor. Mengü, Kuzey Irak’ta MOSSAD ve CIA ile çatıştıklarını da iddia ediyor.
 </font>
 <p>
  <font class="content">
   Körfez Savaşı, Irak’ın kuzeyinde büyük bir otorite boşluğu meydana getirdi. Kürtler, Barzani ve Talabani etrafında toplanırken, Türkmenler bu süreçten kazançlı çıkacak hamleleri sergileyemedi. Her Türk hükümeti bölgeye ilişkin farklı politika geliştirince Türkmen sorunu içinden çıkılmaz hale geldi. Yıllarca Türkmen mücadelesinin içinde aktif rol alan Irak Türkmen Meclisi Üyesi Cengiz Mengü, Türkmen sorununun Saddam’ın Kuveyt’i işgaliyle ortaya çıktığını belirtiyor. Mengü’ye göre, bu sürecin ardından Türkmenler politize oldu. Irak’ın dışındaki Türkmenler de haklarını savunmak amacıyla sivil toplum örgütleri kurdu. Birinci Körfez Savaşı sonrası Kuzey Irak’ta güvenli bir bölgenin kurulması Irak’ın geleceği için yeni bir yapının kabul edilmesi anlamına geliyordu. Mengü, “Sonraki 13 sene içinde bütün ülkelerin istihbarat örgütlerinin ofisleri kuzeyde cirit attı. Kuzey Irak’ta MOSSAD ve CIA’yla çatıştık. Biz de oradaki insanlara eğitim verdik.” diyor.
   <br>
    <br>
     Türkmenlerin sadece yüzde 10’unun güvenli bölge içinde kaldığına dikkat çeken Mengü, “Kerkük’ün de güvenli bölge içinde olduğu iddia edilir. Ancak, Kerkük bu bölgenin dışına çıkartılmıştı aslında.” diyor. Süleymaniye 36. paralelin dışında iken içine alınır. Telafer ve Kerkük gibi Türkmen şehirleri ise bu paralelin dışında tutulur. Cengiz Mengü, Türkmenlerin duyduğu rahatsızlığı dönemin cumhurbaşkanı merhum Turgut Özal’a iletir. Özal’ın kendisine, “Doğru. Bush’la görüşüyoruz, bu iş böyle devam etmez. Altı ya da dokuz ay sonra Saddam düşer ve Irak eskisi gibi olur.” dediğini aktaran Mengü, “Demek ki Amerikalıların Saddam’ı düşürme politikası o zaman da gündemdeymiş. Ama Saddam’ın düşmesi 6 aydan 13 seneye çıktı.” diyor.
     <br/>
     <br/>
     Aradan geçen 13 yılda Kürt gruplar Kuzey Irak’ta kendi yapılarını kurma imkanı bulur. Mengü’ye göre, eğer ABD Saddam’ı o zaman devirseydi Irak eski haline dönecek ve Kürtlerin güçlenmesi mümkün olmayacaktı. “Özal, 1990’larda hem Türkmenlere arka çıktı hem de Barzani ve Talabani’ye kırmızı pasaport verdi. Bu yanlış mıydı sizce?” sorusunu Mengü şöyle cevaplıyor: “Özal, Türkmenleri ve Kuzey Irak’ı Türkiye’nin bir sorunu olarak benimsedi ve himayesi altına aldı. Kürtlere de destek vermek mecburiyetinde idi. Barzani ve Talabani’ye pasaport vermesi normaldi. O bölgeye sahip çıkacaksa bunu da yapmalıydı.”
     <br/>
     <br/>
     Türkiye, 1994 yılında birbirlerine düşen Barzani ve Talabani’nin arasına girerek ‘abilik’ rolünü üstlendi. 1998’de imzalanan Washington Antlaşması ile Türkiye, Kuzey Irak’ta devre dışı kaldı. 1 Mart tezkeresinin geçmemesi de Türkiye’nin bölge üzerindeki etkisini zayıflattı. Bu da şüphesiz, Türkmenleri etkiledi.
     <br/>
     <br/>
     Türkmenlerin en büyük darbeyi Clinton döneminde yediğini vurgulayan Cengiz Mengü, “Başkan, 1999’da Irak’ı Kurtarma Yasası’nı Kongre’den geçirdi. Altılı grup vardı. Türkmenler önce bu grubun içinde gösterildi; ama sonradan çıkartıldı. Grupta iki Kürt partisi (Barzani ve Talabani), iki Şii partisi (Hekim ve Caferi) ile Iyad Allavi ve Ahmet Çelebi yer alıyordu. Bugün de Irak’ta sandıktan aynı sonuç çıktı. Türkmenler nihai olarak devre dışı bırakıldı.” diyor. Mengü, Kuzey Irak’ta istikrarın sağlanması konusunda umutlu olmadığını belirterek, “Filistin’deki gibi bir baskı uygulanır ve Türkmenler mülteci durumuna düşürülürse, Türkmen bölgeleri Filistin konumuna gelebilir. Ben bunu ihtimal dışı görmüyorum.” diyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050920220817js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=20378&yorum_id=1), [web.archive.org (arşiv bağlantısı)](http://web.archive.org/web/20050920220817/http://aksiyon.com.tr:80/detay.php?id=20378&yorum_id=1)
