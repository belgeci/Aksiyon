# “Vicdan”ın hukuk serüveni

*Sedat Gülmez 2011.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de adalet, prangalarından kurtulabildiği ölçüde yerini bulan bir gerçeklikten ibarettir…
  </font>
 </div>
 <div id="newsText">
  <font class="detail-text">
   <p>
    Ergenekon ve Balyoz davaları Türkiye kamuoyunda son yılların tartışmasız en önemli hukukî sürecini teşkil ediyor. Her ne kadar kimileri bunu “öç alma” gibi basit bir mantıkla izah etmeye çabalasa da artık toplumun genel kanaati “birilerinin eliyle şekillendirilen kitleler” durumundan kurtulmaya matuf seviyede şekilleniyor. Fakat işin en dikkat çekici boyutu, hâlihazırda tutuklu sanıklar lehine savunmaya girişenlerin, özellikle medyadaki taraftar kitlesi itibarıyla, geçmişleriyle çelişen duruşları. Daha düne kadar farklı gördükleri herkesi suç potasında buluşturup eritme niyetiyle kanun ve nizam tanımada hareket edenler birdenbire hukuk savaşçısı üniformalarıyla arz-ı endam ediyor. Kitleleri mazlumu ve mağduru mahkeme kararıyla belirlenmemiş bir akışta yönlendirmeye çalışıyor. Ya geçmiş… Orada karşımıza farklı tercihler çıkıyor. Texas İnsan Hakları Projesi Derneği idarecisi James C. Harrington’ın Alfa Yayınları’nca neşredilen “Fethullah Gülen’in Hukuk Serüveni” başlıklı kitap değinilen değişimin izahı yolunda karışık zihinlere ışık tutuyor. Eserin önsözünde Michael E. Tigar ki Duke Hukuk Fakültesi ve Washington Hukuk Üniversitesi emekli öğretim üyesi, şu ifadeleri kullanıyor: “Bu kitap, Türkiye’deki politik bir dava hakkındadır…” Nihayet Harrington bu davaya mercek tuttuğu çalışmasını on iki bölümde toplamış ve bunların yalnızca başlıkları dahi konuyu izah için yetecek biçimde belirlenmiş: “Sancılı Bir Kovuşturma Süreci ve Sonunda Bir Adım İleriye Varış”, “Fethullah Gülen ve Hareketi”, “Türkiye’nin Tarihi, Kültürel Yapısı, Din ve Politika: Gülen Davasını Daha İyi Anlamak İçin Tarihsel Bir Analiz”, “Avrupa Birliği Süreci, Türkiye’de Demokrasinin Gelişmesine Yardım Ediyor”, “Türkiye’nin Mahkemeleri: Gerçekten Adil, Bağımsız ve Tarafsız mı?”, “Problemli Basın, Medya ve Nefret Suçu (Hakaret ve İftira Suçu)”, “Soruşturma Öncesi: Çirkin Bir Medya Kampanyası”, “Fethullah Gülen Davası ve Yargılanma Süreci”, “Mahkeme Kararını Veriyor”, “Temyizler: Beraat Kararı Onandı”, “Gülen’in ABD’de Göçmenlik Davası: Bazı ABD Hükümeti ve Türk Ordusu Mensuplarının Yollarının Kesiştiği Bir Yer mi?” ve “Son Düşünceler”
   </p>
   <p>
    FETHULLAH GÜLEN’İN HUKUK SERÜVENİ
    <p>
     James C. Harrington
     <p>
      Alfa Yayınları
      <p>
       212 sayfa
       <p>
        02125115303
       </p>
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=02E5C04B404B4A4E9AA53AB3DA1F2C85?newsId=31349), [web.archive.org (arşiv bağlantısı)](http://web.archive.org/web/20120214025558/http://www.aksiyon.com.tr:80/aksiyon/newsDetail_getNewsById.action;jsessionid=02E5C04B404B4A4E9AA53AB3DA1F2C85?newsId=31349)
