# Kredi kartlarına mobil güvenlik

*Sedat Gülmez 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kredi kartı dolandırıcılığından her gün yüzlerce insan mağdur oluyor. Birçok banka ve müşteri bu problemden ötürü sıkıntı yaşıyor. Çözüm için birçok öneri var. Ancak Erzurumlu ilköğretim öğrencisi Said Arslan’ınki biraz farklı. Arslan’a göre kartların güvenliğini korumanın en iyi yolu cep telefonları...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070611105624im_/http://www.aksiyon.com.tr/resim/545/57.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de pek çok kişi kredi kartı dolandırıcılığından mustarip. Başta güvenlik mensupları olmak üzere konuyla ilgili hemen herkes kredi kartlarını daha güvenli hale getirmek için projeler geliştiriyor. Ancak, dolandırıcılar da proje üretenler kadar teknolojik gelişmeleri yakından takip edip uyguladıklarından mağduriyetler bir türlü önlenemiyor. Türkiye’de 31 Mart 2005 itibariyle 27 milyon 717 bin kredi kartı kullanıcısı var. 2005’in ilk üç ayında, geçen yıla göre yüzde 44’lük bir artışla 18,2 milyar dolarlık kredi kartı işlemi yapıldı.
   <br>
    <br>
     Kredi kartlarının güvenliği için ortaya atılan önerilerden biri Said Arslan’a ait. Erzurum Aziziye Koleji’nde ilköğretim öğrencisi olan Arslan’ın sunduğu projeye göre kartların güvenliği cep telefonları aracılığı ile sağlanacak. Belirli bir bilgi işlem merkezi üzerinden ve GSM operatörü aracılığı ile çalışan sistem uyarınca; kartların emniyeti kısa mesaj (SMS) ya da çağrı yöntemi ile sağlanacak.
     <br/>
     <br/>
     Öğretmeni Şaban Abdullahoğlu ile proje çalışmalarını sürdüren Arslan, İstanbul Fatih Koleji’nin organizatörlüğünde geçtiğimiz hafta gerçekleştirilen 4. Sosyal Bilimler Olimpiyatı (SOBİO) kapsamında projesini görücüye çıkardı. Programa ‘Kredi Kartlarına Mobil Onaylı Güvenlik’ başlığı altında katılan öğretmen-öğrenci ikilisi, sistemin gelişmeye açık olduğunu ifade etti. Kredi kartı dolandırıcılığının büyük bir problem olduğunu söyleyen Abdullahoğlu ve Arslan, bu gibi projeler sayesinde çözüme ulaşılabileceğini düşünüyor. Geliştirmeye çalıştıkları sistemin basit olduğunu belirten ikili, kartlarla ilgili tüm inisiyatifin müşteride olduğuna dikkat çekiyor. Herhangi bir kullanıcıya ait kredi kartlarının her aşamada kilitli olması, güvenlik kuşağının ilk kısmı. Buna göre müşterinin ne kadar kartı bulunursa bulunsun, kendisi de dahil hiç kimse kilitli olduğu için kullanamaz. Kullanmak için yapılması gereken daha önceden kart bilgi merkezine numarası verilmiş olan cep telefonundan söz konusu veri tabanına SMS göndermek. Bu birinci seçenek.
     <br/>
     <br/>
     Bin 364 öğrenciden 427 farklı araştırma
     <br/>
     <br/>
     Eğer kart sahibi SMS beklemek istemiyorsa, cep telefonundan bilgi merkezine çağrı bırakıyor. Bu işlemler neticesinde kart bir seferliğine kullanıma açılıyor. Tabii işlem bittikten hemen sonra kapanmak şartıyla. Kart sahibinin limit belirleme seçeneğinin de bulunduğunu söyleyen Şaban Abdullahoğlu, “Eğer kişi ‘ben 50 ya da 100 milyon liralık kullanımların altındaki işlemler için bu güvenlik sistemini istemiyorum’ derse o zaman program ona göre ayarlanabiliyor.” diyor. Sistemin eksik yanları da var. Telefonun şarjının bitmesi, GSM operatörünün yoğunluğu ya da telefonun herhangi bir yerde unutulması. Çalışmalar devam ettikçe bu sıkıntıların aşılabileceğini söyleyen Abdullahoğlu, “Yeter ki projeye destek çıkılsın.” diyor.
     <br/>
     <br/>
     İlki 2002’de 12 okul, 89 öğrenci ile tertip edilen Sosyal Bilimler Olimpiyatı, ‘Düşün, Üret, Paylaş’ sloganı ile yola çıktı. Dört yılda katılımcı öğrenci sayısı bin 364’e; okul sayısı da 184’e yükseldi. Sosyal bilimlerle fen bilimleri arasında dengesizlik olduğu düşüncesinden hareket edilerek oluşturulan SOBİO’nun, gelecek yıllarda yurtdışına taşınması hedefleniyor. Türkiye’de sosyal bilimlerin fen bilimlerine göre ikinci kategoride değerlendirildiğinin altını çizen SOBİO Koordinatörü Yakup İlkaz, “Özellikle lise dönemindeki alan seçmelerde, söz konusu alan fen bilimlerine gidemeyen tüm öğrencilerin yığıldığı yer gibi algılanıyor.” yorumunu yapıyor. Fen bilimlerinin ‘gerçeği’, sosyal bilimlerinse ‘doğruyu’ gösterme vasıflarının olduğuna dikkat çekerek, doğrulardan arındırılmış bir gerçekliğin olamayacağına vurgu yapıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21411), [web.archive.org (arşiv bağlantısı)](http://web.archive.org/web/20070611105624/http://www.aksiyon.com.tr:80/detay.php?id=21411)
