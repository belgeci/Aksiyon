# Okullarda hesap tutmuyor

*Sedat Gülmez 2011.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Millî eğitim sisteminin kadim problemlerinden “zorunlu bağış”a yeni bakan Ömer Dinçer de neşter vurdu. Fakat korkulan, bıçağın yara dışına taşırılması…
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p>
    İstanbul Bayrampaşa’da bir düz lise. 1967’den bu yana hizmet veriyor. 3 bin 500 civarında örgün öğrenim gören öğrencisi var. 1000’e yakın da açık liseli... 75 derslikli. Öğretmen harici personel sayısı 14 ki 2’si büro elemanı, diğerleri hizmetli. Her birinin asgarî ücretten maaşı, vergisi, sigortası, KDV’si okula maliyeti ortalama 1250 TL. Kişi başı temizlik malzemesi ile 1350 lira. Sadece geçen sene aylık personel gideri 15 bin 500 TL’yi bulmuş. Bu yıl ise 16 bin 500’ü geçiyor. 10 ay çalışıldığı varsayılsa 160 bin TL tutuyor. Kadrolu memur yok. Hesaplara 200’e yakın bilgisayarın bakım onarımı, boyası, kırılan dökülen ve kırtasiye masrafı dâhil değil. Onlar da eklenince aylık gider 16 bin 500’den 20 ila 25 bine ulaşıyor. Devletin karşıladığı kalemler telefon (ki onun da bir kısmını okul karşılıyor), doğalgaz, elektrik ve sudan ibaret. Ve müdürü soruyor: “Bu şartlar altında ben aslî vazifem eğitim kalitesini mi düşüneceğim yoksa bu giderleri nasıl karşılayacağımı mı?”
   </p>
   <p class="MsoNormal">
    Millî Eğitim Bakanı Ömer Dinçer, göreve geldiği günden itibaren farklı duruşuyla dikkat çekiyor. Şu ana kadar şahsına ve icraatlarına yönelik sert tepkiler görmedi. Çünkü kendisine dönük olumlu beklenti, seleflerinden yüksek. Belli ki kendisi de bunun idrakinde. Bu sebeple de kısa vadede ağızlara pelesenk konulara çözüm bulma derdinde. Her yıl okul açılmadan önce tartışılan “zorunlu bağış” hususu da bu halkanın zincirlerinden. Dinçer, daha 21 Temmuz’da yayımladığı genelge ile kayıt yaptırma ve diploma teslim dönemlerinde okulların “bağış” adı altında ücret almamasını istedi. 20 Eylül’de ise ilgili birime bir emir gönderen Dinçer, genelgeye mugayir durumlara ilişkin şikâyet geldiğinden bahisle 30 Eylül’e kadar inceleme yapılması talimatını verdi. Böylelikle ülke genelinde 40 bine yakın okulda 3 bin eğitim müfettişi incelemede bulundu. 2011-12 eğitim öğretim devresine dair hesaplar irdelendi. Sonuç: Suiistimale kayan, hesaplarında binlerce lira bulunan birçok okul… Ya aynı durumda olmayanlar? İşte problem de burada ortaya çıkıyor.
   </p>
   <p class="MsoNormal">
    Esasında meseleyi körükleyen, okullar arası eğitim kalitesi farkı. Veliler nezdinde iyi imaja sahip eğitim kurumları tabiatıyla daha fazla talep görüyor. Bu da ister istemez anne babaların, maddî durumu iyi olanlar açısından, “Yeter ki çocuğum burada okusun. Önemli değil, bin-iki bin lira kayıt parası veririm.” mantığını ateşliyor. Aksi durumdaki okullar içinse ödenek problemi ortaya çıkıyor. Aylık masrafı ortalama 10 bin lirayı bulan bir meslek lisesinin müdürü tam da bu noktada şu cümlelerle veryansın ediyor: “Haksızlık yapan, veliyi bunaltan okullar yok mu? Var tabii. Ama şu da unutulmamalı ki bunun yanında veliden gelecek 10 TL’ye dahi ihtiyaç duyan eğitim kurumları var. Bu sebeple süreç sağlıklı yürütülmeli ve kurunun yanında yaş yanmamalı.” En önemli harcama kalemi temizliğe vurgu yapan bir Anadolu lisesi idarecisi ise şunları söylüyor: “Bakanlık temizlik gideri meselesine bir çözüm bulduğu takdirde veliye müracaat büyük oranda azalır.”
   </p>
   <p class="MsoNormal">
    Yöneticiler açısından üzülerek ifade edilen bir başka nokta ise bakanlık genelgesinin topluma kökten yasak diye lanse edilmesi. İstanbul’un köklü ilköğretim okullarından birinde görev yapan bir müdürün bununla ilgili söyledikleri de dikkat çekici: “Bakan Bey’in il müdürleriyle yaptığı toplantıda ricası bağış toplanmaması yönünde değil. O sadece zorunlu ve veliyi sıkıntıya düşüren kayıt parası meselesine vurgu yapıyor. Yoksa eldeki şartlarda bağış talebinde bulunmadan işlerin yürütülemeyeceğinin o da farkında. Bizi üzen ayrıntılardan biri de bu. Sırf genelge sonrası bağış verebilecek maddî güce sahipken ‘bakanlık yasakladı’ diyerek sırt çevirenler var. Ama şu toplanan paralar kendimize değil ki yine çocuklarımıza. Tabii suiistimal edenleri söylemiyorum. Çünkü ben 5 TL için bile makbuz keserken binler alıp da bunu hiç göstermeyenler de var. Onlarla ilgili muhakkak işlem başlatılsın ama tüm idareciler de potansiyel soyguncu gibi lanse edilmesin. Neticede hepimizin bir gururu var.”
   </p>
   <p class="MsoNormal">
    Çözüme ilişkin tekliflere gelirsek… İlki, devletin, personel masrafı kalemine tıpkı doğalgaz, su ve elektrikteki gibi en azından yarısına sahip çıkması. Ancak mevcut şartlar altında bu biraz zor gözüküyor. Diğeri ise okulların söz konusu giderlerinin yerel yönetimlerce karşılanması. Başta yıllık bakım ve onarım personel kalemlerinin belediyelere devredilmesi. Nihayet eğitim camiası için zorlu süreçlerden biri bağış konusu. Halledilmesi için de ideal kadar ülke gerçeklerini es geçmeyen tekliflere ihtiyaç var ve bu da devlet-okul-veli üçgeninde karşılıklı fedakârlığı gerektiriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-30695-okullarda-hesap-tutmuyor.html), [web.archive.org (arşiv bağlantısı)](http://web.archive.org/web/20140926145758/http://aksiyon.com.tr/aksiyon/haber-30695-okullarda-hesap-tutmuyor.html)
