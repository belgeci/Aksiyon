# Taksilerde akbil devri

*Sedat Gülmez 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul ulaşımında kullanılan akbil sistemi taksilerde de geçerli olabilir mi? Sosyal Bilimler Olimpiyatı’na katılan Fatih Savgı'ya göre bu mümkün.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010191231im_/http://www.aksiyon.com.tr/resim/597/29.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Saat 08.25. İşe geç kalan Hasan Yılmaz'ın mesaiye yetişebilmesi için 35 dakikası var. Ancak Bakırköy'den Mecidiyeköy'e söz konusu sürede gidebilmesi otobüsle çok zor. Hemen bir taksiye biniyor. Saat 08.55'te işyerine varıyor. Tam ücretini ödemek için elini cebine atınca anlıyor ki cüzdanını evde unutmuş. Neyse ki akbili var. Taksiciye gülümseyerek akbilini kullanıyor ve iniyor araçtan.
   <br>
    <br>
     Yukarıda yazanlar ilk anda masal gibi algılanabilir. Ancak ilköğretim öğrencisi Fatih Savgı'nın hayali gerçeğe dönüştürülebilirse bu tür olaylarla karşılaşmak artık sıradan hale gelecek. Taksilerin de otobüs ve metrolarda kullanılan akbil sistemiyle çalışabileceğine inanan Savgı bakın neler diyor: "İstanbul'un ulaşımını kolaylaştıran akbil sistemi taksiler için kullanılabilir. Hatta zaman içinde Türkiye'deki taksilerin tümüne uyarlanabilir. Hem müşteri hem de şoför için büyük kolaylık olur bu."
     <br/>
     <br/>
     TAKSİLERE KARAKUTU
     <br/>
     <br/>
     İlköğretim öğrencisi Fatih Savgı'nın bu düşüncesi, bu yıl 5'incisi düzenlenen Sosyal Bilimler Olimpiyatı'na (SOBİO) katılan 80 projeden biri olarak karşımıza çıkıyor. Fatih Eğitim Kurumları'nın organizatörlüğünde gerçekleşen olimpiyatta bu yıl 48 ilden 170 okulun 977 öğrencisi hayallerinin ürünlerini sergiledi. Forum, takdim, proje, sahne sanatları ve istatistik alanlarında yoğunlaşan organizasyon iki gün sürdü.
     <br/>
     <br/>
     Aslında Fatih Savgı'nın taksilere yönelik önerisi akbille sınırlı değil. Son dönemde yoğunlaşan şoför cinayetleri üzerinde de duruyor. Bunlara karşı ortaya koyduğu sistemse, bir nevi karakutu. Taksinin farklı yerlerine yerleştirilecek 4 ayrı kameradan müşteri kayıt altına alınacak. Sonra bu görüntüler emniyete bağlı bir veri tabanına aktarılacak. Eğer yolcu polis tarafından aranan bir kişiyse, kapılar otomatik kilitlenecek. Böyle bir durum yoksa zaten kayıtlar belirli bir süre  içinde otomatik silinecek. Tabii burada akla ‘ya taksicinin güvenliği?’ sorusu geliyor. İşte müşteriyle şoför arasındaki cam bölme söz konusu tehlikeye karşı ana önlem. Taksi duraklarının aracı uydudan takip edebilecek olması da işin farklı bir yönü.
     <br/>
     <br/>
     HASANKEYF NASIL KURTULUR
     <br/>
     <br/>
     Ayrıca müşterinin rahat ettirilmesi de göz ardı edilmiyor. Şoför koltuğunun arkasında yer alacak bilgisayar ekranından yolcu, gitmek istediği yeri seçecek, aracın hızını, nerede olduğunu, trafiğin durumunu takip edebilecek. Günlük gazete, kitap, yolcuyla şoförün tercihine bırakılan iki radyo ve klima modern taksilerin sunduğu diğer avantajlar.
     <br/>
     <br/>
     SOBİO'nun ilgi çeken projelerinden biri de Batman 75. Yıl Cumhuriyet Yatılı İlköğretim Bölge Okulu'nda (YİBO) okuyan Yusuf Binay'a ait. Kurulması muhtemel Ilısu Barajı'nın suları altında kalacak tarihî Hasankeyf'i kurtarmayı tasarlayan bir proje Binay'ınki. Söz konusu bölgenin cam fanus içine alınmasını öneriyor. "Projemin temelinde hem baraj kurulsun hem de Hasankeyf korunsun mantığı var. Bu amaçla baraj kurulmadan önce, tarihî alan cam bir fanus içine alınıyor. Yine camdan yapılmış bir tünel burayla suyun üstünde kalan kısmın bağlantısını sağlıyor. Bölgeyi ışıklandırmayla süsleyince turistik bir Hasankeyf karşımıza çıkıyor ki su altında yaşayan bir şehir herkesin ilgisini çeker, turizm geliri artar."
     <br/>
     <br/>
     Bu arada Batmanlı inşaat işçisi bir baba ile ev hanımı annenin oğlu Yusuf Binay'ın projesi SOBİO'da birincilik kazandı. Haberi alan annesiyle babasının çok sevindiğini belirten Binay, kendisine verilen 1500 YTL'yi ne yapacağını şöyle anlatıyor: "Okulun kitap eksikleri var, öncelikle onlara harcayayım parayı, kalanı da aileme vereceğim."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24250), [web.archive.org (arşiv bağlantısı)](http://web.archive.org/web/20061010191231/http://www.aksiyon.com.tr/detay.php?id=24250)
