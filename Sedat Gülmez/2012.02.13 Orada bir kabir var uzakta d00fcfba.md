# Orada bir kabir var uzakta…

*Sedat Gülmez 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bazen gitmek kalmaktan hayırlıdır… Ama o hayır da ancak O’nun için yola çıkanlarındır…
  </font>
 </div>
 <div id="newsText">
  <font class="detail-text">
   <p>
    M eşhur atasözüdür, “Bülbülü altın kafese koymuşlar, ah vatanım demiş.” İyi de, “Madem bana güzel bir ses ihsan edilmiş, bunu O’nun uğrunda kullanayım. Herkese duyurayım. Duyurayım da Esması’nı her yerde görmeyen gözlere göstereyim, duymayan kulaklara işittireyim.” diye düşünseydi acaba yine de “ah vatanım’ der miydi? Kişi elbette doğduğu, büyüdüğü, kökleriyle bağlandığı toprağı unutamaz. Ama ondan ayrılabilir! Nasıl peki? Evet, nasılı önemli… Çünkü bunun cevabını veremezse yerinden kopartılan çiçek misali gittiği yerde kurur kalır da üzerindeki nakışları âleme seyrettiremez. Solar gider de üzerine düşen vazifeyi yerine getiremez… Tam da bu yüzden önemli nasıl? Yüksek bir ideal belirleyecek kendine fert. Amma öyle yüceler yücesi olacak ki sadece bu dünyada değil, ötelerde de çektiği hasrete merhem olabilecek. Yarasını kapatabilecek… Gurbetin kesiklerini kapatmakla kalmayacak, izini dahi silecek… Mekke’den Medine’ye gitmek zorunda bırakılan Ashab’ın gönlünde yurtlarına dönecekleri ümidi daim diriydi. Fethedilince Belde-i Tayyibe yine de orada durmadı ama… Tekrar döndü Allah Elçisi’nin şehrine… Yetmedi, onu da gözü yaşlı gerilerde bıraktı Irak’a, Suriye’ye, Çin’e, Maçin’e ve daha nerelere uzandı. Üst üste bindi vatan hasreti ama yine de gözleri geri bakmadı… Hatta emaneti sahibine teslim vakti gelince, vardıkları yere vefasını bir defa daha gösterdi ve bedenini oranın bağrına bıraktı… Eyüp Sultan oldu İstanbul’da, Bilal Habeşî durdu Şam’da, daha da niceleri kaldı arzın dört bir tarafında… İşte öyle yüce bir hedefti onlarınki… Asırlar sonra Anadolu’dan yola çıkıp Asya’ya, Avrupa’ya, Afrika’ya, okyanus ötelerine uzanan hizmet yiğitleri ve hanımları taşıyor kutsîlerin bayrağını… Hatta onlar gibi gittikleri yerde kalıyorlar… Hem yaşarken hem de ahiret kapısından geçerken… Niyazi Sanlı o erlerden sekizinin serencamını anlatıyor, “Işık Pervaneleri” başlıklı kitabında… Gidip de kalanların, kalıp da dönmeyenlerin, hizmet diye bedenlerini başka vatanların toprağına bırakanların serencamını…
   </p>
   <p>
   </p>
   <p>
    <strong>
     IŞIK PERVANELERİ
    </strong>
    <p>
     Niyazi Sanlı
     <p>
      Kaynak Yayınları
      <p>
       224 sayfa
       <p>
        02165221144
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mzahit, 13 February 2012, 12:04
>    Kitabı okudum ve çok duygulandım, tavsiye ediyorum herkes okumalı...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=589C485659F802702104239D3A08FAF5?newsId=31845), [web.archive.org (arşiv bağlantısı)](http://web.archive.org/web/20120317124913/http://www.aksiyon.com.tr:80/aksiyon/newsDetail_getNewsById.action;jsessionid=589C485659F802702104239D3A08FAF5?newsId=31845)
