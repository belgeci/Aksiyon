# Bilgi imana, o da amele dönüşmeli

*Sedat Gülmez 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyolog yazar Ali Bulaç’a göre M. Fethullah Gülen Hocaefendi’nin son kitabı “Yaşatma İdeali”, insanı değil “İyi İnsanı” hedefleyen bir mefkûrenin yol haritasını sunuyor. Peki, kimdir İyi İnsan?
  </font>
 </div>
 <div id="newsText">
  <font class="detail-text">
   <p>
    İlahî Kudret âleme nizam verirken âdemoğlunu merkeze koyup sistemi onun hizmetine vermiş. Öyle ki, bahşedilenler itibarıyla âdemoğlu en yükseklere layık. Ancak ihsanları harekete geçiremediği noktada aşağıların aşağısına düşüyor. Ama bu anlarda da kulunu yalnız bırakmıyor Yaradan (cc). Peygamberler eliyle sırat-ı müstakimi gösteriyor. Devir daim tarih boyunca sürmüş. Nihayet Hz. Muhammed’in (sas) omuzlarına yüklenen evrensel elçilik vazifesiyle kulluğun zirvesi çizilmiş. Yine O’nun ahirete irtihalinin ardından tebliğ ve temsil görevi âlim ve mütefekkirlere emanet edilmiş. Ve tek gayeye kilitlenilmiş: Kulluk bilincine sahip ve bununla yaşayan İnsan’a… Sosyolog yazar Ali Bulaç istikametin bugün de takip edildiğini söylüyor. Ve sözü M. Fethullah Gülen Hocaefendi’nin son kitabı “Yaşatma İdeali”ne getiriyor…
   </p>
   <p>
    <img alt="" height="317" src="http://web.archive.org/web/20120415113334im_/http://medya.aksiyon.com.tr/aksiyon/2012/02/27/hocaefendi.jpg"/>
   </p>
   <p>
    Evvela eseri müellifin diğer kitaplarıyla karşılaştırıyor: “Farkı hem Hocaefendi’nin son kitabı olması hem de Türkiye ve dünyanın geçirdiği kritik sürecin tabiatına uygunluğu.” Yine ona göre Hocaefendi fikrî ve ilmî birikimini burada en üst seviyede kullanmış. Kurduğu dil, kullanılan argümanlar, başvurulan referanslar, İslamî usûl ve geleneğe bağlılık yönüyle tablo bu. Peki, okuyucu neyle karşılaşacak? Akademik bir çalışmayla mı? Bir aydın, entelektüel denemesiyle mi? Bir filozofun felsefî metniyle mi? Veya klasik bir âlimin yazısıyla mı? “Hiçbiri…” diyor ve devam ediyor Bulaç, “Hocaefendi modern zamana uygun bir aydın ulema profili çiziyor. Batı aydınlanmasını biliyor. İslam tefekkürüne, ilmine ve tarihine vâkıf. Bunlar birleşince Türkiye ve İslam dünyasının ihtiyacını hissettiği bir liderlik profili çıkıyor. İslam dünyasında örnekleri var ama Türkiye’de bunu en iyi Hocaefendi’de görüyoruz.
   </p>
   <p>
    <img alt="" height="336" src="http://web.archive.org/web/20120415113334im_/http://medya.aksiyon.com.tr/aksiyon/2012/02/27/yasatmaideali.jpg"/>
    Toplumsal bir meseleyi, küresel bir krizi, içinden geçmekte olduğumuz bir beşerî durumu analiz ediyor fakat bir Müslüman hassasiyeti ve düşünme tarzıyla.” Nedir Müslüman hassasiyeti? Dindarane bir hayat sürmek mi? “Sadece o değil. Düşünce ve referanslarını Kur’an ve sünnetten alma, İslam âlimlerinin kullandığı geleneksel usûl içinde düşünme ve bugünün ihtiyaçlarına cevap verebilme. Zaten üç kriter de kitapta başarıyla kullanılmış.” Gelelim başlıktaki ifadeye… “Çarpıcı…” dediği isim bir yana yaşatma idealinin ardına işaret ediyor.  Bulaç’a göre bugün Türkiye ve dünyadaki temel problem ötekine bakış. Bilhassa Ortadoğu ve başka bölgelerdeki kargaşa… Çünkü siyasî rakip diğerinin zihninde imha edilmesi gereken düşman! Başkasının başta hayat insanî haklarına saygı yok. Oysa hedef onu yaşatma olmalı. Ama Yaşatma İdeali’nde sadece insandan değil, “İyi İnsan”dan söz ediliyor. “Hıristiyan teolojisi Tanrı’yı İsa’da bedenlendirerek, Tanrı’yı o bedene indirgemedi. İnsanı yüceltti. İsa’nın günahı da affedildiğinden insan sorumsuz ve mutlak değer sayıldı. Hümanizm bu fikri sekülerleştirdi. İnsan iyidir, korunmalıdır. Ama bu soyut insan... Oysa insan sıfatlarıyla vardır. İyi, adil, iyiliksever, yalan söylemeyen, hırsızlık yapmayan... İyi insan bu. Hocaefendi yaşatma idealiyle buna dikkat çekiyor.” Yani amaç “İyi insanı bulmak, insanın kendini değil!” Tıpkı İslam tefekkür ve irfanının “Yaratılanı Yaradan’dan (cc) ötürü sevme” vurgusu gibi. Kısacası yaşatma ideali, iyi sıfatların yaşatılması demek. Kim uğraşacak bununla?  sorusuna gelince… Bulaç Kur’an-ı Kerim’in Müslümanlara yüklediği sorumluluğa değinip “Siz Müslümanlar, insanlar için çıkartılmış hayırlı bir ümmetsiniz.” hükmünü hatırlatıyor. Yani marufa çağırıp münkerden sakındırma. Misyon tüm Müslümanların omzunda. Dünyanın dört bir yanına dağılmış Anadolu insanı için de durum bu: ideali taşıma. Özellikle Türk okullarına dikkat çekiyor, “Türkiye küreselleşme karşısında siyaseti, kültürü, hukuk düzeni, idarî yapısı ve reformlarıyla edilgen ve determine ediliyor... Kim tarafından? Bilmiyoruz. Küreselleşme tabiatı kaynaklı belirsizlik var. Birileri de bizi belirsizliğe teslim olduğumuz oranda takdir ediyor. Küreselleşmeye bir şey katmıyoruz yani. Fakat bir istisnası var: Türk okulları… Küresel sürece müdahiller. Bize ait yegâne katkılar.” Ancak “Her yerde okul var, bunların orijinalliği ne?” diyenler çıkabilir. “Okullarda aslolan iyi insan modelini ortaya çıkarma. Model bunlar üzerinden yayılıyor. İslam’ın öngördüğü insan-ı kâmil yolundaki iyi insan. İşte fark…”
   </p>
   <p>
    Tabii, iyi insan derdindekilerin de profili önemli. Çünkü insan fıtraten iyilik peşinde koşabilir. Lakin kaliteyi sürekli aynı seviyede tutamayabilir. Hocaefendi Yaşatma İdeali’nde bunun yolunu da sunuyor. Bir defa ilk düstur “adanmışlık”. Kültürümüzde vakıf diye geçer ki hayatı veya bir akarının kendine dönük hareketini döndürme demek. Mesela bir dükkânın kârını x müessesesine bağışlama… Kazanç durmuyor ama sahibine de akmıyor. Öğretmenler veya okullara gönül verenler tam da bunu yapıyor. Hayatları devam ediyor ama dava ekseninde. Kendi dışındaki insanı fakat El İnsanı, İnsan-ı Kamil’i yaşatma idealine göre. Kaldı ki bu fikir verilmezse kişi fedakârlıkta bulunmaz. Fikri verme de ne telkinle olur ne zihnini esir alarak. Nedir tetikleyen bu insanları? “Her insan yaptığı işin karşılığını az veya çok görmek ister. Bu insanları motive edense Rıza-i İlahî… Hatta bu Cennet sevdası veya Cehennem korkusunun da ötesinde bir talep. En yüksek çünkü… Bir yerde geçici dünya kârlarını görmeme, ebedîyeti hedefleme ve onun da zirvesini talep etme…” diyor, Ali Bulaç. İş burada bitiyor mu? Hayır… Çünkü kişi bir yerde yapmanın hazzına kapılabilir. Hele bir de muvaffakiyet devreye girerse durum daha da karışır… Yaşatma İdeali’nde Hocaefendi’nin işaret ettiği reçete “Ben yapmadım!” kavramı. “Bu çok önemli bir düstur. Çünkü o tehlikeli girdaba girersen Kârun gibi batabilirsin. O malı ve mülkünü kendi bilgisiyle elde ettiğini iddia ediyordu. Oysa Hocaefendi ‘Sen yapmadın, Allah (cc) yaptı’ diyor. Bu çok ilginç bir şey. Bir yandan iyi insan yetiştirmeye çalışıyorsun ama öte taraftan kendini daha iyi yapma gayretindesin. Kendini sürekli ikaz edip denetliyorsun.” Bulaç’ın değindiği bir kavram da “hizmeti öne çıkarma.” “Kavmin efendisi ona hizmet edendir.” Hadis-i Şerif’i ışığında bir çalışma. Gidiyorsun Afrika’da bir kabileye. Çalışıyorsun orada ama onlara “Ben bu kabilenin hizmetçisiyim.” diyorsun. Burada inanılmaz bir mahviyet var. Yine “ihsan” kavramı ki Allah’ı (cc) görüyormuş gibi işlemek manasına geliyor. Çünkü sen O’nu görmesen de O seni görüyor. Bir de yaptığını içselleştirme var. Ruhen iştirak etme. Bilginin zihinde kalmayıp imana, oradan da amele yansıması bu. “Bugün…” diye başlıyor, “İslam dünyasının en önemli problemi budur. Bilgisi imana dönüşmüyor, o da amellerde tecelli etmiyor. Temizlik imandandır, biliyor ama sokakları pislik götürüyor bunun gibi… Oysa hizmet için gidenlerde amele dönüşme var.” Nihayet tüm bu vasıflar ve irade insanlar nezdinde güvenirliliği ve samimiyeti oluşturuyor. O zaman da toplumlar adaleti bu insanların otağında arıyor. Hakemliğini istiyor.
   </p>
   <p>
    Ve sözü son değerlendirmeyle bağlayalım: “Hocaefendi bir Yaşatma İdeali’ne inanıyor. Bu onun davası. Davası iddiası, bu da doğası. Hayatını vakfetmiş. Onu 1970’ten beri takip ediyorum. Her aşamasında biraz daha inkişaf ettiğini, kemal yolunda ilerlediğini müşahede ediyorum. Bu açıdan Yaşatma İdeali iyi bir kitap…”
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31957-bilgi-imana-o-da-amele-donusmeli.html), [web.archive.org (arşiv bağlantısı)](http://web.archive.org/web/20120415113334/http://www.aksiyon.com.tr:80/aksiyon/haber-31957-bilgi-imana-o-da-amele-donusmeli.html)
