# Bir savruluş hikâyesi

*Sedat Gülmez 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Müslüman doğdu, Roma’da vaftiz edildi, tekrar yurduna, Afrika’ya döndü ama bunları bilen yok.
  </font>
 </div>
 <div id="newsText">
  <font class="detail-text">
   <p>
    Var ile yok arasında bir hayat onunki. Doğduğu topraklardan göç etmek zorunda kalmış önce. Akabinde sığındığı yerde bir müddet dinlenmiş. Fakat bir deniz seyahati ömrünün kırılmasına sebep teşkil etmiş. Toprağında yeşerdiği medeniyetin tam zıddı istikamete düşmüş. Gelgelelim orayı sahiplenmiş. Bu gönlüne ne kadar nüfuz etti bilinmez ama ismini değiştirmesi, akaidine ters ritüellerle başka bir din atmosferine girmesi ister istemez akıllara soru işareti atıyor. Sırf zahire dayanarak yorum yapılsa, ‘döndü’ fiiliyle ifade mümkün. “Afrika’nın Kozmografyası ve Coğrafyası” isimli eseriyle Hıristiyan dünyasını hayli etkilemiş. Diplomatlık gibi 16’ncı yüzyıl dünyasında hayli itibarlı bir unvanla değişik ülkelere seyahat etmiş. Öyle ki Memlûk Sultanlığı da var ayak bastığı diyarlar arasında Osmanlı Devleti de. Lakin protokol listelerinde ismi bir türlü yer edin(e)memiş. Ölümünden yıllar sonra birileri, üzerindeki sis perdesini dağıtmaya çalışmış. Ama 20’nci yüzyılın başına kadar bir nebze mümkün olmuş. Hasan el- Vezzan nam-ı diğer Afrikalı Leo ya da vaftiz ismiyle Givoanni Leone’ye dair son dönemdeki en kapsamlı çalışma ise Prof. Dr. Natalie Zemon Davis’e ait. “Hasan El- Vezzan nam-ı diğer Afrikalı Leo/ İki Kültür Arasında Bir Oyunbaz” adını taşıyan kitabı İş Bankası Kültür Yayınları’nca okuyucu karşısına çıkartılmış. Toplum ve kültür tarihiyle erken Yeniçağ Fransa’sı uzmanı Davis’in çalışması, el- Vezzan’ın bilinmeyenlerini bilinir kılmayı amaçlıyor. Eser muhtevasındaki ara başlıklardan da bu açıkça anlaşılıyor: “Darü’l İslamda Yaşamak”, “Darü’l Harpte Yaşamak”, “İtalya’da Yazmak”, “Afrika ile Avrupa Arasında”, “Afrika Tasavvuru”, İslamiyet ile Hıristiyanlık Arasında”, “Merak ve İlişkiler”, “Karşılık Bulma, Aktarma ve Mesafe Koyma” ve “Dönüş”.  Nihayet Davis eserini bilimsel veriler üzerine oturtmaya gayret ededursun, arada bazı kopuk noktalar hâlâ var. Bunları da muhtemelen ilerleyen dönemlerde başka araştırmacıların ortaya çıkarmasını bekleyecek meraklı okuyucular.
   </p>
   <p>
    AFRİKALI LEO
    <p>
     Natalie Zemon Davis
     <p>
      İş Bankası Kültür Yayınları
      <p>
       350 sayfa
       <p>
        02122523991
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=34957), [web.archive.org (arşiv bağlantısı)](http://web.archive.org/web/20130820012854/http://www.aksiyon.com.tr:80/aksiyon/newsDetail_getNewsById.action;jsessionid=D5E9931A6A1CFA7317CDEF9FCC72D755?newsId=34957)
