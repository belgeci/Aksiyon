# Hizmet ‘Kaynak’ işidir

*Sedat Gülmez 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğitim temelli hizmet anlayışından 33 yıldır sapmayan Kaynak Holding’in Kurumsal İletişim Koordinatörü Dr. Şeref Zekai Kolak, başarıyı, gittikçe yaygınlaşan “Hizmetkâr Marka” anlayışına bağlıyor.
  </font>
 </div>
 <div id="newsText">
  <font class="detail-text">
   <p>
    Yıl 1979… Anadolu insanının daha iyisine layık olduğuna inanan bir avuç gönül eri, sıkıntıların kaynağı gördükleri ‘cehalet’, ‘fakirlik’ ve ‘ayrılık’ ile mücadele için yola çıkıyor. Böylece bir “Sızıntı” başlıyor. Maarif ağacını sulamak gayesiyle akan su gün geliyor, devasa bir ‘Kaynak’a dönüşüyor. Yıllık 1,5 milyar lira ciroya, yüzde 18 büyüme oranına, 7 bin çalışana, 16 farklı sektörde 23 şirket ve aktif 100 markaya sahip Kaynak Holding’in serüveni kısaca böyle özetlenebilir…
    <p>
     2012 itibarıyla Türkiye’nin tamamına hizmet verme yanında 100’ü aşkın ülkeyle de ticari faaliyetlerini yürüten holding, Kurumsal İletişim Koordinatörü Dr. Şeref Zekai Kolak’ın ifadesiyle, en iyiye ulaşana değin yoluna devam edecek. Peki, nedir en iyisi? “Holdingin geçmişten bugüne süreklilik arz eden başarısında, ‘Başkalarını yaşatmak için yaşama’ mefkûresinin etkisi var. Markalarımızı konumlandırırken mihenk taşımız bu ilke. Bizim için ‘İnsan ne zaman, neye ihtiyaç duyar?’ suali çok önemli. Öyle ki bu soru ekseninde ihtiyaçlardan önce çözüm üretmek için çalışıyoruz. Bu da en iyisi demek.”
     <p>
      Son dönemlerde yükselen “Server Brands” anlayışına değinerek anlatımını sürdürüyor, Kolak: “Aslında çok yaygınlaşmadı ama yapımıza uyan bir yaklaşım. Türkçeye ‘Hizmetkâr Marka’ diye çevirebileceğimiz ‘Server Brands’, muhatabını düşünen, tasarrufunu, sağlığını, hislerini ve daha fazlasını hesaba katan bir marka konumlandırması şeklinde sunuluyor.”
      <p>
       Bir manada değişen dünya konjonktüründe “Müşteri veli nimettir” felsefesinin geldiği son nokta da denilebilir ‘Hizmetkâr Marka’ için. Ticari algının yıllar içindeki dönüşümüne de işaret eden Kolak, artık seneler önceki “Almayacaksan…” uyarısıyla müşteriye yaklaşan esnaf mantığının gerilerde kaldığına dikkat çekiyor. Şimdi ticarette yarış, muhatabın her arzusunun karşılanmasına bağlı. Kapıda karşılama, her şikâyeti değerlendirme ve müşteride “Sen yoksan biz de yokuz.” düşüncesini oluşturacak bütün unsurları hazırlama yeni dönemin ana prensipleri.
       <p>
        Böyle bir atmosferde Kaynak Holding de muhataplarının memnuniyetini en üst seviyede tutuyor. Fakat sınırları zorlamıyor. İnsanlara her istediğini vermekten ziyade ihtiyaçlara yönelik hizmet oluşturmaya çalışıyor. Ana mecra eğitimdeki faaliyetleri bunu açık ve net ortaya koyuyor.
        <p>
         Sızıntı Dergisi ile başlayan süreç, Çağlayan Basım Yayın’ı doğuruyor. Ardından da ihtiyaçlar doğrultusunda diğerleri geliyor: NT Mağazaları, Gökkuşağı Dağıtım, Kaynak Kâğıt, Güvender Yayınları, Zirve Dergisi Yayınları, Maltepe Yayınları, FEM Yayınları, Sürat Teknoloji, Sürat Eğitim Araçları, Alfa Defter Kırtasiye, PAL Eğitici Oyuncakları, İnspire Okul Kıyafetleri, Bereket Yemek (okul kantinlerine yönelik), İtina Gıda, Sürat Kargo…
         <p>
          Dr. Şeref Zekai Kolak, muhataplarına dönük hassasiyetlerinin derecesini belirtirken NT Mağazaları ile PAL Eğitici Oyuncakları’nı misal gösteriyor: “NT bugün Türkiye dışında 8 ülkede 152 mağazaya sahip. Bu şu manaya geliyor: Buralardaki bütün muhataplarla bire bir ilgilenme... Mesela, çocuğunuza oyuncak alacaksınız, genellikle aileler evlatları sevinsin veya oyalansın yeter görüşünde. Fakat bunun bir de pedagojik yönü var. NT Mağazaları’nda bu hususa dikkat ediliyor. Oradaki görevli arkadaşlar muhataplara o çocuğa göre en uygun oyuncağın seçiminde yardımcı oluyor. Sonra PAL kuruldu Kaynak Holding bünyesinde. Burada ana çıkış noktası, oyuncak sadece çocuğu oyalayan bir unsur olmasın, aile fertlerini birbirine kaynaştırsın. Yani oyuncağı anne-baba çocuğu başından savmak için kullanmasın. PAL bu problemin üzerine gidiyor. Ürettiği oyuncaklar bütün aile fertlerini kuşatan bir yapıya sahip. Böylelikle anne-baba ile çocuklar arası iletişim kopmuyor, aksine daha da güçleniyor.” Kaynak Holding’in çağın şartlarını okuyarak yoluna devam edeceğini belirten Kolak, “Bizim işimiz insan-ı kâmile ulaşmak.” hedefiyle noktayı koyuyor.
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34412-hizmet-kaynak-isidir.html), [web.archive.org (arşiv bağlantısı)](http://web.archive.org/web/20130602023124/http://aksiyon.com.tr/aksiyon/haber-34412-hizmet-kaynak-isidir.html)
