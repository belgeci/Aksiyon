# Menderes’ten nema kapma yarışı

*Sedat Gülmez 2007.06.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yarım asrı aşkın süredir sağ siyasetin idolü Adnan Menderes’in mirasından pay kapmak hâlâ moda. Cem Uzan ve Mesut Yılmaz’ın bu yöndeki son hamleleri ise inandırıcılıktan uzak ve çelişkilerle dolu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082103im_/http://www.aksiyon.com.tr/resim/652/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Adnan Menderes’in idamının üzerinden 46 yıl geçti; ancak Menderes ismi Türk halkının gönlündeki yerini ilk günkü gibi koruyor. Dolayısıyla Türk siyasetinin ‘sağ’ cenahında yer alan siyasilerin de ilk adreslerinden biri ‘Menderes bağlantısı’. ‘Siyaseten mağdur’ rolünü oynayan eski ANAP Genel Başkanı Mesut Yılmaz ve Genç Parti lideri Cem Uzan, 1960 darbesinden sonra hiçbir sağ politikacının kurmadığı ‘benzerlikleri’ dile getirip, kendilerini Menderes ile özdeşleştiriyor. Uzan, “Menderes gibiyim” jargonunu kullanırken, Yılmaz  ise “Bir ben, bir de Menderes bu kadar çekti” mesajıyla millet nazarında itibar arıyor. Bu ‘sığınmaların’ sandığa ne kadar yansıyacağı 23 Temmuz sabahı görülecek. Peki, nedir siyasîleri Menderes ismine bu kadar sarılmaya iten şey?
   <br>
    <br>
     DP VE MENDERES ‘HALKI’ SİYASETE TAŞIDI
     <br/>
     <br/>
     Menderes ve Demokrat Parti, Türk merkez sağı için yıllardır kullanılan siyasî bir kült. Bu kültü doğuran sebepse, Menderes’in ilk kez halkı iktidara taşıyarak meşruiyet kazanmasına rağmen askerî darbeyle devrilen ilk başbakan olması. Gazi Üniversitesi Öğretim Üyesi Mümtaz’er Türköne’nin tabiriyle Menderes’in bizatihi halk’ı temsil etmesi. Kime karşı? 1946’da seçkinci devlet bürokrasisine, 1950’lerde tutuculara, 1960 sonrasında ise millî iradeyi güçle bastırmaya kalkışan darbecilere…
     <br/>
     <br/>
     Yassıada Mahkemeleri sonrası 1961’de iki bakanıyla idam edilen Menderes, darağacında adeta yeniden dirilmişti aslında. Süleyman Demirel’in Adalet Partisi, Turgut Özal’ın ANAP’ı ve Tayyip Erdoğan’ın AK Parti’si Menderes referansından büyük ölçüde faydalandı. Boğaziçi Üniversitesi Öğretim Üyesi Doç. Dr. Rıdvan Akın’a göre ‘Menderes miti’nin Türk siyasetine damgasını vurduğu esas dönem, 1961-71 arası merkez sağ çizgisi. AP ve Demirel ile temsil edilen bu akım özellikle Menderes’in idamını veri alarak manevra alanını belirler. “Ekim 1965’te sandıktan birinci çıkan AP kimliğinin DP’nin yeniden doğuşu olduğunu herkes ve o arada zinde kuvvetler biliyor ve buna tahammül etmeme sınırında dolaşıyordu.” diyen Doç. Dr. Akın, Süleyman Demirel’in de siyasetini zamanla buna göre belirlediğini, örtülü ya da alenî; ama kesinlikle Menderes ve DP’nin rantından yararlandığını söylüyor.
     <br/>
     <br/>
     12 Eylül darbesiyle açılan kapı ise Türk siyasetindeki bütün taşları yerinden oynatır.  Demirel, Ecevit, Erbakan, Türkeş gibi liderlerin boşalttığı alanı 4 eğilimi birleştirme iddiasıyla Turgut Özal’ın ANAP’ı doldurma gayretindedir. İçinde barındırdığı bütün çeşitliliğe rağmen Turgut Özal’ın durduğu çizgi de Adnan Menderes vizyonuna sahip çıkma üzerinedir. Tabii bunda 12 Eylül müdahalesinin 27 Mayıs’tan farklı hatta onun izlerini silen bir darbe olmasının getirdiği rahatlık da vardır. Öyle ki DP ve Menderes’e toptan karşı çıkan 27 Mayıs fikriyatı tarihe karışınca bu iki ismin ‘siyasî idol’ haline gelmesi daha kolay olur. Doç. Dr. Rıdvan Akın, merhum Turgut Özal’ın “Benim iki gömleğim var, biri bayramlık diğeri idamlık.”  sözünü hatırlatarak, “Kendisini Menderes’le özdeşleştiren ilk siyasî Turgut Özal’dır. Ancak bu söz, Menderes’in idamından çeyrek asır sonra, askerî idarenin başbakan yardımcısı yaptığı bir kişi tarafından söylenebilmiştir. Özal bu manevrayı, yasaklardan yeni kurtulan Demirel’e ve “cihet-i askeriye”ye karşı sivil otoritenin üstünlüğünü tahkim etmek için yapmıştır.” diyor.
     <br/>
     <br/>
     80 sonrası siyasî yasakların kalkmasıyla ortaya çıkan tabloda ise merkez sağ ANAP ve DYP arasında bölünmüş, Menderes söylemi ağırlığını Demirel liderliğindeki DYP’de biraz daha fazla hissettirmiştir. Ancak önce Özal’ın, ardından Demirel’in Çankaya’ya çıkması merkez sağ siyasetin kırılma noktasıdır.
     <br/>
     <br/>
     DEMAGOJİDEN BAŞKA BİR ŞEY DEĞİL
     <br/>
     <br/>
     Özal’dan boşalan ANAP liderlik koltuğuna oturan Mesut Yılmaz, 90’lı yıllar boyunca Menderes olgusunu DYP ile paylaşma telaşı içindedir. Bu anlamda her fırsatta Menderes’e atıf yapar. Özal’ın 7’nci vefat yıldönümü vesilesiyle yaptığı konuşmada Atatürk, Özal ve Menderes isimlerini modernleşmenin öncüleri ve ANAP’ı da bu hedefin kurumsallaşmış hali şeklinde lanse eder. Ancak Yılmaz’ın 1991-2002 arasındaki siyasal kariyerine bakılınca elle tutulur bir başarıdan söz etmek zor. Bu duruma atıf yapan Prof. Dr. Mümtaz’er Türköne, merkez sağ seçmenin gözünde eski başbakanın özellikle 28 Şubat sürecindeki tutumu sebebiyle olumsuz anlam taşıdığını söylüyor. Hatta Türköne’ye göre Menderes ile darbeciler arasında bir ikilem oluşturulsa Yılmaz bu kutbun darbeciler kesiminde yer alır.
     <br/>
     <br/>
     ÇELİŞKİ İÇİNDE ÇELİŞKİ
     <br/>
     <br/>
     Menderes öykünmesinde Mesut Yılmaz’ın en önemli argümanlarından biri Yüce Divan’a sevk edilmiş olması. AK Parti iktidarının kendisini tıpkı Menderes’in darbeciler tarafından yargılanması gibi Yüce Divan’a gönderdiğine inanıyor. Ancak Doç. Rıdvan Akın’a göre bu gönderme hiç de anlamlı değil. Çünkü Türk hukukunda beratı zimmet (Ferdin suçsuzluğu) asıl olmakla birlikte, Yılmaz’ın Yüce Divan’da, hakkındaki isnatlardan ‘beraat ettiğini’ söylemek zor. Ayrıca Yılmaz’ın ödediği bedel Menderes ile kıyas bile kabul etmez: “Menderes, iktidarıyla ilgili şerhlerim olmakla beraber, zulüm görmüş ve idam edilmiştir. Herhangi bir siyasînin kendi öznel durumunu onunla kıyaslaması demagojiden öte bir mana taşımaz.”
     <br/>
     <br/>
     Kendini Menderes ile kıyaslayan bir başka isim ise GP Genel Başkanı Cem Uzan. İş dünyasındaki “mağduriyet” iddiasının ardından siyasete adım atan Uzan, ilk seçimlerde yüzde 7,25 oy alarak dikkatleri üzerine çekmişti. Yolsuzluk operasyonlarıyla zor günler geçiren Uzan, 22 Temmuz seçimleri öncesinde “mazot 1, fındık 8 YTL olacak” türü vaatlerle gündemde kalmayı başarıyor. Son Menderes çıkışıyla da merkez sağa iyice göz kırpıyor. O da bu benzerliği, tıpkı Yılmaz gibi AK Parti iktidarının kendine “su-i muamele” yaptığı iddiasıyla ortaya attı. Menderes ile Uzan arasında ‘Türk burjuva’ sınıfına mensup olmaları dışında benzerlik bulunmadığını söyleyen Doç. Dr. Akın’ın görüşlerine Gazi Üniversitesi Öğretim Üyesi Prof. Dr. Naci Bostancı şu sözlerle iştirak ediyor: “Şimdilerde Menderes isminin yeniden dolaşıma girmesi dikkat çekici. Bunları dile getiren Uzan ve Yılmaz, kolektif hafızaya atıfla, kendi konumlarını takdim için bir benzeşme girişiminde. Ama bu siyasîlerle Menderes arasında benzerlik bulmak mümkün değil. Bir kere Uzan siyasî hareket anlamında nereye oturuyor belli değil. Yılmaz ise ANAP Genel Başkanlığı yaptı; ancak o dönem partisi  DP mirasına sahip çıkacak bir çizgi izlemedi.”
     <br/>
     <br/>
     MENDERES ÖYKÜNMESİ VE ZAFİYET
     <br/>
     <br/>
     Uzan ve Yılmaz’ın dışında ANAP- DYP birleşmesiyle yeniden kurulan DP de Menderes misyonuna sahip çıkıyor. İsim avantajı hasebiyle DP, Uzan ve Yılmaz’dan önde gözüküyor. Uzan ve Yılmaz’ın Menderes referansından faydalanmasının önündeki engellerden biri de, bu benzetmenin oluşturacağı zafiyet duygusu. Çünkü güçlü, yenilikçi liderlerin eskilerin misyonuna sahip çıkma dürtüsü, onların gölgesinde kalmaya dönüşürse, pasiflik algısı ortaya çıkıyor. Prof. Naci Bostancı’ya göre Menderes öykünmesi bu anlamda Uzan ve Yılmaz adına yanlış bir açılım: “Liderliği millet tarafından tasdik edilmiş siyasîlerin kendilerini öncekilere benzetmeleri rüşt ispatlarına yönelik eleştiri anlamına gelir. ‘Ben filanın devamıyım.’ demek özel iddialarının olmadığı, rutini devam ettireceği algısına sebep olur.”
     <br/>
     <br/>
     Şimdiye kadar ne Demirel’in ne Özal’ın ne de Erdoğan’ın bu yaklaşımı benimsemediğini söyleyen Prof. Bostancı, bunun sebebini, bu liderlerin en az Menderes kadar kendilerine önem atfetmesine bağlıyor: “Ama Uzan ve Yılmaz’ın diğerlerine nazaran kitleleri arkasına takmadığı düşünüldüğünde Menderes benzetmesiyle kaybedecekleri bir şey yok.” diyor.
     <br/>
     <br/>
     Konuyla ilgili son eleştiri ise Ankara Üniversitesi Öğretim Üyesi Prof. Dr. Cem Eroğul’dan geliyor. 1946 ruhunun tüm Türk siyasal hayatının mirası olduğunu söyleyen Prof. Eroğul, bu anlamda merkez sağın ya da farklı açılımla solun liderliğinin kimsenin tekelinde bulunmadığını belirtiyor. Zaten tarihî gelişmeleri de gerçekleştiği dönemle değerlendirmek gerek; çünkü o devir itibariyle anlam taşır.
     <br/>
     <br/>
     AYDIN MENDERES'TEN CEM UZAN VE MESUT YILMAZ'A:  BİR ŞEY SÖYLEME LÜZUMU HİSSETMİYORUM
     <br/>
     <br/>
     Mesut Yılmaz ve Cem Uzan’ın açıklamaları konusunda Aydın Menderes’in yorumu şu şekilde: “Bir şey söyleme lüzumu hissetmiyorum bu konuda. Zira önemli hususlarda görüşlerimi açıklıyorum. Yeni DP meselesine gelince; DYP, DP adını aldı, ancak Demokrat Parti’nin gerçeğiyle hiçbir ilgisi olamayacağını baştan söyledim. Mehmet Ağar, dağ ile ova arasında yolunu kaybedince DYP’nin de Y’si düştü. Bu başka DP… 1946-60 DP’si ise tamamen başka bir şey. 26 Nisan günü cumhurbaşkanı seçimi oylamasına girmeyenler millî irade kaçkınıdırlar. Millî iradeden kaçanların, onu engellemeye çalışanların DP ile ilgisi olmayacağı bütün Türkiye’nin bildiği bir husustur.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27590), [web.archive.org (arşiv bağlantısı)](http://web.archive.org/web/20071123082103/http://www.aksiyon.com.tr:80/detay.php?id=27590)
