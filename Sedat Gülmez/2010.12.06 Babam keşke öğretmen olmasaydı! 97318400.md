# Babam keşke öğretmen olmasaydı!

*Sedat Gülmez 2010.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu sözler ilköğretim 6. sınıf öğrencisi Enis’e ait. Ama Parasız Yatılılık ve Bursluluk Sınavı’ndaki (PYBS) yıllık gelir hesaplama yöntemi yalnız onu değil, tüm memur çocuklarını mağdur ediyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Nusret Ş. Kahramanmaraş’ta görevli 25 yıllık öğretmen. En büyüğü üniversitede diğerleri sırasıyla lise ve ilköğretimde eğitimini sürdüren üç çocuğu var. Eşi çalışmıyor. 1730 TL’lik maaşının her ay 700 TL’si büyük evladının masrafına gidiyor. Kalanı ile de ev giderleri, küçüklerin günlük ihtiyacı ve ekstra harcamaları karşılamak zorunda. Ancak her ay açık veriyor. Peki, çare? “Aklımıza Parasız Yatılılık ve Bursluluk Sınavı (PYBS) geldi. Büyük kazanmış ve faydalanmıştı. Nihayet küçükler de kazandı. Üç ayda bir gelecek 270 TL ile masrafları çıkacaktı.
    <span>
    </span>
    Ama hesaplama ve maddi yoksunluk sınırına takıldık.”
   </p>
   <p class="MsoNormal">
    Salt öğretmen çocuklarını değil bütün memur ailelerini etkileyen problemin kaynağı, “İlköğretim ve Ortaöğretim Kurumlarında Parasız Yatılılık, Burs ve Sosyal Yardımlar Yönetmeliği” 5’inci maddede saklı. Buna göre maddi yoksunluk sınırı Millî Eğitim Bakanlığı (MEB) “okul pansiyon ücreti”nden en azının üç katı esasıyla belirleniyor ki rakam her yıl yeniden tespit ediliyor. Nusret Hoca’nın durumuyla meseleyi somutlaştırırsak tablo şöyle: Ailenin yıllık geliri 1730X12= 20 bin 760 TL. Beş kişilik ailede fert başına düşen miktar 20 bin 760/ 5= 4152 TL. 2010 için pansiyon ücreti 1530 TL. Maddi yoksunluk sınırı 1530X3=
    <span>
    </span>
    4590 TL. Söz konusu şartlar uygun lakin Nusret Ş’nin çocukları burs alamıyor! Çünkü yıllık gelir hesaplamasında bir önceki senenin yani 2009’un verileri dikkate alınıyor. Yine salt maaş değil, ek ders ücreti ve eğitime hazırlık ödeneği de hesaba katılıyor. “Geçen yıl ek ders verdim ve ücretini aldım ama bu sene ek dersim yani ek gelirim yok. Eğitime hazırlık ödeneği ise tüm dönem için 470 TL ki kırtasiye masrafına gidiyor. Bir de 2010 sınırını 100 TL farkla aşmışız. Çocukların imtihanı geçmesine rağmen başvurunun reddedilme sebebi bu. Küçük, tepkisini ‘Keşke öğretmen çocuğu olmasaydım!’ diye gösterdi. Mesleğime bakışları da menfi artık.”
   </p>
   <p class="MsoNormal">
    Konuya devlet nasıl yaklaşıyor? Eğitim Sen 17 Mart 2009’da yönetmelikteki maddi yoksunluk sınırını belirleyen “üç katını geçmeme” ibaresinin yürütmesini durdurma ve iptali istemiyle Danıştay’da dava açar. Çünkü daha önce “dört katını geçmeme” şeklindeki ifade 2008’de değiştirilerek “üç katı”na dönüştürülmüştür. Davanın muhatabı Başbakanlık ise, I. Hukuk Müşaviri Ümit Ulvi Canik imzasıyla Danıştay 8. Daire Başkanlığı’na, 24 Nisan 2009’da tebliğ ettiği cevabi yazıda yeni düzenlemeyi savunurken, ülke gerçeklerinden bahisle çalışanların yarısından fazlasının aylık gelirinin 600 ila 700 TL’yi geçmediğini ifade eder. Adımın eğitimde fırsat eşitliğini yakalamak için atıldığını, aksi hâlin maddi durumu iyi ve ortaların himayesi anlamı taşıyacağını iddia eder. Kısacası devlet, mali yönden sıkışan memura “Sizden daha kötüleri var, onları da düşünün.” manasına gelecek açıklamayla işin içinden çıkmaya çalışır. Bu arada Danıştay 17 Haziran 2009’da yürütmeyi durdurma isteğini reddetti ama konu esastan görüşülmeye devam ediyor. Eğitim Bir Sen İstanbul 1 Nolu Şube Başkanı Emrullah Aydın ise bambaşka bir noktaya işaret ediyor: “Memurun gelir gideri kayıtlı lakin çoğu meslek dalında yıllık kazançtan düşük beyanlar var. Onların çocuğu gelir düşük gösterildiğinden iyi durumlarına rağmen burs alıyor. Bu haksızlık değil mi?” “İyi de yüzde 15’lik öğretmen kontenjanı var!” diyenlere ise cevabı Türk Eğitim Sen İstanbul Bölge Başkanı Hanefi Bostan veriyor: “Sadece öğretmenlere ayrılmıyor ki yüzde 10, 2828 sayılı SHÇEK Yasası ile 5395 sayılı Çocuk Koruma Kanunu kapsamına girenlere, yüzde 5 ailesinin ikametinde ilköğretim bulunmayan öğrencilere, yüzde 70’i de diğerlerine ayrılıyor. Her kurum belli ölçüde yapıyor ama bize gelince suç addediliyor.” Bu arada aynı dertten muzdarip öğretmen A.E. ise çocuklarına kendinden ötürü burs alamayacaklarını söyleyemedi. Nasıl izah edeceğiniyse kara kara düşünüyor…
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28110-208-babam-keske-ogretmen-olmasaydi.html), [web.archive.org (arşiv bağlantısı)](http://web.archive.org/web/20131105012655/http://www.aksiyon.com.tr:80/aksiyon/haber-28110-208-babam-keske-ogretmen-olmasaydi.html)
