# Rumlar şoke olacak, Kıbrıs tarihi yeniden yazılacak

*Sedat Gülmez 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kıbrıs tarihinin yeniden yazılmasına yol açacak belgeler ortaya çıkarıldı. 25 bin yeni belgeye göre adanın yüzde 70'i vakıf malından oluşuyor. 100 kişilik heyetin incelediği tarihî vesikalar yeni davaların açılmasına yol açacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107045803im_/http://www.aksiyon.com.tr/resim/666/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı’nın son döneminden bu yana devam eden Kıbrıs sorunu, ilk defa gün yüzüne çıkan tarihî vesikalarla yeni bir boyut kazanacak. İhtilaflı birçok konuyu tarih ışığında çözüme kavuşturacak ‘hazine’ niteliğindeki belgeler, birçok Rum tezini de çürütecek. Kıbrıs Vakıflar İdaresi Genel Müdürlüğü (KVİGM) arşivinde unutulmaya yüz tutmuş 100’ü aşkın vakfiye ve şer’iye sicil defteri tek tek elden geçirilip incelendi. Tespit edilen binlerce evrak, Kıbrıs adasının tarihinin yeniden yazılmasını gerektiriyor.
   <br>
    <br>
     Söz konusu tarihî vesikalar, Türk Arşivciler Derneği tarafından 2 yıl süren titiz bir çalışma sonucu ortaya çıkarıldı. Kıbrıs Türk Büyükelçiliği’nin finansörlüğünde belgeleri restore eden ve günümüz Türkçesi’ne kazandıran Arşivciler Derneği üyesi 100 kişilik ekip, aylarca geceli gündüzlü çalıştı. Aynı zamanda Başbakanlık Devlet Arşivleri personeli olan gönüllü tarihçiler, tamamı yaklaşık 25 bin belgeyi (şer’iye sicilleri, vakfiye kayıt ve mutasarrıflık defterleri, İngiliz dönemi sicilleri ile zabıt defterleri) elden geçirdi.
     <br/>
     <br/>
     BELGELERİN ‘TANINMA’ SORUNU YOK
     <br/>
     <br/>
     Belgeler, adanın Osmanlı ve İngiliz idaresi yıllarındaki siyasî, kültürel, toplumsal ve iktisadî yapısını gözler önüne seriyor. Ada genelindeki tüm vakıfların bağlı bulunduğu özerk KVİGM, Rum tarafı ve Avrupa devletleri nezdinde de tanınıyor. Bu da, vesikaların uluslararası alanda kabul göreceği anlamına geliyor. Ortaya çıkarılan binlerce belge sadece Türkleri değil, Rumları ve Kıbrıs ile ilişkisi olmuş bütün devletleri de ilgilendiriyor.
     <br/>
     <br/>
     Çalışma sırasında yeni bilgilerle karşılaştıkça heyecanlandıklarını anlatan Arşivciler Derneği Başkan Yardımcısı Mustafa Serin, ortaya çıkan belgelerin başta emlak olmak üzere Türk ve Rum tarafları arasındaki birçok anlaşmazlık konusunun çözümüne katkı sağlayabileceğini söylüyor. 1974 Kıbrıs Barış Harekâtı’ndan sonra gerçekleşen karşılıklı mal mübadelesini hatırlatan Serin, şöyle konuşuyor: “Çalışmalarımız devam ederken üst düzey bir yetkili bana şunları söylemişti: ‘Kayıtlar mal değişiminden önce elimde bulunsaydı, paylaşımda tezlerim daha güçlü olurdu. Gerektiğinde yumruğumu masaya vurabilirdim.’ 33 sene önceki anlaşmanın hükmü geriye döndürülemezse de şu açık ki o gün depolarda unutulan vesikalar, Türklerin ada genelindeki mal varlığını büyük oranda kaybetmesine sebep oldu.”
     <br/>
     <br/>
     Ancak Mustafa Serin şu tarihî hatırlatmada bulunmayı da ihmal etmiyor: “ Rumların böyle belgelerden haberi yok. Bunun üzerine yüklenecekler. Kıbrıs’taki devlet yetkilileri de çalışmalarımızı yakından takip ettiler. Ele alıp değerlendirecekler. Kıbrıs meselesine artık farklı bir gözle bakılacağına inanıyoruz.”
     <br/>
     <br/>
     Osmanlı ve İngiliz döneminde tutulan şer’iye sicil defterleri ve vakfiyelerin neredeyse tamamı KVİGM’nin depolarında yer alıyor. Ancak bu değerli hazine, yüz yıla yakın bir süre gözlerden ırak kalır. Zaman içinde belgelerin tasnif ve restorasyon problemi ortaya çıkınca Kıbrıs Vakıflar İdaresi bu konuda Başbakanlık Devlet Arşivleri Genel Müdürlüğü’nden birkaç defa yardım ister. Ancak eleman yetersizliği sebebiyle talep karşılanamaz. KVİGM, 2005’in ilk aylarında bu sefer Arşivciler Derneği’nden uzman talebinde bulunur. Böylece eski evrakı inceleme ve yenileme projesi başlar.
     <br/>
     <br/>
     Arşivciler Derneği Başkan Yardımcısı Mustafa Serin, çalışmalara başlayıp kayıtlar okundukça ilginç bilgilerin ortaya çıktığını belirtiyor: “Adanın büyük bölümü vakıf arazisi. Bu oran adanın yaklaşık yüzde 70’ine tekabül ediyor. Bunların çoğu da Müslüman Türklere ait. Şimdi Kıbrıs genelindeki tüm bu vakıfların tasarrufu KVİGM’de. Hatta adanın güneyinde bazı yabancı elçiliklerin arazileri de vakıf. Genel Müdürlük, buradan kira alıyor. Vesikalar bize bu bilgileri ayrıntısıyla veriyor.”
     <br/>
     <br/>
     İncelenen evrak arasında şer’iye sicil defterleri büyük öneme sahip. Çünkü vakıf hukuku ve vakıf malvarlıklarıyla ilgili işlemler bu defterlere kayıtlı vakfiyelere dayanılarak yapılıyor. Aynı vakıf hukuku Türk ve Rum mahkemeleri tarafından da kabul görüyor. Yapılan itirazlar dikkate alınıyor. “Artık sadece Rumlar mal ve emlak davası açamayacak. Güney Kıbrıs’taki varlıklarıyla ilgili Türkler de mahkemeye başvurabilecek.” diyor Arşivciler Derneği Başkanı Haldun Şahin.
     <br/>
     <br/>
     EN ÇOK VAKIF, İNGİLİZ DÖNEMİNDE KURULDU
     <br/>
     <br/>
     Şer’iye sicillerindeki bilgiler incelendiğinde en çok vakfın 1878’de başlayan İngiliz yönetimi döneminde kurulduğu ortaya çıkıyor. Haldun Şahin’e göre bunun sebebi İngilizlere yönelik güvensizlik. Ada dışından getirilecek kişilere emlaklarının verileceğinden endişe eden Türkler vakıflar aracılığıyla mallarını koruyor. Evini vakfeden kişi mütevelli üye olarak da kendini kaydettiriyor. Sonra bu görev soyundan gelenlere geçiyor. Nesli tükenenlerin malı başka tarafa naklediliyor. Haldun Şahin, ortaya çıkardıkları belgelerin şahıslar açısından yeni davaların açılmasına da delil olacağını söylüyor. Bu durumda özellikle Türklerin Rumlara karşı eli güçlenecek. Ada’nın yüzde 70 oranındaki kısmının vakfiyelerden oluştuğu da göz önünde bulundurulursa Türklerin ada genelindeki taleplerini daha da anlamlı hale getiriyor.
     <br/>
     <br/>
     Belgelerde İngiltere, Rusya, İspanya, Fransa gibi Kıbrıs’la ilgili devletlere dair kayıtlar da var. Adanın Tuzla-Limasol bölgesi Akdeniz’de ticarî faaliyet yürüten devletlerin temsilcilerinin merkezi konumundaydı. Osmanlı’nın bu tüccarlara verdiği izin belgeleri dahi şer’iye sicillerinde yer alıyor.
     <br/>
     <br/>
     RUM İDDİALARINI ÇÜRÜTEN BELGELER
     <br/>
     <br/>
     Kıbrıs Rum Yönetimi’nin ada üzerindeki ideallerini gerçekleştirme adına ürettiği sözde varsayımlar da vesikalar sayesinde geçerliliğini yitiriyor. Bunlardan en yaygını, Osmanlı’nın adayı fethettikten sonra Kıbrıs’ı dışardan gelenlerin iskânına açmadığı, bugün Türk zannedilen nüfusun da ‘korkuyla’ Türkleştiği tezi. Oysa şer’iye sicillerinde Anadolu’nun neresinden, kaç Türkmen ailesi’nin göç ettirildiği ve bunların adanın hangi bölgelerine yerleştirildiği net bir biçimde kayıtlı. Şer’iye sicillerine göre Alaiye, Bozok (Yozgat), Karaman, İçel, Teke, Zülkadriye, Aksaray, Develihisar, Ürgüp, Koçhisar, Niğde, Bor ve Ilgın gibi yörelerden gelen aileler adaya yerleştirilmiş.
     <br/>
     <br/>
     Başkan Haldun Şahin, Rum tezlerine karşı “adanın kimliği” konusunda ilginç bir örnek veriyor: “35’inci defterin 157’nci hükmünde yer alan bilgiye göre Lefkoşa suyollarının tamiri esnasında güzergâhtaki ailelerden ne kadar vergi alındığı kayda giriyor. Listede, gayrimüslimlerden alınan türde bir gelir yok. Demek ki buralar hep Müslümanların ikametgâhı.”
     <br/>
     <br/>
     YENİ MİRAS DAVALARI DA AÇILACAK
     <br/>
     <br/>
     Kıbrıs’taki Müslüman ve gayrimüslim nüfusun dağılımına ilişkin eldeki kayıtlardan biri 1831 tarihli nüfus defterinde detaylı biçimde anlatılıyor. Buna göre ada nüfusu toplam 45 bin 365 iken bunun 15 bin 585’i Müslüman ve 29 bin 780’i gayrimüslimlerden oluşuyor. Eyalet merkezi Lefkoşa’da ise toplam 5 bin 775 olan nüfusun 3 bin 511’i Müslüman, 2 bin 264’ü gayrimüslim.
     <br/>
     <br/>
     Türkler ve Rumlar arasındaki en önemli tartışmalardan biri, iki tarafın mal varlığı meselesi. Bu konuda başvurulabilecek en önemli kaynaklar temettuat defterleri. Herkesin kazancına göre oranlanan vergileri içeriyor bu defterler. Bu da mal varlıklarının tespitini kolaylaştırıyor.
     <br/>
     <br/>
     Sicillerde yer alan tereke (miras) kayıtları da ailesinin kökenini araştırmak isteyenlere ve soy incelemesi yapanlara ışık tutuyor. Vefat eden Müslüman ya da gayrimüslimlerden kalan mal varlığının tutulduğu terekeler her dönem istisnasız resmî kayıtlarda yer alıyor. Bu da soydan yola çıkılarak yeni miras davalarının açılamasını sağlıyor. Özellikle gayrimenkullerini bırakıp yurtdışına gidenler yıllar sonra geri dönüp tarihî belgeler yoluyla hak talebinde bulunabilecek.
     <br/>
     <br/>
     BELGELER 1974 ÖNCESİ BULUNSAYDI ADANIN ÇOĞU TÜRKLERİN OLURDU
     <br/>
     <br/>
     Osmanlı Devleti’nin, bir yerdeki problemi çözmek için anlık değil kalıcı ve kesin çözümler ürettiğini belirten Haldun Şahin Kıbrıs-İstanbul hattından bir örnek veriyor buna. 32’nci defterin 44’üncü hükmüne göre Dersaadet’e Kıbrıs’tan işsiz insanların gitmesine mâni olunması emrolunmuş. Gerek başşehrin asayişinin bozulmaması gerekse “geride kalan ailelerin perişan olmaması” için İstanbul’a gelenlerin en kısa sürede memleketlerine gönderilmesi isteniyor.
     <br/>
     <br/>
     Lefkoşa’daki hamamların kadın-erkek ve Müslüman-gayrimüslim hangi günlerde kullanılacağına dair hükümler de kayıtlarda yer alıyor. Bu ve benzeri binlerce kaydın tutulduğu belgelerin şimdiye kadar gün yüzüne çıkmamasını ‘kayıp’ olarak niteleyen Mustafa Serin’e göre, artık Kıbrıs tarihi yeniden yazılacak. Kayıtlar 1974 öncesinde bulunsaydı Barış Harekâtı sonrasında adanın yüzde 60’ı Türklerin tasarrufunda kalırdı iddiasında bulunuyor: “Bu evrakları Rumlar da bilmiyordu. Zaten bilmedikleri için hâlihazırda evraklarla ilgili bir talepleri gelmedi. Ama şu kesin; ortaya çıkan belgeler hukukçudan iktisatçıya, sosyologdan uluslararası ilişkiler uzmanına kadar geniş bir sahada bilim adamlarına hizmet verebilecek kapasitede.”
     <br/>
     <br/>
     Arşivciler Derneği üyeleri, çalışmalarını yürütürken zaman zaman KKTC Cumhurbaşkanı Mehmet Ali Talat’a bilgi verdiklerini de aktarıyorlar. Derneğin başkan yardımcısı Mustafa Serin, yürütülen çalışmalara Talat’ın büyük ilgi gösterip destek verdiğini vurguluyor: “Cumhurbaşkanlığı ve diğer bütün resmî kurumlar çalışmamızı aşama aşama takip edip incelediler. Cumhurbaşkanı Mehmet Ali Talat, faaliyetleri çok yakından takip edip bizden sürekli bilgi aldı. Ortaya çıkan çalışmadan çok memnun kaldı. Bunları uluslararası boyuta taşıyacaklarını belittiler.”
     <br/>
     <br/>
     <br/>
     VAKIFLARIN ÇOĞU GÜNEY KIBRIS’TA
     <br/>
     <br/>
     1571’de Kıbrıs’ı Venediklilerin elinden alan Osmanlı, kendi yönetimi sistemini de buraya taşır. Beylerbeyliği konumuna getirilen adaya Baf, Magosa ve Girne’nin yanı sıra Anadolu’dan Alaiye (Alanya), Tarsus, İçel, Zülkadiriye ve Sis sancakları da bağlanır. Osmanlı’ya katılan her yer gibi Kıbrıs’ın da insan ve mal varlığı kayıtlara geçirilir. Kıbrıs’taki siyasî, toplumsal ve iktisadî her türlü gelişme de kayıt altına alınır. Eyalet merkezi, sancak ve kazalarda görevli kadılar, şer’iye sicil defterleri üzerinden kayıtları tutar. Şer’iye sicil defterlerinde devlet merkeziyle yazışmalara, belediye hizmetleriyle ilgili kararlara, mahkemeye intikal eden her türlü dava ve neticesine, dilekçelere, ferman ve beraatlara ayrıca vakfiyelere yer verilir. Kıbrıs, 1878’de İngiliz yönetimine geçtikten sonra da Osmanlı idare sistemi pek değişmez. Zamanla kadıların görevi yerel görevlilere aktarılır. Vakıf hukukuna dair işleyiş, İngiliz dönemiyle 1960’ta kurulan federasyon döneminde de genel hatlarıyla korunacaktır. Yıllar süren ihtilafların ardından 1955’te vakıfların Türklere teslimini öngören bir yasa çıkarılır adada. 1974’teki Barış Harekâtı’ndan sonra vakıflar idaresine ait emlakin büyük kısmı güneyde kalır. Güneydekiler adet itibariyle yüzde 44, gelir kaynakları açısından yüzde 63 civarında. Adadaki vakıfların kontrolü şimdilerde Kıbrıs Vakıflar İdaresi Genel Müdürlüğü’nün uhdesinde.
     <br/>
     <br/>
     <br/>
     <br/>
     Yrd. Doç. Dr. Ali Eftal Özkul (Yakındoğu Üniversitesi Tarih Öğretmenliği Bölüm Başkanı):
     <br/>
     HAKLILIĞIMIZI İSPATLAYACAK
     <br/>
     <br/>
     Şer’iye sicillerinin ortaya çıkarılması çok önemlidir. Bu belgeler Kıbrıs konusunda bizim haklılığımızı ortaya koyacaktır. Bunun dünya kamuoyuna duyurulması gerekir. Bundan sonra Kıbrıs’ın tarihini yazmak daha kolay olacaktır. Artık bir bütünlük içinde bütün kayıtlar elimizde. Belgeler aynı zamanda Rum tarafının ortaya attığı birçok tezi de çürütüyor. Adadaki Rumların zorla ve korkudan Müslümanlaştığı iddiasının bilimsel olarak bir yalan olduğu ortaya çıkmış durumda. Osmanlı tarihi boyunca Kıbrıs’ta sadece 400 kişi Müslüman oluyor. Osmanlı’nın Rumlara ne kadar hoşgörülü davrandığı da bu vesikalarda var. Kendi yargı sistemine güvenmeyip meseleyi kadıya taşıyan gayrimüslimlerin kayıtları bulunuyor. Belgeler yeni kamu ve gayrimenkul davalarının açılmasını sağlayacağı gibi birçok konunun da netlik kazanmasına yardımcı olacak. Mesela, Rumlar Hellim peynirinin kendilerine ait olduğunu iddia etmişlerdi; ancak biz bu sicillerden faydalanarak karşı tezimizi ortaya attık ve durum şimdi bizim lehimize gözüküyor.
     <br/>
     <br/>
     <br/>
     Prof. Dr.Abdurrahman Güzel (Gazi Üniversitesi Türk Dili ve Edebiyatı Bölüm Başkanı):
     <br/>
     BELGELER KIBRIS’IN TAPUSUDUR
     <br/>
     Biz Kıbrıs’ı üç dönemde ele alıyoruz. 1573-1878, 1878-1960 ve 1960’tan sonraki dönem… Bu zamana kadar Kıbrıs ile ilgili herhangi bir yazılı belge çıkarılmamıştı. Bu çalışma sayesinde artık Kıbrıs’ın tarihini yeniden ele almak gerekiyor. Avrupa Birliği nezdinde bu kayıtlar çok işimize yarayacak. Ancak ferdi hareketler yerine toplu bir çalışma yapılması lazım. Bütün vakıflara ait bilgiler en ince detayına kadar elimizde mevcut. Rumlar AB nezdinde kilise vakıflarını delil gösteriyorlar. Bunlar sonradan mevcudun üzerine düzenlenmiş belgeler. Çünkü geçmişi yok. Şimdi artık koz Türklerin eline geçmiş durumda. Bir an önce bu belgelerin yabancı dillere çevrilip dünyaya duyurulması şart. Bu çalışmayı biz ekip olarak yapacaktık; ancak gerekli ödeneği bulamadık. Bu anlamda çalışmayı yapan arkadaşlar çok önemli bir iş yapmıştır. Şunu çok rahatlıkla söyleyebiliriz ki, Kıbrıs’ın Türklere ait olduğu ispatlanmıştır.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28368), [web.archive.org (arşiv bağlantısı)](http://web.archive.org/web/20071107045803/http://www.aksiyon.com.tr/detay.php?id=28368)
