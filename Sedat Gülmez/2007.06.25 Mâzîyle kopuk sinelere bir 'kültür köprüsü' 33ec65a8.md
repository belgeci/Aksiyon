# Mâzîyle kopuk sinelere bir ‘kültür köprüsü’

*Sedat Gülmez 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Banarlı Hoca’nın 1940- 74 arasındaki yazılarını kapsayan ‘Kültür Köprüsü’ isimli eserin 22 yıl aradan sonra ikinci baskısı çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629060435im_/http://www.aksiyon.com.tr/resim/655/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk edebiyatına yıllarca yazılarıyla hizmet eden Nihad Sâmi Banarlı merhumun ‘Kültür Köprüsü’ isimli eseri okuyucuyla yeniden buluşuyor. İlk 1985’te basılan kitap Süleyman Çelebi’den Mehmed Âkif’e alt başlığıyla muhtevasına ilişkin ipuçları veriyor. Eserin 22 yıl sonra gelen ikinci baskısı akıllara ‘Bu kadar uzun sürede hâlâ ikinci baskı mı? Yoksa yeteri kadar alaka görmedi mi?’ sorularını getiriyor. Ancak genel anlamıyla kitaba ve okumaya yönelik ilginin Türkiye’deki düşük seyri ve bu gibi eserlerin yeniden elden geçirilme sürecinde karşılaşılan zorluklar vaziyeti bir ölçüde açıklıyor.
   <br>
    <br>
     Banarlı’nın 1940’ların ortasından vefatına, yani 1974’e kadar geçen dönem içinde çeşitli gazete ve dergilerde yayımlanan yazılarından derlenen Kültür Köprüsü, yazarın dönemin Türkiye’sine bakışını sergileme adına da önemli mesajlar içeriyor. Kitaptaki yazıların muhtevalarına biraz daha yakından bakınca karşımıza Banarlı Hoca’nın edebiyat tarihi ve tenkit, tetkik özelliği taşıyan geniş monografileri, zaman içinde yayımlanan mühim eserleri tanıtan tenkit ve bibliyografya yazıları, edebiyat tarihimizde zirveleşmiş şahsiyetlerin geniş biyografileri çıkıyor.
     <br/>
     <br/>
     Millî dil ve kültür hususundaki titizliği bilinen Nihad Sâmi Banarlı Hoca’nın tüm eserlerinde kendini belli eden bu hassasiyet Kültür Köprüsü’nde de var. Fâruk Nâfiz Çamlıbel’in kültürüne yabancı Türk gençlerini betimlemek için söylediği, “Bunlar, bizim yerli Pierre Loti’lerimiz” cümlesinin hükmünü ortadan kaldırmak için yıllarca uğraşan Banarlı, geldiği noktada başarılı. Ancak onun gibi isimler ebedî istirahatgâhlarına çekildikten sonra ortaya çıkan tablo yeniden bir derlenmeye ihtiyaç duyulduğunu göstermekte. Kültür Köprüsü’nün 22 yıl sonra yeniden basımını bir de bu yönüyle ele almak gerekiyor.
     <br/>
     <br/>
     Kitabın ilk makalesi Anadolu’nun yetiştirdiği büyük İslam âlimi Mevlânâ Celaleddin-i Rûmî’ye ayrılmış. Mevlid, Fuzûlî, Kerbelâ Mersiyesi, Bâkî’nin ölümü, Nedîm, Emrah’ın hikâyesi, Ziyâ Paşa, Nâmık Kemal ve Türk- Osmanlı Milliyetçiliği, Tevfik Fikret üzerine bir karakter muhasebesi, Süleyman Nazif, Mehmed Âkif, Ali Nizamî Bey, Halide Edip, Reşat Nûri, Fâruk Nafiz ve Gurbette bir Dost eserdeki makalelerden ilk anda dikkat çekenler. 560 sayfalık Kültür Köprüsü, gözü korkutacak kalınlıkta olsa da Nihad Sâmi Banarlı’nın akıcı ve okuyanı yormayan üslubu önyargıları daha başlangıçta kırıyor. Edebiyat ve kültüre meraklı simaların ilgisini çekecek eser umulur ki sadece bu zümreyle sınırlı kalmayıp Türkçe hususunda hassas herkesin tetkikine açılır.
     <br/>
     <br/>
     <br/>
     KÜLTÜR KÖPRÜSÜ
     <br/>
     Nihad Sami Banarlı
     <br/>
     Kubbealtı Neşriyat
     <br/>
     560 sayfa
     <br/>
     0212516 23 56
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27735), [web.archive.org (arşiv bağlantısı)](http://web.archive.org/web/20070629060435/http://www.aksiyon.com.tr:80/detay.php?id=27735)
