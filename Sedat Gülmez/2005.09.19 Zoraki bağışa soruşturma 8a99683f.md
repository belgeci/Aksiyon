# Zoraki bağışa soruşturma

*Sedat Gülmez 2005.09.19*

<div>
 <p>
  <font>
   Kamu kurumlarında ‘bağış’ adı altında para toplanması kanunla yasaklandı. Ama özellikle sağlıkta kuralsız uygulamalar devam ediyor. Dr. Siyami Ersek Kalp ve Göğüs Hastanesi’ne bağlı İstanbul Göğüs Kalp  ve Damar Cerrahi Vakfı yöneticileri hakkında da para toplamaya devam ettikleri gerekçesiyle soruşturma açıldı.
   <br/>
   <br/>
   Safiye Taşkıran, Sosyal Sigortalar Kurumu (SSK) emeklisi 73 yaşında bir vatandaş. 14 Haziran’da Üsküdar Cumhuriyet Savcılığı’na başvurarak Dr. Siyami Ersek Hastanesi Başhekimi ve İstanbul Göğüs Kalp ve Damar Cerrahi Vakfı Başkanı Prof. Dr. İbrahim Yekeler ile diğer vakıf yöneticilerini şikâyet etti. İddiasına göre, hastane yönetimi hastalardan bağış adı altında usulsüz para topluyordu. Hakkında soruşturma açılan Başhekim Prof. Dr. Yekeler, suçlu bulunursa görevden alınabilecek ve söz konusu yasanın 3. maddesi uyarınca 3 aydan bir yıla kadar hapis cezasına çarptırılabilecek. Halihazırda Üsküdar Cumhuriyet Başsavcılığı 4483 sayılı yasa gereği İstanbul Valiliği’nden yargılama izni bekliyor.
   <br>
    <br>
     “Bağış yapın özel odaya alalım”
     <br>
      <br>
       9 Haziran’da şiddetli göğüs ağrısı şikâyetiyle Dr. Siyami Ersek Hastanesi’ne başvuran Safiye Taşkıran’a, ilk incelemenin ardından müşahede altına alınması gerektiği söylenir. İşlemleri hızlıca yürütülen Taşkıran, hastanenin 6. katındaki 605 numaralı odaya yatırılır. Ortamdan rahatsız olduğu için yetkililere hastanenin tek kişilik odaları varsa orada kalmak istediğini iletir. Kendisine istediği odanın verilebilmesi için İstanbul Göğüs Kalp ve Damar Cerrahi Vakfı’nın hesabına ücret yatırması gerektiği belirtilir. Yakınları hastane bahçesindeki vakfa gidince 300 YTL tahsil edilir. Ücret alındığına dair küçük bir kâğıda not düşülür ve ertesi gün gelip makbuzun alınması söylenir. Bu arada Safiye Taşkıran hastanenin 14. katındaki 1405 numaralı odaya alınmıştır. Hastane görevlilerinin yönlendirmesine uyularak 10 Haziran günü makbuz alınmak üzere vakfa gidildiğinde, Taşkıran’ın yakınlarına iki adet makbuz verilir. Biri 286 YTL tutarındadır ve Vakıfbank Kadıköy Şubesi 010304400 numaralı hesaba yatırılmıştır ki bu hesap, adı geçen vakfa aittir. Diğeri ise 14 YTL’lik olup Dr Siyami Ersek Hastanesi Döner Sermayesi adına kesilmiştir.
       <br>
        <br>
         Oysa 5072 sayılı kanun gereğince kamu vakıflarının sundukları hizmete karşılık ücret alma ya da bağış toplama yetkisi yoktur. Uygulamalarıyla hastane personelinin de tepkisini çeken Başhekim Prof. Dr. İbrahim Yekeler hakkındaki iddialardan biri de alınan ücretlerle ilgili. Bazı hasta şikâyetlerinde savunulduğuna göre, Yekeler söz konusu kısımlarda yatan bir kısım kişilerden ücret almadı.
         <br/>
         <br/>
         Hâlihazırda Sağlık Bakanlığı bünyesinde bir kamu kurumu hüviyeti taşıyan Siyami Ersek’in bahçesinde İstanbul Göğüs Kalp ve Damar Cerrahi Vakfı’nın faaliyet merkezinin bulunması tepki toplayan başka bir husus. Yasak olmasına rağmen kreş bölümünün üst katını kullanan vakıf, 13 ve 14. katlarda kalan hastaların parasını da burada tahsil ediyor. SSK’lı, Bağ—Kur’lu ve emekli ayrımına gidilmeksizin alınan ücretler, Vakıfbank’ın Kadıköy Şubesi’ndeki 2048774 no.lu hesaba aktarılıyor. Vakıf eliyle yürütülen son dönem işlemlerden biri de, ana bina kafeteryasının ihalesi mevzuu. 21 Haziran tarihinde gerçekleşen ihalede açık katılım yerine davet usulü tercih edilmiş. Kafeteryayı işleten kuruluş, davet edilmediği için ihaleyi kaybetmiş; bu yüzden, Millî Emlak Müdürlüğü’ne ve mahkemeye suç duyurusunda bulunmuş.
         <br/>
         <br/>
         Tüm bu olayların akabinde özellikle Safiye Taşkıran isimli hastanın şikâyetinden sonra, hiç bir hastadan oda ücreti ya da bağış adı altında para toplanmıyor; ayrıca vakfa ait tabelalar da bulundukları yerden kaldırıldı. Bu arada Millî Emlak’ın suç duyurusu üzerine vakfın yaptığı ihaleyi iptal ettiği ve önümüzdeki haftalarda yeniden kantin ihalesine gideleceği öğrenildi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1270 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22519), [web.archive.org (arşiv bağlantısı)](http://web.archive.org/web/20060422161727/http://www.aksiyon.com.tr:80/yazdir.php?id=22519)
