# İstanbul’u bölsek de mi yönetsek?

*Sedat Gülmez 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’da 17 yeni ilçe kurulacağı haberleri, küçültülmesi tasarlanan yerel yönetimleri ikiye böldü. Kimi kararı desteklerken kimi de karara karşı çıktı. Destekleyenler nüfus yoğunluklarından ve hizmet götürememekten şikâyet ederken, karşı çıkanlar fizikî sınırların yakınlığı, meselenin yanlış anlaşılmasından dert yanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503192946im_/http://www.aksiyon.com.tr/resim/573/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İller İdaresi Genel Müdürlüğü, 27 Ekim’de İstanbul Valiliği’ne aralarında bazı beldelerin de bulunduğu 17 yerleşim bölgesiyle ilgili bir yazı gönderdi. Genel Müdürlük, söz konusu yazıda, 1992’de ilçe olması talebiyle dosyaları hazırlanan yerleşim birimlerinin nüfusu, kamu binası sayısı gibi birtakım bilgilerinin güncellenmesini talep ediyordu. Ancak Genel Müdürlüğün bu isteği bazı medya organlarına “İstanbul’da 17 yeni ilçe kuruluyor.” şeklinde yansıdı. Tabii, haberlerin bu tarzda sunulması, bölünmesi düşünülen 14 ilçenin yerel yönetimlerinden farklı eleştirilerin gelmesine neden oldu. Gaziosmanpaşa, Büyükçekmece bölünmeye destek verirken, Güngören, Üsküdar, Küçükçekmece aksi görüş beyan etti. Peki, neydi meselenin aslı? İstanbul bölünecek miydi? Yeni ilçelerin kurulmasının ne gibi yararları ya da zararları vardı?
   <br>
    <br>
     Aslında İller İdaresi Genel Müdürlüğü’nün yazısına konu olan yerleşim yerlerinin ilçe statüsüne çıkartılması düşüncesi 1992’de gündeme gelmiş. Artan nüfus ve buna bağlı çarpık yapılaşmanın önüne geçmek isteyen dönemin yetkilileri, çareyi yeni ilçeler kurulmasında buluyor. İlk akla gelenler Büyükçekmece’ye bağlı, şimdinin belde belediyesi Esenyurt’la Kadıköy bünyesindeki Erengazi. Dönemin İstanbul valisi Hayri Kozakçıoğlu, bunların yanında Sarıyer, Şişli ve Beşiktaş arasında kalan alanı, Gaziosmanpaşa ve Arnavutköy’ü, Üsküdar-Beykoz arkalarındaki su havzalarını bu çerçevede incelediklerini ifade ediyor. Tüm bu çalışmaların bir gerekçesi de hazine arazilerinin hızla özel mülke kayması.
     <br>
      <br/>
      Bütün problemleri ele aldığınızda başka alternatif yoksa ilçe kurulmasının elzem olduğuna işaret eden Kozakçıoğlu, “Yine de bu tür kararları siyasi iradeye bırakmamak gerek. İşin uzmanları incelemeli, halkın ve sivil toplum kuruluşlarının görüşleri alınmalı.” diyor. Kozakçıoğlu, İstanbul’un 7-8 ilçeyi daha kaldırabileceğini düşünüyor. Ama bunlar içinde son yazıda adı geçen Merter, Çamlıca yok. Nedeniyse hâlâ bağlı bulundukları ilçelere çok yakın olmaları ve kesin sınırların olmaması. Her yeni ilçe gerek merkezî hükümete gerekse yerel yönetimlere büyük maliyet getiriyor. Bu duruma dikkat çeken Kozakçıoğlu, sırf alt yapı ve hizmet düşünülüyorsa belde belediyelerinin seçenekler arasında yer alabileceğini kaydediyor.
      <br/>
      <br/>
      Eski vali Kozakçıoğlu’nun aksine, Gaziosmanpaşa Belediye Başkanı Dr. Erhan Erol, belde projesine sıcak bakmıyor. Ona göre belde belediyesi bir ara geçiş formülü. Bunun yerine 4-5 beldenin bir araya getirilip ilçe oluşturulması daha kârlı. Bu yüzden ilçesine bağlı belde belediyesi Arnavutköy’ün Taşoluk, Boğazköy gibi yakın yerleşim yerleriyle birleşmesini arzuluyor.
      <br/>
      <br/>
      Basına yansıyan listede yer alan Sultançiftliği ve Arnavutköy’ün Gaziosmanpaşa’dan ayrılması gerektiği belirtiliyordu. Başkan Erol, böylece adı geçen bölgeler için de kazanç sağlanacağına inanıyor. Çünkü ilçe merkezine 2 saat uzaklıktaki bu alanlara hizmet götürmek çok zor ve masrafı da diğer bölgelerirkinden fazla. Ayrılmanın varoşları merkeze taşımaktan kurtaracak olması, Başkan Erol’u destekleyen neticelerden sadece biri. Bu durum ilçe merkezine yönelik trafik akışını da azaltacağından, gerek Gaziosmanpaşa’nın gerekse Arnavutköy ve Sultançiftliği’nin hâlihazırdaki en önemli problemi ulaşıma da kısmî çözüm bulunmuş olacak.
      <br/>
      <br/>
      Bölünme Gaziosmanpaşa adına çok büyük zorluklar getirmiyor. En başta fizikî şartların uygunluğu muhtemel bir ayrılık kararında yetkililerin işini kolaylaştırıyor. TEM Otoyolu’nun ilçeyi ikiye böldüğü göz önüne alındığında ortaya şu tablo çıkıyor: Güneyde Gaziosmanpaşa, kuzeyde Sultançiftliği ve Arnavutköy.
      <br/>
      <br/>
      Erhan Erol, Sultançiftliği bir yana öncelikle Arnavutköy’ün ayrılmasından yana. Ona göre Habibler’den Karadeniz sahiline kadar bir ilçe oluşturulabilir ve buraya Çatalca’nın bazı köyleri de katılabilir. Genelde yerel yöneticilerin kaynak azalacağı fikriyle bölünmelere karşı çıktığını belirterek, “Ama bizim öyle bir kaygımız yok. Çünkü 1 milyon nüfusa sağlıklı hizmet götürme imkanı yok.” diyor.
      <br/>
      <br/>
      Bizim ilçe bölünemez
      <br/>
      <br/>
      Gaziosmanpaşa gibi küçülme taraftarı bir diğer ilçe de Büyükçekmece. Kararın üzerlerindeki hizmet yükünü kaldıracağına inanan Belediye Başkanı Hasan Akgün, her şeyden önce asayiş sıkıntısının dahi aşılabilecek olmasını kâr sayıyor. Özellikle Esenyurt’un ayrılmasıyla, yüzde 70-80’lere varan suç oranlarının aşağıya çekileceğini tahmin ediyor. Bununla birlikte Bahçeşehir’in adının da ilçe adayları arasında geçmesine şerh koyuyor: “Zaten durum basına yansıdığı gibi 17 ilçe şeklinde olmayacak, aksine birleştirmelerle sayı 6-7’de bırakılacak. Ama bu halde bile Esenyurt-Bahçeşehir değil, Kıraç-Esenyurt birleşmesi daha mantıklı. Yani arada koskoca yol var, Bahçeşehir için.”
      <br/>
      <br/>
      İlçe yapılması düşüncesini Esenyurt Belediye Başkanı Necmi Kadıoğlu haklı buluyor. Ankara Çayyolu ve kendileri için nüfus yoğunluğu sebebiyle bir ön çalışmanın iki yıl önce yapıldığını ifade ediyor. Hâlâ İçişleri Bakanlığı ile görüşmelerin devam ettiğini aktaran Kadıoğlu, ilçe yapılmaları halinde Kıraç ve Bahçeşehir’in kendilerine bağlanabileceğini söylüyor. Nüfusu 300 bini geçen Esenyurt’ta özellikle güvenlik ve emniyetle ilgili hizmetler jandarma tarafından yürütülüyor. Ama jandarma kadrosu yetersiz. Trafik polisinin olmaması en önemli sıkıntılardan biri. Beldenin son 10 yılda çok hızlı büyüdüğünü belirten Başkan Kadıoğlu, bu nedenlerle en geç bir yıl içinde ilçe olmalarına kesin gözle bakıyor.
      <br/>
      <br/>
      Kadıköy’e bağlı 300 bin nüfuslu Erengazi ilçe yapılacak yerleşim yerleri arasında adı geçen bir diğer merkez. 1992’de ilçe yapılması düşünülmüş ve talep İçişleri Bakanlığı’na iletilmiş. Son İller İdaresi yazısıyla bilgilerinin güncellenmesi istenen yerlerden biri. Kadıköy Belediye Başkan Yardımcısı Gürsel Tekin, 350 binlik nüfusuyla toplu konut merkezi konumundaki Erengazi’nin ayrılması taraftarı. Yine de ilçe olunca sıkıntıların hemen aşılacağı anlamının çıkarılmaması gerektiğinin altını çiziyor. Öncelikli problem ise ulaşım. Bu yüzden altyapı ve ulaşım çalışmalarını tamamlamadan ilçe statüsü verilmesinin Erengazi’ye fazla bir katkısı olacağına inanmıyor.
      <br/>
      <br/>
      İstanbul Valiliği’nin İçişleri Bakanlığı’na gönderdiği listede adı geçen belki de en tartışmalı yerlerden biri Güngören’e bağlı Merter. Söz konusu yerin ilçe yapılması dillendirilince ilk itiraz Belediye Başkanı Şakir Yücel Karaman’dan geliyor. 1993’te Esenler’in ayrılmasıyla İstanbul’un yüzölçümü en küçük ilçesi konumuna geldiklerini söyleyen Karaman, “Şimdi Merter’i de ayırmaya kalkarsanız, Güngören diye bir yer kalmaz.” diyor.
      <br/>
      <br/>
      Başkan Karaman’a göre olay sadece bilgi güncellendirmesi. Yoksa yeni ilçelerin oluşturulması değil. Merter’in Bakırköy ve Zeytinburnu’ndan da eklemelerle ilçe yapılması fikrinin daha önce de ortaya atıldığı ancak bunun destek bulamadığını kaydediyor. Ona göre 3 mahalleli, 50 bin nüfuslu, 2 bin dönümlük Merter’i ilçe yapmanın ne oraya ne de Güngören’e faydası var. Bu bölgenin isminin dosyalara girmesini 13 yıl önceki siyasi çekişmeye bağlıyor. Dönemin hükümetinin (Anavatan Partisi), Güngören’den (Refah Partili belediye) daha fazla oy alabilmek ve bir belediye daha kazanabilmek için yaptığı bir girişim şeklinde değerlendiriyor. Bu konudaki kararlılığı Karaman şöyle özetliyor: “İlçe olma şartlarını sağlamayan Merter, ayrılamaz.”
      <br/>
      <br/>
      Küçükçekmece merkeze 2 km uzaklıktaki Halkalı bir diğer ilçe adayı. Merter gibi onun adı da 1992’de gündeme gelmiş. Başkan Aziz Yeniay, konu yeniden gündeme gelince İçişleri Bakanı Abdülkadir Aksu ile görüşmüş. Şu an için bir ilçe kurulmasının söz konusu olmadığını öğrenmiş. Zaten Yeniay için elzem bir konu da değil. “Ben hizmetime bakarım. Yapılması gereken o kadar iş varken.” diyor.
      <br/>
      <br/>
      Bölünmenin önünde her şeyden önce fizikî zorluğun bulunduğuna işaret eden Başkan Yeniay, meselenin temelinde başkan olmak isteyenlerin, ‘bağlı kalmayayım’ mantığındakilerin yer aldığını söylüyor. Ayrılmanın hizmet değil hizmetsizliğe, çözüm değil çözümsüzlüğe zemin hazırlayacağı kanaatinde. Eğer illa bir parçalanma gerekiyorsa bunun ancak 10 yıl sonra, TEM’in kuzeyindeki şimdilerde yeni konutların inşa edildiği alanda yapılması gerektiği yorumunu yapıyor.
      <br/>
      <br/>
      Halkalı gibi bağlı bulunduğu merkeze yakın olmasına rağmen ilçe adayı gösterilen yerlerden biri de Çamlıca. Üsküdar Belediye Başkanı Mehmet Çakır, mevzuyu ‘milleti boş yere meşgul eden boş laflar’ diye tanımlıyor. “Zamanında bir muhtar kalkmış ‘ilçe olmak istiyoruz’ diye dilekçe vermiş. Dilekçe işleme konunca bu durum ortaya çıkmış.” şeklinde açıklama getiren Çakır, Üsküdar merkeze 4 km mesafedeki Çamlıca’yı ilçe yapmanın bir getirisi olmayacağına inanıyor.
      <br/>
      <br/>
      Bütün bunlardan sonra meseleye son noktayı İstanbul Vali Yardımcısı Fikret Kasapoğlu koyuyor: “Bakanlıktan yazı geldi ve bilgi güncellemesi istendi. Ne olacağını biz de bilmiyoruz.”
      <br/>
      <br/>
      <br/>
      İLÇE YAPILACAĞI ÖNE SÜRÜLEN MERKEZLER
      <br/>
      <br/>
      Merter (Güngören), Alibeyköy-Kemerburgaz (Eyüp), Halkalı (K.Çekmece), Bahçeşehir-Esenyurt (Büyükçekmece), Sultançiftliği- Arnavutköy (Gaziosmanpaşa), Hadımköy (Çatalca), Ağva (Şile), Samandıra (Kartal), Güneşli (Bağcılar), Erengazi (Kadıköy), Yeni Levent (Kâğıthane), Sarıgazi (Ümraniye), Çamlıca (Üsküdar) ve Kurtköy (Pendik)
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22920&yorum=7633), [web.archive.org (arşiv bağlantısı)](http://web.archive.org/web/20060503192946/http://www.aksiyon.com.tr:80/detay.php?id=22920&yorum=7633)
