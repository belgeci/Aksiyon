# Mahalle elit, muhtarı sabit, rakibi Zahit!

*Sedat Gülmez 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      29 Mart seçimleri öncesi İstanbul’un mahallelerinde de renkli bir rekabet var. Varoşlarda aday sayısı artarken, elit semtlerde bu rakam biri, ikiyi geçmiyor. Teşvikiye’de 25 yıllık muhtar Ekrem Kinyas’ın rakibi marketçi Zahit Uzun.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090321101500im_/http://www.aksiyon.com.tr/resim/745/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090321101500/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090321101500/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090321101500oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090321101500oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yerel seçim kampanyaları Türkiye genelinde tüm hızıyla devam ediyor. Adaylar ilginç vaatlerle seçmene sesleniyor. Ancak 29 Mart'ta sadece belediye başkanı tercihleri ortaya çıkmayacak. Mahalleler için de muhtar seçilecek. Bazı yerlerde bu yarış belediye başkanlığı heyecanını gölgede bırakacak seviyede. En iyi misaller 'Küçük Türkiye' diye anılan İstanbul'da. Varoş tabir edilen yerlerde aday sayısı her gün artarken, şehrin daha elit noktalarında makama rağbet düşük. Ancak değişmeyen tek husus bol keseden verilen vaatler. Tarihî şehrin en seçkin yerlerinden Şişli Teşvikiye Mahallesi'ndeki mücadele de benzer öğeler taşıyor. Bir tarafta 25 senedir aynı görevi devam ettiren muhtar Ekrem Kinyas, diğer yanda ona karşı çıkan en önemli rakibi 'sosyete bakkalı' Zahit Uzun var. İlki, 'yaptıklarım yapacaklarımın teminatıdır' düsturuyla hareket ediyor; diğeri, “Çağdaş Teşvikiye'yi” hedefliyor.
   <br>
    <br>
     TEŞVİKİYE'DE NEZAKET ESAS
     <br>
      <br/>
      Meşhur Nişantaşı semti bünyesindeki Teşvikiye Mahallesi, Şişli Belediyesi internet sitesi kayıtlarına göre 11 bin 512 kişilik nüfusa sahip. Mahallenin 25 yıllık muhtarı Ekrem Kinyas’a göreyse sayı 20 bine yakın. İlçedeki 28 mahalleden tanınırlılık itibariyle en dikkat çekeni. 15 yıl öncesine kadar daha kalburüstü insanların ikamet ettiği mahalle, o tarihten itibaren göç alır. Kastamonu, Erzincan ve Sivaslılar da artık eskinin 'sosyete' muhitinde ev sahibi. Bölgenin yerlileri arasında en dikkat çekenleri Musevi vatandaşlar. Eğitim düzeyi İstanbul'un birçok noktasına göre yüksek. Tüm bu veriler mahalle muhtarında aranan özellikleri de belirliyor aslında. Herkesle diyaloğa açık, belirli bir eğitime sahip, insanlarla nasıl konuşacağını bilen, tabir yerindeyse tam sınırları çizilmese de Teşvikiyeliliği kaldırabilecek bir yapıya sahip olmalı mührün taliplileri. Mevcut muhtar Kinyas da bu noktalara parmak basıyor: “Burası İstanbul'un diğer bölgelerine göre çok farklı. Nezaket esas. İşimizi daha kolay yani ama tek tük zor insanlar da çıkmıyor değil.”
      <br/>
      <br/>
      Çeyrek asırda mevcut muhtarın karşısına çıkanlar sandık açıldığında sukut-u hayale uğrar. Aslında bu mücadeleye girenlerin sayısı da bir elin parmaklarını geçmez. Bazen iki bazen de üç aday çıkar karşısına. Rakip patlaması 2004'te gerçekleşir; 5 kişiyle. Yine de oylar sayıldıktan sonra makam el değiştirmez. Bunca yıllık birikime 29 Mart için de güveniyor, Kinyas. Şimdiye kadar hiç seçim kampanyası yapmamasıyla övünüyor. Sadece ufak tefek el ilanlarıyla süreci kapattığını belirtiyor: "Neticede her tarafı isminizle donatsanız ne olur. İnsanların aklındaki isim belli olduktan sonra problem yok. Öncesinde çok para harcayan rakiplerim vardı ama netice değişmedi."
      <br/>
      <br/>
      MAHALLEYE VALİ OLACAĞIM
      <br/>
      <br/>
      Muhtarlığı bir aşamada günü değerlendirmek diye de görüyor, Kinyas. Şahsını 'emekli, kahveye gitmeyen, gününü muhtarlıkta geçiren biri' diye tanımlamasından anlıyorsunuz bunu. Seçimlere hiçbir zaman 'bu son' diye katılmamış. Bu fikri 29 Mart'ta da geçerli. 'Sağlığı el verdiği' ölçüde devama niyetli. Bir de kendinden sonrası var. Birkaç seçim öncesinde 'Kinyas bu seferki yarışa katılmıyor, bizi destekliyor' kabilinden söylem geliştiren rakipleri de çıkmış. "Yani illa birini destekleyeceksem kendi ekibim var. O kadar aza arkadaşı niye es geçeyim. Bu kadar sene hizmet etmişim, bilmediğim kişiye bırakmaya niyetim yok burayı. Kızım Gamze var. Hem azam hem de bana yardım ediyor, ona bırakırım."
      <br/>
      <br/>
      Şimdiye kadar Kinyas'ın karşısına çıkan muhtar adayı sayısı iki. Bunlardan biri ev hanımı, diğeri ise market sahibi. Ama kampanya aşamasında ikinci rakip daha aktif. Mahallenin girişindeki 'Çağdaş Teşvikiye için muhtar adayı Zahit Uzun' afişinden anlıyoruz bunu. 40 yıldır bölgede ticari faaliyetlerini yürüten, 1989'dan bu yana da mahallede ikamet eden Uzun, 'artık değişim' diyor. Tabii tüm seçim söylemini 25 yıllık muhtara dair söylediklerine dikkat ederek kurguluyor. Ona dönük saygısını ifadeden kaçınmıyor. Ancak sorular çoğalınca sözleri de hafiften sertleşiyor. Uzun'un seçim vaatleri arasında en dikkat çekeni Teşvikiye'ye internet kafe açmak! Ama ticari kaygı taşımadan. Sırf vatandaşın ihtiyaçlarını giderme düşüncesiyle. Sonra kitaplık projesi de var muhtar adayının. Belki de en dikkat çeken vaadi hiçbir muhtarlık işleminden para almama taahhüdü. Zahit Uzun, aslında belirli noktalarda dolu. Kendine güveniyse tam. "Aslanlar gibi yaparım bu işi. Para kazanma peşinde değilim. Hizmet için talibim. Muhtarlık, valilik benim için. Teşvikiye'ye vali olacağım kardeşim."
      <br/>
      <br/>
      Bölgedeki yarış, İstanbul’un 782 mahallesindekine benzer şekilde 29 Mart'a kadar devam edecek. Muhtar adaylarının seçim günü oy verme saati başlayana kadar aday çıkabilme fırsatı bulunduğundan il dâhilindeki talipli sayısını bilmek de zor. Ama her mahalleden asgari 2 kişi çıksa rakam 1500'ü geçiyor. Teşvikiye'deki mücadele belki de bunlar arasında en düzeylisi. Daha kıyı bölgelere gidildikçe aday sayısı 10'un altına ender düşüyor. Broşürlerle seçmenden oy istenirken 'Mesai saatlerinde muhtarlıkta bulunacağım' türünden ilginç vaatler verenler bile çıkıyor.
      <br/>
      <br/>
      <br/>
      <br/>
      <br/>
      MUHTAR PARA KAZANMAZ!
      <br/>
      <br/>
      İstanbul Muhtarlar Derneği Başkanı ve MHP Fatih Belediyesi başkan adayı Akif Ak, senelerce hizmet verdiği muhtarlığı gönül işi diye tanımlıyor. Fakat bu hususta kendi zaviyelerinden sıkıntılarını da sıralıyor. Başta muhtarlıkların uhdesindeki bazı vazifelerin nüfus müdürlükleri gibi farklı kurumlara verilmesinden şikâyetçi. Bir de senelerdir çok para kazanmakla itham edildiklerini ancak masraf noktasında kimsenin oturup düşünmediğini belirtiyor. "Elektrik, su, telefon, kırtasiye bunlar dikkate alınmıyor. Valilik kararına bağlıdır bizim belgelerden aldığımız harç. Biz belirlemiyoruz yani rakamı. 5490 sayılı nüfus hizmetleri kanunuyla birçok görev bizden alınınca bu durum da ortadan kalktı. Bürokrasiyi azaltmaktan bahsediliyor. İnsanlar 3 TL vermiyor ama saatlerce nüfus müdürlüklerinde bekliyor. Bize ayrılan ödenek aylık 280 TL. Ama ödememiz gereken Bağ Kur pirimi 330 TL. Düşünün artık!"
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32617), [web.archive.org (arşiv bağlantısı)](http://web.archive.org/web/20090321101500/http://www.aksiyon.com.tr:80/detay.php?id=32617)
