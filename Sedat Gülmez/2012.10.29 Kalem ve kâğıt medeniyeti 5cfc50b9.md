# Kalem ve kâğıt medeniyeti

*Sedat Gülmez 2012.10.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Müslümanlar için ne ifade ediyor, kitap? Sorunun cevabını Danimarkalı Pedersen veriyor...
  </font>
 </div>
 <div id="newsText">
  <font class="detail-text">
   <p>
    İslam ilim dini… Her ne kadar Müslüman coğrafyada dahi hâlâ “Ortaçağ Karanlığı” tamlamasıyla çıkış arayanlar varsa da tarihî hakikatler bu minvaldeki söylemleri boşa çıkartıyor. İlk ayeti “Oku” ile başlayan bir kitabın etrafında hâlelenen fertler belli bir dönem akabinde bu ilahî emre mugayir davranışlar sergileyebilir. Buradan yola çıkıp dini mahkûm etmekse tam anlamıyla cehalet, eğer cehalet değilse de gayzın neticesi. Zira İslam’ın kitapla ilişkisi her zaman güçlü olmuştur. Müslümanların arz üstündeki hâkimiyetleri ve ilim şemsiyelerinin kuşatıcılığı da böyle devirlere denk gelir. Çünkü evvela Hakk’ı bilip, sonra mahlûk’u anlayıp oradan Halık’a erişme istikametinde araştırmalar yapılmıştır. Söz konusu çalışmaların tabii neticesi de bugün bile birçok Müslüman ülkenin kadim kütüphanelerinde yer alan eserlerdir.
    <p>
     Johannes Pedersen, 1883- 1977 arası yaşamış bir bilim adamı. 1902’de teoloji ve Semitik filoloji tahsili için Danimarka Kopenhag Üniversitesi’ne kaydolmuş. Burada Frantz Buhl yanında İbranice, Aramice ve Arapça öğrenmiş. Hollanda Leiden Üniversitesi’nde Christiaan Snouck Hurgronjen’nin, Macaristan Budapeşte’de Ignaz Goldziher’in yanında İslamiyât eğitimi almış. 1912’de Kopenhag Üniversitesi’nde doktorasını tamamlamış. İki yıl sonra Kur’an-ı Kerim’i Danca’ya çevirmiş. Ama onu bu yazının aktörü hâline getiren kitabı 1946’da yayımlamış. Den Arabiske Bog. İngilizce çevirisi The Arabic Book. Ya Türkçesi diyen meraklılara cevabını verelim. Çalışma Türkçeye daha yeni kazandırıldı. Klasik Yayınları’nca neşredilen eser, “İslam Dünyasında Kitabın Tarihi” başlığını taşıyor. Muhteva 10 bölümden müteşekkil. Her birinin başlığı ise şöyle, İslam’dan Önce Arap Yarımadası’nda Yazı ve Kitap, Kur’ân ve Arap Edebiyatı, Kitapların Telifi ve Nakli, Varrâklar ve Kitapçılar, Yazı Malzemeleri, Arapça Yazı ve Hattatlar, Kitap Resimleme, Ciltçilik, Kütüphaneler, Matbû Kitaplar… Yazarın eserindeki titizliği fark eden okuyucular, kitabı okumayı veya incelemeyi bitirdikten sonra muhtemelen benzer çalışmaların İslam medeniyetinin bünyesindekilerce de hazırlanmasını temenni edecektir…
    </p>
    <p>
     <strong>
      İSLAM DÜNYASINDA KİTABIN TARİHİ
     </strong>
    </p>
    <p>
     Johannes Pedersen
     <p>
      Klasik Yayınları
      <p>
       174 sayfa
       <p>
        02125206641
        <p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33959-kalem-ve-k%C3%A2git-medeniyeti.html), [web.archive.org (arşiv bağlantısı)](http://web.archive.org/web/20121115120058/http://www.aksiyon.com.tr:80/aksiyon/haber-33959-kalem-ve-k%C3%A2git-medeniyeti.html)
