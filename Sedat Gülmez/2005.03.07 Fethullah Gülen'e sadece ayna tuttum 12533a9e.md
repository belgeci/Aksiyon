# Fethullah Gülen’e sadece ayna tuttum

*Sedat Gülmez 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226051628im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226051628im_/http://www.aksiyon.com.tr/resim/535/52.jpg" vspace="5"/>
  </p>
 </font>
 <font class="content">
  Mehmet Gündem’in Fethullah Gülen’le yaptığı ve Milliyet gazetesinde yayınlanan röportajı kitap haline geldi. Gülen’in, röportajda bahsettiği konularla ilgili makalelerin de yer aldığı kitapla ilgili olarak Gündem, “Ben sadece ayna tuttum” diyor.
 </font>
 <p>
  <font class="content">
   <br>
    Mehmet Gündem, Fethullah Gülen Hocaefendi’nin konuğu oldu ve 11 gün boyunca onu izleme fırsatı buldu. Sonuçta 22 gün süren bir röportaj çıktı ortaya. Bir insanla aynı ortamı paylaşır, onun özel hayatına, çevresiyle ilişkilerine, kişisel özelliklerine şahit olursanız, röportaja izlenimler de eklenir haliyle. Bu sebeple, söz konusu röportajda Gülen’in insani yönü ve duygu yüklü taraflarını okura açan farklı bir tarz sergilendi. Şimdi bu röportaj “Fethullah Gülen’le 11 Gün” başlığıyla Alfa Yayınları tarafından kitap haline getirildi. Milliyet’te yayınlanan fotoğrafların da yer aldığı kitap vesilesiyle Mehmet Gündem’le röportajı ve röportajın yansımalarını konuştuk.
    <br>
     <br/>
     —Gülen’le görüşmenizi ve Milliyet’in de 22 gün boyunca bunu yayımlamasını eleştirenler oldu? Neden Gülen?
     <br/>
     <br/>
     Kim Fethullah Gülen’le konuşmak istemez? Gülen gibi kaç insan var ki? O, uzun ve köklü bir geleneğin insanı olarak modern çağın fikri, siyasi ve sosyal bütün dönüşümlerine tanıklık etmiş. Sadece düşünce ve sözle yetinmiyor, bu düşüncelerini hayata çağırıyor. Etkilediği büyük bir kitle var. “Dünyada beklentilerim değil, derdim oldu.” diyen kaç insan tanıyorum ki. Bu yüzden ne düşündüğü, ne söylediği her zaman en fazla merak edilen bir kişilik kendisi. ABD’de geçen altı yılda kamuoyunun merakı azalmadı, aksine gittikçe artı. Benim de soracak çok sorum vardı. Çünkü bilmek, düşünmek, anlamak ve çözümlemek istiyordum.
     <br/>
     <br/>
     — Yani, asıl sebep anlama çabasıydı?
     <br/>
     <br/>
     İnsanın erdemli çabaları arasında sayarım ‘anlama’ ve ‘keşfetme’ tutkusunu. Anlayarak eleştirmek ya da anlayarak takdir etmek... Bilmeden sevmek de, bilmeden düşmanlık da körlük oluşturur. Hangi gazeteci böyle bir imkanı yakalayacak da “Hayır, ben Fethullah Gülen’le konuşmam, ona soracak sorum yok.” diyecek. Tanımıyorum ben öyle bir gazeteciyi. Varsa da o mesleğine ihanet ediyordur bu tavrıyla...
     <br/>
     <br/>
     —Siz sormanız gereken her soruyu sordunuz mu?
     <br/>
     <br/>
     Ben sormak istediğim her soruyu sordum. Bazılarını kendim için, büyük çoğunluğunu da kamuoyu için sordum. Açık yüreklilikle cevap da aldım. Herkesin kafasında bir şekilde oluşmuş bir Fethullah Gülen algılaması var. Kimisi karşı çıkıyor, gizli emelleri olan biridir diyor; kimisi de itibar ediyor, Türkiye için büyük bir fırsat olarak, İslam’ın gülen yüzü olarak görüyor. Seveni de, var sevmeyeni de. Anlayanı da var, anlamayanı da. O yüzden Gülen’le yapılan her röportaj doğal olarak bu algılamaların içinde değerlendiriliyor.
     <br/>
     <br/>
     —Kasetler konusunda sıkıştırmadığınız yorumları yapıldı. Buna katılıyor musunuz?
     <br/>
     <br/>
     “Kasetlerde yer alan sözleri niye hatırlatmadın?” diye beni eleştirenler oldu. Eleştirdiler ama sanıyorum benim sorumu ve Gülen’in verdiği cevabı iyi okumadılar. Ya da cevabı beğenmediler, bekledikleri gibi olmadı. Hâlâ “Niye sıkıştırmadın?” diyebildiler. Fethullah Gülen, “Kasetlerim.” demiyor, “Kasetlerdeki sözler montajla çarpıtıldı.” diyor ve o konuda örnekler verip yapılan şantajdan daha önceden haberinin olduğunu söylüyor. Yani Gülen “O haliyle o sözler benim değil.” diyor. Bu kadar açık ve net konuşup reddettikten sonra kasetlerdeki sözleri tek tek bir daha sormanın sizce bir mantığı var mı? O kadar net ve açık reddedince, kasetlerle ilgili sorulacak bir soru kalmadı. Sonraki sorular da mantıken kendiliğinden düştü. Kaldı ki röportajın geneline bakıldığında Gülen’le ilgili ortaya atılan iddialardan sorulmadık soru yok. Ben buradaki ısrarı şartlandırılma psikolojisinin doğurduğu bir algılama zaafiyetine veriyorum.
     <br/>
     <br/>
     Ben, kendi üslubumu koruyarak röportaj yapıyorum, soru soruyorum. Mesela, “Etyen Mahçupyan niye Zaman’da yazıyor?” diye bir soruyu Fethullah Gülen’e sormam. Bunu sormayı da mantıklı bulmam... Üstelik bunu kafa karışıklığına veririm.
     <br/>
     <br/>
     —Röportaj yeterince ilgi gördü mü?
     <br/>
     <br/>
     Kamuoyunda çok yankı buldu, ama eleştiriler yüzeysel kaldı. Dizinin yayın sürecinde büyük ölçüde bir içerik tartışması, içerik itirazı ile karşılaşmadığımı da belirtmeliyim. Ezberle yetinen bazı kesimlerin bilindik refleksleri bana bir şey katmadı. Öyle ki, düşmanlıklarından olsa gerek, Fethullah Gülen’in adını dahi doğru telaffuz etmeye tahammülü olmayanların yaklaşımlarını hiç mi hiç kaale almadım. Dilerdim ki, tartışılsın... Ama tartışma, başlıklara asılı kalmayıp metne, öze insin. Bilgi ve derinlik taşısın... Demek ki tartışması gerekenlerin bazılarında ya böyle bir niyet, ya da böyle bir müktesebat yok. Beğenenler de takdir ve teşekkürlerini bildirmekle yetindi... Keşke hayata, olaylara ve insana çok boyutlu bakabilsek...
     <br/>
     <br/>
     —Siz Gülen’e nasıl bakıyorsunuz?
     <br/>
     <br/>
     Fethullah Gülen’le röportaj yapan gazetecinin kimliğine kimse dikkat etmedi diye yazı yazdılar. Hayır, benim kim olduğum, kimliğim o kadar açık ki. O yazıda verilen bilgiler benim yayımlanmış kitaplarımın tamanının içinde yer alan biyografimde var. Onları bulmak için kayda değer bir çabaya gerek yok. Bence bunlar konuyu saptırma çabası. Ben Fethullah Gülen’i akıl, bilim ve sosyal veriler açısından okuyorum. Türkiye’nin önemli sosyologlarından Şerif Mardin’den, Ali Yaşar Sarıbay’dan, Nilüfer Göle’den öğrendiğim gibi... Mardin’i, Sarıbay’ı, Göle’yi beğenmeyenler beni beğenecek değiller ya... Ben Gülen hareketinin tehlike olduğuna dair yapılmış bir bilimsel araştırma görmedim. Çünkü bilim objektif olmak zorundadır. Raporlar ise zaman zaman keyfileşebilir...
     <br/>
     <br/>
     —Yazdığınız izlenimler ilginçti. İzlenimlerle okura ne demek istediniz? Ya da böyle bir çabanız var mıydı?
     <br/>
     <br/>
     Yazı ve röportajlarımda tercih ettiğim üslupla okuru, olup bitene, insani durumlara davet ederim bütün içtenliğimle... Okur, konuğumla beni yalnız bırakmasın, konuğumun sözlerine dikkat kesildiği kadar onun insani gerçekliğine de şahit olsun isterim... Okuru, hiç gitmediği bir yere götürmeyi, hiç tanımadığı bir insanla tanıştırmayı, onun acılarını, sevinçlerini anlamayı ve isterse paylaşmayı kendi adıma başarı kabul ederim... İşimi ilkeli yapmam bazılarına göre suçsa, bu suçu seve seve işlemeye devam edeceğim...
     <br/>
     <br/>
     —Röportaj gazetede yayımlandığı şekliyle mi kitaplaştı?
     <br/>
     <br/>
     Bu kitabın ana gövdesini 8—29 Ocak 2005 tarihleri arasında Milliyet’te 22 gün boyunca yayımlanan röportaj oluşturuyor. Yayımlanırken sayfa mizanpajı üç parçalı olduğundan metinleri daha konsantre ve kısa verdim. Kitap haline gelince ise bazı bölümleri açtım, ilaveler yaptım. Bir de kitaba Fethullah Gülen’in düşünce ve his dünyasını yansıtması açısından yıllara yayılmış makalelerinden seçmeler yaptım.
     <br/>
     <br/>
     —Neden makaleleri ilave etme ihtiyacı hissettiniz?
     <br/>
     <br/>
     Röportaja hazırlanırken makalelerini okumuştum. Röportaj esnasında gördüm ki, Gülen, yıllar önce aynı şeyleri yazmış. Yani yaklaşımları konjonktürel değil. Neye inanıyorsa onu söylüyor. Onun için makaleleri ilave ettim ve röportajda geçen kısımlardan makaleye atıflar yaparak okurun bunu görmesini istedim. Benim görevim aynayı düzgün tutmak. Okuruma konuyu olduğu gibi vermek için elimden gelen her şeyi yapmaktan ibaret...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20264), [web.archive.org (arşiv bağlantısı)](http://web.archive.org/web/20051226051628/http://www.aksiyon.com.tr:80/detay.php?id=20264)
