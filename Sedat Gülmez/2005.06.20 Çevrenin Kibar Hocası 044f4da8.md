# Çevrenin Kibar Hocası

*Sedat Gülmez 2005.06.20*

<div bgcolor="#FFFEF6">
 <font>
  <img border="0" height="1" src="/web/20060106114018im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106114018im_/http://www.aksiyon.com.tr/resim/550/68.jpg" vspace="5"/>
  </p>
 </font>
 <font class="content">
  Yanık tenli, kalın sesli Adanalıların arasında hemen dikkat çeken bir isim imam Nurettin Örnekal. Konuşması, bilgisi ve kibarlığı ile hemen fark ediliyor. Onun en önemli özelliği ise sıkı bir çevreci olması.
 </font>
 <p>
  <font class="content">
   Cemaat namazdan sonra bir araya geliyor. Ortak problem belli. Havalar soğuyor ve Çağşak Camii imamı Nurettin Örnekal, bir müddet sonra ailesiyle birlikte Pozantı’ya taşınacak. Ama Bürücek Yaylası sakinleri bundan pek memnun değil. Kışın dahi olsa caminin boş kalmasını; hele çevre gönüllüsü Nurettin hocalarından bütün bir kış boyunca ayrı kalmayı kimse istemiyor. Örnekal, Bürücek’e geleli on yıl olmuş. Daha öncesinde Aksaray’ın çeşitli nahiyelerinde görev yapmış. Her gittiği yerde ilk dikkat çeken özelliği konuşması. Adanalı olmasına rağmen değme İstanbullulara taş çıkartır şekilde, düzgün bir Türkçe’si var. Muhataplarından ve kitaplardan edindiğini söylediği üslubundan ötürü hiçkimse memleketinin Adana olduğuna inanmıyor.
   <br>
    <br>
     İlkokulu Adana’da bitiren Nurettin Örnekal için sırada orta ve lise öğrenimi vardır. Ancak anne babanın onu okutmaya pek niyeti yoktur. Hele 1978’in Kahramanmaraş’ı gibi bir yere göndermek akıllarına hiç yatmaz. Ama oğullarının okuma inadı ağır basar ve Kahramanmaraş İmam Hatip Lisesi’nin 1978—82 dönemi öğrencilerinden olur. Okul bitince, özel Kur’an— ı Kerim dersleri almak için Aksaray’a gider. Derslere Kıbrıs’ta devam eden Örnekal’ın askerliği de yavru vatanda geçer.
     <br/>
     <br/>
     Askerliğini bitirdikten sonra imamlığa başlar. İlk görev yeri Aksaray Ortaköy’e bağlı Balcı Camii’dir. Burada bir süre kaldıktan sonra başka bir nahiyeye tayin olur. Bu arada eşiyle tanışır ve evlenir. Babası vefat ettiği için Pozantı’ya dönmek zorunda kalmasa hâlâ Aksaray’da ikâmet ediyor olacaktı Nurettin Hoca. Ömrünün 17 senesini geçirdiği, çocuklarının doğum yeri Aksaray’ın adını andıkça gözleri parlıyor. On yıldır Adana’da olmasına rağmen, hâlâ uyum problemi yaşadığını belirtiyor. Aksaray’dan Adana’ya gelirken getirmiş ‘Kibar Hoca’ lakabını. Örnekal’ın bu unvanı Çağşak Camii cemaati arasında da kabul görmüş.
     <br/>
     <br/>
     Ah Ulukışla’nın yolları
     <br/>
     <br/>
     Hoca’ya tabiat sevgisini kazandıran Ulukışla—Ankara seyahatleri. Söz konusu yol üzerinde gölgelenecek tek bir ağaç yok. Hasret bir anlamda yeşile. Bu sebeple Adana’ya yerleşmesinin ardından ilk adresi TEMA olur. Derneğin toplantılarına katılır; birçok faaliyeti organize eder. Yine de bir şeyler ters gitmektedir. Girdiği ortam ona yabancıdır. Tüm bakışlar, “Senin burada ne işin var?” demektedir. “Ama bu çok uzun sürmedi. Bizim ne kadar hasbi olduğumuz görüldükçe, organizasyonların vazgeçilemeyenleri arasına girdik.” yorumunu yapıyor.
     <br/>
     <br/>
     TEMA bünyesinde birçok etkinlik düzenler. Ama Pozantı’da üç okulu kapsayan, ‘atık kağıt dönüşümü’ kampanyasının etkisi hâlâ üzerinde. Bir ay süreyle, söz konusu okullarda öğrenciler atık kağıt toplar. Zaman dolunca herkesi şaşırtan aynı zamanda sevindiren bir netice alınır. 10 ton 800 kilo kağıt toplanmıştır. SEKA’ya satılan kağıtlardan 2001 rakamlarıyla 860 milyon lira elde edilir. Bu para daha sonra Sosyal Yardımlaşma ve Dayanışma Vakfı’nın Pozantı Şubesi’ne bağışlanır.
     <br/>
     <br/>
     Nurettin Örnekal halihazırda Çağşak Camii’nin imamı. O vazifesinden cemaat de ondan memnun. Öyle olmasa, kışlık yakacağını kim olduğunu bilmediği kişiler gelip de evinin önüne yığmazdı herhalde. Hele isteyip de alamadığı eşyaların, bir sabah kapısına bırakılıp kaçarsına uzaklaşılması. Tüm bunlar da gösteriyor ki, Bürücekliler Kibar Hoca’nın arkasında daha çok namaz kılacak...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Alpay Kaya, 27-Haziran-2005
> Örnek insanlar aranıyor: 
> Kibar hocamızı tebrik ederim. Kendisi hal diliyle anlatılacak olanı zaten anlatmıştır. Önemli olan da bu değil mi zaten. Yüzde 99 hal dili yüzde bir kelam..

Kaynak: [www.aksiyon.com.tr](http://www.aksiyon.com.tr:80/detay.php?id=21997&yorum_id=5119), [web.archive.org (arşiv bağlantısı)](http://web.archive.org/web/20060106114018/http://www.aksiyon.com.tr:80/detay.php?id=21997&yorum_id=5119)
