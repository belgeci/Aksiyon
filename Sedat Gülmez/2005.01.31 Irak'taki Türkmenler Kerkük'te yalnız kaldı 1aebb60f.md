# Irak’taki Türkmenler Kerkük’te yalnız kaldı

*Sedat Gülmez 2005.01.31*

<div bgcolor="#FFFEF6">
 <font>
  <img border="0" height="1" src="/web/20051102130921im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051102130921im_/http://www.aksiyon.com.tr/resim/530/32.jpg" vspace="5"/>
  </p>
 </font>
 <font class="content">
  20 bine yakın Türkmen’in yaşadığı tahmin edilen Türkiye’de, Irak’taki seçimler için kayıt yaptıranların sayısı hayli düşük kaldı. Seçimin çözüm getirmeyeceğine inanılması katılım azlığının en önemli sebebi olarak görülüyor.
 </font>
 <p>
  <font class="content">
   Süreyya Selman 52 yaşında Kerküklü bir Türkmen. Irak eski Devlet Başkanı Saddam Hüseyin’in ‘zulmünden’ kaçarak 1993’te İstanbul’a gelir. ABD’nin Saddam’ı devirdiği Mart 2003’e kadar da memleketine gidemez. Yönetimin Amerikalıların eline geçmesinden sonra Nisan 2003’te, büyük bir sevinçle Kerkük’e doğru yola koyulur. 10 yılın acısını şehirde 10 gün geçirerek çıkarmaya çalışır. Hasreti dinmemiştir. Ama en azından memleketini dünya gözüyle görebilmenin mutluluğu ile Türkiye’ye döner.
   <br>
    <br>
     Ancak, aklı hep orada kalır. Zira, baştaki özgürlük sevincinin yerini endişe almıştır. “ABD’nin Irak’a girmesinden bir ay sonra, onlara olan güvenimizi kaybettik. Oysa müdahaleden önce Saddam’ı devirebilmeleri için adak bile adamıştık.” diyor Süreyya Selman. Onu güven bunalımına iten sebep ise son 2 yılda Kerkük’te yaşananlar. Kürt grupların Kerkük’ün nüfus yapısını değiştirme planı tüm Türkmenler gibi onu da rahatsız ediyor. 350 bin Kürt’ün kente yerleştirildiğini iddia eden Selman, hedefin seçimden sonra Kerkük’ün yönetimini ele geçirmek olduğunu söylüyor: “Ama biz de seçimlere katılır, gücümüzü gösterirsek buraların kimsesiz olmadığını kanıtlarız.”
     <br/>
     <br/>
     30 Ocak Irak’ın geleceği açısından önemli bir tarih. Ancak, Kürtlerin ve Şiilerin dışındaki grupların mesafeli durması, seçimlerin meşruiyetini tartışmalı hale getiriyor. Özellikle mecliste birçok grubun temsil edilemeyecek olması ihtimali seçimleri gölgeliyor. Ayrıca, 7 bin 700 adayın olması, güvenlik sorunu, gıda alım kartından yapılan seçim kimlikleri ve seyahat yasakları da klasik seçimlerden farklı bir sürecin Irak’ta yaşandığını gösteriyor.
     <br/>
     <br/>
     Çocuklarım Kerkük’te yaşayacak
     <br/>
     <br/>
     Seçime, ülke dışındaki Irak vatandaşları da katılabiliyor. Uluslararası Göç Örgütü (IOM), seçimlerin ülke dışındaki bölümünü organize ediyor. Türkiye, Irak vatandaşlarının yaşadığı 14 ülkeden biri. Ülkemizde 30 bin Iraklının yaşadığı; bunların yüzde 70’inin de Türkmen olduğu söyleniyor. Türkiye’de üç noktada kurulan seçim merkezinde 17-25 Ocak arasında seçmen kayıtları yapıldı, 28-30 Ocak tarihlerinde de oy kullanma işlemi gerçekleştirildi.
     <br/>
     <br/>
     Bu süreçte kayıt yaptıran ve oy kullanan Kerküklü Yalman Oğuz, 8 yıldır İstanbul’da. Seçimlerden beklentisi yok. Yine de ilk kez tek aday ve tek parti dışında seçme şansı olduğu için katılıma ayrı bir önem veriyor. Önünde iki seçenek var; 5 Türkmen partinin koalisyonuyla kurulan Irak Türkmen Cephesi ya da Milliyetçi Türkmen Hareketi. “Eğer Türkiye’de böyle bir hakkımız olmasaydı, Irak’a gider oyumu orada kullanırdım.” diyor. Oğulları, Kerkük doğumlu Çetin ve İstanbul’da dünyaya gelen Çağatay’ın bir gün kendi memleketlerinde yaşayacaklarına kesin gözüyle bakıyor.
     <br/>
     <br/>
     Bu bizim seçimimiz değil
     <br/>
     <br/>
     Oysa, 55 yıldır Türkiye’de yaşayan Kerkük Vakfı Başkanı İzzettin Kerkük, onun kadar umutlu değil. Seçimin ABD’nin denetiminde yapıldığına dikkat çekerek, Türkmen ve Kerküklüler üzerinden plan yapıldığını söylüyor. İzzettin Kerkük, nüfus yapısını değiştirme çalışmalarının ne Kürtlere ne de Irak’a bir yarar getireceğine inanıyor. “Bu seçim bizim değil, işgal güçlerinin seçimidir.” diyen Kerkük, bu durumun 30 bin kişi olduğu iddia edilen Türkiye’de oy kullanmak için kayıt yaptıranların azlığıyla ortaya çıktığını savunuyor: “Bir haftada 4 bin 187 kayıt yaptırılmış. Kış şartları, insanların çalışma saati denk gelmemesi gibi faktörler olsa da Türkiye’den Irak biraz farklı gözüküyor.” diyor.
     <br/>
     <br/>
     Seçimin şaibeli olduğunu düşünen sadece İzzettin Kerkük değil. Mecburen kayıt yaptırdığını ifade eden Avukat Erşad Hürmüzlü Irak’ın geleceğinin bu seçimle inşa edilemeyeceği görüşünde. Hürmüzlü, kullanacakları oyun formaliteden öteye geçemeyeceğini belirtiyor. Çünkü, seçim şartları mevcut Geçici Irak Anayasası’na aykırı. Seçim sonrası oluşacak mecliste kadınların en az yüzde 25 temsilinin öngörüldüğü 30. Madde’ye göre Türkmenlerin de parlamentoda yerini alması şart. Madde kapsamında kadınlar için “mutlaka” gibi kesin bir ifade konduğuna değinen Hürmüzlü, “Aynı durum Türkmenler için geçerli olmadı. Listesine Türkmen aday almayanlar anayasaya aykırı hareket ediyor.” diyor. Erşad Hürmüzlü, 1 Mart tezkeresinin Kerküklüler için hiç iyi olmadığını belirtiyor.
     <br/>
     <br/>
     Türkiye’deki en eski Türkmen organizasyonu Irak Türkleri Kültür ve Yardımlaşma Derneği Başkanı Kemal Beyatlı ise, seçime katılmaktdan yana... Sadece İstanbul’da 10 binin üzerinde Türkmen olduğunu söyleyen Beyatlı, “Irak içinde üçüncü asli unsur olmamıza rağmen yok farz edilmeye çalışılıyoruz. Katılacağımız seçimle ‘Hayır biz de varız ve buradayız’ dememiz lazım.” görüşünü savunuyor. Beyatlı’ya göre, en kötü seçim seçimsizlikten iyidir. İnsanların kendi iradesiyle sandık başına gitmesi bile bir kazanç. 30 Ocak seçimleri, gecenin bitip gündüzün başladığı değil, sisli seherin başlangıcı.
     <br/>
     <br/>
     Mimar Sinan Üniversitesi Öğretim Üyesi Prof. Dr. Suphi Saatçi, Irak’ın seçimden sonra demokratikleşeceğine ihtimal vermiyor. Kerkük’ün nüfusundaki oynamaların işgalin ilk gününden itibaren planlandığını söyleyen Saatçi, Irak’ı bekleyen en büyük tehlikenin ırk ve mezhep ayrımı olduğu görüşünde: “Irka ve mezhebe dayanmayan sağlıklı örgütlenme olmadan ülke üzerindeki bunalımın ortadan kalkması zor. Ayrıca Türkmenler için getirisi en yüksek yol seçimleri tanımamak ve seçimlere katılmamak.” Saatçi’ye göre, Irak Ulusal Meclisi’ne seçilecek 275 vekilin tamamı Türkmen olsa dahi, silah gücü olmayanın ülkeye hakim olması imkansız. Seçimden sonrası için ‘bekle gör’ politikası geçerli. Zira, kendi senaryolarını oynayamayacaklarına göre, mevcut senaryonun oynanmasını beklemek gerekiyor.
     <br/>
     <br/>
     Türkmenler kayıt sürecinde görev aldı
     <br/>
     <br/>
     Irak’ın geleceğine sadece oy vermekle yetinmeyen Türkmenler, seçim organizasyonlarında da görev alıyor. 13 yıldır Türkiye’de yaşayan Eczacı Müfit Neftçi bunlardan biri. Aksaray Oruçgazi İlköğretim Okulu’ndaki Seçim Merkezi’nin Müdürü Neftçi, “Iraklı olarak ülkeme daha fazla hizmet edeceğime inandığım için bu görevi üstlendim.” diyor. IOM’un Türkiye’deki Dış İlişkiler Şefi Sandra Khadhouri ise, Türkiye’deki çalışmalara Aralık 2004’te başladığını söylüyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFEF6";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFEF6";
google_color_bg = "FFFEF6";
google_color_link = "1B4CA9";
google_color_url = "DA1E48";
google_color_text = "000000";
//-->
  </script>
  <script src="http://web.archive.org/web/20051102130921js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19474), [web.archive.org (arşiv bağlantısı)](http://web.archive.org/web/20051102130921/http://aksiyon.com.tr:80/detay.php?id=19474)
