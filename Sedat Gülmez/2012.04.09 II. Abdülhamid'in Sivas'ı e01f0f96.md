# II. Abdülhamid’in Sivas’ı

*Sedat Gülmez 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şehir de insan gibi doğar, büyür ve… “Sivas’ın Resmi” isimli albüm ve’den sonrasını gösteriyor…
  </font>
 </div>
 <div id="newsText">
  <font class="detail-text">
   <p>
    İsmi her zikredildiğinde Sultan II. Abdülhamid’in, bazen art niyetten bazen de “malum” tarihçiliğin beslediği şuuraltından akla önce “istibdad” geliyor. Fakat işe hakkaniyetle yaklaşanlar takdiri de eleştiriyi de “olması gerektiği” kadarıyla dillendiriliyor. Yitik Hazine Yayınları’nca neşredilen “Sivas’ın Resmi” başlıklı albüm de onun kıymeti bilinen bir merakının neticesi: Fotoğraf… Yayınevi, albümün arka kapağına Sivas için şu ibareleri kondurmuş: “Selçuklu’nun meşhur, Osmanlı’nın mühim, günümüzün mahzun şehri.”  Çalışmaya yön verenlerden Ahmet Turan Alkan, bunlara, “E, pek de isabetsiz değil…” diye karşılık veriyor.
   </p>
   <p>
    <img alt="" height="365" src="http://web.archive.org/web/20120414173434im_/http://medya.aksiyon.com.tr/aksiyon/2012/04/09/kitap-icin.jpg"/>
   </p>
   <p>
    Şehrin 120 yıl önceki hâlini gösteren fotoğraflarla süslü çalışmaya 30’lu senelere ait kareler de eklenmiş ki bu karşılaştırma fırsatı sunuyor okura… Asırlık fotoğrafların ekserisi kışın çekilmiş. Fakat bahar ve yaza denk gelenler de var. Yani uzun zamanda muhtemelen farklı fotoğrafçılar eliyle hazırlanmış. Peki, neler fotoğraflanmış? Sivas’ın kuzey, güney, doğu ve batısı, Çifte Minareli Medrese, Vilayet Konağı, Adliye Dairesi, Sivas İdâdîsi, Zabıta Dairesi, Beledî Gazinosu, Gök Medrese, Taşhâne, Aydın Valisi Rıfat Paşa’nın dakik fabrikası, Kesikköprü, Numune Kiraat Mektebi ve Kışla-i Humayun… Ancak iki kare var ki kendi ifadesiyle Alkan’ı havaya sıçratmış… İzzet Paşa Camii ve Kepenek Suyu’nun taksim edildiği ana çeşme… “Yıllardır namını duyduğunuz bir mabedin tam tekmil hâlini görünce seviniyorsunuz tabii. Vaktiyle şehrin ortasındayken günümüze fotoğrafı bile kalmamış çünkü…” Lakin bir de üzücü fotoğraf var, “İlkokula başladığım mektep binasının inşaatını gösteren 120 küsur senelik fotoğraf beni üzdü. Çatır çatır yıktılar onu sonra. İçim sızladı ama bir nevi de ders oldu…” Benzer süreçlerin önemine atıfla nihayet şunları söylüyor: “Editörüm Salih Bey, birkaç önemli şehir için buna benzer bir kitabı besleyecek fotoğraf olduğunu söyledi; Bursa gibi, Edirne gibi. Ama Abdülhamid arşivinden çıkması gerekmez illâ ki bu fotoğrafların. Özel arşivlere de bakılmalı. Şehirler için böyle albümler yapılmalı, zaman zaman tazelenmeli...”
   </p>
   <p>
   </p>
   <p>
    SİVAS’IN RESMİ
    <p>
     Ahmet Turan Alkan/ Halûk Çağdaş
     <p>
      Yitik Hazine Yayınları
      <p>
       152 sayfa
       <p>
        02165221144
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32288-ii-abdulhamidin-sivasi.html), [web.archive.org (arşiv bağlantısı)](http://web.archive.org/web/20120414173434/http://www.aksiyon.com.tr:80/aksiyon/haber-32288-ii-abdulhamidin-sivasi.html)
