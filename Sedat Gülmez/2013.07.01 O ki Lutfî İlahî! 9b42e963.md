# O ki Lutfî İlahî!

*Sedat Gülmez 2013.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Seyreyle güzel kudret-i Mevla neler eyler/ Allah’a sığın Adl-i Teala neler eyler”
  </font>
 </div>
 <div id="newsText">
  <font class="detail-text">
   <p>
    Kaynağın yerini fazla bilen çıkmayınca, pınardan kana kana nasiplenenlerin sayısı da az olur. Ama çıkarsa bir cevherfürûşân, çevirirse gözleri kıymetlinin yatağına işte o vakit âlem nura gark olur.
    <p>
     Namı ile ismi yan yana, Alvar İmamı Muhammed Lutfî Efendi. Fakat yaygın sıfatı Efe Hazretleri. Atadan dededen ilim, iştiyak ve aşk ile boyanmış bir silsilenin parlayan halkası. Kaynayan zühdü ile takvasından kopup gelen beyitlerini uzun seneler sadece tanıyanlar okudu, hislendi ve tefekküre daldı. Gelgelelim onu daha fazla insan duymalı ve ömrünün bereketinden faydalanmalı idi.
     <p>
      Hattat Hüseyin Kutlu, ömrünün büyük kısmını bu amaca sarf eden bir vefa adamı. Alvarlı Efe Hazretleri isminin kalpten kalbe taşınması için senelerce çabalayan Kutlu, gelinen noktada hayli zoru, kolaya evirmeyi, beyan-ı aslîsi, “Hakkın takdiri ve lütfu”, başarmış. Bugün artık Muhammed Lutfî Efendi denilince, on binler hatta yüz binlerce insan takdir kaidesi üzerinde yükselen cümleler kurabiliyor. Yine de yapılanlar yeterli görülmemiş ki Efe Hazretleri’nin ailesine, eğitimine, çevresine, yetiştiği ortama dair ana mevzuları barındıran bir kitap oluşturulmuş. Lakin bu, sadece malumatla yoğrulmuş bir eser değil. Halihazırda Hazret’e dair kelam edebilme potansiyeline sahip Hüseyin Kutlu anlatıyor, gazeteci Tuncay Opçin soruları ile akışa yön veriyor. Kimi söyleşilerdeki kuruluk, bu eserde, gerek mevzunun hassasiyeti gerekse soran ile cevaplayanın nezaketi ile samimî bir hâle bürünüyor. Ve küçük bir hatıra…
      <p>
       Talebelerinden birinin yolu İstanbul’a düşünce Efe Hazretleri, Fatih Çarşamba’da İsmailağa Camii’nde mukim Ali Haydar Efendi’ye selam gönderir. “Hasta vücudum el verseydi, ben de gelir, onun ellerinden öpüp, duasını alırdım.” der. Üzerinde selam önce İstanbul’a sonra Fatih’e varan talebe, Ali Haydar Efendi’yi ikindi hatmesinde bulur. Zikr-i İlahî sona erince Şeyh Efendi, kapı aralığında bekleyen talebeyi el işaretiyle yanına çağırır. “Oğul, senden güzel bir râyiha geliyor…” diye karşıladığı muhatabının “Hocazadem” diye andığı Efe Hazretleri yanından geldiğini duyunca ayrıca hislenir, “Eğer şu ihtiyar vücudum el verseydi, onun ziyaretine gider elini öper, duasını alırdım.”
      </p>
      <hr/>
      <p>
       <strong>
        EFE HAZRETLERİ
       </strong>
       <p>
        Hüseyin Kutlu
        <p>
         Sufi Kitap 175 sayfa
         <p>
          02125112424
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7DAF1248DE49E64461AB1735B756306F?newsId=35930), [web.archive.org (arşiv bağlantısı)](http://web.archive.org/web/20140622001626/http://www.aksiyon.com.tr:80/aksiyon/newsDetail_getNewsById.action;jsessionid=7DAF1248DE49E64461AB1735B756306F?newsId=35930)
