# Canlı yayında İstanbul’un fethi

*Sedat Gülmez 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’un fethini, Niğbolu zaferini ya da Yıldırım Bayezid’in vefatını canlı yayında dinlediniz mi? Hem de tüm ayrıntılarını anında anlatan muhabirlerin ağzından. İşte Burç FM’de yayınlanan Canlı Tarih programı size bu imkânı sunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422181430im_/http://www.aksiyon.com.tr/resim/584/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Evet, sayın dinleyiciler, aylardır süren kuşatmanın ardından Bizans, Sultan Mehmed’e ve askerlerine teslim oldu. Bin yıllık başkente giren Osmanlı askerlerini karşılayan halk tezahüratlarını coşkuyla sürdürüyor. Birazdan Sultan Mehmed’in de gelip bir açıklama yapması bekleniyor. Bu arada yanımızda kuşatmada yaralanan tımarlı sipahilerden Kazancıbaşı Hüseyin var. Evet, Hüseyin şehre giren ilk askerlerdensin, neler hissediyorsun? Evvela cümlenin gazası mübarek olsun. Osmanlı askeri başta Rumlar olmak üzere herkesin emniyetini sağlayacaktır.” İstanbul surları önünde gerçekleştirilen naklen yanında bunları söylüyor Canlı Tarih Haber Merkezi muhabiri Mücteba Tekin. Sunucu Naci Özenkırmen ise, dinleyicilerine birazdan muzaffer padişah ile yapacağı telefon bağlantısının anonsunu yapıyor.
   <br>
    <br>
     Yukarıdaki satırlar İstanbul’un fethedildiği 29 Mayıs 1453 günü gerçekleşen bir radyo programından alınma. ‘Nasıl yani?’ diye şaşıranlara şimdiden söyleyelim söz konusu yayın sadece İstanbul’un fethi ile sınırlı değil. Yazının bulunmasından Sümerlerin yıkılmasına, Osmanlı’nın kuruluşundan Yıldırım Bayezid’in vefatına kadar birçok tarihî vaka bu programda ânı ânına dinleyicilere duyuruluyor. Haber müdürlüğünü Naci Özenkırmen’in üstlendiği ‘Canlı Tarih’ isimli program 4,5 aydır Burç FM stüdyolarından dinleyicilerine sesleniyor.
     <br>
      <br/>
      Peki, kimdir bu Özenkırmen? Programın serüveni nedir? İşte bu soruların cevabı 9 yıllık radyocu Fatih Kerimoğlu’nda. Daha önce Malatya ve Gaziantep’te bazı yerel radyo ve televizyon kanallarında çalışan Kerimoğlu, hâlihazırda hukuk fakültesi öğrencisi. 1,5 yıl önce başladığı Burç FM’de uzun süre nasıl bir program yapmalıyız ki insanlara tarihi sevdirelim diye bir arayış içine girer. Sonunda ortaya 88 bölümünü geride bıraktığı canlı tarih programı çıkar. “5 bin yıllık bir kesitin tarihini haber yapıyoruz. İnsanları o döneme götürüyor, tarih kitaplarının kuruluğundan sıyırıyoruz hadiseleri.” diyor.
      <br/>
      <br/>
      Başta Fatih Kerimoğlu’nun ses verdiği haber müdürü Naci Özenkırmen olmak üzere Mezopotamya muhabiri Fethi Kalaycı, Türk dünyasından haberler veren Mücteba Tekin, araştırmacı muhabir Şeyho Şeyhseven Canlı Tarih Haber Merkezi’nin vazgeçilmez elemanları. Bunların dışında bazı hadiseler için başvurulan uzman isimler de yok değil. Tabiat bilimci Prof. Merdane Oklava, maden araştırma uzmanı Cevat Radar bunlardan sadece ikisi.
      <br/>
      <br/>
      Canlı Tarih’in 50 bölüm daha devam edeceğini tahmin eden Kerimoğlu, sonrasında başka programlarla radyoculuğa devam edeceğini söylüyor: “Hafta içi her gün saat 14.00 ila 18.00 arası mesaim tamamen bu program. Yarım saatlik yayın için 3,5 saat hazırlık yapıyorum. Diyalogların yazılması seslendirme hepsi bu çerçevede.”
      <br/>
      <br/>
      Dinleyicilerden beklemedikleri oranda geri dönüşüm sağladıklarını belirten Kerimoğlu, ilk 15 bölüm arayanlara programın içeriği ve yayın sebebini anlatmakla geçirdiklerini dile getiriyor. Olumsuz eleştiri hiç almadıklarını kaydeden Kerimoğlu, bunun bazen kendilerini korkuttuğunu ifade ediyor.
      <br/>
      <br/>
      Üslûbun önemine vurgu yapıyor ve ekliyor: “Neticede seslendirdiğiniz şahsiyetlerin ya da ele aldığınız olayların tamamı gerçek. Bunların aktarımı sırasında yapacağınız en ufak hata hem dinleyicilerin yanlış bilgilenmesine neden olacak hem de sizin güvenilirliğinize zarar verecek. Bundan kaçınmak için çok dikkatli olmak gerekiyor.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Esra Geliren, 15-Şubat-2006
> Radyoculuk: 
> Yedi gün yirmi dört saat müzik yayını yapmak mıdır radyoculuk? Tabii ki değil. Dinleyici başka şeyler de istiyor. Birbirinden ilginç programlarıyla bizlere çok şey öğreten Burç FM’e teşekkürler.

### Mustafa Kaya, 14-Şubat-2006
> Şaşırdık ve mutlu olduk: 
> Canlı tarih programını biz de uzun zamandan beri dinlemekteyiz. Özellikle mesleğimin tarih öğretmenliği olması belki de beni bu programa iten nedenlerin başında geliyor. Ama, program da sıradanlıktan oldukça uzak bir yapıya sahip. Aksiyon dergisinin bu sayısında karşılaşınca çok şaşırdık ve mutlu olduk.

Kaynak: [www.aksiyon.com.tr](http://www.aksiyon.com.tr:80/detay.php?id=23355&yorum_id=8120), [web.archive.org (arşiv bağlantısı)](http://web.archive.org/web/20060422181430/http://www.aksiyon.com.tr:80/detay.php?id=23355&yorum_id=8120)
