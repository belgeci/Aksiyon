# Yolu İETT’yle kesişenler

*Sedat Gülmez 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüzden bakınca Başbakan Erdoğan’dan Yaşar Kemal’e pek çok ünlüye çalışma imkânı sağlamış bir kurum, İETT.
  </font>
 </div>
 <div id="newsText">
  <font class="detail-text">
   <p>
    Bugün sadece toplu taşıma hizmetleri ile gündeme gelmiyor, İETT. Ünlüleri ile de bilindik bir kurum. Daha önce bir kitabı yazıldı ve televizyona da belgeseli çekildi İETT ünlülerinin. Ancak Filiz Acar ve Fatih Sultan Kar’ın (ikisi de kurum çalışanı) gayretleri ile ortaya çıkan zengin arşiv sayesinde, günümüzde ne kadar çok tanıdık simanın yolunun buradan geçtiğini öğreniyoruz. Bir şekilde elde ettiğimiz “Onların da Yolu İETT’den Geçti” belgesel kitabı bize bu fırsatı ziyadesiyle sunuyor. Eserin ortaya çıkma süreci de hayli ilginç. Önsözde belirtildiğine göre her şey arşivden çıkan siyah-beyaz bir fotoğrafla başlamış. Bir maç esnasında çekilen fotoğrafta, yirmili yaşlarında, uzun boylu genç bir futbolcu İETT formasıyla dikkat çekiyor. Tahmin edebileceğiniz gibi o kişi Başbakan Recep Tayyip Erdoğan. Başbakan, eserin, kendisini Camialtı’ndan yeni transfer olmuş genç bir futbolcunun profesyonel olma hayallerine, hızlı ve bir o kadar da heyecanlı olduğu günlere götürdüğünü ifade ediyor. Yetmiyor bir de o günlere dair şu notları düşüyor: “O günlerde belki birinci ligde oynamama rahmetli babam müsaade etmemişti ama bugün ekonomisiyle, demokrasisiyle, hızla kalkınan, gelişen güçlü bir Türkiye’nin kaptanı olmanın bahtiyarlığını yaşıyorum.” Yalnız Erdoğan değil demiştik, İETT ile yolu kesişen ünlüler. Kurumun 140’ıncı yılı hasebiyle 140 eski çalışanı ile sınırlandırılan kitaptaki tanıdık simalar arasında kimler yok ki… Halid Ziya Uşaklıgil, Ali Çetinkaya, Galatasaray’ın iki numaralı kurucusu Emin Bülend Serdaroğlu, İzzet Melih Devrim, İlhami Safa, Münip Hayri Ürgüplü, Cemal Reşit Eyüboğlu, Necdet Mahfi Ayral, Sadi Hoşses, Orhan Hançerlioğlu, Peride Celal, yönetmen Memduh Ün, Münevver Andaç, Rasih Nuri İleri, M. Hıfzı Topuz, Yaşar Kemal, Ferruh Bozbeyli, sinema sanatçısı Zeki Sezer, Galip Erdem, Tuncel Kurtiz, TBMM  Başkanvekilliği yapan Nevzat Pakdil, Mustafa Sarıgül, yazar İhsan Işık ve daha niceleri… (Cemal Kalyoncu)
   </p>
   <p>
   </p>
   <p>
    ONLARIN DA YOLU İETT’DEN GEÇTİ
   </p>
   <p>
    Filiz Acar/ Fatih Sultan Kar
   </p>
   <p>
    İETT Genel Müdürlüğü
   </p>
   <p>
    232 sayfa 4441871
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33622-yolu-iettyle-kesisenler.html), [web.archive.org (arşiv bağlantısı)](http://web.archive.org/web/20121025061803/http://www.aksiyon.com.tr:80/aksiyon/haber-33622-yolu-iettyle-kesisenler.html)
