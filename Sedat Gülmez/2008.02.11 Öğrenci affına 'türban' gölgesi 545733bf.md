# Öğrenci affına 'türban' gölgesi

*Sedat Gülmez 2008.02.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son dönemde başörtüsüne kilitlenen Türkiye gündemini önümüzdeki haftalarda farklı bir konu bekliyor: Öğrenci affı. 800 bin kişiyi kapsadığı söylenen affı çözüm görenler de var tembellere davetiye çıkardığına inananlar da…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080617012329im_/http://www.aksiyon.com.tr/resim/688/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080617012329/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080617012329/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080617012329oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080617012329oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Tuba Kastal’ın sağlığı, Ankara Üniversitesi Hukuk Fakültesi 3’üncü sınıftan 4’e geçtiği yıl bozulur. O zamana kadar başarılı bir seyir izleyen okul hayatı da kesintiye uğrar. Psikolojik sıkıntıları hızlı ilerlemektedir. Evin dışına çıkmak istemeyen, düşünceli ve her şeyden çabuk sıkılan bir halet-i ruhiye içindedir. Ailesi kızlarının durumundan endişe eder. Tedavi boyunca Osmaniye ile başkent arasında mekik dokur. Ancak bir türlü eski sıhhatine kavuşamaz.
   <br>
    <br>
     Tavsiyeler üzerine farklı bir doktora gittiğinde acı gerçekle karşılaşır: Teşhis ve tedavi yanlıştır. Her şeye sıfırdan başlanır. Yeni ilaçlar çok geçmeden olumlu etkisini gösterir. Hayatı yavaş yavaş düzene girer. Fakat 4’üncü sınıfın hiçbir dersine ve sınavına giremediği için öğrenimi sekteye uğrar. Alttan 18 ders kalır. Yoğun tempoyla sayıyı 6’ya indirmeyi başarır. Ancak azamî eğitim zamanını doldurduğu ve 5 ders sınırını yakalayamadığı için okulla ilişiği kesilir. Yeniden eğitim hakkına kavuşabilmesi yüz binlerce kader arkadaşı gibi ‘öğrenci affı’na bağlı.
     <br>
      <br/>
      ÖĞRENCİ AFFI BEKLEYEN YÜZBİNLER
      <br/>
      <br/>
      ‘Af 2007 Eğitim Hakkı Platformu’, 800 bin ila 1 milyon arasındaki öğrencinin yarıda kalan yüksek öğrenimlerini tamamlamak için çaba sarf eden bir avuç mağdurun eliyle geçen yıl kuruldu. Türkiye genelinde imza kampanyaları düzenleyen oluşum, Af2007 (şimdilerde www.af2008.org) isimli internet portalı üzerinden yayın da yapıyor. Başta Ankara ve İstanbul, birçok ilde gönüllü çalışanları gayret sarf ediyor. Tuba Kastal da onlardan biri. Sırf bu amaçla 5 ay önce memleketini terk edip Ankara’ya gelir. O günden bu yana da üniversiteden arkadaşlarının yanında ‘zorunlu’ misafir. Onun için sıkıntılı; ama önemli bir süreç. Çünkü her güne yeni bir umutla başlıyor. Ziyaret ettiği bütün milletvekillerinin, bürokratların ve ilgili yetkililerin desteğini kazanmak için saatlerce dil döküyor. Şimdiye kadar hiçbir görüşmede olumsuz tavırla karşılaşmaz ama kesin neticeyi de alamaz.
      <br/>
      <br/>
      Af yasası taleplerine Türkiye Büyük Millet Meclisi (TBMM) çatısı altından ilk fiilî desteği Büyük Birlik Partisi (BBP) Genel Başkanı ve Sivas milletvekili Muhsin Yazıcıoğlu verir. Farklı tarihlerde üniversiteleriyle ilişiği kesilen ön lisans, lisans ve yüksek lisans öğrencilerine belirli kurallar çerçevesinde sınav hakkı tanınmasına dair kanun teklifi hazırlar. Takip eden dönemde Milliyetçi Hareket Partisi (MHP) Samsun Milletvekili Osman Çakır, Cumhuriyet Halk Partisi (CHP) Kahramanmaraş Milletvekili Durdu Özbolat ve Demokratik Toplum Partisi (DTP) mensubu 8 milletvekili benzer talepleri TBMM’ye sunar.
      <br/>
      <br/>
      Parlamentodaki bu hareketlenme şüphesiz bir umut kapısı. Ancak hâlâ kanunî düzenlenme yapılmamasının siyasetçiler açısından da gerekçeleri var. Geçen yıl başlayan af kampanyası, Köşk ve 22 Temmuz genel seçimleri akabinde de Ağustos sonu Eylül başında artan terör faaliyetlerinin gündeme oturmasıyla geri plana düştü. Öte yandan 2005 affından bu yana yükseköğrenim kurumlarından ne kadar öğrencinin atıldığına ilişkin altyapı çalışmaları da bitmedi.
      <br/>
      <br/>
      Af2007 sitesi editörü Kürşat Çimen’e göre bu durum bir noktaya kadar anlaşılabilir. Ancak 22 Temmuz öncesinde destek sözü veren şimdinin Kültür ve Turizm Bakanı Ertuğrul Günay ve AK Parti İstanbul Milletvekili Edibe Sözen gibi isimlerin daha somut adımlar atması lazım.
      <br/>
      <br/>
      AF TALEP EDENLER TEMBEL Mİ?
      <br/>
      <br/>
      Her şeye rağmen af isteğini eleştirenler de var. Çünkü talep, ‘vaktinde çalışmayan tembelleri’ kurtarmayı amaçlıyor. Bu çerçevedeki bir kanun, yükseköğrenime yarardan ziyade zarar getirir. Çimen’e göre bu düşünce kendi içinde bile tutarsız. Tembellik sebebiyle okulla ilişiği kesilen kişi zaten geri dönmez. Her ne kadar ‘ben okumak istiyorum.’ diyenlerin bazıları derslerdeki başarısızlığı sebebiyle atılsa da, genel yargılar doğmamalı. Neticede ortada suç işlediği için değil eğitim hakkı elinden alındığından af bekleyen yüz binler var.
      <br/>
      <br/>
      Kendi dışındaki sebeplerle üniversiteden ayrılanlardan biri de Nedim Badem. Yaşadıkları meseleye birkaç açıdan ışık tutuyor. İlk ve ortaöğretimini başarıyla tamamlar ama babasının maddî durumu devamına izin vermez. Dedesi ve babaannesi masraflarını üstlenince umutları yeşerir. Gönlünde tıp okumak vardır. 1996’da girdiği yüksek öğrenim sınavında Balıkesir Üniversitesi Kimya Öğretmenliği bölümünü kazanır. İlk 2 yıl yeni okuluna alışmaya çalışır. Fakat uyum sağlayamaz. 1999’da yeniden sınava girer ve Sivas Cumhuriyet Üniversitesi Tıp Fakültesi’ni kazanır. Artık hayal ettiği bölümde okuyacaktır.
      <br/>
      <br/>
      Birinci sınıfı kolaylıkla geçer. Tam bugünlerde babası vefat eder. Daha bu acıyı üzerinden atamadan dedesi terk-i dünya eyler. Ardı ardına iki vefat onu manevî ve maddî açıdan zorlar. Harç kredisi dışında burs alamadığından kerhen kaydını dondurur. Bir yıl sonra geri dönse de ailevî sebeplerle tekrar bırakır. Şimdilerde maddî durumu iyi; ama okulu halen yüreğinin bir köşesinde yara. Eğer af çıkarsa nişanlısıyla Sivas’a taşınacak ve yeni bir hayat kuracak.
      <br/>
      <br/>
      2005 AFFI TALEPLERİ KARŞILAMADI
      <br/>
      <br/>
      Badem, 3 yıl önceki son öğrenci affına da dikkat çekiyor. AK Parti iktidarının, başörtülülere üniversite kapısını açmakla, suçlandığı (!) söz konusu af tasarı daha ilk günden tartışmaya açıldı. Dönemin ana muhalefet partisi CHP meseleye ‘şiddet’le karşı çıktı. İlgili kanun tasarısı Meclis’te görüşülürken parti grubu adına söz alan CHP Denizli Milletvekili Mustafa Gazalcı parlamentoyu üniversitelerin alanına doğrudan karışmakla suçladı. Önceki af yasalarını ‘faydasız’ diye niteleyen Gazalcı, konunun yükseköğrenim kurumlarına bırakılmasını istedi.
      <br/>
      <br/>
      Hükümetse problemin öğrenci lehine çözümünden yana tavır koydu. Millî Eğitim Bakanlığı (MEB) YÖK’e 2000-2005 arası kaç öğrencinin üniversiteyle ilişiğinin kesildiğini sorunca, Erdoğan Teziç başkanlığındaki kurul, bakanlığa sayı yerine affa ‘karşı çıkış sebeplerini’ belirten bir yazı gönderdi. Bakan Hüseyin Çelik Meclis oturumunda Gazalcı’yı cevaplarken bu noktaya da değiniyordu. 450 bin küsuru açık, 224 bini örgün (ön lisans, lisans ve yüksek lisans) öğretim, toplam 677 bin öğrencinin üniversiteden atıldığı bilgisi ancak ikinci yazıyla MEB’e gönderilmişti.
      <br/>
      <br/>
      O gün bakanlığın ancak ikinci talebiyle resmî sayıyı açıklayan YÖK, 16 Mart 2007’de bir öğrencinin benzer isteğini, ellerinde böyle ‘hazır’ veri bulunmadığı, konuyla ilgili çalışmaların uzun çabalar gerektirdiği gerekçesiyle cevapsız bırakıyordu. Neticede Mart 2005’te söz konusu tasarı kanunlaştı. 5316 sayılı bu yasaya göre 29 Haziran 2000-18 Mart 2005 arasında yükseköğrenimden uzaklaştırılan öğrencilere belirli kurallar çerçevesinde sınav hakkı tanınıyordu. Ancak 29 Haziran öncesinde okullarından ayrılanlar başvuru yapamadı. Depremzede öğrencilerin de yararlanamadığı 2000 affına başvuranlar 5316’nın ucu ucuna kapsamı dışında kaldı.
      <br/>
      <br/>
      Konya Selçuk ve Erzurum Atatürk gibi birkaç üniversite kendi inisiyatifleri ile bir önceki affa başvurmuş öğrencileri de kabul etti. Haliyle fırsat eşitsizliği oluştu. Sonuçta yüzlerce idarî dava açıldı ki halen devam edenler var. Karışıklığın en önemli sebebi 2005 kanununun muğlâklığıydı. Yasanın uygulanmasına dair üniversitelerin çıkardığı yönetmelikler de işi karıştırdı. Bazı yüksek öğrenim kurumları ‘ayrılma sebebine bakılmaksızın’ yönetmelik kapsamında öğrencilere eskiden alttan aldıkları derslerin sınav listesini verdi. İmtihanlar neticesinde çoğu talebe aftan faydalanamaz denilip tekrar dışarı atıldı.
      <br/>
      <br/>
      Kimi de öğrencilik statüsü verilmeden aylarca derslere girdi ama sadece bir sınavı veremediğinde yeniden uzaklaştırıldı. Yükseköğrenim kuruluşlarının ve YÖK’ün o dönemki bakışları, genelde olumsuzdu. Yasa çıkınca uygulamak zorunda kaldılar.
      <br/>
      <br/>
      AF SADECE BAŞÖRTÜLÜLERİ İLGİLENDİRMİYOR
      <br/>
      <br/>
      Bugüne dönersek, son haftalarda gündeme gelen yüksek öğrenimde başörtüsü yasağının kalkması konusu, af bekleyenleri de dolaylı yoldan etkiliyor. Hükümetin başörtülüler için yasa çıkartacağına inananlar konuya ‘türban affı’ diye yaklaşıyor. Ancak Tuba Kastal’a göre bu tutum binlerce insanın haklı talebini hasıraltı ediyor. Meseleyi sadece başörtüsüne indirgemek farklı sebeplerden okulunu bırakanlara da haksızlık.
      <br/>
      <br/>
      Peki, Eğitim Hakkı Platformu üyelerine göre çıkması muhtemel affın çerçevesi nasıl belirlenmeli? Her şeyden önce 1980 sonrasını kapsamalı. Üniversite kapıları tüm öğrencilere şartsız açılmalı. Düzenleme farklı yorumları doğurmayacak açıklıkla kaleme alınmalı. Ancak iş burada bitmiyor. Şimdiye kadar, ilki 1983’te, 11 defa ülke gündemine giren 1984, 1986, 1988, 1991, 1993, 1995, 1997, 2000 ve 2005’te kanunlaşan af konusunda son ve en önemli talep, sıkıntıyı ortaya çıkaran aksaklıkların ‘köklü eğitim reformuyla’ çözülmesi yönünde. Özellikle üniversitelerin ve YÖK’ün konumu, alanı, statüsü ve görevleri kesin çizgilerle belirlenmeli.
      <br/>
      <br/>
      <br/>
      <b>
       <u>
        ZARAR MI YARAR MI?
       </u>
      </b>
      <br/>
      <br/>
      <b>
       Eğitim Bir Sen Genel Başkanı Ahmet Gündoğdu: ŞARTSIZ KANUN ÇIKARILMALI
      </b>
      <br/>
      <br/>
      Yüz kızartıcı suçlar hariç şu tarihten önce sonra demeksizin hangi sebeple olursa olsun üniversiteden atılan, ayrılan herkese af getirilmeli. Bu aslında af değil; öğrencilerden özür dilemektir. Çocuklar suç işlememiş ki af istensin. Ortada YÖK’ün sebep olduğu problem var. Üniversitelerin alt yapısı kaldırmaz anlayışına katılmıyorum. Yıllarca ideolojik yaklaşımla binalar boş tutuldu, öğrenci alınmadı. İktidara çağrımız yasanın şartsız çıkması yönünde.
      <br/>
      <br/>
      <br/>
      <b>
       AK Parti Ankara Milletvekili Burhan Kayatürk: 2005 BÖLÜK PÖRÇÜKTÜ
      </b>
      <br/>
      <br/>
      Daha önceki af çok bölük pörçük çıkmış. Günde 50 öğrencinin aradığı zamanlar oldu. Şu an sayı 10-15’ye düştü ama ortada sıkıntı var. Sayın Bakan ve Başbakan’ın tavrını tam anlamıyla öğrenemedim. Onların tereddüdü şudur, 2,5 sene önce bir af çıkardık, şimdi yeni bir öğrenci affı, 2 yıl sonra yine af istenebilir. Ancak öğrencilerin haklı olduğuna inanıyorum. Dünyanın birçok ülkesinde bulundum, 3 ülkede de eğitim gördüm. Türk sistemi kadar disiplin çok az yerde var. Disiplin abartılmamalı.
      <br/>
      <br/>
      <br/>
      <b>
       BBP Genel Başkanı Muhsin Yazıcıoğlu: AFLARA GÜVENİP TEMBELLİK SÖZ KONUSU DEĞİL
      </b>
      <br/>
      <br/>
      Çok dramatik vakalar var. Bu gençleri sokağa ve kaderine terk etmek yerine eğitim yapmak istiyorum diyene sahip çıkmalı. Belli yaş seviyesini geçmiş kişi hâlâ ders çalışmak, imtihana girmek istiyorum diyorsa ve bunu göze alabiliyorsa engellememek lazım. Bunun toplumsal açıdan faydası zararından çok fazladır. Aflara güvenerek tembellik de söz konusu değildir. Sadece tembeller değil, başka sebeplerle kaydı silinmişler var. Diyorlar ki geçmişte afla ancak yüzde 5’i başarılı oldu. Yüzde 5’i başarı sağlasa 40 bin kişi demektir. Topluma kazandırma açısından az bir şey değil.
      <br/>
      <br/>
      <br/>
      <b>
       MHP Samsun Milletvekili Osman Çakır: MALİYET KAYBI DEĞİL KAZANIMI VAR
      </b>
      <br/>
      <br/>
      Bir maliyeti yok, bu meselenin. Aslında kayıp maliyetleri önleme açısından artı değeri var. Üniversitenin belirli bir kademesinden ayrılan insanlar var yatırım yapmış, harcamada bulunmuş, netice alamamış ayrılmış. Bu af sayesinde eğitimlerini tamamlayacaklar yeniden toplum hayatına eğitilmiş gelecekler. Ayrıca çoğunluk ara sınıflar olduğundan kontenjan kabarmasına yol açmayacak. Belki de başka sebeplerle ayrılmış öğrencilerin yeri kapanmış, boşluklar doldurulmuş olacak.
      <br/>
      <br/>
      AF 2007’DE RAKAMLAR ÇOK YÜKSEK
      <br/>
      <br/>
      Türkiye genelinde af talep edenlerin yaş aralığı 25-35. Bunların yüzde 70’i lisans, 15’i ön lisans ve 15’i de yüksek lisans ve doktora alanında. Aslında her branştan öğrenci var; ancak ağırlık ‘harç masrafı yüksek’ tıp, hukuk, mühendislik ve fen-edebiyat fakültesinden. Tahmini verilere göre 2000 öncesi 300 bin öğrenci af talep ediyordu. Ancak sadece yüzde 2’si (6000) geri dönebildi. Geriye kalan 294 binin mağduriyeti devam etti. 2005 affında ise 677 bin kişi öğrenci vardı. Fakat sadece 120 bini kanun kapsamına girdi. Bunlardan da şimdiye kadar faydalanan ve sınavları aşıp okuluna geri dönen 1500-2000 kişi. Gerisi tekrar atıldı. 2005’ten bu yana üniversiteyle ilişiği kesilenlerin sayısı da tahmini 290 bin.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29550), [web.archive.org (arşiv bağlantısı)](http://web.archive.org/web/20080617012329/http://www.aksiyon.com.tr:80/detay.php?id=29550)
