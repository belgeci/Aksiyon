# Öğretmen miyim neyim?

*Sedat Gülmez 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      MEB'in 20 bin öğretmen adayını ilgilendiren formasyon kursu planı ‘öğretmenlik hakkı’nın sınavsız dağıtılacağı iddialarını gündeme getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607201419im_/http://www.aksiyon.com.tr/resim/589/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zafer Yılmaz, Hacettepe Üniversitesi Gıda Mühendisliği Bölümü’nden 1995’te mezun olur. Alanıyla ilgili işe başlamadan, bir özel okuldan gelen teklifi değerlendirir ve eğitim camiasına girer. Her ne kadar mühendislik bitirmiş olsa da ailesi ve çevresi tarafından ‘öğretmen’ diye tanınmaktan memnundur. Ama 11 yıldır öğrenci yetiştirmesine rağmen hukukî prosedürde söz konusu sıfatı kullanamıyor. Çünkü kanunen ‘öğretmenlik’ için ya eğitim fakültesi mezunu ya da pedagojik formasyon almış olması gerekiyor. Bu yüzden hâlihazırda ‘uzman öğretici’ diye adlandırılıyor, tıpkı aynı kaderi paylaştığı 20 bin kişi gibi.
   <br>
    <br>
     FORMASYON MU? HİZMET İÇİ EĞİTİM Mİ?
     <br/>
     <br/>
     Millî Eğitim Bakanlığı’nın (MEB) 24 Şubat ve 8 Mart’ta yayımladığı iki genelge diğer uzman öğreticiler gibi Zafer Yılmaz’ı da heyecanlandırır. Buna göre MEB’in açacağı 280 saatlik kurs neticesinde formasyon alınabilecektir. Ancak genelgelerin yayımlanmasından sonra gelen tepkiler aklını karıştırır. İlk itiraz Yüksek Öğretim Kurulu’ndan (YÖK) gelir. Bizzat YÖK Başkanı Erdoğan Teziç’in ağzından şu cümleler dökülür: “Bakanlığın bu konuda yetkili olması mümkün değildir. Öğretmenlerin formasyonu bizim yetki alanımız içindedir.” Teziç, bununla da kalmaz, kararı yargıya taşıyacaklarını söyler. Bütün bunlara rağmen Yılmaz, binlerce arkadaşı gibi kursa müracaat eder.
     <br/>
     <br/>
     YÖK, formasyon eğitimiyle ilgili MEB’e “bize ait bir görevi üztleniyorsunuz” suçlamasını yöneltiyor. Basına, ‘Yüksek Öğretim Kurulu devreden çıkarıldı.’ diye yansıyan bu durumu, bakanlık yetkilileri olayı çarpıtma olarak değerlendiriyor. Çünkü onlara göre yapılmak istenen yeni öğretmenler yetiştirmek değil, hukukî alt yapıdan doğan problemi ortadan kaldırıp hakları elinden alınan eğitmenlere bunu iade etmek. Sıkıntının çözümü de ‘hizmet içi formasyon eğitimi’ vermek. 1999’a kadar zaten söz konusu eğitimin MEB tarafından verildiğine işaret eden bir bakanlık yetkilisi, “İtiraz eden yok, öğretmen yetiştirme görevi YÖK’te. Biz vazife sahamıza giren yerde çalışanların hukukî düzenlemesini yapıyoruz, o kadar. Bir alanı düzenlemek yani.” diyor.
     <br/>
     <br/>
     YA FEN-EDEBİYATLAR
     <br/>
     <br/>
     Peki, kişi başı 1000 YTL’lik bu kurs bittikten sonra Kamu Personeli Seçme Sınavı’na (KPSS) girmeden Millî Eğitim’de öğretmenlik hakkı tanınacak mı sorusunun cevabı, pek de kamuoyunda dilden dile dolaştığı gibi değil. Buna göre söz konusu kursu bitirmiş olsanız dahi, devlet kurumlarında öğretmenlik yapabilmek için yine KPSS’ye, MEB’in yaptığı öğretmenlik sınavına katılmanız gerecek. “Çünkü özel öğretim kurumlarının kendine göre bir çalışma sistematiği vardır. Ama bakanlığımız bünyesinde çalışmak isteyen olursa onlar da buna uygun şartlara katlanmak zorunda. Neticede devlet memurluğuna adaysınız.” deniliyor.
     <br/>
     <br/>
     Bakanlığın yayımladığı iki genelge ‘sadece özel dersane ve okullarda çalışanları kapsamasına rağmen’ fen, edebiyat ve fen-edebiyat mezunlarının yeterince yararlanamaması yönüyle eleştiriliyor. Bu iddiayı dillendiren Kamu-Sen İstanbul İl Başkanı Yrd. Doç. Dr. Hanefi Bostan. 1998’de Kemal Gürüz’ün YÖK başkanlığı döneminde binlerce gencin mağdur edildiğini dile getiren Bostan, “Şuna anlam veremiyorum. Formasyonu olmasına rağmen öğretmen olarak atanmayan nice fen, edebiyat, fen-edebiyat ve eğitim fakültesi mezunu varken niye uzman öğreticilere böyle bir hak tanındı. Tamam, onlar da bu ülkenin evladı ama öncelik bu şekilde mi olmalıydı?” diyor. Bir de atanma bekleyen çoğu formasyon sahibi 190 bin mezunu dayanak gösteriyor bu yorumlarına. Bunların içinde sadece 20 bini eğitim, diğerleri fen, edebiyat ve fen-edebiyat fakültelerini bitirmiş. Adı geçen bölümlerin her yıl en az 5 bin mezun verdiğine dikkat çeken Bostan, “Bu probleme bir an önce çözüm bulunmalı.” diye konuşuyor.
     <br/>
     <br/>
     Kursla ilgili son gelişmeler ise şöyle: 17 Mart tarihi itibariyle müracaatlar sona erdi. Aralarında İstanbul, Ankara, İzmir, Erzurum’un da olduğu 20 şehir merkez olarak belirlendi. Buralardaki yüksek öğretim kurumlarında dersler verilecek. Eğitimin nasıl bir dağılımla yapılacağı, kimlerin hangi dersleri vereceği önümüzdeki haftalarda belirlenecek. Derslerin başlama zamanı olarak da mayıs ya da haziran ayı işaret ediliyor.
     <br/>
     <br/>
     LİSE MEZUNLARI ÖĞRETMEN ATANIYOR
     <br/>
     <br/>
     Millî Eğitim Bakanlığı’nın genelgeleri tartışılmaya başlandığında ismi öne çıkarılanlardan biri de eski bakan Mehmet Sağlam’dı. 1996’da Sağlam’ın Millî Eğitim Bakanlığı döneminde 46 bin üniversite mezunu öğretmen atanmıştı. Bu durumun ihtiyaçtan kaynaklandığını söyleyen Sağlam’ın konuyla ilgili görüşleri şöyle: “O zaman 20 bin öğretmen açığına karşılık 5 bin mezun vardı. Aradaki 15 binlik farkı ortadan kaldırmak için ne yapıldığını sorduğumda, bürokratlar bana lise mezunlarını atadıklarını söyledi. Ben de eğer biri atanacaksa bunların yüksek öğrenim görmüşler arasından olması gerektiğini söyledim. Hepsi bu kadar.” Eski Bakanı üzen konulardan biri de El Ezher ve ilahiyat mezunlarını özellikle öğretmen atadığına dair iddialar: “Bir kere YÖK’ün denklik verdiği yabancı üniversite mezunları, yurtdışından aldıkları diplomalarla Türkiye’de eğitim gördükleri alana dair çalışabilir. El Ezher konusu da bu çerçevede değerlendirilmeli. İlahiyat mezunlarına yönelik de haksızlık var. Neticede her ikisi de imam hatip liselerine öğretmen atanmış ve kendi alanları.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23651), [web.archive.org (arşiv bağlantısı)](http://web.archive.org/web/20070607201419/http://www.aksiyon.com.tr:80/detay.php?id=23651)
