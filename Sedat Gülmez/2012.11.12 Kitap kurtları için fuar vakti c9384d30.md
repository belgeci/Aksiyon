# Kitap kurtları için fuar vakti

*Sedat Gülmez 2012.11.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TÜYAP kapıları yine kitapseverlere açılıyor. 17 Kasım’da başlayıp 25’inde sona erecek 31. Uluslararası İstanbul Kitap Fuarı yüzlerce yayınevi ve yazarı, on binlerce okurla buluşturacak.
  </font>
 </div>
 <div id="newsText">
  <font class="detail-text">
   <p>
    Bir yıl kimileri için kısa bir zaman dilimi. Fakat her sene Uluslararası İstanbul Kitap Fuarı’nı bekleyenler nezdinde fazlasıyla uzun… 2011 etkinlikleri sona erince önlerinde koskoca 365 gün vardı ve haftalar, aylar gözlerde büyüyordu. Sayınca günler çabuk geçmese de nihayet takvim yaprakları vuslat zamanının yaklaştığı müjdesini veriyor. 17 Kasım’da özlemle beklenen fuarın kapıları açılıyor. 9 güne yayılan organizasyon gerçi 25’inde bitiyor ama bu yılki yoğunluk ziyaretçileri ziyadesiyle memnun edeceğe benziyor. Neler mi var sepette? Evvela onur yazarı… Kitap Fuarları Danışma Kurulu 2012 için Gülten Dayıoğlu isminde karar kılmış. Ana tema ‘Çocukluğum Yurdumdur- Çocuk ve Gençlik Edebiyatı’. Bu başlık altında Dayıoğlu’nun da iştirak edeceği panel ve söyleşiler misafirlere çocuk edebiyatına dair ayrıntılı malumat verecek.
   </p>
   <p>
    <img alt="" height="283" src="http://web.archive.org/web/20121226195921im_/http://medya.aksiyon.com.tr/aksiyon/2012/11/12/sedat-fuar-2.jpg">
     Katılımcı yayınevi ve sivil toplum kuruluşu sayısı 2011 ile aynı, 600. Etkinlik sayısında da değişme yok, 200. 2010’da İspanya ile başlayan bir ülkenin edebiyatı ve kültürünü İstanbullu ile buluşturma projesi 2011’de Mısır’la devam etmişti. 2012 için seçilen ülke ise Hollanda. Organizasyonun ilk dört günü açık kalacak Uluslararası Salon’da Hollanda edebiyatının önemli isimleri ziyaretçilerle buluşacak. Kader Abdollah, Henk Boom, Erik Jan Zürcher, Türkiye’den Ahmet Ümit, Mete Tunçay, Ahmet Demirel gibi isimlerle yan yana panellere katılacak. Ayrıca aynı mekânda geçen sene 35 ülkeden yayınevi, telif ajansı ve konuk yazar yer alırken 2012’de sayı 40’a yükseldi. Ya gezinin bedeli… Öğrenci, öğretmen ve emeklilere ücretsiz. Diğerleri içinse yine 5 TL. 2012 fuarı çocuk ve gençlerin TÜYAP (Tüm Fuarcılık Yapım AŞ) ve Türkiye Yayıncılar Birliği işbirliği ile düzenlenen Uluslararası İstanbul Kitap Fuarı’nın bu seneki ana teması organizasyonun içeriğine dair gayet açık bir fikir veriyor. Okuma sevdasının ve kitaplarla dostluk yürüyüşünün başladığı bu dönemlere ilişkin hazırlanan etkinlikler katılımcılara ve misafirlere farklı bakış açıları kazandırabilecek düzeyde. Fuarın en renkli bölümü ise şüphesiz konuk ülke başlığı altında tertiplenen programlar. Bu sene podyumda Hollanda var. Organizasyonun ilk dört günü açık kalacak Uluslararası Salon dâhilinde Hollanda’dan gelen yayınevleri ve yazarlar ülke edebiyatını ziyaretçilere tanıtma fırsatı yakalayacak. Ve diğerleri… Almanya, Azerbaycan, Hollanda, Hindistan, İngiltere, İran, İtalya, İspanya, Romanya, Rusya, Suudi Arabistan ve Macaristan bu yıl ağırlanan ülkeler. Tabii 2011’deki gibi bağımsız edebiyat topluluğu LAF (Literature Across Frontiers) bünyesinde 24 devletten yayıncı, edebiyat topluluğu ve kültür merkezi de yerini alıyor. Telif ajansları bölümünde de Amerika Birleşik Devletleri, Hollanda, İngiltere, İran, İrlanda, İspanya, İtalya, Yunanistan, İsrail ve Lübnan bulunuyor. Ajanslar dört gün süresince yayıncılarla profesyonel buluşmalar gerçekleştirip fikir alışverişinde bulunacak. Konuk yazarlara gelince… Ana tema çocuk ve genç edebiyatı alanında tecrübeli isimler… Macar çizer Erika Bartos, Zimbabwe doğumlu Korky Paul, Jasper Kent, Red Kit sergisi küratörü Didier Pasomonik ve Joke Van Leewuen. 2012 Fuarı sergiler yönüyle de hayli zengin. Onur yazarı Gülten Dayıoğlu’nu anlatan ‘Bir Yaşamış, Bir Yazmış Gülten Dayıoğlu’nu TÜYAP düzenliyor. ‘Kitap Resimleri’ illüstrasyon sergisi ise Türkiye Yayıncılar Birliği ile düzenleniyor. Danışmanlığını Sadık Karamustafa’nın üstlendiği çocuk ve gençlik kitap kapaklarından oluşan ‘Kapaklar Ormanı’ da bir başka görülesi sergi. Birkaç ay önce Yapı Kredi Yayınları’nca tertiplenen ‘Red Kit’ de fuarda kendine yer bulmuş. Ayrıca 24 Hollandalı illüstratörün çalışmalarından oluşan ‘Fil Gelmiş’ illüstrasyon sergisi organizasyon süresince beğeniye sunuluyor. Tabii kitap fuarıyla eş zamanlı tertiplenen 22. Uluslararası İstanbul Sanat Fuarı’nı da unutmamak gerekiyor. Hâsılı fuar 17- 24 Kasım 10.00- 20.00, son gün 25 Kasım’da ise 10.00- 19.00 saatleri arası gezilebilir. Ayrıca güncel haberler, misafir yazarlar, katılımcı yayınevleri, imza günleri www.facebook.com/istanbulkitapfuari ve www.twitter.com/kitapfuari adreslerinden takip edilebilir.
    </img>
   </p>
   <p>
    <strong>
     Ulaşım bu yıl daha kolay
    </strong>
    <p>
     Ziyaretçiler fuar alanına nasıl ulaşacak? Alternatif yollar söz konusu. Ama bunlardan birincisi ve belki de en hızlısı metrobüs. Üstelik organizasyonun gerçekleştiği alana kadar geliyor. Bu yolla TÜYAP’a ulaşmak isteyenler Zincirlikuyu veya Cevizlibağ aktarma noktalarından son durak Beylidüzü’ne gelebilir.
     <p>
      Ücretsiz servislere bakarsak... Anadolu Yakası yolcuları için durak Bakırköy Deniz Otobüsleri İskelesi Otoparkı. Geliş saati: 10.00- 16.00 arası ve yarım saatte bir. Dönüş: 14.00- 20.00 arası her saat başı.
      <p>
       Büyükçekmece-Fuar alanı seferleri. Eczane-Büyükçekmece Ana Üst Geçit- Fuar Alanı duraklarından 11.00- 13.00- 15.00 saatlerinde. Alandan dönüş 16.00 ve 18.00’de.
       <p>
        Hafta içi Mimar Sinan Güzel Sanatlar Üniversitesi (Fındıklı) Geliş: 10.00- 13.00 Dönüş: 16.00
        <p>
         Ve metroyu tercih edenler Yenibosna’dan Büyükçekmece- Çatalca- Silivri otobüslerini kullanabilir.
        </p>
        <p>
         <p>
          <strong>
           Onur yazarı Gülten Dayıoğlu kimdir?
          </strong>
         </p>
         <p>
          <img alt="" src="http://web.archive.org/web/20121226195921im_/http://medya.aksiyon.com.tr/aksiyon/2012/11/12/sedat-fuar-3.jpg"/>
          Çocuk ve gençlik edebiyatı sahasında ‘Üç Kuşağın Yazarı’ unvanıyla anılan Gülten Dayıoğlu Kütahya Emet doğumlu. İlköğrenimini memleketinde, liseyi İstanbul’da okuyan yazar, bir süre İstanbul Üniversitesi Hukuk Fakültesi’ne devam eder. Ardından dışarıdan katıldığı imtihanları kazanıp ilkokul öğretmenliğine başlar. On beş yıllık hizmet sonrası 1977’de istifa eder.
          <p>
           Daha ilkokul üçte, öğretmeninin teşvikiyle, yazı denemelerine başlayan Dayıoğlu, Bahçıvanın Oğlu adlı ilk kitabını 1963’te yayımlar. Zamanla bazı eserleri İngiliz, Alman, Macar, İsveç, Rus, Arap (Mısır), Urdu (Pakistan) dillerine çevrilir. Almancaya çevrilen Dünya Çocukların Olsa adlı romanı, 1984’te, Alman Yayıncılar Birliği’nce, Gençliğe Yarın Umudu Veren Üç Yüz Kitap seçkisine alınır. Dayıoğlu, 1963- 2009 arası, yedi, on sekiz yaş düzeyi okurlar için, 72 kitap yazar. Başta, 1971’de neşredilen ilk romanı Fadiş, bütün çocuk ve gençlik kitapları, kesintisiz baskılarla hâlâ, kuşaktan kuşağa geçmektedir. Öyle ki 2001’de Fadiş’in 30’uncu doğum yılının, Ankara Üniversitesi Eğitim Bilimleri Fakültesi, Marmara Üniversitesi Eğitim Fakültesi, Eskişehir Osmangazi Üniversitesi Fen-Edebiyat Fakültesi’nce düzenlenen, ulusal nitelikte sempozyumlarla kutlanması da bunun en basit göstergesidir.
           <p>
            Yine Dayıoğlu’nun bir başka özelliği seyyahlığı. Gezilerinde dünyanın büyük kısmını görme fırsatı yakalamış. Tabii söz konusu devr-i daim on iki gezi kitabıyla meyveye durmuş. 1997-2007 arası TÖMER, Millî Eğitim Bakanlığı ve Türkiye Kütüphaneciler Birliği’nce gerçekleştirilen araştırmalar neticesinde, üç defa, Türkiye’nin en çok okunan ve en iyi çocuk- gençlik kitabı yazarı seçilen Gülten Dayıoğlu 6 yıl önce Çocuk ve Gençlik Edebiyatı Vakfı’nı kurmuş.
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34073-kitap-kurtlari-icin-fuar-vakti.html), [web.archive.org (arşiv bağlantısı)](http://web.archive.org/web/20121226195921/http://www.aksiyon.com.tr:80/aksiyon/haber-34073-kitap-kurtlari-icin-fuar-vakti.html)
