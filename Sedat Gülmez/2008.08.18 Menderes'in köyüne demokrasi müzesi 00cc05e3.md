# Menderes'in köyüne demokrasi müzesi

*Sedat Gülmez 2008.08.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adnan Menderes ismini Türkiye’de duymayan yok. Bir de onunla ünlenen memleketi Çakırbeyli’yi… Şimdilerde farklı bir heyecan var köyünde ve çiftliğinde. 59 yıllık tarihî konağın ‘demokrasi müzesi’ hâline getirilmesi gündemde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080904023125im_/http://www.aksiyon.com.tr/resim/715/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080904023125/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080904023125/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080904023125oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080904023125oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Aydın Çakırbeyli Çiftliği ve Köyü, son yıllarda hareketli günler geçiriyor. Merhum Başbakan Adnan Menderes’in memleketi olan bu küçük yerleşim yeri, Türkiye’nin dört bir yanından gelen her yaştan insanı ağırlıyor. Ziyaretçiler, o dönemi hatırlayan köy sakinlerinin dilinden bilinmeyen Menderes’i ve Çakırbeyli’yi 59 senelik tarihî konağın gölgesinde dinliyor. Ancak yine de eksikliği hissedilen hususlar var. En başta da merhumun hayatına dair görsel malzemelerle süslü bir ‘demokrasi müzesi’ bulunmaması geliyor. Hemşehrilerinin ve Çakırbeyli’yi görenlerin arzusu, iki katlı tarihî binanın bu iş için kullanılması.
   <br>
    <br>
     Aslında geçen sene bu yönde bir girişim başlar. Dönemin Kültür ve Turizm Bakanı Atilla Koç da Aydınlıdır ve bu işin üzerine düşer. Ailenin büyüğü Aydın Menderes de bu konuda heveslidir. Fakat süreç akim kalır. Yine de Aydın Menderes bu projeyi gerçekleştirme niyetinde. Hatta 3-4 yıl içinde ‘kendilerinin gayretiyle’ tamamlanacağı müjdesini veriyor. Fakat oğul Menderes’in gönlünde yatan asıl fikir bu değil: “Aydın’daki proje küçük kapsamlı. Asıl İstanbul Topkapı’daki Anıtmezar’ın bulunduğu yeri düşünmek lazım. Orada vatandaşların gezebileceği büyük bir kompleks inşa etmekte fayda var. Gerekli malzemeler de Çakırbeyli’den taşınır.”
     <br>
      <br/>
      <br/>
      ÇAKIRBEYLİ’NİN GÖNLÜ ZENGİN BEYİ
      <br/>
      <br/>
      27 Mayıs askerî darbesinin üzerinden 48 yıl geçti. O gün ‘düşükler’ diye alaya alınan başta Adnan Menderes ve diğer Demokrat Partili milletvekilleri, Türk siyasi tarihine isimlerini yazdırdı. Onları yargılayanların çoğu ise halkın zihninden silindi. Hatta bir adım ötesinde Menderes sevgisiyle yoğrulan kitlelerce pek de hoş hatıralarla anılmadı ve anılmıyor. Türkiye’nin büyük kısmını kaplayan söz konusu düşünce eski başbakanın memleketi Çakırbeyli’de daha güçlü hissediliyor.
      <br/>
      <br/>
      Menderes, geçen zamana inat hâlâ hayırla yâd ediliyor hemşehrilerince. Daha köyün girişinde hissediyorsunuz bu havayı. Geniş meydanda ilk dikkat çeken, geniş çay bahçesi ve önündeki büyük Menderes portresi. Burada önceden Menderesler’in büyük konağı varmış. Sonrasında yıkılmış. Kısa süre evvel çay bahçesi inşa edilmiş. Hatırasına hürmeten de önüne büyük bir portresi yerleştirilmiş. Mekânın tam karşısında Çakırbeyli’yle özdeşleşen tarihî çınar ağacı yer alıyor. Heybetli ağaca ‘demokrasi çınarı’ ismi verilmiş. Dallarının gölgelediği köy kahvesinde kimler çayını yudumlamamış ki? Merhum Cumhurbaşkanı Celal Bayar, Dışişleri Bakanı Fatin Rüştü Zorlu, Süleyman Demirel ve DP geleneğinden gelen niceleri…
      <br/>
      <br/>
      Çakırbeyli’de Adnan Menderes’i hatırlayan, hatta onunla çalışan birkaç kişi var. 83 yaşındaki Mehmet Kulakoğlu bunlardan biri. Menderes ismi anılınca gözleri dolacak kadar samimi. Hemşehriliğin ötesinde, hassasiyeti, nezaketi ve insani vasıflarıyla sevilmeyi hak ettiğini düşünüyor merhumun: “1948’de askerden geldim. Bir yıl sonra çiftlikte çalışmaya başladım. Ama beyimi öncesinde de tanıyordum. O buranın insanıydı. Bizden biriydi. Yanında kaldığım sürede hiç büyüklendiğini görmedim. Toprağına çok bağlıydı ve geldiği yeri hiç unutmuyordu.” Sadece Mehmet amca değil, memleketinde kime sorsanız ‘alçakgönüllülüğüne’ özellikle atıf yapıyor Menderes’in.
      <br/>
      <br/>
      63 yaşındaki Muhtar Mehmet Demir’in hafızasındaysa, anne sülalesinden intikal eden uçsuz bucaksız topraklarını köylüsüyle paylaşması yer edinmiş. “30 bin dönümlük arazisini insanına pay ede ede kendine 3 bin dönümlük yer bırakmış. Devletine ve milletine hizmet etme aşkı taşımayan biri bunu nasıl yapabilir?” diye soruyor.
      <br/>
      <br/>
      Yanında çalışanları kendinden ayrı tutmayan bir tavrı vardır, Adnan Bey’in. Hatta onlarla oturur, hatırlarını sorar, aynı tabağa kaşık sallar. Bir gün yine atıyla arazisini dolaşır, çiftliğe döndüğünde işçilerin yemek yediğini fark eder. Kendisini görüp ayağa kalkan herkesi oturtur. Çünkü ona göre yemek yerken kimse için ayağa kalkılmaz. Oturur yanlarına, alır eline tahta kaşığı, başlar bulgur pilavı ve ayrandan müteşekkil öğünü yemeye. Açık havada Ege rüzgârının ovadan getirdiği tozu toprağı yemeklerin üzerine bırakmasına da aldırış etmeden karnını doyurur. Mehmet Kulakoğlu bakın o anları nasıl anlatıyor: “İnsana değer verirdi. Gözünde amelesi, beyi yoktu. Köylüyü sayardı. Rüzgârın getirdiği toprak, ayranın üzerinde karabiber gibi katman oluştururdu. Hiç aldırış etmezdi. ‘Karıştırın, karıştırın bir şey olmaz.’ derdi.”
      <br/>
      <br/>
      <br/>
      1950 SEÇİMLERİ VE GERİDE KALAN ÇAKIRBEYLİ GÜNLERİ
      <br/>
      <br/>
      Adnan Menderes her ne kadar çiftçilikle uğraşsa da 1930’larda Serbest Cumhuriyet Fırkası’yla başlayan bir de siyaset serüveni vardır. Hatta milletvekilliği, vaktiyle Aydın’ı ziyaret eden Cumhurbaşkanı Mustafa Kemal Atatürk’ün teklifiyle gerçekleşmiştir. Sonrasında Cumhuriyet Halk Partisi günleri ve idare anlayışına yönelik eleştirileri başlar. Neticede bu süreç Demokrat Parti (DP)’yi doğurur. 1946’daki tartışmalı seçimlerin ardından takvimler 14 Mayıs 1950’yi gösterdiğinde hem Menderes hem de Türkiye için yeni bir dönem başlar. Halkın oylarıyla iktidara gelir. Artık Çakırbeyli Çiftliği beyliğinin ötesinde tüm ülkenin başbakanı Adnan Menderes vardır sahnede. Kısa sürede hızlı bir tempo başlar. Türkiye âdeta şantiyeye döner. Başta ulaşım olmak üzere birçok alanda hızlı yatırımlar peşi sıra gelir. Menderes ismi dağa taşa yazılır âdeta. Çünkü söz artık milletindir.
      <br/>
      <br/>
      Hemşehrilerinin ayrı bir gururu vardır onun bu makama gelmesinde. Aydın’ın bu küçük köyü Türkiye’yi idare eden bir isim çıkarmıştır çünkü. Artık onların da dertleri tek tek ortadan kalkacaktır. Şimdilik ilk istekleri kendilerine yaz kış zorluk çıkaran, sallarla aşmak zorunda kaldıkları Çine Çayı üzerine bir köprü inşa edilmesidir. Çakırbeyli ve etrafındaki onlarca köyün Aydın ile tek bağlantısı burasıdır. İnşa edilecek köprü hepsi için rahatlık vesilesidir. DP hükûmeti, 3-4 yıl sonra arzulanan işi bitirir. Ancak başta Aydın olmak üzere birçok yerde laf çıkar ‘Menderes çiftliğine gitmek için yol yaptırdı.’ şeklinde. 1950 ila 1973 arasında Çakırbeyli ihtiyar heyetinde yer alan ve bir süre de muhtarlık görevini üstelenen Yusuf Yılmaz, o günleri dün gibi hatırlıyor: “Her yer gibi Aydın ve Çakırbeyli’nin de eksikleri vardı; ama o köprü hadisesinden sonra çekindiler galiba. Biz görevimiz sebebiyle sık sık Ankara’ya giderdik ziyarete. Bazen bulur bazen de yoğunluktan göremezdik. Bu husustaki şikâyetlerimizi hep ‘yapacağız, onun da zamanı gelecek’ diye karşılıyordu. Ama ihtilal fırsat vermedi.”
      <br/>
      <br/>
      Darbe sonrası Çakırbeyli’ye gelen ve bir süre ikamet eden, merhum başbakanın en yakınlarından Ethem Menderes de bu hususta sorularla karşılaşır. Hatta bir seferinde hanımı “Ethem, 10 yıl iktidarda kaldınız, ne Aydın’a ne Çakırbeyli’ye elle tutulur bir şey yapmadınız.” deyince, Ethem Menderes’in cevabı “Hanım sen burayı biliyorsun. Git bakalım Doğu’ya. Burası zaten elimizin altında, her zaman yapardık. Ama Doğu! Başımıza bu iş geldi, ne yapalım.” şeklindedir.
      <br/>
      <br/>
      Ömrü toprakla hemhal Menderes, başbakanlık koltuğuna oturduktan sonra memleketine ancak 1-2 defa gelebilir. Onlarda da köyün merkezine kadar gelemez, sadece çiftliğe uğrar ve geri döner. O ziyaretlerden birini Mehmet Kulakoğlu hiç unutmuyor. Şimdiki binanın üst katına dahi çıkmaz merhum Menderes. Alt tarafta köşedeki bir yatağa kıvrılır. Sabah erken saatte kalkar ve yalın ayak ovaya doğru gezintiye çıkar. Eşlik etmek isteyen jandarmaları ise geri gönderir. Zaten vazifesinin hiçbir döneminde yanına gelmek isteyen kimseleri geri çevirdiği vaki değildir. Her gelenle ilgilenir, hasta ise doktora gönderir, parası yoksa verir, hâsılı gönülleri hoş etmeyi bilir.
      <br/>
      <br/>
      BU YIL GELECEĞİM İNŞALLLAH!
      <br/>
      <br/>
      1959’un son ayı. Yine Aydın’dan ve Çakırbeyli’den bir heyet Ankara’da Başbakan Menderes’i ziyaret ediyor. Akşam konutta bir yemek tertiplenmiş. Masanın etrafında Menderes, bazı bakanlar, dönemin Aydın Belediye Başkanı İsmet Sezgin, Aydın milletvekilleri ve Çakırbeyliler var. Yusuf Yılmaz, 5 kişilik köy heyetinde. Sohbet koyu. Başbakanın keyfi yerinde. Bir ara Yılmaz, “Ağabey, köyü ihmal ettin, hiç gelmiyorsun. 1-2 defa çiftliğe kadar geldin, sonrası yok.” deyince, “Haklısınız. Hayırlısı. İnşallah bu yıl geleceğim.” cevabını verir. Bu arada gözlerinden 1-2 damla da yaş süzülür. Hemşehrilerinin birlikte fotoğraf çektirme teklifini de geri çevirmez.
      <br/>
      <br/>
      Bir gün sonra aynı ekip fotoğraf çekimi için yine Başbakanlık Konutu’ndadır. Önce Çakırbeyli’den gelen 5 kişilik heyeti alır odasına. Ardından Aydın milletvekillerini. Nihayetinde de tüm Aydınlılar ile kamera karşısına geçer. Bu karelerden sonuncusu, hâlihazırda Çakırbeyli Muhtarlığı Köy Odası’nın duvarında. Diğer fotoğraflarsa Yılmaz’ın anlattığına göre ellerine hiç geçmemiş.
      <br/>
      <br/>
      Merhum başbakan, köylülerini en son o gün görür. Memleketine gitme arzusu, 27 Mayıs Cuma sabahı gerçekleşen askerî darbenin gölgesinde kalır. Bir daha da çiftliğini göremez. Ancak yüreğindeki hasret Yassıada’da dahi dinmez. Özlemini Ethem Menderes’e açar: “Hayırlısıyla bir kurtulalım. Doğru çiftliğe, Çine Çayı’nın kenarına…”
      <br/>
      <br/>
      İHTİLAL NE Kİ BEYİM?
      <br/>
      <br/>
      Tarih 27 Mayıs 1960. DP iktidarı 10. yılını doldurmuş. Ancak bir süredir Türkiye genelinde kaynama var. Bir hareketlenme ortaya çıkacağı kesin ancak Ankara ve İstanbul’daki ‘devlet büyükleri’ haricinde muhtevaya ilişkin fikir üreten yok. Çakırbeyli’de de durum bu yönde. Çiftlikte işler devam ediyor. Menderes’in traktör şoförlerinden Mehmet Kulakoğlu, yanında bir başka şoför arkadaşıyla amele toplamak için Aydın merkezde. Akşamdan gelip Aydın Palas Oteli’ne yerleşmişler. Sabah erken saatlerde kapıları vurulur. Gelen otelcidir, heyecanla “İhtilal oldu” der. O zamana kadar bu kelimeyi duymayan iki şoför şaşırır: “İhtilal ne ki beyim?”
      <br/>
      <br/>
      Sonrasında anlarlar. Askerler Menderes hükûmetini devirmiştir. Aceleyle Çakırbeyli’ye dönerler. Ancak otelcinin tavsiyesine uyup ellerindeki iki traktörü çiftliğe götürmez, köyün ilerisinde bırakırlar. “Bir baktık askerler çiftliği kuşatmış. Dışarıdaki tüm traktörleri içeri çekiyorlar, neticede çiftliği mühürlediler. Kaçırdığımız iki traktörle kaldık.”
      <br/>
      <br/>
      Çakırbeyli Çiftliği’ndeki işçilerin çoğunluğunu işten çıkartır yeni idare. Sadece o dönemki kâhya Hasan Başaran ve birkaç çalışan kalır. Bunlar arasında Mehmet Kulakoğlu da vardır. O günün şartlarında Menderes ailesine farklı ‘eksikleri’ sebebiyle 4 milyon liralık borç çıkartılır. Denetim Maliye Bakanlığı’ndadır. Her hafta tüm işçiler Kâhya Başaran başkanlığında Aydın’a götürülür. Hesaplar tek tek kontrol edilir. “Kaç balya çıktı? Geçimi nasıl sağlıyorsunuz?” ilk sorulardır. Kulakoğlu’nun ifadesiyle 6 ay devam eder bu durum. Sonrasında denetim gevşer.
      <br/>
      <br/>
      Menderes ve arkadaşlarının Salim Başol idaresindeki Yassıada Mahkemeleri’nde maruz kaldığı muameleyi radyodan takip eder köylüleri. “Evinde radyosu bulunanlara ya da kahvehanelere toplanırdı halk. Bizim hanede radyo bulunduğundan gelenler olurdu. Başta babam herkes pürdikkat dinlerdi ‘Yassıada Saati’ programını. Başol’un ‘kısa kes’ nidaları âdeta yürekleri burkardı. Bayar merhum daha sertti. Ancak Menderes ömrünce nasıl nazik tavırlıysa orada da aynı şekilde davrandı. Fakat ahalinin gözyaşları da eksik kalmadı.” diyor Muhtar Mehmet Demir.
      <br/>
      <br/>
      “Peki, istemez miydiniz daha sert olsun. ‘Siz kim oluyorsunuz da halkın oylarıyla gelmiş bizi yargılıyorsunuz?’ demesini Menderes’in?” sorumuza 77 yaşındaki Veli Yunus cevap veriyor: “Yapamazdı. Ömrünce kimseye kötülüğü dokunmamış, sert davranmamış. Bu yüzden mizacı kaldırmazdı.”
      <br/>
      <br/>
      DARBEYE SEVİNENLERİN ORANI YÜZDE 10’U GEÇMEZ
      <br/>
      <br/>
      İhtilal sonrası dönem DP’liler için zordu. Dünün muktedirleri askerî darbeyle devrilmiş, şimdi alaya alınıyorlardı. Ancak halk da aynı dertleri çekiyordu. DP’ye gönül verenler de aşağılanıyordu. O yıllarda ‘Çakırbeyliyim’ diyebilmek ise ayrı bir zorluktu. Menderes’in köylüsü sıfatını taşımak çok zorlaşmıştı. Sırf bu sebeple ‘seni ayağımın altına alır ezerim’ diyenlerle karşılaşmış, Veli Yunus. Ama ona asıl ağır gelen yıllarca merhum Menderes’in yanında çalışan bazılarının darbe sonrası takındığı tavır: “Sen beyin ekmeğini ye. Ayağın onun döneminde ayakkabı görsün, bir sürü zorluklar kalksın sonra da çık arkasından ileri geri konuş. Hainlik bu!”
      <br/>
      <br/>
      Adnan Bey’in eşi Berrin Hanım ve çocukları da yargılama sürecinde ve sonrasında çok zor durumda kalır. Özellikle maddî yokluklar zorlar kendilerini. Bunu bilen köylüler kendi arasında para toplar ve Ankara’da Berrin Menderes’e teslim eder. O heyette Yusuf Yılmaz da yer alır. “Izdıraplı günlerdi. Gittik, teslim ettik. Bizden para veren herkesin tek tek ismini istedi. Yazdık, verdik. Aklında geri ödeme vardı belki ama bunu asla kabul etmezdik.”
      <br/>
      <br/>
      Geçtiğimiz aylarda 27 Mayıs’ı ‘devrim’ diye niteleyen Danıştay Başsavcısı Tansel Çölaşan’ın halkın idamları coşkuyla karşıladığı iddialarını da soruyoruz. Her şeyden önce böyle bir ifadeye üzüldüklerini söylüyor köylüler. “Muhakkak farklı düşünenler vardır; ama bu istikamette sevinenlerin oranı yüzde 10’u geçmez.” diyor, Muhtar Mehmet Demir.
      <br/>
      <br/>
      Her türlü zorluğa rağmen Çakırbeyli Çiftliği çalışmaya devam eder. Ancak kapı mühürlüdür. İcra ancak 1966’da kalkar. Menderes ailesi yavaş yavaş toparlanmaya başlayınca idareyi ele alır. Ancak Yüksel ve Mutlu Menderes’in peş peşe vefatları aileyi daha da sıkıntıya sürükler. Artık tüm sorumluluk Aydın Menderes’in omuzlarındadır.
      <br/>
      <br/>
      Hâlihazırda Çakırbeyli Çiftliği’nin idaresi Aydın Bey’in üzerinde. Ağabeyi Mutlu’nun eşi Münevver ve oğlu Adnan Menderes’in de arazide hissesi var. Kapısı kilitli konak ve çevresiyle Aydın Bey adına Mustafa Yüksel ilgileniyor. Son dönemde ziyaretlerin arttığını belirten Yüksel, her yaştan insanın geldiğini ve çoklarının da ağlayarak mekânı gezdiğini anlatıyor. En son gelen ziyaretçilerden bir grup da Millî Eğitim Bakanlığı ile Turkcell ortaklığıyla gerçekleşen ve Doğu-Batı öğrenci değişimi ve kaynaşmasını hedefleyen Gönül Köprüsü projesiyle gelen öğrenciler. Hâsılı, Türkiye Menderes ismini unutmuyor ve unutturmuyor.
      <br/>
      <br/>
      <br/>
      <br/>
      <br/>
      Eski Kültür ve Turizm Bakanı Atilla Koç (Aydın Milletvekili): İŞİN ÜZERİNDE HEYECANLA DURDUM
      <br/>
      <br/>
      Ben müze meselesiyle bakanlığım sırasında çok uğraştım. Aydın Bey ile görüştüm, sıcak davrandı. Heyecan verici bir girişimdi. Şimdiki Cumhurbaşkanlığı Genel Sekreteri Mustafa İsen Bey’le -ki o zaman müsteşardı -  bir iki defa  ziyaret ettik Aydın Bey’i; gayet sıcak karşılamıştı bizi. Sonra herhâlde mazereti vardı. Sebebini doğrusu bilmiyorum, akim kaldı. İşin üzerine çok heyecanla durdum. Hiçbir şartı yoktu. Biz ondan yardım istedik. Eşyalarıyla ilgili. Ankara Büyükşehir Belediyesi Sekreterliğim zamanında Gazi Üniversitesi Öğretmen Okulu’yla meslek çalışmaları yapmıştık. O zaman rahmetli Menderes’in makam arabası vardı. Onları da getirecektik. Güzel bir demokrasi müzesi yapmayı arzu ediyorduk.
      <br/>
      <br/>
      <br/>
      <br/>
      Aydın Menderes: AĞIRLIK TOPKAPI’DAKİ ANITMEZAR
      <br/>
      <br/>
      Aydın’da müze olacak. Düşüncemiz ve hazırlığımız var ama önce İstanbul’daki Anıtezar derli toplu hâle gelmeli. Aydın’da kendi imkânımızla yapacağız, orası kolay. Epey bina var. Gerçi mescit olarak da kullanılıyor ama derli toplu hâle gelmesi lazım. Belki halka gösterilecek malzemenin ağırlığı oraya verilebilir. Orası büyük iş. Allah’a şükür çiftliğin her zaman ziyaretçisi vardır. Şöyle söylemek gerekiyor, hareketlilik arttı Türkiye’de. Nüfus hareketliliği arttı. Okuyan insan arttı. Bir de Cenab-ı Hakk, Menderes’in ve DP’nin hatırasını mahşere kadar ayakta tutacak, ona inanıyorum. Hakikaten başka vesilelerle, başka şekilde de görüyoruz onu. Ben her alanda bakıyorum, hissediyorum.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30957), [web.archive.org (arşiv bağlantısı)](http://web.archive.org/web/20080904023125/http://www.aksiyon.com.tr:80/detay.php?id=30957)
