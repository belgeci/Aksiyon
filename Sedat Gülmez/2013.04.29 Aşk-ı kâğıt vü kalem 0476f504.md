# Aşk-ı kâğıt vü kalem

*Sedat Gülmez 2013.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dr. Süleyman Berk, hüsn-i hattın doğuşundan bugüne serencamını iki kapak arasında okura taşıyor.
  </font>
 </div>
 <div id="newsText">
  <font class="detail-text">
   <p>
    Heykel ve resim Batı Medeniyeti için nasıl sanat denilince akla gelen ana unsurlar ise, yazı da İslâm Medeniyeti’ni anlatan ana daldır. Öyle ki ‘Hüsn-i hat’ diye isimlendirilmesi bile verilen ehemmiyeti göstermesi adına başlı başına önemi haizdir. Müslümanlığın Arap Yarımadası’ndan arza yayılması ile sadece bir milletin elifbâsı olmaktan çıkan Arap harfleri denilebilir ki artık kalem erbâbı sanatkârlar elinde medeniyet nişanesine dönüşmüştür. Şüphesiz hüsn-i hattı İslâm tarihi boyunca zirve noktasına çıkaran mahir ellerin çoğu Anadolu coğrafyasından çıkması hasebiyle, milletimizin bu sanata verdiği kıymet ayrıdır. Yetişen hattatların gücü sayesinde, “Kur’ân-ı Kerîm Hicaz’da nâzil oldu, Mısır’da okundu ve İstanbul’da yazıldı.” cümlesi asırları aşarak günümüze kadar ulaşmıştır. Tabii bunları ifade ederken silsile hâlinde bugüne ulaşan yazı serüvenine, katkısı yadsınamaz; Emevî, Abbasî dönemlerini hatta Selçukluları ve İslâm topraklarında neşet eden diğer idareleri unutmamak gerekir.
   </p>
   <p>
    Dr. Süleyman Berk imzalı, “Devlet-i Aliyye’den Günümüze Hat Sanatı” başlıklı çalışma buraya kadar zikredilenleri derli toplu anlatma yanında, söz konusu sanata dair diğer ayrıntıları ve zirve el emeklerini okuyucu karşısına çıkartıyor. Nihayet eser yedi ana başlıktan oluşuyor. Birincisinde, İslâm Yazısına Genel Bir Bakış ile Arap yazısının doğuşu ve gelişimi anlatılıyor. Aynı ana başlık altında Osmanlı hat sanatındaki 9 ana ekol ve bunlara ismini veren Şeyh Hamdullah, Ahmed Karahisarî, Hâfız Osman, Mustafa Râkım gibi erbâb-ı kalem sıralanıyor. İkinci bölüm yazı çeşitlerine ayrılmış. Üçüncü kısımda hatta meraklı ve onunla ilgilenmek isteyenlere yönelik, kullanılan malzemeler tanıtılıyor. Olmazsa olmaz kabilinde tuğra, dördüncü başlığın muhtevasını oluşturuyor. İcâzetnâme de başlı başına bir bölüm konusu. Altıncı kısım “Celî Sülüs Bir Hat Levhasının Hazırlanışı Safhaları” adını taşıyor. Kitabın en renkli, göze, gönle ve hisse hitap eden kısmı ise sonda, “Hat Sanatından Seçme Örnekler ve Meşkler”. Burada hüsn-i hat çalışanlar için gerekli Hattat Halim Efendi’nin Rik’a, Mehmed Şevki Efendi’nin Sülüs Nesih meşkleri ve Celî Sülüs yazının klasikleri arasında sayılan Hattat Sâmi Efendi’nin Yeni Cami Sebîli kalıpları özellikle dikkat çekiyor.
   </p>
   <p>
    DEVLET- İ ALİYYE’DEN GÜNÜMÜZE HAT SANATI
   </p>
   <p>
    Dr. Süleyman Berk
   </p>
   <p>
    İnkılâb Yayınları
   </p>
   <p>
    272 sayfa
   </p>
   <p>
    02125244499
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35444), [web.archive.org (arşiv bağlantısı)](http://web.archive.org/web/20130819085538/http://www.aksiyon.com.tr:80/aksiyon/newsDetail_getNewsById.action;jsessionid=04B00C496A78BCED8F7BB9DF7777ACD9?newsId=35444)
