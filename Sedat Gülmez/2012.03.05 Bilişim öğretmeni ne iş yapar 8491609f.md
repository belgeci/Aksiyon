# Bilişim öğretmeni ne iş yapar?

*Sedat Gülmez 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Millî Eğitim Bakanlığı’nın başı bilişim teknolojileri öğretmenleriyle dertte! Bakanlık “Çocuklar bilgisayar kullanmasını biliyor.” dedikçe, onlar “İş, bilmekten ziyade doğru kullanmakta. Onun yolu da bizde.” diyor.
  </font>
 </div>
 <div id="newsText">
  <font class="detail-text">
   <p>
    Adı, “Bilişim Teknolojileri Eğitimcileri Derneği”. Merkezi Ankara. Kuruluş tarihi 24 Şubat 2012. Kurucu üyeler arasında Ortadoğu Teknik Üniversitesi Eğitim Fakültesi Dekanı Prof. Dr. Yaşar Özden, Hacettepe Üniversitesi Eğitim Fakültesi Dekanı Prof. Dr. Buket Akkoyunlu ve Ankara Üniversitesi’nden Prof. Dr. Hafize Keser gibi bilgisayar ve öğretim teknolojileri eğitimi alanının önde gelen isimleri var. Temmuzdaki seçime kadar bilişim teknolojileri öğretmeni Burcu Yılmaz başkanlık görevini üstleniyor. Amaçlarına gelince… Bilişim teknolojileri öğretmenliğinin bilgisayar açıp kapatmayı öğretmenin ötesinde bir misyona sahip bulunduğunu başta ilgililer tüm kamuoyuna anlatabilmek. Çünkü “Şimdiki çocuklar bilgisayarın her şeyini biliyor. Bunlara mı öğreteceksiniz?” türünden söylemlerin meselenin özünü kavrayamamak olduğuna inanıyorlar. Lakin söz konusu çaba bir başlangıç değil, aksine 6-7 senelik mücadelenin neticesi…
    <p>
     AK Parti iktidara geldiği günden bu yana eğitim sahasında bilhassa teknik hususlarda hızlı adımlar attı. Öğrencilerin çağın teknolojisine ayak uydurabilmesi adına açılan Bilişim Teknolojileri (BT) sınıfları da bunlardan biriydi. Tabii belirtilen ortamlarda öğrenciye katkı sağlayacak birinci görevli de bilişim teknolojisi öğretmenleri. Başta işler yolunda gidiyordu. Ders var, öğretmen var, sınıf var, öğrenci var, not var… Ancak sonra yavaş yavaş değişimler başladı. Haftalık ders saati düştü, not yetkisi öğretmenlerin elinden alındı, norm fazlası sıkıntısı doğdu ve nihayet bilişim teknolojileri öğretmenleri formatör adı altında sabah 8’de mesaiye gelen, öğleden sonra 5’e kadar okul içinde dersi olmadığından bozulan bilgisayarları tamirle görevlendirilen, yer yer hafta sonlarında BT sınıflarını açmakla vazifelendirilen bir kitle hâline geldi. Millî Eğitim Bakanlığı’nın Fırsatları Artırma ve Teknolojiyi İyileştirme Hareketi (FATİH) ile biraz ümitlendiler ama orada da beklediklerini bulamadılar. Bu arada gitmedikleri yetkili, çalmadıkları resmî kapı kalmadı denilse yeridir. Fakat bir türlü istedikleri neticeye ulaşamadılar. Peki, niçin başarısız oldular?
     <p>
      Burcu Yılmaz’a göre problem derse bakışta: “Bilgisayar sınırlı bir teknoloji değil. Bir defa bu es geçiliyor. Yani öğrenci çok iyi word programı bilebilir ama durağan değil bu. Teknoloji sürekli değişiyor çünkü. Kaldı ki bizim işimiz sadece bilgisayar açma kapatmayı öğretme gibi algılanıyor. Bakın tabletler dağıtılıyor şimdi. Öğrenciler bunu kullanmasını bilebilir ama mesele bundan ibaret değil ki? Amaç önemli. Çocukları teknolojiyle internetle baş başa bırakmak çok tehlikeli.” Bu nokta da sözü internet bağımlılığına ve bunlarla ilgili açılan kliniklere getiriyor: “Sadece bağımlılık da değil. 6 ve 7. sınıflarda boyun ve bel rahatsızlıkları başladı.”
      <p>
       Nasreddin Hoca’nın fıkrasına atıfla özeleştiriyi de ihmal etmiyor Yılmaz. “Hırsız girmiş evine hocanın. Üstündeki yorganı çalmış. Millet de başlamış ona saymaya. En sonunda dayanamamış ve ‘Hırsızın hiç mi kabahati yok.’ demiş ya. Aslında bizim de kabahatimiz var. Kimimiz bilişim teknolojileri dersini sadece BT laboratuarlarından ibaret gördü. İşimiz gereği bilgisayar tabii ki en büyük araç ama bilgisayarı olmamasına rağmen canavar gibi ders işleyen arkadaşlar da var. Yine de kaç yıldır bir hak arayışı içindeyiz. Bunu sonuna kadar da sürdüreceğiz.”
       <p>
        Sonu neresi sualine de cevap veriyor Yılmaz: “Bilgisayar öğretim programı yenilenir, ders saati artırılır, web tasarımı, programcılık gibi ilave seçimli dersler olur, notla değerlendirilme geri gelir ve teknik elemandan ziyade bir kültür öğreten kişiler olarak görülürsek nihaî aşamaya geldik demektir.”
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Beyhan HAMURCU, 26 March 2012, 19:54
> Yazı için teşekkür ederim, şiir gibi yazılmış bir yazı. İnşallah bizden başkaları da okur...

### Serap KAYALI, 07 March 2012, 14:03
> Önemseyip haber yaptığınız için teşekkür ederim. 8 yıllık Bilişim Teknolojileri Öğretmeni ve zorla görevlendirilen Formatör Öğretmen.

### halil ibrahim, 07 March 2012, 13:50
> Haberi yapan arkadaşlara bu konuyla ilgilendikleri için teşekkür ederim.

### Halit DURMAZ, 07 March 2012, 11:02
> Fatih Projesi tam bir hayal kırıklığı ve nakit israfı. Öğretmeni yok sayan, sadece teknolojiyi merkeze alan sistem biter. Her sistemde en değerli öğretmen iken maalesef ülkemizde bir türlü kıymetli bilinmedi... Yazık büyük bir emek ve zaman kaybı var. MEB bir an önce bu adaletsiz durumu gidermeli.

### ali güneş, 07 March 2012, 11:01
> Sorunlarımıza değindiğiniz için sonsuz teşekkürler, umarım en yakın zamanda mağduriyetimiz giderilir...

### Burak EFE, 07 March 2012, 10:37
> Bilişim Çağında, Bilişim derslerinin kaldırılması ve öğretmenlerin teknik eleman gibi çalıştırılması akıl işi değil. Yetkililer bu konuya derhal el atmalı.

### Özer ÖZTÜRK, 07 March 2012, 10:10
> Haberi yapan arkadaşımıza sonsuz teşekkürler. 

### Selcan YAYLA, 07 March 2012, 09:58
> Bilişim Teknolojileri Eğitimcileri Derneği Başkanı Burcu Yılmaz'a ve haberi hazırlayan Sedat Gülmez'e sonsuz teşekkürler; sıkıntılarımızı, mağduriyetlerimizi dile getirdiğiniz için.

### oktay menteş, 07 March 2012, 01:35
> Hafize Keser hocamıza ve Aksiyon'a teşekkür ediyorum. Hafize hocamız her zaman yanımızda olmuştur, kendisine özel olarak tekrar teşekkür ediyoruz. 

### Hasan Hoca, 06 March 2012, 16:54
> Haberi gündeme alan muhabire, sorunlarımızı dile getiren hocamıza ve sesimizin duyulmasında katkı sağlayan Aksiyon dergisine teşekkürler. Pek umut bırakmadılar ama umarım en kısa zamanda bu yanlıştan dönülür.

### Abdullah ER, 06 March 2012, 13:51
> Haber yapan arkadaşlara teşekkür ediyorum.

### ibrahim halil, 06 March 2012, 11:06
> Hocama sorunlarımızı dile getirdiği için teşekkür ediyorum.

### Halil İbrahim BAYKOCA, 06 March 2012, 09:53
> Konu ile ilgilenen tüm arkadaşlara ve Aksiyon dergisine teşekkür ederim. Nihai amaca ulaşılacağı ümidindeyim.

### ZAFER GÜRSOY, 06 March 2012, 09:35
> Ben bu hükümetten ümidimi kestim. "Ben birşey yapıyorsam doğrudur, itiraz etmeyesuz haaa!"

### Ali Can, 06 March 2012, 09:34
> Problemlerimizi dile getirdiğiniz için çok teşekkürler. 

### Gülay HACCAK, 06 March 2012, 09:32
> Bütün sıkıntılarımızı kaleme almışsınız. Umarım sesimizi duyanlar olur. Teşekkür ederiz...

### Ruşen Şahin, 06 March 2012, 09:04
> Çok güzel tespitler gerçekten... 

### Veysel KIRIŞAN, 06 March 2012, 09:01
> Yazıyı çok beğendim. bu gidişle öyle tahmin ediyorum ki çocuklar top oynamayı biliyor diye beden eğitimi dersi de kaldırılır.

### Ertuğrul Can, 05 March 2012, 20:56
> Haberiniz için sonsuz teşekkürler... Bizi bir tek MEB duymuyor niyeyse. Veya duyduğunda yeni bir hak kaybı yaşıyoruz... Türkiye sanayi devrimi trenini kaçırdı, bilişim devri trenini kaçırmasın!

### Serkan YARDIM, 05 March 2012, 20:08
> Bilgisayarı kullanmasını bilmeyen idarecilerimiz, şube müdürlerimiz var. Onlara göre; öğrenciler gerçekten süper bilgisayar kullanıyorlar. Bizi yönetenler tam olarak bilgisayar kullanmayı bilmeden işlerini halledebiliyorlarsa, yeni nesilin bu mantığa göre bilgisayar dersi almasına gerek yok...

### Volkan YAMAN, 05 March 2012, 19:40
> Çok güzel ve durumu açıklayıcı bir yazı olmuş. Umarım geç olmadan tüm eğitim camiası bunların farkına varır. Aksiyon dergisine de ayrıca teşekürler.

### Mustafa Koyuncu, 05 March 2012, 13:56
> Burcu öğretmenime ve haberi yayınlayan Aksiyon dergisine sonsuz teşekkürler.

### emine yıldırım, 05 March 2012, 11:45
> Acaba bakanlık bizi BÖTE’ye alırken işin buraya varabileceğini hesap etmemiş miydi yoksa edememiş miydi?

### Volkan YILMAZ, 05 March 2012, 11:25
> Çok güzel bir yazı, umarım bu değerlendirmeleri göremeyenler için bir ışık olur.

### Aslı KOCAOĞLU, 05 March 2012, 11:15
> Aksiyon Dergisi ve Burcu Öğretmenime sonsuz teşekkürler. MEB'in bizi ciddiye alıp bize tatminkar bir açıklama bile yapmadığı şu dönemde en azından sözcülerimizin güçlü olması bizleri umutlandırıyor.

### Osman Ağaoğlu, 05 March 2012, 10:38
> Aksiyon’a bu haberi yaptığı için çok teşekkür ederim. Zira çocuklar bilgisayarı biliyor sözü bakanın bile ağzında. Madem bizim çocuklarımız bilişim dâhisi neden bütün yazılımlarımız Amerika'dan, bütün donanımlarımız Çin'den geliyor?

### Alper DEĞİRMENCİ, 05 March 2012, 10:36
> Çok doğru tespitler olmuş. Bilişim öğretmenlerinin durumu ile birlikte öğrenciler için bilişim eğitiminin gerekliliğine değinmiş ve çok da güzel anlatmışsınız.

### ümit bulut, 05 March 2012, 10:17
> Bizlerin derdi ile dertlendiğiniz için teşekkürler...

Kaynak: [www.aksiyon.com.tr](http://www.aksiyon.com.tr/aksiyon/haber-31992-bilisim-ogretmeni-ne-is-yapar.html), [web.archive.org (arşiv bağlantısı)](http://web.archive.org/web/20130129091457/http://www.aksiyon.com.tr/aksiyon/haber-31992-bilisim-ogretmeni-ne-is-yapar.html)
