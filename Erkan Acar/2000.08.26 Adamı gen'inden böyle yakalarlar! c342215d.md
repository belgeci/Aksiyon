# Adamı gen’inden böyle yakalarlar!

*Erkan Acar 2000.08.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ÖSS soru kitapçıklarını Marmara Üniversitesi İlahiyat Fakültesi’nden çalan İhsan Örs’ün, yakalanması için devlet dile kolay tam 230 milyar TL harcama yaptı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626193206im_/http://www.aksiyon.com.tr/resim/299/17.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Peki “Delilden sanığa gitme” yönteminin uygulandığı operasyonda ele geçen bir suçlu için 230 milyar lira harcamak ne kadar doğru? Söz konusu terör örgütü ele başısı Abdullah Öcalan olsa belki milyarlar insanın gözüne fazla görünmüyor ama Türkiye’de hakim olan kısa yoldan köşe dönme sevdası ile şeytana uymuş bir üniversite talebesi için sözü geçen rakamlar değer miydi?
   <br>
    <br>
     Sorunun cevabını vermeden önce başarılı çalışmaları ile Türk polisinin haklı gururu olan İstanbul Kriminal Polis Laboratuvarı Biyolojik İncelemeler Şube Müdürlüğü’nün yürüttüğü operasyonun gidişatına bakmamız gerekiyor.
     <br/>
     <br/>
     Operasyon başlıyor
     <br/>
     <br/>
     İki adet ÖSS soru kitapçığı 1 Mayıs 1999 tarihinde Marmara Üniversitesi İlahiyat Fakültesi’nden çalındı. Olay sonrasında suçlunun okul içinden olabileceği görüşü ağırlık kazandı.
     <br/>
     <br/>
     Suçlu acemiydi anlaşılan. Çünkü olay yerinde kan lekesi bırakmıştı. İstanbul Kriminal Polis Laboratuvarı devreye girdi. Kan lekesi tahlil edildi. Kan lekesinin A grubu kana sahip bir erkeğe ait olduğu tespit edildi. Bununla birlikte olay yerinden parmak izi örnekleri de alındı.
     <br/>
     <br/>
     711 kişiye DNA testi
     <br/>
     <br/>
     O tarihte İlahiyat Fakültesi’nde görevli personel, öğretim görevlisi, öğrenci, olayın meydana geldiği binada sınava girecek öğrenciler, görevli polisler ile ÖSYM görevlileri olmak üzere toplam 1742 kişiden 15 ay boyunca kan örneği ve parmak izi alındı.
     <br/>
     <br/>
     Yapılan testler sonucunda kan grubu A olan 711 kişi tespit edildi. Eleme yapılması gerekiyordu. 711 soru işareti vardı. Suçlu kimdi peki? Bu sorunun cevabı ise DNA testinde yatıyordu. 711 şüpheli şahsa DNA testi uygulandı. Ancak çalışmalar sonunda, fail ya da faillere ulaşılamadı. Faillere ulaşamayan polis memurlarının üzüldüğünü sanıyorsanız yanılıyorsunuz. Çünkü İstanbul Kriminal Polis Laboratuvarı Şube Müdürlüğü’nde görev yapan bir memurun şu sözü oldukça manidar: “Biz yaptığımız bir test sonucunda suçluyu bulamaz isek üzülmeyiz. Aksine testini yaptığımız kişinin temiz çıkmasından mutluluk duyar ve seviniriz.”
     <br/>
     <br/>
     Buraya kadar yapılan masrafı ortaya koyacak olursak şöyle bir tablo çıkıyor karşımıza: Bir DNA testi 450 dolar; yani 290 milyon lira. Bir kişi için yapılan harcama 290 milyon lira. Harcamanın 711 kişi için yapıldığı düşünülürse bu rakam 206 milyar Türk lirasına çıkıyor.
     <br/>
     <br/>
     15 ay sürdü
     <br/>
     <br/>
     Başlangıçta 1742 şüpheliye kan testi yapıldığı düşünüldüğünde ise şu rakamlarla karşılaşıyoruz: 1742 şüpheliden kanı A grubu olan 711 kişi çıkarıldığında 1031 suçsuz kişi ortaya çıkıyor. Ancak onlara da kan testi yapıldı. Bir kan testi 40 dolar olduğu düşünüldüğünde toplam masraf 41 bin doları buluyor. Yani ortalama 26 milyar Türk Lirası. 206 milyar Türk Lirası tutan DNA testlerine 26 milyar lira tutan kan testlerini de eklediğinizde 232 milyar liralık bir harcama söz konusu olduğunu ancak bir sonuca ulaşılamadığını gözlemliyoruz.
     <br/>
     <br/>
     İstanbul Kriminal Polis Laboratuvarı Biyoljik İnceleme Şube Müdürlüğü’nde görev yapan uzman ekipler 15 ay boyunca kendilerine getirilen kan örneklerine “Bu değil”, “Bu değil”, “Bu da değil” deyip duruyor. Edinilen bilgilere göre geçen 15 aylık süreç içinde polis teşkilatının diğer birimleri bile Şube Müdürlüğü’ne şüpheci gözle bakmaya başlamış. “Acaba arkadaşlar bir yerde yanlış mı yapıyorlar” demeye başlamışlar. Ancak İstanbul Kriminal Polis Laboratuvarı Türkiye’nin en iyi teknolojik alt yapısına ve başarılı uzman ekiplerine sahip. Yanlış yapabilecekleri de tahmin edilmiyor.
     <br/>
     <br/>
     Suçlu yakayı ele veriyor
     <br/>
     <br/>
     Herşeye rağmen sonunda bilim ve teknoloji gerçek suçluyu gün yüzüne çıkarıyor. Bu arada tüm bu çalışmalar sürerken, fakülte öğrencisi İhsan Örs’ün, 1999—2000 öğretim yılı için kaydını yenilemediği, olaydan sonra da hiç okula gelmediği belirlendi. Bunun üzerine, Örs’le ilgili Türkiye genelinde ve sınır kapılarında uygulamalar gerçekleştirilirken, İstanbul ve nüfusa kayıtlı olduğu yerde aramalara devam edildi.
     <br/>
     <br/>
     Çalışmalar devam ettiği sırada, 9 Ağustos 2000 tarihinde Gürbulak sınır kapısından Türkiye’ye giriş yapmak isteyen İhsan Örs yakalanarak gözlem altına alınıyordu. Sanık Örs’ten hemen kan örneği alınarak İstanbul’a gönderildi. Alınan kan örneği ile yapılan DNA testinde uzman ekipler “tam uyum” sağlıyor. Olay yerinden elde edilen parmak izinin de sanığın sağ başparmak izi ile aynı olması Örs’e kaçış noktası bırakmıyor. Örs, artık yüzde 100 suçludur.
     <br/>
     <br/>
     Operasyonun ana teması
     <br/>
     <br/>
     “Peki değdi mi bu kadar masraf?” diye soruyorsanız, uzmanlara göre değiyor. Onlara göre bu operasyonun hedefi ve özeti caydırıcılık. Bu operasyon olmasaydı, bir çok ÖSS soru kitapçığı hırsızlarına kapı açılacaktı. “Polis ne olursa olsun yakalar” ve “Yakalanırım” düşüncesinin tesis edilmesi halinde ise 230 milyar liradan kat kat daha yüksek meblağlar devletin kesesinde kalacak. Kısacası yatırılan milyarların getireceği trilyonlar düşünüldüğünde devlet, kötü adamlara bir uyarıda bulunarak, “Sakın ha!” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14059), [web.archive.org (arşiv bağlantısı)](http://web.archive.org/web/20070626193206/http://www.aksiyon.com.tr:80/detay.php?id=14059)
