# Avukatlarımız AB standartlarına uymuyor

*Erkan Acar 2006.01.30*

<div>
 <p>
  <font>
   Avrupa Birliği (AB) Barolar Konseyi Türkiye Temsilcisi Belkıs Baysal, Türkiye’nin AB’ye girmesi ile artık isteyen herkesin avukat olamayacağını belirtiyor. Avukatlığa giriş ile branş seçiminde sınav ve stajlardan oluşan barajlar olacak.
   <br/>
   <br/>
   Türkiye’nin Avrupa Birliği takvimi, 3 Ekim 2005’te müzakerelere start verilmesiyle işlemeye başladı. Tarama neticesinde eğitimden kültüre, bilimden tarıma kadar mevzuatımızın AB müktesebatına ne kadar uyduğu belirlenecek. Genel kanaat Türkiye’nin AB üyeliğinden en çok çiftçi kesimi etkilenecek. Nüfusun neredeyse yarısını oluşturan tarım emekçilerinin oranı, yeni süreçte yüzde 10’lara çekilecek. Süreçten etkilenecek başka kesimler de var. Bunların başında avukatlar geliyor. Uzmanlara göre Türk avukatlar gerek eğitim açısından gerekse mesleklerini icrada AB standartlarına uymuyor.
   <br>
    <br>
     İki farklı avukatlık kültürünü en iyi şekilde gözlemleyen isimlerin başında Avrupa Birliği Barolar Konseyi (Council of Bars and Law Societies of Europe - CCBE) Türkiye Temsilcisi Avukat Belkıs Baysal geliyor. CCBE, üye 25 devletin baro temsilcilerinden oluşuyor. Her ay Brüksel’de toplanıyor ve 700 bini aşkın avukatı temsil ediyor. AB üyesi olmayan Türkiye ve İsviçre de konseyde temsil edilme hakkına sahip. CCBE’nin iki görevi var. Birincisi avukatlık mesleği ile ilgili gelişmeleri takip edip aksayan noktalarda çözüm üretmek. İkincisi, Avrupa Komisyonu hukuki ağırlıklı bir konuda direktif çıkaracağı zaman, taslakları tetkik etmesi için CCBE’ye gönderiyor. Taslakları alan CCBE delegasyonları daha sonra kendi ülkeleri ile temasa geçiyor. Kendi ülkelerinin hukuki alt yapılarını CCBE’ye taşıyorlar. Kısacası CCBE, AB mevzuatında taban çalışmasının yapıldığı ilk basamaklardan biri konumunda.
     <br>
      <br>
       CCBE Türkiye Temsilcisi Baysal böyle bir işleyişin Türkiye için henüz söz konusu olmadığını dile getiriyor. Türkiye Barolar Birliği, üye diğer ülkelerin baroları gibi henüz AB konusunda gerekli uyum çalışmalarını başlatabilmiş değil. Baysal, Türkiye mevzuatının AB müktesebatına uyumunu saptayacak olan tarama süreci ile ilgili olarak “Tarama sürecinde bence en zorlanacak olan kesim avukatlardır.” diyor. Baysal’la AB üyesi bir ülkede avukat olmanın ne mânâya geldiğini konuştuk.
       <br>
        <br>
         Şirket hukukçuları davaya giremeyecek
         <br/>
         <br/>
         -Türkiye’nin AB üyesi olması avukatları nasıl etkileyecek?
         <br/>
         <br/>
         AB’de avukat ile hukukçuya farklı anlamlar yükleniyor. Şirket avukatlığı diye bir kavram kabul edilmiyor. Orada şirket hukukçusu var. Avukatlık, bağımsız bir meslek olarak görülüyor. Avukat müvekkilini seçmekte, belirli sınırlar içinde ücretini tespit etmekte serbesttir. Dava devam ederken vazgeçme hakkına sahiptir. Bizim şirket avukatı dediğimiz kavram AB’de ‘şirket hukukçusu’ olarak adlandırılıyor. Şirket hukukçusu avukat olarak kabul edilmiyor. Duruşmalara giremiyor.
         <br/>
         <br/>
         -Neden giremiyor?
         <br/>
         <br/>
         Çünkü şirket hukukçusu avukat gibi bağımsız olamıyor. Avukat gibi müvekkilini seçip seçmeme hakkı yok. Örneğin bizde bir bankanın avukatı aklına yatsa da yatmasa da o dosyaya bakmak zorunda. Ücretini kendisi belirleyemiyor. Örneğin Yargıtay’a gidilip gidilmemesine kendisi serbestçe karar veremiyor. “Bu davayı bırakıyorum.” diyemiyor.
         <br/>
         <br/>
         -AB’de şirket hukukçusuna nasıl bir misyon yükleniyor?
         <br/>
         <br/>
         Şirket hukukçusu şirketin hukuki işlerinde bir ihtilafın meydana gelmemesi için çalışıyor. Eğer iş ihtilafa düşerse şirket dışarıdan bağımsız bir avukatlık bürosu ile davasını yürütüyor. Şirket hukukçuları davalara giremiyor. Şirket hukukçusu şirket yönetim kuruluna karşı sorumludur. Bizde bırakın davalara girmeyi, ‘kamu avukatlığı’ diye bir müessese var. O daha beter. Kamu avukatları baroya kayıt olup olmamakta serbesttirler. Bu da baroların birtakım yetkilerini kullanmasına engel oluyor. Örneğin kimyevi maddeler üreten bir fabrikanın şirket hukukçusu bu maddelerin üretimi sırasında yasalara uyulmadığı durumlarda firmasını uyarmalı. Atık madde varsa bunların nasıl imha edileceğini bilecek. Üretim aşamasında çevreye ne gibi zararlar veriliyor, bunun hukuki sorumlulukları nedir? Bu konularda müvekkili şirketi uyarmak zorundadır. Dolayısıyla şirket hukukçusunun AB yönergelerini çok iyi bilmesi gerekiyor.
         <br/>
         <br/>
         Mesleki sorumluluk sigortası geliyor
         <br/>
         <br/>
         -2001’de çıkan yeni avukatlık yasası buna uyuyor mu?
         <br/>
         <br/>
         Bizim yeni yasamızda her şirketin bir avukatı olması öngörülüyor. Bu yanlıştır. Hâlâ yanlışa devam ediliyor.
         <br/>
         <br/>
         -AB üyesi Türkiye’de avukatları başka ne gibi yenilikler bekliyor?
         <br/>
         <br/>
         Avukatlar yaptıkları işler sırasında bazen müvekkillerine zarar verebiliyor. Örneğin bir duruşmaya bazen kendi ihmalleri, bazen ellerinde olmayan nedenler yüzünden yetişemiyorlar. Bu durumda müvekkil zararı doğrudan doğruya sigortadan alıyor. “Paramı aldı, ama duruşmaya bile girmedi.” gibi şikayetler artık bitiyor.
         <br/>
         <br/>
         -Maddi yönden zor bir meslek haline mi geliyor avukatlık?
         <br/>
         <br/>
         Ülkemizde genellikle avukatlar maddi açıdan çok sıkıntılı durumdadır. Ama avukatlık yatırım gerektiren bir meslek. Mesleki sorumluluk sigortasından 40 yaş grubunda avukatlar çok zorlanabilir. Ama bugün hukuk fakültesine girecek  gençlere bunu söylerseniz bu sorumluluk göğüslenebilir. İşte “Avukat olmak istiyorsanız bu gibi sorumluluklarınız olacaktır, buna göre karar verin.” diyeceksiniz. Çünkü işadamları sigortalı hukuk bürolarını tercih edecektir.
         <br/>
         <br/>
         -Avukat yetiştirme sistemimiz AB’ye uyuyor mu?
         <br/>
         <br/>
         Bizim avukatlık staj eğitimimiz AB staj eğitimine uymuyor. Yani bizim avukat olmuştur dediğimiz kişi AB’ye göre avukat olmuş değildir. Çünkü bizde hukuk fakültesinden mezun olunca ‘Hiçbir şey olamazsam avukat olurum’ anlayışı hâkim. AB’de hukuk fakültesinden mezun olduktan sonra baroya stajyer olarak işe başlayacağım diye müracaat ediyorsunuz, sizi staja kabul sınavına alıyorlar. Başarılı olursanız stajyer oluyorsunuz. Staj denen şey bizdeki gibi rastgele örneğin İstanbul, Ankara barolarının tespit ettiği gibi bir sistem değil. Bir sürü yükümlülükleri yerine getiren bir okul niteliğinde. Bunları yerine getirince stajı bitirme sınavına giriyorsunuz.
         <br/>
         <br/>
         -Bitirme sınavında başarılı olunca...
         <br/>
         <br/>
         AB’de “Stajı bitirdim, oh avukat oldum” diye bir mantık yok. Çalıştığınız alana göre meslek içi eğitim alıyorsunuz. Meslek içi eğitim için kurslara gitmeniz, makale yazmanız ve aynı tip davalardaki başarınızı belgelemeniz gerekiyor. Her beş yılda bir gözden geçiriliyor bilginiz. Bizde böyle bir uygulama olsa kazan kaldırırlar. Avukat adayları staj sonunda sınava tâbi tutulmak istendi; kıyamet koptu. Bugün Staj Eğitim Merkezlerinde ne yapılacağı tam belli değil. “Her baro kendisi belirleyecek. Sonra stajyerler sınava tâbi tutulacak.” diyoruz. Ben 1973’te avukatlığa başladım. Bana kimse bugüne kadar “Sen hangi konuda ne gibi çalışma yaptın.” demiyor. Ama AB’de bu soruluyor. Buralarda avukatlık şirketleri yaygın halde.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1335 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23274), [web.archive.org (arşiv bağlantısı)](http://web.archive.org/web/20070405022237/http://www.aksiyon.com.tr:80/yazdir.php?id=23274)
