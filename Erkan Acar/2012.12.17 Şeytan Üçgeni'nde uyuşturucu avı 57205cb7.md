# Şeytan Üçgeni’nde uyuşturucu avı

*Erkan Acar 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Van’dan İstanbul’a 4 trilyonluk eroin getiriyordu. Önünden giden araç yolda arama olduğunu söyleyince geri dönmek istedi. Yapamadı. Polis durdurunca kapıları kilitleyip beylik tabancasıyla intihar etti. Jandarma Astsubay Özgür Yılar’ın hikâyesi...
  </font>
 </div>
 <div id="newsText">
  <font class="detail-text">
   <p>
    Polis ve jandarma kaçakçılık ve uyuşturucu suçlarına karşı mücadeleyi yoğun şekilde sürdürüyor. Operasyonlar aralıksız devam ediyor. Ancak jandarma teşkilatında son aylarda yaşananlar, teşkilat içinde rahatsızlığa yol açtı. İddiaya göre teşkilat içinde bazı personel, kaçakçılık ile mücadele etmek yerine ona göz yumuyor, hatta göz yummakla kalmayıp uyuşturucuda kurye rolü bile üstleniyor.
    <p>
     Yol kenarında işlenen faili meçhul cinayetler sebebiyle Susurluk sürecinden bu yana ‘Şeytan Üçgeni’ diye adlandırılan Düzce-Sapanca-Adapazarı hattı, geçen günlerde yine bir hayli faaldi. Polis, jandarma teşkilatından bazı kişilerin isimlerinin de karıştığı bir dizi operasyon yaptı. İddiaya göre bölge, Van’dan getirilen uyuşturucunun, İstanbul’a dağıtımı için kullanılıyor.
     <p>
      Operasyonların ilki ekim ayının ortalarına doğru yapıldı, A.K. isimli eski bir cumhuriyet savcısı yakalandı. Düzce Emniyet Müdürlüğü Kaçakçılık ve Organize Suçlar ekipleri, ihbar üzerine, İstanbul’a giden otomobili takibe aldı. A.K. yönetimindeki 34 FCR 53 plakalı otomobil polis tarafından TEM Kaynaşlı mevkiindeki tesislere yönlendirilerek durduruldu. Otomobilin bagajı açıldığında 6 çantaya yerleştirilen eroin paketleri olduğu görüldü. A.K.nin kullandığı araçta toplam 150 kilo eroin vardı
      <p>
       Polis eski savcı A.K. ile bağlantılı olduğunu düşündüğü iki jandarma astsubaya da kasım ayı başlarında başka bir operasyon düzenledi. İddiaya göre bu seferki uyuşturucu kuryeleri, Silivri İlçe Jandarma Komutanlığı’nda görev yapan Jandarma Astsubay Zeynel Sever ile Çorlu İlçe Jandarma Komutanlığı’nda görev yapan Özgür Yılar isimli iki astsubay idi. İki astsubay da birbirlerini Van İl Jandarma Komutanlığı’ndan tanıyordu. Daha önce bölgede görev yapmışlardı.
       <p>
        İhbara göre Yılar ve Sever, Van’da yükledikleri 4 trilyon değerinde 165 kilogram eroini İstanbul’a getirmek istedi. Sevkiyat sırasında teknik ve fiziki takipten kurtulmak için Jandarma Astsubay Zeynel Sever, uyuşturucunun taşındığı aracın 1 kilometre önünde başka bir araçla yola koyuldu. Bolu yakınlarında, polis ekiplerini gören Sever, arkadan gelen Özgür Yılar’a cep telefonundan yolda arama olduğunu haber veren bir mesaj çekti. Özgür Yılar geri dönmek istedi; ancak kaçamayacağını anladı. Polis tarafından durdurulunca da aracın kapılarını kilitleyip beylik silahı ile kafasına ateş ederek intihar etti.
        <p>
         Aslında uyuşturucu kuryeliği yaptıkları söylenen iki astsubaya yönelik operasyon Gaziantep Narkotik Suçlarla Mücadele Şube Müdürlüğü’nün operasyonu idi. Polisin deyişiyle kontrollü bir teslimat olayı idi. Gaziantep polisi, Van’dan itibaren uyuşturucu kuryelerini takibe almıştı.
         <p>
          Polis baskını sırasında canına kıyan Yılar, memleketi Tokat’ta toprağa verildi. Suç ortağı olarak görülen devre arkadaşı Zeynel Sever her ne kadar polisteki sorgusunda suçunu inkâr etse de Bolu’da çıkarıldığı mahkemece tutuklandı. Polis, İstanbul’a götürülen eroinin sahibi ile alıcısını yakalamak için soruşturmayı genişletti.
          <p>
           Bolu Emniyeti’nde sorguya alınan astsubay Zeynel Sever, malulen emekliye ayrıldığını belirterek, “Benim Özgür’ün uyuşturucu kuryeliği yaptığından haberim yok. Biz devre arkadaşıyız. Birlikte Van’da görev yaptık. Bana ‘Bir iş var birlikte Van’a gideceğiz.’ dedi. İki araç ile Van’a gittik. O beni şehir merkezinde bir yerde bırakıp birileri ile görüşmeye gitti. Sonra ‘İşi hallettim, İstanbul’a gidiyoruz.’ dedi. Önlü-arkalı yola çıktık.” şeklinde ifade verdi.
           <p>
            Bolu Cumhuriyet Başsavcılığı ölümle sonuçlanan eroin operasyonu ile ilgili soruşturma başlattı. Soruşturmada iki astsubayın para karşılığı eroin kuryeliği yaptığı iddia edildi. Yapılan araştırmaya göre intihar eden Astsubay Özgür Yılar’ın bu ilk işi değildi ve otuzar bin TL karşılığında Van’dan Batı’ya daha önce de 3 kez uyuşturucu getirmişti.
           </p>
           <h3>
            <span>
             Kafa karıştıcı kariyer
            </span>
           </h3>
           <p>
            Astsubay Yılar hakkındaki parantezi biraz genişletelim. Jandarma teşkilatına 1998 yılında giren Özgür Yılar, Edirne’ye gitmeden önce de Van Gürpınar İlçe Jandarma Komutanlığı’nda Asayiş Tim Komutanı olarak görev yaptı. Onu o sırada tanıyan meslektaşları Yılar’ın o dönemde uyuşturucu kaçakçılarına aman vermediğini anlatıyor.
            <p>
             Gürpınar’da vazifeliyken Astsubay Yılar’ın özellikle uyuşturucu kaçakçısı Engin Sırma’ya karşı mücadele ettiği ileri sürülüyor. O dönemde görev yapan bazı askerî yetkililer tarafından korunduğu ileri sürülen Engin Sırma’nın ise Gürpınar İlçe Jandarma Komutanlığı’nda görevli Binbaşı Halil Şen’e bağlı bir haber elemanı olduğu kaydediliyor. Halil Şen, şu anda Albay rütbesi ile Amasya İl Jandarma Komutanı olarak görev yapıyor. Şen’in, uyuşturucu kaçakçısı Engin Sırma’ya arandığı sırada Van OYAKBANK şubesinden ikramiye ödediği de bir başka iddia.
             <p>
              Engin Sırma, 2009 yılında Sakarya’da yapılan bir uyuşturucu operasyonu sırasında yakalanarak tutuklanmıştı. Halen cezaevinde. Sırma’nın İran’dan gelen uyuşturucunun Van ve Gaziantep üzerinden İstanbul’a sevki konusunda çok önemli bilgilere sahip olduğu belirtiliyor. Sırma’yı tanıyanlar,  konuşması hâlinde; Van’da bilinen ancak ortaya çıkmamış büyük bir suç örgütünün deşifre olacağını ve bunun Silopi ve Şemdinli olayları dosyasını bile etkileyeceğini belirtiyor.
              <p>
               Uyuşturucu kuryesi
               <p>
                Astsubay Özgür Yılar’ın yakınları ise başarılı bir askerin uyuşturucu kuryesine dönüşmesini anlamakta hayli zorlanıyor. Çünkü Yılar, yapmak istese daha önce görevde bulunduğu Van Gürpınar’da rahatlıkla uyuşturucu kaçakçılığı yapabilirdi. İki ihtimal üzerinde duruluyor; şantaj ya da bir çeşit emeklilik ikramiyesi… Tabii bunlar subjektif görüşler. Yılar’ın o yıllarda da uyuşturucu kaçakçılığı yapmadığına dair kimsenin elinde bilgi yok.
                <p>
                 Astsubay Özgür Yılar, son olarak Edirne Uzunköprü İlçe Jandarma Komutanlığı’nda Trafik Tim Komutanı olarak görev yapıyordu. Görevi sırasında ilçe bölük komutanı hakkında cumhuriyet başsavcılığına suç duyurusunda bulundu. İddiasına göre, kaçak ağaç yüklü bir traktörü yakalayıp jandarma komutanlığına teslim etmişti ancak odunlar bölük komutanı tarafından alınıp traktör serbest bırakılmıştı. Kendi iddiasına göre bu yüzden Edirne merkeze tayini çıkarıldı. Askerî Yüksek İdare Mahkemesi’ne dava açtı. Edirne İl Jandarma Komutanlığı, AYİM’e gönderdiği cevabi lahikada, Yılar’ın isminin, aynı yerde görev yapan ve Düzce’de yakalanan uyuşturucu kuryesi eski cumhuriyet savcısı A.K.nin dosyasında geçtiği için görevinden alındığını belirtir. Karar olumsuz çıkınca Yılar bu sefer ‘karar düzeltme’ ister ama AYİM kararında ısrarcıdır.
                 <p>
                  Bütün bu olup bitenlerin Yılar’ın psikolojisini bozduğu da yine iddialar arasında. Görev yaptığı sırada tonlarca uyuşturucu yakalayan bir astsubayın nasıl bir uyuşturucu kuryesi hâline geldiğinin elbet bir hikâyesi olacak.
                  <p>
                   Özgür Yılar’ın intiharıyla sonuçlanan olaydan sonra polis batı illerine yönelik kaçakçılık yapan başka isimlere de operasyon düzenledi. Jandarma teşkilatında uyuşturucu kaçakçılığına bulaşan personel ile ilgili haberleri önümüzdeki günlerde şıkça işitecek gibiyiz…
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C765E7F0486DFC100FA72115FD2B06FF?newsId=34340), [web.archive.org (arşiv bağlantısı)](http://web.archive.org/web/20140125174215/http://www.aksiyon.com.tr:80/aksiyon/newsDetail_getNewsById.action;jsessionid=C765E7F0486DFC100FA72115FD2B06FF?newsId=34340)
