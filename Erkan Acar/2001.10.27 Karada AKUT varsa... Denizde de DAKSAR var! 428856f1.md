# Karada AKUT varsa... Denizde de DAKSAR var!

*Erkan Acar 2001.10.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyük Marmara depreminin tükenmez acıları içinde bir tesellimiz vardı: AKUT. Denizciler de, testi kırılmadan önce benzer bir yapılanmaya gitti. Emekli Tümamiral Varol Atalay başkanlığındaki DAKSAR, artık denizlerin "Hızır"ı
  </font>
 </div>
 <div id="newsText">
  <font class="detail-text">
   ÜsküdarBeşiktaş arasında mekik dokuyan bir motorlu tekneye iki arkadaş binmiştim. Bu tür motorlu tekneler ulaşım uzmanlarınca tehlikeli addediliyor; ama iskeleyle tekne arasına konan bir tahta parçasının üzerinde cambazlık yaparak güverteye çıkmıştım bir kere. Teknede yeterli sayıda can yeleği yoktu. Oysa yolcular tıklım tıklım doldurmuştu tekneyi. Yola çıktık. Boğaz, uluslararası geçişlerin de giderek artmasıyla sanki denizin E5'i olmuş gibiydi; her yanımız gemi. Uzatmayalım, tekne Boğaz'ın tam ortasında, Rusya bandıralı bir yük gemisiyle çarpıştı. Teknenin birkaç dakika içinde batacağı kesindi. Çarpışmanın etkisiyle suya düştük ama teknede daha pekçok insan vardı. Feryatlar, yardım nidaları. Yok mu hemen gelip bizi ve hele de birkaç dakika sonra batacak olan bu teknedeki kadın ve çocukları kurtaracak bir "cankurtaran"?
   <br/>
   <br/>
   Zihninizi azıcık zorlayın, kıyılarımızda vuku bulmuş, yukarıdaki deniz kazasına benzer bir faciayı siz de hatırlayacaksınız. Anlattığım tekne kazası bir senaryo ama benzerleri ya yaşanmış, ya da her an yaşanabilir olan gerçek bir tehlike. Soruyu tekrar edeyim: Bu gibi durumlarda birçok "can"ı denizin elinden alacak bir "cankurtaran" yok mu?
   <br/>
   <br/>
   Var... DAKSAR var
   <br/>
   <br/>
   İşte bu zaman diliminde bizim güvenebileceğimiz kurumları sırasıyla sayalım. Bir, Kıyı Emniyeti ve Gemi Kurtarma İşletmeleri Genel Müdürlüğü; iki, İstanbul Emniyet Müdürlüğü Deniz Limanı Şube Müdürlüğü; üç, Sahil Güvenlik Komutanlığı. Üçü de devlet kurumu. Üçü arasında görev sahaları konusunda zaman zaman polemikler yaşanıyor.
   <br/>
   <br/>
   Emekli amiralin hizmeti
   <br/>
   <br/>
   Peki bu üç güvenlik kuruluşu can güvenliğimizi bu senaryo kazada sağlayabilir mi? Bu sorunun cevabı kimilerine göre evet, kimilerine göre ise hayır.
   <br/>
   <br/>
   İşte bu noktada evethayır tartışmalarına girmeyip bu konuda çalışma yürüten bir sivil toplum örgütünden bahsetmek istiyoruz sizlere.
   <br/>
   <br/>
   Nasıl karada meydana gelen çeşitli felaket ve kazaların profesyonel arama kurtarma timleri varsa, denizlerde de arama kurtarma profesyonellik istiyor ve bu konunun da uzmanları var. Bu noktada bir gerçeğin altının çizilmesi de gerekiyor. Nedense denizlerde de karada olduğu gibi arama kurtarma faaliyetleri profesyonellik ve gönüllülük istiyor.
   <br/>
   <br/>
   Bunun farkında olan uzman ve gönüllüler denizlerin AKUT'u diyebileceğimiz bir örgütü 1999 yılında kurmuşlar. Adı ise Deniz Arama Kurtarma, kısa adı ile ise DAKSAR.
   <br/>
   <br/>
   DAKSAR'ın başında emekli bir tümamiral var: Varol Atalay. DAKSAR'ın Eğitim Grup Başkanlığı'nı emekli Albay Bülent İnoğlu, Arama Kurtarma Grubu Koordinatörlüğü'nü de emekli Albay Mustafa Servi yapıyor.
   <br/>
   <br/>
   Varol Atalay böylesi bir kaza senaryosunda çok kişinin hayatını kaybedeceğine dikkat çekiyor. Hatta arama kurtarma çalışmaları yapan bu üç kurumun ölü sayısını daha da artıracağına inanıyor. Arama kurtarma yapacak kişilerin özel botlar ve teknikler kullanması gerektiğini anlatan Atalay, devletin elindeki teknelerle arama kurtarma yapılamayacağını savunuyor. Arama kurtarma yapılacaksa eğer özel yapılmış botlar ve teknikler kullanılmalı. Bu gerçeğin son örneği Boğaz Köprüsü'nden atlayan bir gencin can çekişirken Deniz Polisi tarafından kurtarılamamasında yaşandı. Çünkü Deniz Polisi'nin elindeki tekne kurtarma çalışması yapmaya müsait değildi.
   <br/>
   <br/>
   İşte bu noktada görev yine bu konuda uzman gönüllülere düşüyor. Gelişmiş Batı ülkelerinde bu şekilde yapılıyor. Karada bunun böyle olması gerektiğini biz 17 Ağustos depreminde anladık. Ancak denizlerde bunun böyle olması gerektiğini anlamamız için karasularımızda da yeni 17 Ağustos felaketlerine ihtiyacımız olmamalı.
   <br/>
   <br/>
   Süper botlar
   <br/>
   <br/>
   DAKSAR'ın elinde İngiltere'den (Royal National Lifeboat Institutions) temin edilen iki adet her türlü hava şartlarında (60 km/h) süratle görev yapabilen ve tanesi 70 bin dolar değerinde iki Atlantik tipi bot bulunuyor. Bu botların özelliği aşırı dalgalı deniz ortamında batmadan ayakta kalabilmesi. Hatta batsa bile tekrardan doğrulabiliyor. Özel imal edilmiş bu botlar için DAKSAR'daki gönüllüler, "Herkesin teknesi batar biz ayakta kalırız" diyorlar. Atalay, bu botları bizim eski hacıyatmazlara benzetiyor. Ancak bu botlar hacıyatmazlarla karşılaştırılmayacak derecede teknoloji ile donatılmış.
   <br/>
   <br/>
   Özel botlar, üzerindeki özel tüpler sayesinde aşırı dalgalı havalarda batsa bile tekrar doğruluyor. Yoluna kaldığı yerden devam ediyor. İki ayrı motora sahip bulunan botların üzerinde telsiz ve ilk yardım malzemeleri de mevcut. Batan tekneleri sahile kadar çekebiliyorlar.
   <br/>
   <br/>
   Denizciler Dayanışma Derneği bünyesinde kurulan DAKSAR'ın 180 civarında gönüllü üyesi var. Atalay, DAKSAR'ı kurarken öncelikli olarak "Gönüllü Deniz Kurtarma Sistemi" ismini taşıyan bir proje hazırlamış. Atalay, hemen tümü denizci olan dernek mensuplarıyla beş senelik bir tartışma, inceleme ve görüş teatisi yaptıklarını ifade ederek şunları söylüyor: "Sonuçta zaten bir devlet politikası olan ve Atatürk'ün 'Denizciliği Türk'ün büyük milli ülküsü olarak düşünmeli ve onu kısa zamanda başarmalıyız' şeklindeki görüşü çerçevesinde hareket ediyoruz."
   <br/>
   <br/>
   Hazırlanan proje kapsamında 1999 yılında kurulan DAKSAR, bugüne kadar 50'ye yakın olaya müdahalede bulunmuş.
   <br/>
   <br/>
   DAKSAR, bugün Fenerbahçe İstanbul Yelken Kulubü'nde bulunan istasyonunda çalışmalarını yürütüyor. Bir de Bodrum'da istasyonları var. Toplam iki istasyon diğer Batı ülkeleri ile karşılaştırıldığında son derece yetersiz. Batı'da bu tür sivil oluşumların hem sayısı fazla hem de makina parkı geniş.
   <br/>
   <br/>
   Batı ülkelerinde
   <br/>
   <br/>
   yaygın
   <br/>
   <br/>
   DAKSAR'ın diğer bir amacı ise topluma deniz bilinci kazandırmak. Atalay, ülkemizdeki insanların denizlerimizi daha çok ve bilinçli olarak kullanmalarına yardımcı olmayı ve amatör denizcilerin bir emniyet sistemi içerisinde denizlerimizden daha güvenle faydalanmalarını sağlamayı hedeflediklerini belirterek parolalarının "Kıyıdan Ufka Emniyet" olduğunu kaydediyor.
   <br/>
   <br/>
   DAKSAR'ın hizmet sahası ise Fenerbahçe Feneri merkez olacak şekilde çizilen 12 mil çapındaki dairenin içinde kalan deniz sahası. Marmara incileri olan adaları da içine alan YeşiköyAtaköy'den Bebek KoyuVaniköy'e kadar uzanan bu bölgedeki acil yardım ve destek isteklerine 1215 dakika arasında cevap verilebiliyor.
   <br/>
   <br/>
   DAKSAR'a 0216330 23 71/72 numaralı telefonlardan ulaşılabiliyor. Ayrıca VHF Kanal 16 ve Kanal 73, İstanbul Yelken Kulübü, Kalamış SETUR ve Ataköy Marina VHF kanalları aracılığıyla da DAKSAR ile irtibat sağlanabiliyor.
   <br/>
   <br/>
   DAKSAR kamuoyuna ismini en son olarak ÇanakkaleAkçay arasında yüzerek dünya rekoru girişiminde bulunan milli yüzücümüz Engin Sönmezoğlu'na refaket etmesiyle duyurdu. Rekor denemesi sırasında Sönmezoğlu, zehirli denizanaları engeline takıldı. Rekor denemesi sırasında rahatsızlanan Sönmezoğlu, DAKSAR tarafından kurtarıldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8180-34-karada-akut-varsa-denizde-de-dak%E2%80%94sar-var.html), [web.archive.org (arşiv bağlantısı)](http://web.archive.org/web/20140921014717/http://www.aksiyon.com.tr:80/aksiyon/haber-8180-34-karada-akut-varsa-denizde-de-dak%E2%80%94sar-var.html)
