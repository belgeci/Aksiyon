# Polisin birleşmiş milletleri: TADOC

*Erkan Acar Bilinmeyen-tarih*

<div>
 <font>
  <img border="0" height="1" src="/web/20050225005739im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005739im_/http://www.aksiyon.com.tr/resim/389/40.jpg" vspace="5"/>
  </p>
 </font>
 <font class="content">
  Emniyet Genel Müdürlüğü bünyesinde faaliyet gösteren Türkiye Uluslararası Uyuşturucu ve Organize Suçlarla Mücadele Akademisi, polisin Birleşmiş Milletleri gibi görev yapıyor
 </font>
 <br/>
 <p>
  <font class="content">
   Emniyet Genel Müdürlüğü’nün İstanbul’da düzenlediği uluslararası toplantı esnasında görüştüğümüz bir polis şefine, “Toplantı nasıl geçti ve ne gibi kararlar alındı?” diye merakla sorduğumuzda polis şefi, “Toplantıdan çok, diyaloğun sağlanması önemli. Onlarla bir Boğaz gezisinde kurulan dostluk, bize karşılıklı bilgi alışverişinin yollarını açıyor ve operasyonel işbirliğini kolaylaştırıyor” demişti. Günümüzde sınır tanımaz hale gelen organize suç örgütleri ile mücadelede uluslararası işbirliği çok önemli hale geldi. Organize suç örgütlerinin finansal kaynakları ve örgütlenmeleri mensubu oldukları ülkelerle sınırlı olmayacak kadar karmaşık. Bu örgütler finansal kaynaklarını birçok ülkeye yayabiliyorlar. Değişik ülkelerde örgüt üyelerinin barınmasını sağlayabiliyorlar. Ortaya çıkan bu karmaşık tablo ise en çok onlarla mücadele eden polisleri zorluyor. Kısacası bir örgütü ülke içinde etkisiz hale getirmek kolay ancak değişik ülkelerdeki uzantılarına ulaşmak polis için son derece zor.
   <br>
    <br>
     Eskiden bana değmeyen yılan bin yaşasın diyen bir ülkenin polis teşkilatı hemen yanındaki komşu ülkenin iç güvenlik sorunlarını görmezlikten gelir, gerekli olan yardımları komşu ülkenin polislerinden esirgerdi. Suçun sınır tanımaz bir nitelik kazanması karşısında komşu komşunun külüne muhtaçtır atasözünde olduğu gibi polis teşkilatları da birbirleriyle işbirliği yapmaktan başka çare olmadığının farkına vardı. İşbirliği için formül de bulunmuştu: Kaynaştırarak eğitmek. Çeşitli ülkelerden polisler bir mekanda eğitim görecek ve karşılıklı dostluklar kurulacaktı. Bu dostluklar ileride gerçekleşecek sınır tanımayan operasyonların başarısı için önemli bir şarttı. Uluslararası işbirliğinin öneminin farkında olan Türk polisi de, kısa adı ile TADOC olan “Türkiye Uluslararası Uyuşturucu ve Organize Suçlarla Mücadele Akademisi”ni kurarak dünya polis teşkilatlarına örnek olabilecek bir yapılanma içerisine girdi. TADOC’un amacı değişik ülkelerden ve ülkemizdeki; jandarma, polis, adli tıp, Gümrük Muhafaza Genel Müdürlüğü gibi farklı kurumlardan gelen kursiyerleri kaynaştırarak eğitmek. Böylece anılan suçlarla mücadele alanında ulusal ve uluslararası bir nevi sosyal bir network tesis edilmiş durumda.
     <br>
      <br>
       İki yaşını dolduracak
       <br/>
       <br/>
       TADOC, Birleşmiş Milletler öncülüğünde ve Türkiye–UNDCP işbirliği çerçevesinde 26 Haziran 2000 tarihinde kuruldu. Bu tarihin özel bir anlamı var. Her yıl “Dünya Uyuşturucu ile Mücadele Günü” bu tarihte kutlanıyor. Bu konuda Türkiye’nin ilk uluslararası kurum akademisi olma özelliğine sahip TADOC, Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı’na bağlı olarak görev yapıyor.
       <br/>
       <br/>
       TADOC Müdürü Celal Bodur, söz konusu akademide teori ve pratik uygulamaların ortak bir potada değerlendirildiğine dikkat çekerek yaptıkları çalışmanın amacını şöyle özetliyor:
       <br/>
       <br/>
       “Bilimsel bilgiler doğrultusunda oluşturulacak yeni mücadele stratejilerinin hayata geçirilmesini ve halkın bilinçlendirilmesini, kısacası çok yönlü bir mücadelenin gerçekleştirilmesini amaçlıyoruz.”
       <br/>
       <br/>
       Akademi’de uyuşturucu maddelerin yasadışı üretimi, kullanımı ve kaçakçılığı ile ilgili eğitim veriliyor. Ayrıca organize suç gruplarıyla da bilimsel veriler ışığında mücadele teknikleri öğretiliyor.
       <br/>
       <br/>
       Akademi bünyesinde “Suç Önleme Araştırma Merkezi”, “Uyuşturucu Kontrol ve Talep Azaltımı Araştırma Merkezi”, “Karapara Araştırma Merkezi” ve “Bilişim Suçları Araştırma Merkezi” gibi kurumları da barındırıyor.
       <br/>
       <br/>
       TADOC’ta eğitime gelen emniyet görevlilerine temel ve uzmanlık olmak üzere iki farklı eğitim programı uygulanıyor. Bu iki tip eğitim programına ek olarak, uyuşturucu kaçakçılığı ve organize suç örgütleri ile mücadele alanında araştırma yapan çeşitli ulusal ve uluslararası uzmanların katılımıyla konferans ve seminerler düzenleniyor.
       <br/>
       <br/>
       Özel eğitim programları uygulanıyor
       <br/>
       <br/>
       Kaçakçılık ve Organize Suçlarla Mücadele birimlerine henüz atanan veya atanması düşünülen personelin dört hafta süreyle tabi tutulduğu 180 saatlik programa “Temel Eğitim” adı veriliyor. Anılan programda katılımcılara bir sınav yapılıyor. Katılımcıların 100 puan üzerinden 70 puan almaları gerekiyor. Programda katılımcılara verilen bazı derslerin başlıklarını ise şöyle sıralayabiliriz:
       <br/>
       <br/>
       Uyuşturucu Üretim ve Tüketim Bölgeleri, Türkiye’nin Uyuşturucu Kaçakçılığına İlişkin Politikaları ve Kaçakçılık Rotaları, Uyuşturucu Kaçakçılığı ile Mücadele Özel Teknik ve Yöntemleri, Uyuşturucu Arama ve Müdahale Teknikleri, Madde Kullanımı ve Bağımlılığı, Kamusal Yetkilerin Suiistimal Yoluyla İşlenen Çıkar Amaçlı Suçlar, Organize Suç Operasyonları, Sahtecilik ve Dolandırıcılık, Teknik İstihbarat ve Operasyon, Suç İstihbarat Analizi, İnsan Kaçakçılığı ve İşçi Simsarlığı, Nükleer ve Radyoaktif Madde Kaçakçılığı, Vergi Kaçakçılığı Suçları, Kaçakçılık İstihbarat Araçları, Silah Mühimmat Kaçakçılığı, Kaçakçılık İstihbarat Araçları, Finansal Suçlar, Mali Suç Operasyonları.
       <br/>
       <br/>
       TADOC’ta temel eğitim programını başarı ile tamamlayan personel ile bölge ülkeleri ve ikili işbirliği anlaşmasına sahip olduğumuz ülkelerin kanun uygulayıcı birim görevlilerine belirli konularda uzmanlık eğitim programı uygulanıyor. Süreleri 30–60 saat arasında değişen uzmanlık eğitim programında verilen derslerden bazıları da şöyle:
       <br/>
       <br/>
       “Uyuşturucu Kaçakçılığı ile Mücadele Özel Teknikleri, Suç İstihbarat Analizi, Suçla Mücadelede Kullanılan Yeni Teknolojiler, Uyuşturucu Gizleme Yerleri ve Arama Teknikleri, Uluslararası Kontrollü Teslimat, Karapara ve Karaparanın Aklanması, Operasyon Planlama ve Yönetimi, Organize Suçlarla Mücadele Soruşturmaları, Finansal Suçlar, Suç Yeri İnceleme, Risk Değerlendirmesi Profili ve Analizi, Bilişim Suçları, Sentetik Uyuşturucular, Tanık Koruma, Muhbir Yöntemi”.
       <br/>
       <br/>
       CD–Rom destekli eğitim programı
       <br/>
       <br/>
       Akademi’de verilen eğitim faaliyetleri bu yapılanlarla da sınırlı kalmayacak. İleriki dönemlerde uyuşturucu kaçakçılığı ve organize suçlarla mücadele alanında toplam 72 farklı konuyu içeren CD–Rom destekli eğitim programı da hayata geçirilecek. Yine gerek ülkemizin gerekse bölge ülkelerin kanun uygulayıcı birimlerinin operasyonel becerilerinin arttırılması ve profesyonel davranış kalıplarının kazandırılması amacıyla bir “Taktik Eğitim Merkezi” kurulacak. Bu merkezde polisler uyuşturucu ve organize suç örgütlerine yönelik yapacakları operasyonlarda pratik kazanacak.
       <br/>
       <br/>
       TADOC’un eğitim kadrosu ise başta Kaçakçılık ve Organize Suçlarla Mücadele Daire Başkanlığı’nda görevli eğiticilik formasyonu kazandırılmış uzmanlardan oluşuyor. Eğitim programları, özelliklerine göre çeşitli üniversite ve enstitülerde görevli uzman akademisyenler ve yargıç unvanlı hukuk eğiticileri tarafından da destekleniyor.
       <br/>
       <br/>
       TADOC’taki eğitim programlarından Türkiye ile ikili güvenlik işbirliği anlaşması imzalayan şu ülkeler faydalanıyor:  Karadeniz Ekonomik İşbirliği üyesi ülkeler; Arnavutluk, Azerbaycan, Bulgaristan, Ermenistan, Gürcistan, Moldova, Romanya, Rusya Federasyonu, Türkiye, Ukrayna, Yunanistan.
       <br/>
       <br/>
       Ekonomik İşbirliği Teşkilatı üyesi ülkeler; Afganistan, Azerbaycan, İran, Kazakistan, Kırgızistan, Özbekistan, Pakistan, Tacikistan, Türkiye, Türkmenistan.
       <br/>
       <br/>
       Balkan ülkeleri; Arnavutluk, Bulgaristan, Bosna–Hersek, Hırvatistan, Makedonya, Romanya, Slovenya.
       <br/>
       <br/>
       TADOC, eğitim merkezi, spor salonu ve konukevi olmak üzere başlıca üç mekanda hizmet veriyor. Dokuz kattan oluşan konukevi binası, idari hizmetlerin yanı sıra kursiyerlerin konaklama ve dinlenme ihtiyaçlarını da karşılıyor. Dört yıldızlı otelin sahip olduğu tüm özellikleri taşıyan konukevinde kursiyerler en fazla iki kişilik odalarda konaklıyor. Kursiyerler hasta olmaları halinde dersliklerde görülen dersleri otel odasındaki televizyonlar vasıtasıyla odalarında istiharat ederek dinleyebilme imkanına sahip bulunuyor.  Tüm gelişmiş teknik donanımın yanında Akademi’de konuşlu video–konferans sistemi, gerek diğer ülkeler gerekse ülkemizde farklı illerde görev yapan kanun uygulayıcı personelin katılımcı olabildiği seminer ve konferans programlarının düzenlenmesine, dolayısıyla uzaktan eğitim tekniğinin uygulanmasına olanak veriyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12033), [web.archive.org (arşiv bağlantısı)](http://web.archive.org/web/20050225005739/http://www.aksiyon.com.tr:80/detay.php?id=12033)
