# ‘Bahriye, Mareşal Çakmak’a kırgın...’

*Erkan Acar Bilinmeyen-tarih*

<div>
 <font>
  <img border="0" height="1" src="/web/20050227092803im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092803im_/http://www.aksiyon.com.tr/resim/348/22.jpg" vspace="5"/>
  </p>
 </font>
 <font class="content">
  Türk Deniz Kuvvetleri’nin 1773-1973 yılları arasındaki 200 yıllık tarihini kaleme alan Nejat  Gülen, çok dalgalı ve sırlarla dolu bir mazi hakkında ilginç tespitlerde bulunuyor
 </font>
 <br/>
 <p>
  <font class="content">
   Üç tarafımız denizlerle çevrili. Ancak dünya çapında isim yapmış Barbaros Hayrettin Paşa gibi gururlanabileceğimiz kaç tane denizcimiz olmuş?
   <br>
    <br>
     Preveze Zaferi ile gururlanır dururuz. Ancak Çeşme’de gemilerimizin yakılmasını pek görmek istemeyiz. Denizlerde yenilgilerimiz daha çoktur aslında. İşte bu noktada suç bahriyelilerde değil. Uzmanlara göre gerek askeri gerekse sivil alanda denizi o kadar verimli şekilde kullanamamamızın sebebi denizlerin öneminin anlaşılamaması. “Bugüne kadar Türk Donanması’na, bu noktalar paralelinde önem verilmiş midir?” İşte bu sorunun cevabı uzmanlara göre yakın bir zamana kadar, hayırdır.
     <br>
      <br>
       Türk Deniz Kuvvetleri hakkında önemli bir araştırmaya imza atmış bulunan Nejat Gülen’e göre bahriyeliler karacılara göre hep ikinci planda kalmıştır. Kastaş Yayınları’ndan çıkan “Şanlı Bahriye” isimli eserinde ilginç tespitlerde bulunan Gülen, Kurtuluş Savaşı’nı kara ordularının kazandığını, bahriyenin bu savaşta büyük bir katkısının olmadığını belirterek şunları söylüyor: “Donanma, Haliç’te hapsedilmişti. Kurtuluş Savaşı’nı kazanan mağrur karacı askerlerin bazıları savaşta pek rolü olmayan denizcileri bir fantezi kuvvet gibi görüyordu.”
       <br/>
       <br/>
       Zamanın Genelkurmay Başkanı Orgeneral Nuri Yamut’un denizcilerle tanışmak için Gölcük’e geldiğinde bahriyelilerin yüzlerine karşı söylediği “Siz fantezi kuvvetsiniz, biz tekmil savunmayı kara kuvvetleri ile yapacağız” sözlerine dikkat çeken Gülen, Deniz Harp Tarihçisi Amiral Afif Büyüktuğrul’un Cumhuriyet sonrasında büyük bir donanma yapılamamasının nedenini bütçe yetersizliğine ve başta Mareşal Fevzi Çakmak olmak üzere İstiklal Savaşı’nı kazanan generallere bağladığını anlatıyor.
       <br/>
       <br/>
       Donanma Bursa’daki kolorduya bağlıydı
       <br/>
       <br/>
       Bahriyelilerin Mareşal Fevzi Çakmak’a geliştirmiş olduğu politikalar nedeniyle kırgın olduğunu kaydeden Gülen, Çakmak’ın 1930 yılına kadar Deniz Harp Akademisi bile açtırmadığını vurgulayarak sözlerine şöyle devam ediyor:
       <br/>
       <br/>
       “Denizcilik konularında hep karacılar söz sahibi olmuş. Fevzi Çakmak, bu konuda ‘Lozan Anlaşması ile Boğazlar bağımsız bölge oldu. Çanakkale Boğazı bir savunma gediği olarak kaldı. Donanma Bursa ovasındaki kolordu komutanının emrinde bu gediği kapatacaktır’ diyor.”
       <br/>
       <br/>
       Yani Mareşal Fevzi Çakmak koca Türk Donanması’nı Bursa’da bir kolorduya bağlı hale getiriyor. Tabii Mareşal Çakmak’ın bahriyelilere müdahalesi bu kadarla da sınırlı değil.
       <br/>
       <br/>
       İsmet İnönü’nün “Denizcilik Bakanlığı”nı kurduğunu anlatan Gülen, İnönü’nün bu konudaki şu sözlerinin son derece ilginç olduğunu belirtiyor: “Baktık ki, rütbesiz denizcilerin İstiklal Savaşı’nın kahraman generalleri karşısında sözleri pek geçmiyor, onları söz sahibi etmek için bahriye vekaletini açtık. Ama ne çare ki bu önlemi Mareşal Çakmak’ın baskısıyla kısa zamanda geri aldık.”
       <br/>
       <br/>
       Kitabında bahriyemizin 1773-1973 yılları arasındaki 200 yıllık tarihini yazan Gülen, Osmanlı Devleti zamanında da bahriyenin yeterli ilgi görmediği düşüncesinde.
       <br/>
       <br/>
       Kaptan-ı deryalar karacıydı
       <br/>
       <br/>
       Barbaros Hayrettin Paşa’nın önceleri bir korsan olarak Akdeniz’de faaliyet gösterip Cezayir’de devlet kurduğunu anlatan Gülen, o dönemde de orduya karacıların hakim olduğunu kaydediyor: “Koskoca Barbaros devlet başkanı iken Kanuni’nin deniz kuvvetleri komutanı olmuş. Barbaros sonrasında da bizim deniz kuvvetleri komutanları karacı. Özel yetiştirilmiş denizci yok. Denizcilik bilmeyen adamlar kaptan-ı derya.”
       <br/>
       <br/>
       Kitabının başlangıcına Çeşme Faciası’nı alan Gülen, bu faciayı profesyonel donanma için mihenk taşı olarak görüyor. 1770 yılında Çeşme’de Osmanlı Donanması’nın yakılması olayında Rus Donanması’nın Baltık Denizi’nden geçerek Çeşme açıklarına geldiğini söyleyen Gülen, bu olayın birçok değişikliğin meydana gelmesine neden olduğuna dikkat çekiyor: “Rus Donanması Cebel-i Tarık’tan geçerek Akdeniz’e geliyor. Bunu duyan Osmanlı paşaları ‘Bütün gün biz Boğaz’a bakıyoruz buradan geçmediler’ diyor. Yukarıdan gelebileceklerini düşünemiyorlar. Ve Ruslar Çeşme Limanı’na geliyor. Zaten İngilizler’den teknik yardım da almışlar. Onun haricinde pek bizden farkları yok. Ve  Çeşme’de bizim donanmayı yakıyorlar. O Çeşme faciasında da deniz kuvvetleri komutanı karacı, bahriyeli değil. Orada Cezayirli Hasan Bey var. Bugünkü rütbesi ile albay. Paşa değil henüz o sırada. Bir kalyon kaptanı. 60 yaşlarında olan Cezayirli Gazi Hasan Paşa’nın da gemisi Çeşme’de yanınca kılıcı ağzında denize atlar ve birkaç kilometre yüzerek kıyıya çıkar.”
       <br/>
       <br/>
       Cezayirli Gazi Hasan Paşa’nın daha sonra Osmanlı Donanması’nın başına geçerek 1773’te Kasımpaşa’da modern bahriyeyi kurduğunu, ondan sonra da sadrazam olduğunu anlatan Gülen’e göre Osmanlı, Hasan Paşa’dan sonra da bahriyeye yeterli ilgiyi göstermiyor.
       <br/>
       <br/>
       Denizde kahramanlık geçmez
       <br/>
       <br/>
       Gülen’e göre deniz kuvvetleri tamamıyla bir teknik mesele. Kara savaşlarında geçerli olan bilek gücü, denizde pek geçerli değil. Zafer için teknik üstünlük gerek. Bu da devamlı ilgi ve teknolojiyi yakın takibe almak demek: “Karada kahramanlık geçerlidir, ancak denizde öyle değil. Denizcilik teknik bir olay. Karada süngü takıp ölümüne hücuma geçer, canınızı ortaya koyarsanız zafer kazanma ihtimaliniz var. Fakat bu kural denizde geçmiyor. Tamamen teknik bir olay denizcilik. Geminizdeki topa göre hareket edebilirsiniz. Topunuz yetişirse yenersiniz veya onlarınki yetişirse yenilirsiniz. İşte Osmanlı bu tekniğe yetişemeyince bütün gücünü karaya vermiş. Deniz ise hep ikinci planda kalmış. Bu Atatürk’ün önem vermesine kadar sürdü.”
       <br/>
       <br/>
       Bahriyelilerin Mareşal Fevzi Çakmak yüzünden çok ısdırap çektiklerini yineleyen Gülen, bununla ilgili bir ilginç örnek daha veriyor: “Daha önceki dönemlerde karacılar bahriyelileri teftiş ederdi. 1930’larda gemiler Haliç’ten zor çıkarılmış zaten. Geliyor karacı, ‘Bir top at bakalım şu hedefe’ diyor. Ancak topun mermisi başka marka, namlu başka. Vuramadınız mı emekli ediliyorsunuz.”
       <br/>
       <br/>
       Fakat günümüzde Türk Deniz Kuvvetleri’nin Fransız, İngiliz ve Amerikan bahriyesinden hiç geri olmadığını açıklayan Gülen, “Ne geridir? Techizat geridir” diyerek, gelinen noktayı şöyle özetliyor: “Amerikalıların kullandığı ne tip gemi ve denizaltı varsa hiçbir fark yok. Bizimkiler daha da iyi hatta. Bizim bahriyeliler vatan millet aşkıyla çalışıyor. Onlar ise daha profesyonel. Ama onlarda atom denizaltısı var. Aynı gemi ama, onların gemisinde bilmem ne füzesi bulunuyor.”
       <br/>
       <br/>
       Şapka Devrimi bahriyede başladı
       <br/>
       <br/>
       Şapka Devrimi’nin 25 Kasım 1925 yılından önce orduda uygulamaya geçirildiğini, buna ilk önderlik edenin de bahriye olduğunu hatırlatan Gülen, 15 Mayıs 1925 tarihinde Cumhurbaşkanı Mustafa Kemal ve Başbakan İsmet İnönü’nün imzaları ile donanmada şapka giyilmesinin hükümet direktifi haline getirildiği bilgisini veriyor.
       <br/>
       <br/>
       Çocukluğunu o zamanlar Donanma Komutanlığı üssü olan Heybeliada’da geçiren yazar Nejat Gülen, Donanma tarihini kaleme almasında denizcilerle olan bu birlikteliğinin önemli rol oynadığını ifade ediyor: “Heybeliada bir üstü benim çocukluğumda. Biz ada çocukları gemileri ezberlemiştik. Onun topu kaç santim, torpili nerede... Denizcilerle ahbap oluyorduk. Gemiler gezmeye gidilirdi. Zaten çocuklar da ya bir bahriyelinin torunu veya oğlu. Emekli olan subaylar da zaten burada Bahriye Mektebi’nde okumuş. Alışmışlar, buraya yerleşmişler. Rumlar da kaçınca evler ucuz ucuz taksitle satılmış.”
       <br/>
       <br/>
       Ada vapurlarıyla anfibik çıkarma
       <br/>
       <br/>
       Gülen, kitabında Türk Deniz Harp Tarihi’nin fazla üzerinde durulmamış noktalarından birine de dikkat çekiyor. Bugüne kadar biz Türk Silahlı Kuvvetleri’nin ilk anfibi hareketinin Kıbrıs Barış Harekatı olduğunu sanırdık. Ancak yanılmışız. İlk harekat 1913 yılında gerçekleştirilmiş meğerse. Hem de şehir hatları gemileriyle.
       <br/>
       <br/>
       Anfibik operasyonun özeti şöyle: 1913 yılında İttihat ve Terakki yöneticileri, yaptıkları darbeyi haklı göstermek ve kamuoyunda prestij kazanmak için Bulgar ordusu tarafından sarılmış bulunan Edirne ile Yunan işgalindeki Ege adalarının geri alınacağını söylerler. Halk özellikle Edirne’nin kurtarılmasını heyecanla bekler. Bir bölüm subay hemen taarruza geçilmesini ister. Başkomutan Vekili Ahmet İzzet Paşa, Şarköy’e bir çıkarma yapmaya karar verir. Hurşit Paşa komutasındaki 10. Kolordu Şarköy’e çıkarken, aynı zamanda Fahri Paşa komutasındaki bir kolordu da Bolayır Cephesi’nden saldırıya geçer.
       <br/>
       <br/>
       Gelin bu ilk  anfibik çıkarma denemesi olan ve bahriyelilerin bahsetmekten pek hoşlanmadığı olayın neticesini Gülen’den dinleyelim: “Balkan Harbi’nde kendi topraklarımıza çıkarma yapmak zorunda kaldık. Fiyasko ile geri döndük. Karada topçular çamura batıyor, yol yok diye bu çareye başvuruldu. Düşman işgaline uğrayan alanın içinde küçük bir cep kalmıştı. Şarköy’ün olduğu yer. İşte oraya çıkarma yapılıyor. Tabii karacı asker gemilere bindirilmiş. Askerleri deniz tutuyor. Sahile iner inmez devamlı kusuyorlar. Tabii düşman askerleri bomba yağmuruna tutuyor. Kara tarafından gelen birliklerle de irtibat kurulamıyor. İşte bu olay ilk çıkarma denemesidir. Ancak fiyaskodur. Ve saklanır.”
       <br/>
       <br/>
       merkana99@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12571), [web.archive.org (arşiv bağlantısı)](http://web.archive.org/web/20050227092803/http://www.aksiyon.com.tr:80/detay.php?id=12571)
