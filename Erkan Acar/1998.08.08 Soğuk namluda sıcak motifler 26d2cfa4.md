# Soğuk namluda, sıcak motifler

*Erkan Acar 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsanoğlu sahip olduğu eşyalarda her zaman estetik arayış içinde... Giydiği elbisenin, saatinin, kaleminin, gözlüğünün, kitabını kaplayan cildin, evinin kapısının "güzel/estetik" olmasını ister.
  </font>
 </div>
 <div id="newsText">
  <font class="detail-text">
   Güzellik arayışının insanın "çirkin" yönlerine ve eserlerine de sirayet ettiği öteden beri malum. Başka insanlara zarar verecek kötü ve tehlikeli işlerini yaparken kullandığı yöntem ve araçların da güzel ve estetik olmasını ister insanoğlu. Silah da bunlardan biri.
   <br/>
   <br/>
   Erkeğin güç tutkusunun sembolü silah. Sevdiği kişinin, atının, arabasının güzel olmasını istediği gibi silahının da güzel olmasını ister. Bu yüzden başkalarını öldürdüğü ya da kendini savunduğu aletine öncelikle estetik kaygıyla yaklaşmış her zaman. Gürzden topuza, meçten şimşire bir çok silah işlenmiş nadide motiflerle.
   <br/>
   <br/>
   Günümüzde bu el sanatı tekrar yaşatılmaya çalışılıyor. İzmir'de geçtiğimiz hafta içinde açılan "DEGAV'98 Spor, Av Malzemeleri ve Hobi Fuarı" birbirinden güzel silah motiflerini bir kez daha gözler önüne serdi. Tabancaların kabzalarından, tüfeklerin dipçiklerine kadar metal veya ağaç aksama işlenen motifler bir kez daha gündeme geldi. Fuarda dikkatler silahın fonksiyonel özelliğinden çok motiflerin üzerindeydi.
   <br/>
   <br/>
   Gravürler silahtan daha pahalı
   <br/>
   <br/>
   Silah gravürcülüğü diye ifadelendirebileceğimiz bu el sanatı, bugün silahın da vurucu gücünün önüne geçmiş durumda. Silah üzerine gravür işleyen Abdullah Usta (Öztürk) bu uğraşın günümüzdeki önemine şöyle dikkat çekiyor: "Avrupa'da artık silahtan çok üzerindeki işlemelerin özelliğine değer veriliyor. Üstündeki işlemelerin değeri silahın kendi kalitesinden de pahalı."
   <br/>
   <br/>
   Ayda 4050 arası silah işlediklerini söyleyen Abdullah Usta, gravürcülüğe Avrupa'dan gelen silah kataloglarındaki gravürlere bakarak başlamış.
   <br/>
   <br/>
   Silah sahibinin tercihine göre yapılan gravürler, çelik zemine daha sağlam bir çelik keski ile kazınıyor. İlk etapta silahın üzerindeki boya, küfler temizleniyor. Karıncalanma varsa bu hatalar düzeltiliyor. Daha sonra müşterinin tercih ettiği model, kurşun kalemle silahın istenilen bölgesine çiziliyor. Gerisi o modele uygun keski ve çekici eline alan ustanın marifetine bağlı.
   <br/>
   <br/>
   İşlenen model bir günde bitebildiği gibi bir ayda da bitebiliyor. Gravür bittikten sonra silah parlatılıyor ve ortaya çıkan hatalar düzeltiliyor. Silah sahibinin isteğine göre silahın üzerine altın veya gümüş kaplanıyor. Son aşamada ise silahın işleyişinde her hangi bir bozukluk olmaması için deneme atışı yapılıyor. Bir tabancanın üzerine işlenen gravürün fiyatı yaklaşık 40 milyon liradan başlıyor.
   <br/>
   <br/>
   İşlemeleri birbirini tutmuyor
   <br/>
   <br/>
   İzmir'de tabanca üzerine kaplama ve gravür yapan ENTON Kimya AŞ'nin ortaklarından Bayram Önem ise silahı sahibine özgü kılmayı amaçladıklarını belirterek, "Bin tane ayrı silah işlensin. Hiçbirinin işlemesi birbirini tutmayacaktır. İşleyenenin o zamanki ruh hali o motiflerin nasıl olacağını belirleyecektir" şeklinde konuşuyor.
   <br/>
   <br/>
   Tarihte, uyurken bile yanımızdan ayırmadığımız silahın soğuk yüzüne son vermek istediklerini, silahı daha sıcak ve sempatik hale getirmeyi amaçladıklarını anlatan Önem, sloganlarının "Soğuk namluda, sıcak motifler" olduğunu söylüyor.
   <br/>
   <br/>
   Gravürcülüğün yanında silaha kaplama da yaptıklarını belirten Bayram Önem, altın kaplamanın silahı küften ve pastan koruduğunu ve yüksek teknoloji metal kaplama hatlarına sahip olduklarını ifade ediyor.
   <br/>
   <br/>
   Bayanlar mücevher gibi taşıyor
   <br/>
   <br/>
   Bayanların altın kaplamalı ve gravürlü 6.35 mm'lik küçük tabancaları mücevher gibi yanlarında taşıdıklarını belirten şirketin diğer ortağı Kaan Eruz ise, "Türkiye'de erkeklerin yanında bayanların da ilgisi büyük. Avrupa'da da altın kaplamalı ve gravürlü tabancalara büyük talep var. Avrupa'da bu tip işçiliklere 5 bin mark veriliyor. Ülkemizde talep çok büyük denilebilecek rakamlarda değil. Kırıkkale MKE Silah San. A.Ş.'ye her yıl 2 bin civarında altın veya gümüş kaplamalı ve gravürlü tabanca üretiyoruz. Cumhurbaşkanımız ülkemizi ziyaret eden yabancı diplomatlara bu kaplamalı ve gravürlü silahları hediye ediyor" diyor.
   <br/>
   <br/>
   Gravürcülüğün okulu henüz yok
   <br/>
   <br/>
   Silah üzerine gravür işçiliğinin Türkiye'de henüz bilimsel çalışması yapılmıyor. Otobüs şoförlüğünün bile yüksek okulu bulunduğu ülkemizde unutulmaya yüz tutan bu el sanatımız, usta çırak ilişkisinde devam ediyor.
   <br/>
   <br/>
   Zor işçiliği ve iş kapısı kalmaması yüzünden unutulmaya yüz tutmuş bu el sanatının akademik düzeyde ele alınıp yeni uzmanların kazandırılması lazım.
   <br/>
   <br/>
   Sahiplik duygusu ile her eşyayı kendimize özgü kılmak insanoğlunun vazgeçemediği bir tutku. Kimisi için arabası, kimisi için evi, kimisi için de silahı önemli. Gravürcülükle yapılmak istenen, kendi silahını diğerlerinden farklı kılmaktan, kişiselleştirmekten başka bir şey olmasa gerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3996-soguk-namluda-sicak-motifler.html), [web.archive.org (arşiv bağlantısı)](http://web.archive.org/web/20120615220010/http://www.aksiyon.com.tr:80/aksiyon/haber-3996-soguk-namluda-sicak-motifler.html)
