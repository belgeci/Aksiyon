# Polisin yitik kuşağı

*Erkan Acar 2004.02.23*

<div bgcolor="#FFFEF6">
 <font>
  <img border="0" height="1" src="/web/20060103163138im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103163138im_/http://www.aksiyon.com.tr/resim/481/48.jpg" vspace="5"/>
  </p>
 </font>
 <font class="content">
  1980 öncesinin sağcı
  <br>
   <br>
    polis derneği Pol-Bir"in  başkanı Cemil Ceylan ve solcu polis derneği Pol-Der"in  başkanı Sıtkı Öner en büyük darbeyi kendilerine yakın hissettikleri partilerden aldıklarını söylüyor.
   </br>
  </br>
 </font>
 <p>
  <font class="content">
   "CHP iktidarında Pol-Der"lilerin iyi yerlere getirilmesi için bir liste sunduk. Aradan on beş gün geçtikten sonra verilen listedeki isimler ilgisiz yerlere sürgün edilmeye başladı. Bir süre sonra CHP tarafından kapatıldık."
   <br/>
   <br/>
   "CHP 4 bine yakın Pol-Bir üyesini sürgün etmişti. 1979"da MHP ve MSP"nin desteği ile azınlık hükümeti kuran AP'den sürgünlerin durdurulmasını istedik. Hiçbiri sahip çıkmadı. Eski üyelerimiz en büyük sıkıntıyı DSP-MHP-ANAP koalisyonu döneminde yaşadı."
   <br/>
   <br/>
   Bu sözler Türk Polis Teşkilatı"nın 1980 öncesi faaliyet gösteren iki polis derneğinin eski başkanlarına ait. Baştaki ifadeler sosyal demokrat polisler tarafından kurulmuş olan Polis Derneği (Pol-Der) eski Genel Başkanı Sıtkı Öner"in. Sonraki ifade ise milliyetçi polislerin derneği olan Polis Birliği eski Genel Başkanı Cemil Ceylan"ın. Günümüzde Türk Polis Teşkilatı'nda yaşanan Pol-Bir ve Pol-Der tecrübeleri hâlâ tartışılıyor. "Halkın Polisi" sloganından hareket eden Pol-Der ve "Türk Devletinin Polisi" sloganıyla yola çıkan Pol-Bir, 1978"de TBMM ve Senato kararı ile geride birçok soru işareti bırakarak kapatıldı. O yılların canlı şahitleri Ceylan ve Öner"le bazılarının "poliste kamplaşma" olarak nitelediği o günleri konuştuk.
   <br/>
   <br/>
   Ceylan: "Kentlerdeki terörü
   <br/>
   <br/>
   eski üyelerimiz bitirdi"
   <br/>
   <br/>
   Pol-Bir eski Başkanı Ceylan bugün 52 yaşında. İstanbul"da bir emlak ofisi işletiyor. Pol-Bir kapatıldıktan sonra 3 yıl Ankara Narkotik Şube"de çalışan Ceylan çok sevdiği polislik mesleğinden ihraç edildikten sonra rızkını bir süre kamyon şoförlüğünden çıkarmış. Beş yıl önce yapılan yerel seçimlerde Sarıyer Belediye Başkanlığı için BBP"den aday olmuş. Daha sonra Genç Parti içinde faaliyet gösteren Ceylan, şu an siyasetten uzak bir yaşam sürüyor. Geçmişe dönüp baktığında en çok yakın bildikleri siyasi partilerin kendilerine sahip çıkmamasından yakınıyor. 1978"deki 22 aylık CHP iktidarı döneminde yaklaşık 4 bin Pol-Bir"li polisin sürgün edildiğine dikkat çeken Ceylan, "1979"da MHP ve MSP"nin desteği ile azınlık hükümeti kuran AP'yle sürgün kararlarının geri alınması için TBMM"ye gidip görüştük. Ne AP ne MHP ne de MSP sahip çıkmadı. 12 Eylül olunca çok sevdiğim mesleğimden ihraç edildim. Eski Pol-Bir üyelerimizin en çok harcandığı dönem ise DSP-MHP-ANAP koalisyonu oldu" diyor. Pol-Bir"i kurarken tamamen idealist bir düşünce ile hareket ettiklerini belirten Ceylan, 26 yıl öncesine dönüp baktığında zaman zaman "Pol-Bir"i keşke kurmasaydık" dediği anlar olduğunu söylüyor.
   <br/>
   <br/>
   1980 öncesinde insanların düştüğü sağ ve sol ayrımının yapay bir ayırım olduğunu sonradan fark ettiğini ifade eden Ceylan, bütün musibetlerin Rusya destekli komünizmden kaynaklandığı zannıyla hareket ettiklerini anlatıyor.
   <br/>
   <br/>
   Bugün 52 yaşında olan Ceylan, Pol-Bir"i kurduğunda 25 yaşındaydı. Pol-Bir"in temeli, Ceylan"ın da görev yaptığı şimdiki adı Çevik Kuvvet olan Ankara Emniyet Müdürlüğü Toplum Polisi"nde atıldı. Pol-Bir"in kurulmasının en önemli nedeni solcu polislerin derneği olan Pol-Der"in yaptığı çalışmalardan duyulan rahatsızlık. 1970"de siyasi bir kimliğe sahip olmayan Pol-Der, 1976"da yaşanan yönetim değişikliği ile solcu polislerin etkin faaliyetlerine sahne oluyordu. Pol-Der"in sokaklara afiş asmayı da içine alan faaliyetleri sağcı polisler arasında "Bunlara cevap verecek bir derneğimiz niye yok?" düşüncesinin hakim olmasına neden oldu. 1978"de CHP"nin iktidara gelmesi ile yaşanan sürgünler sağcı polisleri iyice bunalttı. Ceylan, Pol-Bir"i oluşturan şartları şöyle anlatıyor:
   <br/>
   <br/>
   "Pol-Der"in söylemleri, eylemleri sol örgütlerle aynıydı. Afişleri bile onlara benziyordu. Zaman zaman eylemlerde sivil elbiseli Pol-Der"lileri görüyorduk. Milliyetçi muhafazakâr eğilimli insanlar bunları hazmedemiyordu. Faşist polis damgasını yiyen arkadaşlarımız sürgüne gönderiliyordu. Bunlara nasıl karşı koyabiliriz diye düşünmeye başladık. Pol-Bir tamamen idealist bir düşünce ile hiçbir partinin etkisi olmadan kuruldu. Daha sonra siyasilerle irtibata geçtik."
   <br/>
   <br/>
   Bu gibi nedenlerle örgütlenme için kolları sıvayan Ankara Toplum Polisi"nde o sıralar 2 bin 559 polis bulunmaktadır. Ceylan bu rakamın bin 800"ünün ülkücü, 100"ünün Pol-Der üyesi solcu, 80"e yakınının MSP"li, geri kalanının ise Adalet Partili olduğunu söylüyor. Pol-Bir"in Toplum Polisi"nin memur kadrosu tarafından kurulduğunu söyleyen Ceylan, "Böyle bir oluşumun az kadrolu bir şubede veya 30-40 mevcutlu karakolda kurulması mümkün değil. Çünkü belirli bir taban olması için yoğunluklu bir yapı gerekiyor. Toplum Polisi bunun için biçilmiş kaftandı" diyor.
   <br/>
   <br/>
   Pol-Bir"in isim babası Salih Güngör
   <br/>
   <br/>
   Ankara Toplum Polisi"nde bu çalışmalar yürütülürken CHP hükümetinin hışmına uğrayarak kızağa alınmış 15 civarında emekli vali ve emniyet müdürü de benzer bir dernek kurmak için toplantı üstüne toplantı yapıyordu. Toplantılarını Ankara Aydınlar Ocağı"nda yapan üst düzey bürokratlar Ankara Toplum Polisi"ndeki hareketliliği fark ederek Ceylan ile görüşmeye karar verir. Gerisini görüşmeye katılmak için Ocak"a giden Ceylan"dan dinleyelim:
   <br/>
   <br/>
   "Birbirimizden habersiz çalışma yürütüyorduk. Hatırladığım kadarıyla Emniyet Genel Müdürlüğü Eğitim Daire eski Başkanı İsmet Şatıroğlu, daha sonra valilik yapan Bolat Bolatoğlu, İlhan Sözgen vardı. Ali Rıza Akdemir vardı. Onların tabanı yoktu. Bizim kendilere iyi bir taban olabileceğimizi düşünmüşler. Böyle yedi-sekiz toplantı yaptık. Toplantılardan birinde İstanbul Mali Şube eski Müdürü Salih Güngör derneğin isminin Pol-Bir olmasını önerdi. Solcu öğretmenlerin TÖB-DER"ine karşılık Ülkü-Bir kurulmuştu. Pol-Der"e karşı da Pol-Bir kurulmalıydı."
   <br/>
   <br/>
   Pol-Bir"in alt yapı çalışmaları 28 Şubat 1978"de Tercüman gazetesinde yer alan bir haber nedeniyle kesilir. Haberde dönemin Cumhurbaşkanı Fahri Korutürk, bazı polislerin dernek kurma çalışmaları içinde olduklarını esefle öğrendiğini ve konuyu titizlikle takip ettiğini açıklamaktadır. Bu gelişme Aydınlar Ocağı grubu ile Toplum Polisi grubu arasındaki ilişkilerin bitmesine neden olur. Aydınlar Ocağı"ndaki grup Polis Bakım Yardım Sandığı"nda Ceylan ve arkadaşları ile son bir kez daha görüşmeye karar verir. Toplantıya Lütfü Tomuş, Salih Gökakın ve İsmet Şatıroğlu katılır. Anlaşma sağlanamayınca Ceylan ve arkadaşları Pol-Bir"i 1978"in Mart ayında kurar. Aydınlar Ocağı"nda yapılan toplantılarda adı Toplum Polisi Temsilcisi olarak geçen Ceylan bu sefer derneğin kurucu genel başkanı olur. Derneğin genel sekreteri polis Bekir Baz ve genel sekreter yardımcısı Siyasi Şube"de polis olan Muhammed Aksoy olur.
   <br/>
   <br/>
   İbrahim Şahin afiş asan
   <br/>
   <br/>
   Pol-Der"lilerle mücadele ederdi
   <br/>
   <br/>
   Dernek tüzüğü Ceylan tarafından kaleme alınır. Dernek için Kızılay"da bir yer kiralanır. Ceylan, genel başkan sıfatıyla ilk beyanatları vermeye başlayınca Pol-Bir"e ilgi artar. Kurulur kurulmaz bir hafta içinde Pol-Bir 3 bin 500 üyeye ulaşır. Üç aylık bir sürede 46 ilde şube açar ve ile 22 bin üye sayısına ulaşır. Bunların 12 bini resmi beyanname dolduran üyelerdir.
   <br/>
   <br/>
   Kuruluş safhalarında hiçbir siyasi parti ile ilişki içinde olmadıklarını özellikle belirten Ceylan, siyasilerle görüşme ihtiyacının daha sonra ortaya çıktığını söylüyor. Bu amaçla ilk önce MHP Genel Başkanı Alparslan Türkeş'le, sonra da AP lideri Süleyman Demirel ile görüşürler.
   <br/>
   <br/>
   Pol-Der üyelerinin afiş asmaları zaman zaman Pol-Der ve Pol-Bir"i karşı karşıya getirir. Ceylan o zamanki olayları şöyle anlatıyor: "Pol-Der afişleri sol örgütlerin afişlerine görünüş olarak benziyordu. Bu afişleri yırtar veya afiş asmalarına engel olurduk. Özel Harekat Dairesi eski Başkan Vekili İbrahim Şahin, Ankara"da asayiş ekiplerinde görevli iken onlarla devamlı mücadele etmiştir."
   <br/>
   <br/>
   Ceylan, CHP"nin Pol-Bir"in kuruluşundan itibaren yedi sekiz ay içinde yaptığı faaliyetlerden büyük rahatsızlık duyduğunu ve kendileri ile birlikte Pol-Der"i kapatmak zorunda kaldığını sözlerine ekliyor. Ceylan"a göre Pol-Bir kapandıktan sonra eski üyeler ilerleyen yıllarda Türkiye"de yaşanacak terörle mücadelede çok büyük fayda gösterdi:
   <br/>
   <br/>
   "12 Eylül"den sonra PKK ile mücadeleye baktığınızda Pol-Bir üyelerini hep önde görürsünüz. Kentlerdeki terörü eski üyelerimiz bitirmiştir."
   <br/>
   <br/>
   Öner: "MC"den görmediğimiz
   <br/>
   <br/>
   baskıyı CHP"den gördük"
   <br/>
   <br/>
   Polis Derneği(Pol-Der) eski Başkanı Sıtkı Öner ise bugün 67 yaşında. CHP Adana eski Senatörü Hayri Öner"in kardeşi. Şu anda Ankara"da bir Yaşamevi"nde kalıyor. Öner 26 yıl önce kapatılan Pol-Der"le ilgili hatıralarını İletişim Yayınları arasında çıkan "Halkın Polisi/Pol-Der Anıları" isimli kitapla kamu ile paylaştı. Öner, sağ hükümetlerin cesaret edemediği uygulamalara CHP döneminde maruz kaldıklarından yakınıyor. 1978 yılında CHP"nin iktidar olması ile birlikte Pol-Der üyelerinin iyi yerlere getirilmesi için bir isim listesi hazırlayıp iktidar partisine sunduklarını söyleyen Öner, "Aradan on beş gün geçtikten sonra verilen listedeki isimler ilgisiz yerlere sürgün edilmeye başlandı. Sağ hükümetler döneminde koltuğumun altına Cumhuriyet gazetesini koyup emniyet müdürlüğüne pervasızca giderdim. CHP ise iktidara gelir gelmez bizi kapattı. Bana göre bugün de CHP kendi tabanını temsil edemiyor. Bu da Deniz Baykal"ın suçu" şeklinde konuşuyor.
   <br/>
   <br/>
   Pol-Der, 1970"li yıllarda polis içinde faaliyet gösteren OrtaK Derneği temel alınarak oluşturuldu. Daha sonra tüzük değişikliğine giden OrtaK Derneği, 1975"te Polis Derneği (Pol-Der) ismini aldı. Pol-Der"in 1977 Genel Seçimleri"nde yaklaşık 17 bin kayıtlı üyeye ulaşmış olduğunu anlatan Öner, o tarihlerde CHP"yi desteklediklerini kaydediyor.
   <br/>
   <br/>
   CHP üyelerimizi sürgün etti
   <br/>
   <br/>
   CHP"nin İçişleri Bakanlığı"na emekli Orgeneral İrfan Özaydınlı"yı getirmesi ile birlikte Pol-Der"e yönelik bir operasyonun yaklaştığını daha önceden sezdiklerini anlatan Öner, bunun üzerine bazı girişimlerde bulunduklarını anlatıyor: "Randevu talep edip Ankara Valisi Tekin Alp"e çıktım. MHP ve MSP yanlısı polislerin etkinliklerinin azaltılmasını, Pol-Der"li polislerin önemli yerlere getirilmesini talep ettim. CHP"ye umut bağlayan halkın da beklentilerinin bu doğrultuda olduğunu anlattım. Vali de çalışmalarımızı onaylayıp beğendiğini söyledi. Ve bizden emniyet kadrosunda kimlerin nerelerde görev alıp başarılı olabileceğini gösteren bir liste istedi. İçişleri Bakanı ile durumu konuşacağını ifade etti. Arkadaşlar listeyi ertesi gün Alp"e takdim ettiler. Aradan 15 gün daha geçti. Verilen listedeki isimler ilgisiz yerlere sürgün edilmeye başlandı. Tekrar Vali"ye gittiğimde Özaydınlı"ya söz dinletemediğini ve yapabileceği bir şeyin olmadığını söyledi. Neye uğradığımızı şaşırdık. Kendi elimizle verdiğimiz listeyle kendimizi yakmıştık. Daha sonra CHP tarafından kapatıldık."
   <br/>
   <br/>
   Burada asıl üzücü olan konunun böyle bir muameleye CHP döneminde maruz kalmaları olduğunu hatırlatan Öner, "Milliyetçi Cephe dönemlerinde birkaç şube müdürü ile çalıştım. Devamlı Cumhuriyet gazetesi okuduğum halde böyle bir tepkiyle karşılaşmamıştım" şeklinde konuşuyor.
   <br/>
   <br/>
   27 Mayıs"tan sonra CHP"liler polis yapıldı
   <br/>
   <br/>
   1964 yılında polis olarak görev yapmaya başladığını ifade eden Öner, göreve başladığı o tarihlerde polisin durumunu şöyle özetliyor: "1960"tan önce polis-halk, polis-asker ilişkileri bozuktu. 1960 müdahalesini gerçekleştirenler bu ilişkileri düzeltebilmek için çaba harcıyorlardı. Polis olacak gençleri, sosyal yönü gelişmiş, genellikle CHP"ye yakın ailelerden seçmeye özen gösteriyorlardı. Keza polisin halkta sempati uyandırmasını sağlamaya özen gösteriyorlardı. Böyle bir kuşağın varlığı 1975- 80 döneminde polis bünyesinde sol, demokratik bir polis hareketinin oluşumunda rol oynayan etkenlerden biri olmuştur."
   <br/>
   <br/>
   1971 Sıkıyönetim Dönemi"nde Deniz Gezmiş"lerin yakalanması için oluşturulan ekiplerde de yer aldığını ve bir süre ekip şefliğini yaptığını anlatan Öner, polis içinde ayrılıkların o dönemde başladığını kaydediyor:
   <br/>
   <br/>
   "Görev sırasında Deniz Gezmiş ve arkadaşları hakkındaki düşüncelerimizi söyleyip tartışırdık. Ben bu insanların düzene karşı tepkilerinin pek de yadırganmaması gerektiğini anlatmaya çalışırdım. Gezmiş ve arkadaşları düzene muhalefet ediyorlardı. Adam öldürmemişlerdi. Bu düşüncelerime bir kısmı tepki gösteriyor bir kısmı sessiz kalıyordu. Deniz Gezmiş olayıyla poliste bir saflaşma başladı. Hüseyin İnan Kayseri Sarızlıydı. Ve babasını, amcasını, bütün yakınlarını tanıyordum."
   <br/>
   <br/>
   Öner günümüzde demokratikleşme konusunda AB üyelik sürecinin etkisi ile birlikte bazı adımlar atıldığını belirterek bu adımların kağıtta kalmaması gerektiğini ifade ediyor:
   <br/>
   <br/>
   "Biz birbirimize tahammül etmek zorundayız. Eğer bir ülkede demokratikleşme gündeme getiriliyorsa, demokrasiden bahsediliyorsa her düşünceye saygı duymak lazım. Elbet Türkiye bir yere gelecek. Ama bu kağıt üzerinde kalmamalı."
   <br/>
   <br/>
   Hüseyin Kocadağ Pol-Der üyesiydi
   <br/>
   <br/>
   Çok sayıda Pol-Der"li polisin 1982"de çıkarılan zorunlu erken emeklilik yasasıyla polis örgütünden atıldığını açıklayan Öner, "12 Eylül sonrası dönemde görevde kalabilen, mahkeme kararı ile geri gelen arkadaşlarımız oldu. İçlerinden sayıları az da olsa yozlaşanlar vardır. Hüseyin Kocadağ ve Sedat Demir bilinen örneklerdir. Ben Pol-Der gazetesinde yazdığım yazıları okuyunca Kocadağ gelir "Abi ne olur biraz yumuşak konuş yoksa seni öldürecekler" derdi. 1980"e kadar 20 bin üyeye yaklaşmıştık. Artık bugün kimse kalmadı."
   <br/>
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11186), [web.archive.org (arşiv bağlantısı)](http://web.archive.org/web/20060103163138/http://aksiyon.com.tr:80/detay.php?id=11186)
