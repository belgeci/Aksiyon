# Savaş stratejilerini medya değiştiriyor

*Erkan Acar 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Emekli Tümgeneral Bahtiyar Türker, 21. yüzyılda savaş stratejilerinin değişmesinde medyanın rolüne dikkat çekiyor. Türker’e göre, bugün savaş yönetecek komutanların verecekleri kararlarda medyayı gözardı etmesi artık mümkün değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626200445im_/http://www.aksiyon.com.tr/resim/537/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son Irak savaşı, medya ve savaş ilişkisini gözler önüne serdi. Orduyla birlikte hareket eden, Ragıp Duran’ın tabiriyle “askerî yatılı muhabirler” yani embedded gazeteciler hâlâ tartışma konusu. Silahlı koruma altında görev yapan bu gazetecilerin, geçtikleri haberler kadar savaşı yöneten üniformalıları etkilemeleri, onları manevi baskı altında tutmaları da mercek altına alınıyor şimdi.
   <br>
    <br>
     “Liderlik” isimli bir kitap yayımlayan emekli Tümgeneral Bahtiyar Türker, komutanların içine düştüğü bu açmaza dikkat çeken isimlerden biri. “Komutanın işi zorlaştı.” diyen Türker, bir ordunun kumandasında dün ve bugün arasında yaşanan farkı şöyle anlatıyor: “Eskiden savaşlarda komutanların verdiği emri, sadece emri verdiği kişiler bilirdi. Emir sonrasındaki icraatlar da görülmezdi. Savaş muhabirleri görebildikleri kadarını yazabiliyordu. Bugün ise tam tersi bir durum söz konusu. Son Irak savaşında esir alınan dört Amerikalı er, bütün dünya televizyonlarında günlerce verildi. Ne oldu? Savaşı yöneten lider, komutan manevi baskı altında hareket etmek zorunda kaldı. Komutanlar emirlerini verirken eskisi gibi rahat değiller. Bu nedenle strateji kuralları da değişti.”
     <br/>
     <br/>
     Şüphesiz savaş stratejileri değişti. İşgal öncesi havadan bombardıman herkes tarafından bilinen bir kural artık. Bu kuralın oluşmasında medyanın da etkisi büyük. Amerikan kamuoyu ülkeye gelen er tabutlarından rahatsız olduğu için iki Irak savaşında da ABD, saldırılara hava bombardımanı ile başladı. Piyade birlikleri daha sonra devreye girdi. “Eskiden savaşlarda piyade ön safta savaşırdı. En riskli bölgede piyade bulunurdu. Şimdi bu anlayış değişti. Artık ‘Ateş ile halledebileceğin yere asker sokma’ kuralı geçerli.” diyen Küçük, Yugoslavya savaşını örnek olarak gösteriyor.
     <br/>
     <br/>
     Peki, “Zafer süngünün ucundadır.” sözü anlamını yitirdi mi? Aslında, bu söz hâlâ geçerli. Özellikle, son dönemde şehir savaşlarının öne çıkması, piyadenin önemini daha da artırdı. Irak’ta, Grozni’de yaşananlar, savaşlarda piyadenin ne kadar vazgeçilmez olduğunu ortaya koyuyor. Her ne kadar hava kuvvetleri bir savaşta tayin edici en büyük kuvvet çarpanlarından biri olsa da...
     <br/>
     <br/>
     Strateji general sanatı
     <br/>
     <br/>
     olmaktan çıktı mı?
     <br/>
     <br/>
     Bugün “strateji” kavramı artık herkesin diline düştü. Geçmişte strateji denince üniformalı askerler gelirdi akla. Oysa şimdi iş dünyasından üniversitelere kadar uzanan geniş bir alanda strateji kavramı kullanılır hâle geldi. Futbol takımının hocası bile sahada takip edecekleri stratejiler konusunda kafa yoruyor artık. Emekli Tümgeneral Türker, stratejinin general sanatı olmaktan çıktığını belirterek, “Bizde ‘Strateji kuralı talimnameler kanla yazılmıştır’ diye bir söz vardır. General nedir? Stratejiyi uygulayan kişidir. Ancak strateji generallik sanatı olmaktan çıktı. Herkesin sanatı oldu.” diyor.
     <br/>
     <br/>
     “Neden böyle oldu?” sorusuna ise şöyle cevap veriyor: “Savaş şekil değiştirdi. Savaş orduların muharebe alanındaki çatışması olmaktan çıktı. Yatay boyuttan dikey boyuta geçti. Yatay boyut neydi? Bir ülkenin topraklarını almaktı, işgaldi. Artık dikey kuşatma söz konusu. Yani kültürel ve ekonomik kuşatma. Kültür ve ekonomi askerden ziyade sivillerin alanı. O hâlde stratejinin boyut ve şekil değiştirdiğini görüyoruz. Onun için strateji siyasetçilerin, ekonomistlerin, teknik menajerlerin, antrenörlerin sanatı oldu. Sun Tzu, savaşı ‘aklın akılla mücadelesi’ şeklinde tanımlıyor. Şimdi aklın akılla mücadelesi her alanda var.”
     <br/>
     <br/>
     Liderlik isimli kitabı ile modern yöneticilik ışığında tarihe yön verenlerin karakter analizini yapan emekli Tümgeneral Türker, 12 Eylül döneminde Trabzon Belediye Başkanlığı yaptı. 1997’de Genelkurmay Başkanlığı Personel Daire Başkanlığı görevinde bulunan Türker, 2000’de Kıbrıs’ta Tümen Komutanlığı’na, 2002’de de Harita Genel Komutanlığı’na atandı. 2003 Yüksek Askeri Şûrası’nda emekliye ayrıldı. Ocak 2004’ten itibaren Türk Silahlı Kuvvetleri Elele Vakfı Genel Müdürlüğü görevini ifa ediyor. Türker Paşa, aynı zamanda Muharebe Harekât Şerit Rozeti, Üstün Birlik Yetiştirme Şerit Rozeti, Üstün Başarı Kıdemi Şerit Rozeti ile Üstün Cesaret ve Ferâgat altın madalyasına da sahip.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20368), [web.archive.org (arşiv bağlantısı)](http://web.archive.org/web/20070626200445/http://www.aksiyon.com.tr:80/detay.php?id=20368)
