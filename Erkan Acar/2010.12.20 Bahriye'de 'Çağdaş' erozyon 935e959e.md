# Bahriye’de ‘Çağdaş’ erozyon

*Erkan Acar 2010.12.20*

<font class="agenda2NewsSpot">
 Demokrat Parti döneminin nimetleriyle kurulan Gölcük Deniz Üssü bugün nasıl cunta tartışmaları ile anılır oldu? Bahriye’deki ahlaki erozyonun sebepleri ne idi? Cevap ÇYDD ve ÇEV iddianamesinde gizli.
</font>
<font class="newsDetail">
 <p>
  <p class="MsoNormal">
   Gölcük Deniz Ana Üs Komutanlığı, Deniz Kuvvetleri Komutanlığı’nın kalbi. Gölcük Donanma Üssü olarak da bilinen Komutanlık, 1934 yılında kuruldu. Ancak gerçek kimliğine Demokrat Parti döneminde kavuştu. Bahriye’yi yakından tanıyanlar ortada sadece ismi olan Gölcük Üssü’nde, DP döneminde mantar gibi binalar bitmeye başladığını anlatır. Üssün kurulmasında en büyük emeği bulunan dönemin Deniz Kuvvetleri Komutanı Oramiral Sadık Altıncan, Deniz Kuvvetleri’nin İskenderun’daki askerî tesislerini de inşa etti. Bununla da yetinmeyen Altıncan, hükümetle olan iyi ilişkilerini de kullanarak Marmara Denizi’ndeki Yassıada’da bahriye subayları için eğitim tesisleri kurdu. Bahriye’deki en önemli komutanlardan biri olan Altıncan’ı kader 27 Mayıs’ta Yassıada’ya gönderdi. Yaş haddinden emekli olunca Altıncan, Giresun’dan DP milletvekili oldu. O dönemde darbeciler tarafından tutuklananlar avcı botları ile sıkı güvenlik içinde Yassıada’ya taşınıyordu. Bir nakil esnasında Sadık Altıncan Paşa’nın elini sıktığı ve bavulunu taşıdığı için denizci subayların bazısı hemen emekliye sevk edilir.
   <span>
   </span>
  </p>
  <p class="MsoNormal">
   Gölcük Donanma Üssü’nün mevzilendiği Tuzla (Deniz Harp Okulu konuşlu), İzmit, Gölcük, Karamürsel, Ulaşlı, Yalova gibi bölgeler bugün fuhuş, uyuşturucu, suikast, cunta iddiaları ile çalkalanıyor. Donanma’da yaşanan ahlaki erozyon bir iki yıl içinde yapılan operasyonlarda net bir şekilde görüldü. Peki, çok partili hayatın nimetleriyle kurulan Deniz Üssü bugün nasıl cunta tartışmaları ile anılır oldu? Bahriye’deki ahlaki erozyonun sebepleri ne?
  </p>
  <p class="MsoNormal">
   Bu sorulara cevap verebilmek için, Çağdaş Yaşamı Destekleme Derneği (ÇYDD) ve Çağdaş Eğitim Vakfı (ÇEV) gibi kurumları konu alan iddianameye göz atmak yeterli. İstanbul 12. Ağır Ceza Mahkemesi, özel yetkili İstanbul Cumhuriyet savcıları Ercan Şafak, Murat Yönder ve Zekeriya Öz tarafından hazırlanan 342 sayfalık iddianameyi kabul etti. Davanın sanıkları Hamdi Gökhan Ecevit, Ayşe Yüksel, Halime Filiz Meriçli, Aydın Ortabaşı, Ömer Sadun Okyaltırık, Fatma Nur Gerçel, Mustafa Namık Kemal Boya ve Gülseven Yaşer 18 Mart 2011’de hâkim karşısına çıkacak. Sekiz sanık, “Ergenekon silahlı terör örgütüne üye olmak, hukuka aykırı olarak kişisel verileri kaydetmek, devletin güvenliğine ilişkin gizli belgeleri temin etmek ve özel hayatın gizliliğini ihlal etmek”le suçlandı. Mahkeme, eski ÇEV Başkanı Gülseven Yaşer’i firari sanık olarak değerlendirerek hakkında yakalama kararı çıkardı.
  </p>
  <p class="MsoNormal">
   İddianame ÇYDD ve ÇEV’in Deniz Kuvvetleri Komutanlığı içinde örgütlenmeye çalıştığı hakkında çok önemli bilgiler sunuyor. ÇYDD’nin hayatta olmayan genel başkanı Türkan Saylan’ın Deniz Kuvvetleri Komutanlığı’ndaki bazı personelle irtibatına dikkat çekiyor. Derneğin Kadıköy Şubesi’nden Maxtor marka hard disk içerisinde P. P.Başkanı Tuğamiral S.O.K tarafından Saylan’a yazılan bir mektup ele geçirildiği yazıyor. Mektupta Denizyıldızı Projesi’nin çok başarılı olduğu ifade edilerek, Ata Evleri ve CTP’nin yeniden canlandırılması isteniyor. Bunun yanında Deniz Harp Okulu öğrencileri ile göreve yeni başlayan teğmenlerin, kadın faktörü kullanılarak nasıl kontrol altına alınması gerektiğine dair yöntemler sıralanıyor.
  </p>
  <p class="MsoNormal">
   Ergenekon operasyonlarının teğmenlerin moralini bozduğunu Saylan’a mektupla bildiren Tuğamiral, “Öğrencilerle tanıştırılan kızların, öğrencilerle olan irtibatlarını aksatmamaları”nı istiyor. Tuğamiral S.O.K yeni mezun olmuş teğmenler için de “Okudukları süreçte tanıştıkları kızların teğmenlerin evlerine sık sık giderek veya Kocaeli üniversitesinde tanıdık kızlarla tanıştırılarak kontrol altında tutulması gerekmektedir.” tavsiyesinde bulunuyor.
  </p>
  <p class="MsoNormal">
   Öğrencilerin orduya ilk girişlerinden mezun olana kadar nasıl yönlendirildiklerinin anlatıldığı mektupta, kadın faktörü kullanılarak teğmenleri saflarına katmaları gerektiği ifade ediliyor. Kadıköy Şubesi’nden ele geçen bilgisayardaki “_2008 toplantıözeti.doc” isimli belgede kız öğrencilerin kaldıkları evlerin askerî okullara yakın yerlerden tutulması istenerek kızların genç teğmenlerle tanışmalarının planlandığı belirtiliyor. Belgede, bu evlerde kalacak kızların en uygun olanlarının seçilmesi ve ‘her türlü fedakârlık’ yapmaları için yönlendirilmeleri gerektiği vurgulanıyor.
  </p>
  <p class="MsoNormal">
   İddianamenin 268. sayfasındaki belgede şu ifadeler yer alıyor: “Kız ve erkek arkadaşlarımızın rahatlıkla birlikte kalacakları semtlerin ve konutların seçimine özen gösterilsin. Evlerde kutsallar açıkta bulunmayacak, bölge projelerinde Ermeni, Süryani, Keldani, Yezidi zenginliğimizden yararlanmayı ve onları çağdaş yaşam bilincine kavuşturmayı AB benimsiyor. Polis içinden gelen bilgilere göre araç yakanlar nedeniyle burslar konusunda daha dikkatli davranmak zorundayız. Türkan abla gerekirse kayıt silinsin ama bursta kesintiye gitmemeliyiz görüşünde. Burslarla ilgili listelerde köken raporları dikkate alınacak, Güneydoğu’da DTP’li belediyelere yardımcı olunacağı kendilerine iletilecek, projelerimiz konusunda destekleri alınacak, Alevi köy ve ailelerin kazanılması çalışmaları sürdürülecek. Bölgenin otantik sahipliğini kanıtlayan Ermeni taşınmazları ve eserleriyle ilgili özel çalışma yapılacak. Yurtdışından gelen paralar kesinlikle kayıtlara geçirilmeyecek. Yeni bir süreç için dinci cemaat evlerinden uzantılar gerekiyor. Bu konuda hem özendirme ve seçme uğraşısını sürdürmeli hem nüfuz eden yeşil kardelenlerin izlenmesi, faaliyetlerimizi engelleyebilecek dinsel-şoven-kültürel dogmaların giderilmesine yönelik olarak eğitimlerde doğal cinsellik ön plana çıkarılacak, askeri okullara yakın çevrede oluşturulan kız evlerine en uygun kızlar seçilerek bu evlere aktarılacak. Çalışmanın hassasiyeti sıklıkla vurgulanacak. Kızlara her türlü fedakârlık yapmaları için yönlendirmede bulunulacak. Kulelide rehberlik dersinden yararlanılacak.” Bir eğitim derneğinin burs verdiği öğrenciler arasından herhangi örgüte mensup insanlar çıkabilir. Burada sorun, bilhassa onlara vermek için sarf edilen çaba. Hele hele araba kundakladıkları bilinenlerin kayıt dışı biçimde finanse edilmelerinin savunulması imkânsız.
  </p>
  <p class="MsoNormal">
   İddianamenin 138. sayfasında ise ÇYDD’nin tutacağı ‘Ata Evleri’nin kız-erkek rahat kalınacak evler olmasına özen gösterilmesi gerektiğine vurgu yapılıyor.
   <span>
   </span>
   Derneğin Kadıköy Şubesi’nde ele geçirilen ‘Yönetim Kurulu Toplantı Özeti’ başlıklı word sayfasında üst düzey yöneticilerin yaptığı toplantıda alınan kararların maddeler hâlinde belirtildiği görülüyor. İlk kısmında şunlar yazıyor: “Öğrenci evlerinin sayısını arttırılırken TAÇ-DER’e özel önem verilsin. Kız ve erkek arkadaşlarımızın rahatlıkla birlikte kalacakları semtlerin ve konutların seçimine özen gösterilsin. Evlerde kutsallar açıkta bulunmayacak.”
  </p>
  <p class="MsoNormal">
   İddianameyi hazırlayan savcıların tespiti ise dikkat çekici: “Ata Evleri olarak bahsedilen evlerde kız erkek öğrencilerin karışık kaldığı, özellikle bu evlerde kalan bayan öğrencilerin TSK’da görev yapan genç subaylar ve Harp Okulu öğrencileri ile tanıştırılarak arkadaşlık yapmalarının sağlandığı ve böylelikle bir kısım genç subayları ve geleceğin TSK mensuplarını oluşturacak Harp Okulu öğrencilerini, öğrencilik yıllarından itibaren kontrol altına almaya çalıştıkları anlaşılmıştır.”
  </p>
  <p class="MsoNormal">
   İddianamede, TSK mensubu olduğu anlaşılan 37 kişinin fişlendiği görülüyor. Bu kişilerin fişlerinde isim ve rütbelerinin yanında; “Çiğ köfte rakı partilerini sever, kadın ayarlandığında her iş yaptırılabilir”, “28 Şubat sürecinde BÇG olarak çalıştı, iyi haber toplar”, “Dincilerin davalarında kullanılabilir”, “Hava Kuvvetleri Komutanı İbrahim Fırtına’nın emir subayı olup kritik işlerde devreye sokulabilir. Fırtına’nın tüm sırlarını bilir, banka hesapları ve bayanlarla birlikte fotoğrafları var” gibi ifadeler yer alıyor.
  </p>
  <p class="MsoNormal">
   <span>
   </span>
   Yine ele geçen ‘Hepsi’ isimli bir dosyada 3 bin 527 kişinin isminin karşısında ‘bölücü-yıkıcı faaliyet’, ‘organize’ , ‘PKK’, ‘organize+bölücü-yıkıcı faaliyet+diğer adli’ şeklinde ibareler yazılıydı. Bu ibarelerin hemen yanında ise adı geçen şahıs hakkında hangi suçla ilgili ya da hangi terör örgütü ile ilgili işlem yapıldığının yazılı olduğu dikkat çekiyor. Bu kapsamda birçok şahsın karşısında “yasa dışı silahlı örgüt kurmak, anayasal düzeni zorla değiştirmeye kalkmak ve uyuşturucu kaçakçılığı yapmak” gibi suçlardan işlem yapıldığı belirtiliyor. Toplam 2 bin 740 kişi hakkında “PKK, PKK/KADEK, DHKPC, İBDA-C, MLKP, TDKP, THKO, THKP, THKP-C, TİKKO” gibi terör örgütleri kapsamında işlem yapıldığı da yazıyor.
  </p>
  <p class="MsoNormal">
   Ayrıca, “ÖRGÜT_ÇYDD” isimli excel dosyasında, 560 kişi hakkında, “Yasadışı silahlı örgüt kurmak veya katılmak kapsamında yargılanmıştır, 1998 yılında Devletin bütünlüğüne karşı cürümler kapsamında yargılanarak ağır hapis cezasına çarptırılmıştır, Türklüğü, anayasal kuruluşları, adliyeyi tahkir kapsamında yargılanmıştır, Anayasal düzeni zorla değiştirmeye kalkışmak kapsamında yargılanmıştır…” türü bilgiler yer alıyor.
  </p>
  <p class="MsoNormal">
  </p>
  <p class="MsoNormal">
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28214-bahriyede-cagdas-erozyon.html), [web.archive.org (arşiv bağlantısı)](http://web.archive.org/web/20101223045505/http://www.aksiyon.com.tr:80/aksiyon/haber-28214-bahriyede-cagdas-erozyon.html)
