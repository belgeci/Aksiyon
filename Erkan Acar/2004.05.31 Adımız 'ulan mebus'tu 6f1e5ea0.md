# Adımız 'ulan mebus'tu

*Erkan Acar 2004.05.31*

<div bgcolor="#FFFEF6">
 <font>
  <img border="0" height="1" src="/web/20060103202930im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103202930im_/http://www.aksiyon.com.tr/resim/495/26.jpg" vspace="5"/>
  </p>
 </font>
 <font class="content">
  Yassıada, Kayseri ve Toptaşı cezaevlerinde yaklaşık 2,5 yıl hapis yatan DP Bursa eski milletvekili Recep Kırım, aradan 44 yıl geçse de yapılan kötü muameleleri dün gibi hatırlıyor. Demokrat Parti (DP) iktidarının üzerinden neredeyse yarım asır geçti. Ancak, Demirkırat döneminde yaşanan gelişme ve güzellikler hâlâ insanların hafızalarında.
 </font>
 <p>
  <font class="content">
   Adnan Menderes ile özdeşleşen dönemin milletvekilleri yavaş yavaş azalıyor. DP Bursa eski Milletvekili Recep Kırım, dönemin bugün hayatta olan az sayıdaki şahitlerinden biri. DP içinde işçi temsilcisi olarak bilinen Kırım, Türk-İş"in kurulması çalışmalarında bulunmuş ve iki dönem de başkan vekilliği görevini yürütmüş.
   <br>
    <br>
     Bütün DP milletvekilleri ile aynı kaderi paylaşan Kırım, 27 Mayıs 1960 İhtilali sonrasında Yassıada, Kayseri ve Toptaşı cezaevlerinde iki buçuk seneye yakın yatmış. Halen Bursa"nın Yıldırım semtinde yaşayan Kırım"la görüşmeye gittiğimizde o günleri anlatan fotoğraflarını merak ettik. Bayar"la, Demirel"le birçok fotoğrafını gördüğümüz Kırım"ın Menderes ile çekilmiş bir fotoğrafının olmaması dikkatimizden kaçmadı. Sebebini öğrenmeye çalıştığımız zaman 27 Mayısçıların Adnan Menderes"in fotoğraflarına bile tahammül edemediği gerçeği ile karşı karşıya kaldık. Kırım, 27 Mayıs 1960 sabahı evini basan subayların Menderes"e ait bütün fotoğrafları götürdüklerini anlattı. Bugün Kırım"ın elinde Menderes"e ait bir portre fotoğrafından başkası yok.
     <br/>
     <br/>
     Aradan geçen 44 seneye rağmen vatandaşların kendilerine büyük sevgi gösterdiğini, bugün bile caddede, sokakta karşılaştığı, yaşça kendinden büyük insanların elini öpmeye çalıştığını ifade eden Kırım, "Sizler bizim için hapiste yattınız, diyorlar. Ne yapılırsa yapılsın, hangi isnatlarda bulunursa bulunsun halk iyiyi, güzeli çok iyi fark ediyor" şeklinde konuşuyor.
     <br/>
     <br/>
     1957 Genel Seçimleri"nde 35 yaşında Bursa Milletvekili seçilen Kırım, ihtilal sabahını ise şöyle anlatıyor:
     <br/>
     <br/>
     "Ankara Tandoğan"da kiralık bir evde oturuyorduk. Radyoyu açınca askeri güçlerin idareye el koyduğunu öğrendik. Artık bize kim gelecek diye beklemeye başladık. Saat 08.30 sıralarında kapımız çalındı. İki subay, bir asker ikinci bir habere kadar evinizden ayrılmayın dediler. Yarım saat sonra üç dört subay daha geldi. "Buyurun sizi misafir edeceğiz" dediler. Daha sonra evimdeki Adnan Menderes"e ait bütün fotoğrafları götürmüşler. İçlerinde beraber çektirdiğimiz fotoğraflar da vardı. Bugün elimde beraber çektirdiğim hiçbir fotoğraf kalmadı. Hatta o sırada evimde parlak şeyler bulmuşlar. Altındır, gümüştür diye onları da alıp götürmeye çalışmışlar."
     <br/>
     <br/>
     Evinden alındıktan sonra Kara Harp Okulu"na götürüldüğünü anlatan Kırım, bir geceyi orada geçirdiklerini belirterek, "Oraya diğer milletvekili arkadaşlarımızı da getirildiler. Geceyi talebelerin yatakhanesinde geçirdik. Nasıl kaldığımızı söylemeyeyim. Aklınıza gelebilecek her türlü kötü muameleyi yaptılar" diyor.
     <br/>
     <br/>
     Askerlere vurma emri vermişler
     <br/>
     <br/>
     Kara Harp Okulu"nda geçirdikleri akşamın ertesi günü "Hazırlanın" emri verilerek on üçerli gruplara ayrıldıklarını anlatan Kırım, daha sonra yaşananları şöyle anlatıyor:
     <br/>
     <br/>
     "İsmi okunanları Harp Okulu talebeleri alıp askeri araçlara bindiriyordu. Nöbet tutan talebelerin ellerinde silah vardı ve silahlar bize dönüktü. Nereye götüreceklerini söylemediler. Uçakları görünce Etimesgut"a getirildiğimizi anladık. Yanımıza bir subay gelerek, "Arkadaşlar uçuş istikametiniz İstanbul"dur. Uçağımızda bir saat yirmi dakikalık benzin vardır. En ufak hareket karşısında nöbetçi subaylara vur emri verilmiştir" dedi. Uçaklar Yeşilköy"e indi. Daha sonra oradan gemilere bindirildik. Yine gideceğimiz yeri bilmiyorduk. Denize mi atarlar başka bir şey mi yaparlar diye aklımızdan hep kötü şeyler geçiyordu. Kale gibi bir yere getirildik. Oranın Yassıada olduğunu daha sonra öğrendik. Daha önce böyle bir yerden haberimiz bile yoktu. Bizi koğuşlara yerleştirdiler."
     <br/>
     <br/>
     Yassıada hayatları böyle başlayan DP milletvekilleri, yaklaşık beş buçuk ay mahkeme yüzü görmeden hapis hayatı yaşar. Gazete okumaları, radyo dinlemeleri yasaktır. Ailelere yazılacak mektuplar 23 kelime ile sınırlıdır. Bayar ve Menderes tek kişilik odada, bakanlar iki-üç kişilik odalarda kalmaktadır. Milletvekilleri ise 40 kişiden 80 kişiye kadar gruplar halinde koğuşlarda kalır. Kırım, mahkeme öncesi ve sonrasında geçen yaklaşık bir buçuk sene içinde ailesi ile iki defa görüşebilme imkanı bulmuş. Menderes"i toplu olarak çıktıkları Anayasa Davası"nın duruşmalarında görebildiklerini anlatan Kırım, kendilerine verilecek cezaların mahkemeler kurulmadan önce belirlendiğini şu sözlerle ortaya koyuyor:
     <br/>
     <br/>
     "Sorgumuz yapıldı, savunma verdik ama bunlar daha önceden verilmiş kararlardı. Herkes biliyordu ceza yiyeceğimizi. Hatta bir arkadaşımız bunu duruşmada da söyledi. Biz ne kadar savunma yaparsak yapalım hüküm yiyeceğimizi biliyoruz dedi. Bunlar zabıtlara da geçti."
     <br/>
     <br/>
     Yassıada"da kaldıkları süre içinde hakaretlerle karşılaştıklarını söylüyor Kırım: "Ulan mebus diye hitap ederlerdi babası yaşındaki milletvekillerine, bakanlara. Hadi biz gençtik. Orada altmışbeş, yetmiş yaşında arkadaşlarımız vardı. Akla hayale gelmeyen eziyetler yaşandı. Tokat attılar, tekme attılar. Bazı subaylar bile bundan rahatsızlık duyardı. Bize derlerdi ki; "Bu davranışlar bütün ordunun ortak bir tavrı değil."
     <br/>
     <br/>
     Kararların açıklandığı 1961 sonlarına doğru hapis cezası alan milletvekilleri Kayseri Cezaevi"ne gönderilir. Kırım da bu cezaevinde bir sene yatmış. Menderes, Polatkan ve Zorlu"nun idam haberini DP milletvekilleri bu cezaevinde almış.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### tahsin inanç, 01-Haziran-2004
> demokrat parti: 
> selamlar,  bu yazıyı hazırlayanlara teşekkür ederim. 1950 - 60 arası Giresun milletvekili olan rahmetli Tahsin İnanç da aynı zulümlere maruz kalan demokrat Parti milletvekillerinden biridir. Bu anlatılanlar insanların vicdanlarında asla unutulmayacak yaralar açmıştır. Akrabalarımın ben çocukken bizim için acıdan başka hiçbirşey anımsatmayan  "27 mayıs bayramı"nda nasıl gözyaşı döktüğünü hala unutmadım...  saygılarımla

Kaynak: [www.aksiyon.com.tr](http://aksiyon.com.tr:80/detay.php?id=11548&yorum_id=1324), [web.archive.org (arşiv bağlantısı)](http://web.archive.org/web/20060103202930/http://aksiyon.com.tr:80/detay.php?id=11548&yorum_id=1324)
