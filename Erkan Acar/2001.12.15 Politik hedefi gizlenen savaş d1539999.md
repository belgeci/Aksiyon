# “Politik hedefi gizlenen savaş”

*Erkan Acar 2001.12.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son zamanlarda post—modern savaş, asimetrik savaş, siber savaş gibi kavramlar ortaya atılıyor. Peki savaş biçimlerinde böyle tanımlamaları haklı çıkartacak bir değişiklikten söz edilebilir mi? Savaş ve strateji uzmanı Mehmet Tanju Akad, Afganistan’da devam eden savaşın, 20. yüzyılın diğer savaşlarından farklı özelliklerini anlatıyor
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626194652im_/http://www.aksiyon.com.tr/resim/367/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD’nin Afganistan’a yönelik başlattığı “Sonsuz Özgürlük Harekatı”, dünya düzeninin yanında, 20. yüzyıl savaşlarına yüklenen tanımlarda da bazı değişikliklere yol açtı. Sonsuz Özgürlük Harekatı, 1991’deki Çöl Fırtınası Harekatı’ndan farklı özellikler taşıyor. Dezenformasyona müsait bugünün savaşlarını yorumlayanlara medya önemli bir kaynak teşkil ediyor. Stratejistler gerek medyadan gerek resmi kaynaklardan gelen bilgilerle savaşı yorumlamaya çalışıyor.
   <br>
    <br/>
    İki ciltlik “20. Yüzyıl Savaşları” isimli eseri bulunan ve geçtiğimiz günlerde de “Strateji Üzerine” isimli kitabı yayınlanan savaş ve strateji uzmanı Mehmet Tanju Akad’la, devam eden Afganistan savaşını yorumlamaya çalıştık. Birbiriyle çelişen sayısız ipuçlarından yola çıkarak yorum getirmenin zor olduğunu söyleyen Akad, Afganistan’daki çatışmaların henüz ismi konulmamış bir savaş olarak değerlendiriyor.
    <br/>
    <br/>
    Balyoz ve cımbız savaşları
    <br/>
    <br/>
    Akad’a göre son 25 yıldır genellikle küçük operasyon gerektiren savaşlar oluyor. Yani komando ve özel birlik gerektiren harekatlar. Akad, buna cımbızla müdahale diyor: “ Eskiden balyoz kullanılıyordu şimdi ise cımbız ve pense. Savaş kavramında bu anlamda değişiklik var. Ama balyoz yine var. Zaten balyoz ve balta olmasa cımbız ve penseyi yine kolay kolay kullanamazsınız. Geleneksel klasik konvansiyonel silahlar olmadan özel birlik harekatları gibi dolaylı saldırılarla sonuç alamazsınız.”
    <br/>
    <br/>
    Akad dolaylı saldırıya örnek olarak Amerika’da 11 Eylül’de yaşanan terör dalgasını gösteriyor. Başka bir ülkede desteklenen bir gerilla hareketi de dolaylı saldırı anlamına geliyor. Veya bir başka ülkenin enerji hattını tehdit ederseniz o da dolaylı saldırı anlamına geliyor.
    <br/>
    <br/>
    Savaş biçimleri tarih boyunca sürekli değişmiş. Bazen sınırlarda yapılmış, bazen de topyekün hale gelmiş ve farklı teknolojiler kullanılmış. 21. yüzyılın eşiğinde savaşlarda yine bir dizi farklı eğilimler sözkonusu. Akad, nereye kadar gidebilecekleri şu anda tam olarak görülmediğinden bu eğilimleri ‘yeni savaş’ olarak adlandırıyor.
    <br/>
    <br/>
    Bu yeni eğilimle özellikle soğuk savaşın sona ermesinden sonra daha çok karşılaşıldığını anlatan Akad, şunları söylüyor: “Yeni eğilimlerin en önemli özelliklerinden biri yapılan savaşların politik hedeflerinin gizlenir hale gelmesidir. Örneğin Yugoslavya’yı parçalayan ve hâlâ sonu gelmeyen Balkan Savaşları’nda, Irak’a yapılan silahlı—silahsız baskılarda, İsrail—Filistin mücadelelerinde ve Afganistan’da savaşın politik amacının net olarak ortaya konmadığını, gizlendiğini veya saptırmalar yapıldığını görüyoruz. Bunu diğer savaşlardan farklı bir nokta olarak sayabiliriz. Keza dolaylı saldırı yöntemlerinin daha öne çıktığı da gözlenmektedir. Kısacası klasik savaş ve strateji düşünceleri yeni durumları karşılamaya yetmemektedir.”
    <br/>
    <br/>
    Her devlet bir savaşta bir an önce çarpışmalara son vermek ister. Ve kazanan devlet en elverişli bir anlaşma ile iradesini dikte ettirmek ister. Buna ‘politik hedef’ deniyor. İşte Afganistan’daki savaşta bu politik hedef çok belli değil. Akad’a göre Amerika’nın Usame bin Ladin’i ele geçirmek istemesi veya Taliban’ı yıkmak istemesi de politik hedef anlamına gelmiyor. Bunun nedenini Taliban ortadan kaldırıldıktan sonrasının belirsizliğine bağlayan Akad, daha önceki savaşlarda birşey ortadan kaldırıldıktan sonra yerine ne getirileceğinin net bir şekilde kestirilebildiğini kaydediyor.
    <br/>
    <br/>
    Afganistan’daki savaşın bir diğer farklılığı ise operasyonel belirsizlik. Örneğin Körfez Savaşı’nın bütün stratejisi, planları ve operasyonları biliniyordu. Akad, bir Amerikan subayının nasıl düşündüğünün bilinmesi halinde yapılan planların net olarak çıkartılabileceğini vurguluyor:
    <br/>
    <br/>
    “Amerikalılar hava gücü ve yüksek ateş gücü kullanarak karşı tarafı ezip geçmeye çalışır. İngiliz sistemi ise daha dolaylı saldırı kullanır. Afganistan’da yüksek ateş gücünü nerede kullanacaksınız? Hava saldırıları sadece psikolojik etki yapmak ve dünyaya bir mesaj için. Yoksa tamamen cephane israfı. Ancak amaç psikolojik olunca israf da sayılmıyor. 10 dolarlık bir merminin yapacağı iş için 1 milyon dolarlık füze kullanılıyor.
    <br/>
    <br/>
    Anglo—Sakson harekat stratejisi
    <br/>
    <br/>
    Bu noktada Akad’a Amerika ve İngiltere’nin neden gerek Irak’ta gerekse Afganistan’da hava bombardımanını sıkı bir şekilde kullandığını soruyoruz: “1918’de dünyanın ilk hava kuvvetini İngilizler kurdu. ABD, 2. Dünya Savaşı’nda hava kuvvetlerini kuvvetlendirdi. Özellikle 2. Dünya Savaşı’ndan sonra Anglo—Sakson stratejisi kara—hava doktrini üzerine kuruludur. Yani tek başına bir kara savaşı değil. Hava üstünlüğünü elde etmeden hiçbir yerde cephe açmazlar.”
    <br/>
    <br/>
    Anglo—Sakson stratejisine göre hava üstünlüğü ele geçirildikten sonra düşmanın komuta kontrol merkezleri ortadan kaldırılır. Karşı tarafın iletişimi kesilir. Ancak Akad bunu Afganistan için biraz saçma görüyor. Çünkü karşı tarafın komuta kontrol merkezi veya gelişmiş iletişim hattı diye birşeyi yok. Belki uydudan bir kulübenin içindeki bir sinyal tespit edilip vuruldu. O sinyalin geldiği kulübeyi komuta kontrol merkezi zannettiler ama orada bir tane telsizli adam oturuyordu. Akad, Anglo—Sakson savaş kuramlarının zaman zaman böyle komik durumlara düşürebildiğine dikkat çekiyor. Nitekim Amerika Afganistan’da yanlışlıkla kendi askerlerini vurdu. Yine aynı şekilde sivil yerleşim birimleri de bu hatalardan nasiplerini aldı.
    <br/>
    <br/>
    Jet uçakları bundan hızlı olamaz
    <br/>
    <br/>
    Afganistan’da kullanılan silah sistemlerine bakıldığında çok büyük farklılıkların yaşandığı göze batıyor. Geçmiş yıllarda kullanılan silahların  benzerleri bu savaşta da kullanılıyor. Akad, son 25 yılda silah sistemlerinde fazla bir değişiklik olmadığını, sadece elektronik sistemlerin değiştiğini ifade ediyor: “Jet uçakları 25 yıl önce de bu hızla gidiyorlardı, şimdi de. Ve daha hızlı olamazlar. Aşağı yukarı aynı yükü taşıyorlar. Menzilleri aynı. Tek farkları elektronik sistemleri. Aynı şey tanklar için de geçerli. Sadece topların çapı biraz büyüdü. 90’dan 105’e, 105’ten 120 mm’ye çıktı. Biraz güdümlü füzelerde gelişme sözkonusu. Onun ötesinde silah sistemlerinde bir gelişme yok.”
    <br/>
    <br/>
    Günümüzün savaşlarının diğer bir özelliği ise kirli savaş haline gelmeleri. Akad, kirli savaşlarda Türkiye’nin payının fazla olmamasını ve Afganistan’daki savaşa direkt olarak girmemesi gerektiğini söylüyor: “Çünkü oradaki savaş kirli bir savaşa dönüşecek. Temiz bir savaş olmayacak. Orada her türlü ahlaki olmayacak uygulamalar yapılacak. Esirler öldürülecek, siviller bombalanacak. 20. yüzyılın başındaki savaşlarda zayiatın yüzde 90—95’i askerlerden, yüzde 10’u da sivillerden oluşuyordu. Bu oran şimdi tam tersine döndü. Esirler dahi öldürülür oldu. Çünkü Anglo—Sakson stratejisinde imha, geleneksel bir olaydır. Bunu yapmak için her türlü silahı, ateş gücünü kullanırlar.”
    <br/>
    <br/>
    Elektronik aletler yanıltıyor
    <br/>
    <br/>
    Elektronik olarak hedefler tespit edilse bile bunları tasnif etmek, kategorilere ayırmak, askeri ve sivil hedefleri net bir şekilde ayırmak kolay değil. Akad’a göre elektronik araçlar ne kadar gelişirse gelişsin hiçbir zaman insanın net bir şekilde kendi göreceği ve değerlendireceği doğruluk seviyesine ulaşamayacak. Bunun nedeni ise elektronik savaşta belli tanımların hedef olarak algılanması. İnsanlar tarafından yapılan o tanımlar değiştiği zaman veya doğruyu yansıtmadıklarında yanlış hedeflere yönelebilir ve oraları yok edebilirsiniz.
    <br/>
    <br/>
    Bütün bunlara rağmen 11 Eylül saldırısı sonrasında siber savaş, elektronik savaş kavramları sık sık kullanılmaya başlandı. Peki savaş tarihinde böyle bir döneme girildi denilebilir mi? Akad, bu kavramların birbirinin yerine geçen şeyler olmadığını dile getirerek şu örnekleri veriyor: “Telefon çıktıktan sonra telgraf bir yüzyıl daha yaşadı, ancak faks çıktıktan sonra öldü. Yeni bir sistem çıktığı zaman eskisi uzun süre yaşar. Ateşli silahların en eskisi tüfektir. Aradan beş, altı yüzyıl geçmiş olmasına rağmen hâlâ temel ateşli silahlardan biridir. Sonra her düşmana karşı aynı silah etkili olmaz. Diyelim ki Amerika, Çin’e karşı savaşacak olsa elektronik savaş sistemi işine yarar. Füzelerini yanıltır veya füze savaş sistemlerini bozar. Ancak Afganistan’ın hiçbir şeyini bozamaz. Çünkü Afganistan’ın böyle silahları yok.”
    <br/>
    <br/>
    e—mail: e.acar@zaman.com.tr
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12282), [web.archive.org (arşiv bağlantısı)](http://web.archive.org/web/20070626194652/http://www.aksiyon.com.tr:80/detay.php?id=12282)
