# Küllerinden doğan lider: Erdoğan

*Erdal Şen - Fatih Uğur 2008.08.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kaos tüccarları onun siyasi hayatının bittiği üzerine bahislere giriyordu. Ancak 35 yılı aşkın siyaset macerasında Erdoğan her krizden güçlenerek çıkan bir lider portresi çizdi. İşte Erdoğan’ın hayat hikâyesiyle birlikte kapatma sınavından nasıl çıktığının sırları.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080825120925im_/http://www.aksiyon.com.tr/resim/713/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080825120925/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080825120925/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080825120925oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080825120925oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kasımpaşalı, Fenerli, karizmatik bir lider. Siyasetçi, futbolcu, biraz da şair. Eski bir İETT işçisi. Halkın içinden gelen biri yani. Kendi ifadesiyle ‘damdan düşen’lerden. İmam hatipli bir başbakan. Siyasi yaşamı demokrasi mücadelesiyle dolu. Okuduğu bir şiir yüzünden İstanbul Belediye Başkanlığı’ndan olmuş, 312. maddeden yargılanarak Pınarhisar Cezaevi’nde hapis yatmıştı. Şimdi de benzer bir yasak mı gelecek derken bu sefer korkulan olmadı. “AK Parti’nin temelli kapatılmasına...” diye başlayan cümle yürekleri ağızlara getirmişti. Anayasa Mahkemesi Başkanı Haşim Kılıç’ın kapatma davasının sonucunu açıkladığı saat itibarıyla Recep Tayyip Erdoğan siyasi aktörlüğü bitirilmek üzere olan bir liderdi. Açıklama bittiğinde ise Erdoğan’ın liderliği perçinlenmiş, AK Parti’ye ‘yola devam’ mesajı verilmişti. Demokrasi ipten döndü, Tayyip Erdoğan efsanesi kaldığı yerden, hem de güçlenerek devam ediyor.
   <br>
    <br>
     Aslında 14 Mart’ta açılan davanın akabinde beklentiler hep karamsardı. AK Parti karşılaştığı bütün krizlerden sıyrılmıştı. Ancak bu kez yapılan yorumlar Erdoğan’sız ve AK Parti’siz bir Türkiye’yi işaret ediyordu. Gerçi bir alternatif konulamıyordu ama yine de partinin kapanacağına kesin gözüyle bakıyordu Ankara’nın nabzını tutanlar. Ta bir ay öncesine kadar. Sona yaklaşıldıkça karamsarlık bulutları dağıldı. Hele son haftaya girildiğinde ‘6-5’ rakamı bile telaffuz edilmeye başlandı. Aradan geçen süre kapatmanın yol açacağı muhtemel krizleri öngörme ve empati yapma fırsatı mı vermişti? Süreç iyi yönetilmiş; AB, ABD gibi dış aktörlerin duruşundan destek alınmış, ancak esas olarak hükûmet olmaya devam eden bir iktidar partisi stratejisi pekiştirilmişti. Kuşkusuz burada Erdoğan faktörü bir kez daha ortaya çıktı. Herkesin televizyon ekranlarına kilitlendiği dakikalarda kararı duyunca havaya zıplayan bir partilinin gözyaşları içinde, “Büyüktün, daha da büyüdün Erdoğan!” sözleri, tabanda AK Parti liderinin nasıl algılandığının göstergesi. O Türk siyasetinin son on yılına önce İstanbul Büyükşehir Belediye başkanı, sonra yasaklı genel başkan ve başbakan olarak damgasına vuran isim.
     <br>
      <br/>
      PES ETMEYEN SİYASETÇİ
      <br/>
      <br/>
      Peki, AK Parti lideri nasıl bir strateji izlemişti de krizi aşmasını bilmişti? Hep 9’a 2’ gibi bir blokla anılan Mahkeme’den lehte bir sonuç alınması için neler yapmıştı? Her şeyden önce Erdoğan’ın süreci oldukça başarılı yönettiğini ifade etmekte yarar var. Hatta partiyi yakından takip edenler, kapatma davası için “Erdoğan’ın şu ana kadar yönettiği en iyi kriz” yorumu yapıyor.
      <br/>
      <br/>
      Yasama ve yürütme faaliyetlerini kesintisiz sürdürdü. Yurtiçi ve yurtdışı gezilerini iptal etmedi. Her fırsatta Anadolu ile kucaklaştı. En zor anda bile metanetini koruyan, ‘ipleri elinden bırakmayan’ bir liderlik örneği gösterdi Erdoğan. Ülkenin ekonomik krizin içine çekilmemesi, parti çekirdek kadrosunun dağılmaması iki ana gündemi oldu. Siyaset mühendislerinin iş başında olduğunun farkındaydı. Bu yüzden parti içini hiç ihmal etmedi. Kapatma davası açıldıktan sonra milletvekilleriyle tek tek konuşarak onları Başbakanlık resmî konutunda dinlemesi, stratejisini ‘birlik ve bütünlük’ üstüne kurması, partiyi birçok tuzaktan kurtardı.
      <br/>
      <br/>
      Milletvekillerinin fikirlerini not etti. “Niye bir adım atmıyoruz?” serzenişinde bulunanlara “B, C, D planları olduğunu” anlattı. Ama ser verdi sır vermedi. Hep ketum kaldı. Ketumluğu ve dar çerçevede yürüttüğü çalışmalar bilinçli bir tercihti ve genelde ‘kriz anlarında’ izlediği bir yoldu. Ana mesajları davranışlarıyla göstermeyi, kalan alanda alacağı stratejik kararları ‘kontrollü şeffaflık’ ilkesiyle paylaşmayı seçen bir lider Erdoğan. “Hazırlıksız olmadıklarının” altını çiziyordu sürekli. Partilileriyle konuşmalarında hiçbir zaman umutsuz olmadı. “Kapatıldığında ne yapacaksınız?” sorularına “Kapatılacağına inanmıyorum ki” karşılığını verdi. Bir yandan da kapatma çıkarsa, ‘bunun dünyanın sonu olmayacağına’ inandırdı partilileri. Koskoca 340 kişilik AK Parti grubu, daracık bir eşikten geçerken bir tek fire vermedi. Kırmadan, dökmeden aba altından sopa gösterdi. ‘Tatlı-sert’ bir tutumla gazını aldı vekillerin. Parti grubunun basına kapalı kısmında, “Trenden inen bir daha binemez” dedi. Ve Abdüllatif Şener’den başka trenden inen olmadı. Partiye uzanan ellerin arka planda yürüttükleri tüm korku senaryolarına rağmen yoluna devam etti. Erdoğan’ın ‘liderliği’ bu vesileyle bir kez daha önemli bir testten geçti.
      <br/>
      <br/>
      KRİTİK HAMLELER YAPTI, KRİZE MAHAL VERMEDİ
      <br/>
      <br/>
      Dava açıldığında haftalarca tartışılan konu kapatmayı zorlaştıracak bir anayasa değişikliği idi. Hatta erken seçim talepleri bile dillendiriliyordu. Ancak Erdoğan yanaşmadı. Herhangi bir adım atılmaması endişeyi artırmıyor değildi. Ya kapatılsa, hiçbir şey yapmadı diye sorgulanmayacak mıydı? Evet, bu bir riskti ve Erdoğan bu riski göze almıştı. Aslında algılandığı gibi teslimiyetçi bir yaklaşım içinde değildi. Süreci başından beri sırtlıyor ve takip ediyordu. Parti kurullarıyla istişareleri sonucu önüne bir yol haritası koymuştu. Kimse fark etmese de bunu işletiyordu. Sona doğru yaklaştıkça bütün faktörleri analiz etti. Yapabileceklerini sıraladı. Bir bir hamlelerine başladı. Bunları kamuoyunun gözüne sokarak yapmadı tabii. İktidar sorumluluğuyla ne ekonomiyi tedirgin etmek, ne polemiğe girmek istiyordu. Belki de yıllar sonra ortaya çıkacak önemli temasları oldu. Kafasındaki stratejiyi, iyi bir zamanlanmayla uyguladı ve kazandı.
      <br/>
      <br/>
      GÜÇLÜ OLDUĞUNDA HAMLE YAPIYOR
      <br/>
      <br/>
      İzlediği stratejinin ayak izleri biraz da onun hayat hikâyesinde gizliydi. Rizeli bir denizci ailenin çocuğu olarak İstanbul’da dünyaya gelen Erdoğan, İstanbul İmam Hatip Lisesi’ni bitirdikten sonra Marmara İktisadi ve İdari Bilimler Fakültesi’nden mezun oldu. Bir yandan İstanbul’daki Camialtı, Erokspor ve İETT gibi takımlarda futbol oynadı. 16 yıl sürdü bu aktif futbol yaşamı. Üniversiteden 1980’in sonuna kadar İETT’de işçi olarak çalıştı. Daha sonra buradan ayrılarak özel sektörde ticari hayata atıldı. Birkaç yıl önce de Emine Hanım’la evlenmişti (1979) Erdoğan. Burak, Bilal, Esra ve Sümeyye isimli dört çocuğu oldu.
      <br/>
      <br/>
      Tayyip Erdoğan’ın siyasi yaşamı ise çok genç yaşlarda başladı. 20 yaşına bile girmeden Millî Selamet Partisi’yle (MSP) tanıştı. Arkadaşının isteği üzerine babasından gizli MSP’ye üye oldu. Kısa zamanda kendini gösterdi. Ve 22 yaşına geldiğinde Beyoğlu’nun gençlik kolu başkanlığına seçildi. Bir yıl sonra da İstanbul’un. 12 Eylül’le kapatılan MSP’nin yerini 1983’te Refah Partisi alınca Erdoğan tekrar Beyoğlu’nda kaldığı yerden devam etti siyasete. Önce Beyoğlu ilçe başkanı, 1985’te de İstanbul il başkanı oldu. Tayyip Erdoğan milletvekilliği için ilk adaylığını bir yıl sonraki ara seçimlerde koydu. 1989’da Beyoğlu’ndan belediye başkan adayı oldu, ancak kazanamadı. 1991 seçimlerinde tekrar milletvekilliğine aday oldu. Kazanmıştı ancak mazbatayı almaya gittiği Ankara’da YSK tercihli oy sistemine göre vekilliğe aynı partiden Mustafa Baş’ın hak kazandığını söyleyince Erdoğan kendini üç yıl sonraki İstanbul Belediye Başkanlığı seçimlerine hazırladı. Ayağının takıldığı her noktada bir üst çıtada siyasi çıkış arama alışkanlığı, pes etmeme özelliği buradan geliyordu Erdoğan’ın.
      <br/>
      <br/>
      TEŞKİLATÇILIĞI LİDERLİK YÖNÜNÜ PEKİŞTİRDİ
      <br/>
      <br/>
      Parti teşkilatlarında 20 yıla yakın görev almanın bereketini de görüyordu Erdoğan. Onca dişli rakip arasında Necmettin Erbakan’a kendi adaylığını kabul ettirdi. Başarılı bir seçim kampanyasının ardından siyasi hayatının en önemli virajını aşmış ve Büyükşehir Belediye Başkanı seçilerek İstanbul’un yeni patronu olmuştu. Takvimler 12 Aralık 1997’yi gösterdiğinde ise Erdoğan için belki de hayatındaki en kritik olay yaşanacaktı. Siirt’te Ziya Gökalp’in şiirinde geçen ‘minareler süngü, kubbeler miğfer, camiler kışla’ mısralarını okuyan Erdoğan, Diyarbakır Devlet Güvenlik Mahkemesi’nde yargılandı. “Halkı din ve ırk farkı gözeterek kin ve düşmanlığa açıkça tahrik etmek” suçunu işlediği gerekçesiyle Erdoğan’a dört ay hapis cezası verildi. Erdoğan belediye başkanlığını tamamlayamadan Pınarhisar Cezaevi’ne konuldu. 24 Temmuz 1999’da cezaevinden çıktığında Erdoğan için yepyeni bir gün doğuyordu. Kafasında bambaşka bir siyasi yol çizmişti. Refah Partisi yerine kurulan Fazilet Partisi’nin (FP) eski söylemlerle yola devam etmesinden şikâyetçiydi. Düşünceleri ‘Yenilikçi’ kanadınkiyle örtüşüyordu. Halk üzerinde kendi ismi etrafında oluşan sempatiyi fark etmişti. FP’nin kapatılması Erdoğan’a aradığı fırsatı verdi. Ve Erdoğan kapatılan FP’den kopan çok sayıda milletvekili arkadaşını da yanına alarak 14 Ağustos 2001’de Adalet ve Kalkınma Partisi’ni (AK Parti) kurdu. Kısa sürede halk AK Parti’yi destekledi. AKP 3 Kasım 2002’de seçimlerinden yüzde 34 oy alarak tek başına iktidar oldu.
      <br/>
      <br/>
      Ancak Erdoğan 312’den hüküm giydiği için milletvekili adaylığı kabul edilmemişti.  Partisi iktidar olmuştu ama kendisi başbakanlık koltuğunda oturmuyordu. Siirt milletvekili seçilen Fadıl Akgündüz’ün birkaç ay sonra YSK tarafından vekilliği düşürülünce Erdoğan’a gün doğmuştu. Siirt’te yeniden seçim yapıldı. AK Parti’nin ilk sırasındaki Mervan Gül adaylıktan feragat edince Erdoğan Siirt’ten milletvekili oldu. Türkiye’nin yeni başbakanı Recep Tayyip Erdoğan’dı. 60. hükûmeti kurdu. 2004 yerel seçimlerinde AK Parti’nin oyu yüzde 42’ye yükseldi. 22 Temmuz 2007 seçimleri ise Erdoğan için tam bir zafer oldu, partisi yüzde 47 ile iktidarını perçinledi.
      <br/>
      <br/>
      CUMHURBAŞKANLIĞI FERAGATİ ŞAŞIRTTI
      <br/>
      <br/>
      Özellikle 27 Nisan süreciyle başlayan askerî-siyasi alandaki gerginlikten önemli dersler çıkarttı. “Adayımız Abdullah Gül’dür” diye o dönemde cumhurbaşkanı adayını açıklarken ‘şövalye ruhlu’ bir davranış sergileyerek kenara çekilmiş, partinin ikinci adamı Gül’e Çankaya yolunu açmıştı. 367 kararı ile kilitlenen siyaseti çözme konusunda da aynı soğukkanlılığını korudu. Ancak en sıcak dakikalarda erken seçim düğmesine basarak hem Türkiye’nin hem de kendi siyasi geleceğinin önünü açmasını bildi. 22 Temmuz seçimlerinde Türkiye’nin neredeyse bütün meydanlarında o vardı. Halkla yüz yüze iletişim kurmayı, onların tepkilerini almayı seviyordu. Menderes ve Özal’dan sonra ‘sosyal’ yönü en güçlü liderler listesine ismini yazdırmıştı. Samsun’da seçim otobüsünün yanında koşturan 70 yaşında bir teyzenin ‘Tayyibim’, meydandaki partili gençlerin ‘Tayyip Baba’ hitaplarının muhatabı da oydu. Halkın teveccühünü boşa çıkarmamak için sadece sosyal temas alanları açan değil, aynı zamanda bunu kurumsallaştırmayı da hedefleyen bir yapısı vardı. Teşkilatın ve halkın nabzını ikili ilişkileri, kurduğu danışmanlar ağı kadar, anketlerle ve bilimsel yöntemlerle ölçtüren de o oldu. Belediyede kurduğu ‘beyaz masalar’ AK Parti’de AKİM, Başbakanlık’ta BİMER oldu. Halkı doğrudan dinleme alışkanlığı sadece şikâyet masaları ile sınırlı değildi. Gecenin bir yarılarında gerçekleştirdiği dost ziyaretleri, halkın sofrasından eksik olmayan mütebessim çehresi, bayram kutlamaları için aradığı gazeteciler, vatandaşlar hep artı hanesine yazıldı.
      <br/>
      <br/>
      Kuşkusuz kapatma davası en çok onu yordu. Adı siyaset arenasından silinmek isteniyordu. Erdoğan bu fırsatı vermedi, yenilmedi. Çizdiğimiz Erdoğan portresinde ipucunu verdiğimiz stratejisini uyguladı. Recep Tayyip Erdoğan rasyonel ve realist bir lider olduğunu gösterdi. Pes etmeyen ancak tasarılarını belli bir mantık silsilesi içinde harekete geçiren bir isim. Vekilliği kaybettiğinde takılıp kalmayan, daha büyüğü için hedef koyan birisi. Gücü elde edene kadar ısrarcı olmayan, güç kendisinde iken vitesi büyüten, hamlelerini esirgemeyen bir siyasetçi. 1991’de seçim kaybetmiş bir isim. Ancak önce il başkanı olup üç yılda teşkilatlarda büyük bir güç elde ederek Erbakan’a rağmen İstanbul Büyükşehir Belediyesi başkanlığına yükselen birisi. Kapatma davası açıldığında parti içine ve muhalefete röntgen çektikten sonra ne yapıp yapamayacağını hesap eden, ilerleyebileceği alanları saptadıktan sonra netice alıcı hamlelerini bir bir ortaya koyan bir siyasi portre. Geçen 10 yıldaki yerini alan Erdoğan, kapatma davasıyla partisi ve kendisi yara alsa da önümüzdeki yılların en belirgin siyasi aktörü olmaya devam edecek.
      <br/>
      <br/>
      <br/>
      <br/>
      AK PARTİ’NİN SEYİR DEFTERİ
      <br/>
      <br/>
      Türkiye, AK Parti’nin kurulduğu 14 Ağustos 2001’den bu yana geçen 7 yılı âdeta soluk soluğa yaşadı. Özellikle son bir yılda yaşananlar, yakın tarihin en dikkat çekici gelişmeleri olarak tarih kitaplarındaki yerini aldı bile... İşte, ülkenin gerilim dolu gündeminin kısa özeti...
      <br/>
      <br/>
      <br/>
      <br/>
      14 Ağustos 2001
      <br/>
      AK PARTİ KURULDU
      <br/>
      <br/>
      Fazilet Partisi ve Millî Görüş geleneğinden kopan Yenilikçiler, Tayyip Erdoğan önderliğinde Adalet ve Kalkınma Partisi’ni kurdu.
      <br/>
      <br/>
      <br/>
      <br/>
      03 Kasım 2002
      <br/>
      TEK BAŞINA İKTİDAR
      <br/>
      <br/>
      Ülkenin en genç partisi konumundaki AK Parti, girdiği ilk genel seçimde, yüzde 34,28 oy oranı ve 363 milletvekiliyle tek başına iktidara geldi. Erdoğan siyasi yasaklı olduğundan, Abdullah Gül başbakan olarak yeni kabineyi kurdu.
      <br/>
      <br/>
      <br/>
      <br/>
      <br/>
      14 Nisan 2007
      <br/>
      CUMHURİYET MİTİNGLERİ BAŞLADI
      <br/>
      <br/>
      Atatürkçü Düşünce Derneği Başkanı emekli Orgeneral Şener Eruygur öncülüğünde, AK Parti’ye muhalif Cumhuriyet Mitingleri başladı. Mitinglerin temel amacı AK Partili birinin
      <br/>
      cumhurbaşkanı olmasını engellemekti.
      <br/>
      <br/>
      <br/>
      <br/>
      <br/>
      24 Nisan 2007
      <br/>
      AK PARTİ’NİN ADAYI GÜL
      <br/>
      <br/>
      Başbakan Erdoğan aylarca süren Köşk adayı tartışmasına son noktayı grup toplantısında koydu ve Abdullah Gül ismini açıkladı.
      <br/>
      <br/>
      <br/>
      <br/>
      27 Nisan 2007
      <br/>
      E-BİLDİRİ VE SERT CEVAP
      <br/>
      <br/>
      Genelkurmay internet sitesinde hükûmete karşı yayınlanan sert bildiriye, ertesi gün hükûmet aynı sertlikle karşılık vererek bir ilke imza attı.
      <br/>
      <br/>
      <br/>
      <br/>
      01 Mayıs 2007
      <br/>
      MECLİS’E 367 DARBESİ
      <br/>
      <br/>
      Cumhurbaşkanlığı seçiminin ilk tur oylamasında 367 milletvekili bulunmamasını Anayasa Mahkemesi’ne taşıyan CHP, istediği sonucu aldı ve oylama iptal edildi.
      <br/>
      <br/>
      <br/>
      <br/>
      22 Temmuz 2007
      <br/>
      İKİNCİ SEÇİM ZAFERİ
      <br/>
      <br/>
      E-Muhtıra, Cumhuriyet Mitingleri ve 367 darbesinin gölgesinde girilen seçimler, AK Parti’nin ezici üstünlüğü ile sonuçlandı. Yüzde 47 oy alan parti iktidarını pekiştirdi.
      <br/>
      <br/>
      <br/>
      <br/>
      28 Ağustos 2007
      <br/>
      GÜL 11. CUMHURBAŞKANI
      <br/>
      <br/>
      AK Parti’nin 2. kez cumhurbaşkanlığına aday gösterdiği Abdullah Gül, Türkiye’nin 11. Cumhurbaşkanı seçildi. Oylamaya CHP hariç bütün partiler katıldı.
      <br/>
      <br/>
      <br/>
      <br/>
      13 Aralık 2007
      <br/>
      MHP BAŞÖRTÜSÜNE ÇÖZÜM İSTEDİ
      <br/>
      <br/>
      İleride AK Parti’ye açılacak kapatma davasının en güçlü gerekçesini teşkil edecek başörtüsü sorununa çözüm düzenlemelerinde ilk adımı MHP attı. Devlet Bahçeli, düzenlediği basın toplantısında yasal düzenleme yapılmasını istedi.
      <br/>
      <br/>
      <br/>
      <br/>
      9 Şubat 2008
      <br/>
      411 EL ÖZGÜRLÜĞE KALKTI
      <br/>
      <br/>
      Üniversitelerde eğitim özgürlüğünün önünü açan anayasal düzenlemeler Meclis’te 411 evet oyuyla kabul edildi. Meclis oturumuna katılan milletvekillerinin yüzde 80’ine tekabül eden bu oran, Hürriyet Gazetesi’nde ‘411 El Kaosa Kalktı’ manşetiyle duyuruldu.
      <br/>
      <br/>
      <br/>
      <br/>
      14 Mart 2008
      <br/>
      AK PARTİ’YE KAPATMA DAVASI
      <br/>
      <br/>
      Yargıtay Başsavcısı Abdurrahman Yalçınkaya, laiklik karşıtı eylemlerin odağı olduğu gerekçesiyle AK Parti aleyhine kapatma davası açtı. Vatana ihanet dışındaki bir suçtan yargılanması mümkün olmayan Cumhurbaşkanı Gül de kapatma davasına dahil edildi.
      <br/>
      <br/>
      <br/>
      <br/>
      <br/>
      13 Mayıs 2008
      <br/>
      BAŞBUĞ - PAKSÜT GÖRÜŞMESİ
      <br/>
      <br/>
      Anayasa Mahkemesi Başkanvekili Osman Paksüt’ün, Kara Kuvvetleri Komutanı İlker Başbuğ ile 3 kez görüştüğü Taraf Gazetesi’nce ortaya çıkarıldı.
      <br/>
      <br/>
      <br/>
      <br/>
      5 Haziran 2008
      <br/>
      ANAYASA MAHKEMESİ YETKİSİNİ AŞTI
      <br/>
      <br/>
      CHP’nin, eğitim özgürlüğü getiren Anayasa maddeleri değişikliğinin iptali istemi, Anayasa Mahkemesi tarafından kabul edildi. Anayasa hukukçuları bu kararla Mahkeme’nin yetkisini aştığı sonucuna vardı.
      <br/>
      <br/>
      <br/>
      <br/>
      01 Temmuz 2008
      <br/>
      HAK-PAR’A ÖZGÜRLÜKÇÜ YORUM
      <br/>
      <br/>
      Hak -Par’a açılan kapatma davasını reddeden Anayasa Mahkemesi, kararın gerekçesindeki özgürlükçü yorumuyla dikkatleri çekti.
      <br/>
      <br/>
      <br/>
      <br/>
      01 Temmuz 2008
      <br/>
      ERGENEKON’A BÜYÜK GÖZALTI
      <br/>
      <br/>
      Eski Jandarma Komutanı Şener Eruygur, eski 1. Ordu Komutanı Hurşit Tolon ve ATO Başkanı Sinan Aygün, Ergenekon terör örgütü soruşturması kapsamında gözaltına alındı. Ergenekon iddianamesi 25 Temmuz’da kabul edildi.
      <br/>
      <br/>
      <br/>
      <br/>
      30 Temmuz 2008
      <br/>
      KAPATMA DAVASI REDDEDİLDİ
      <br/>
      <br/>
      AK Parti aleyhinde açılan kapatma davası Anayasa Mahkemesi tarafından reddedildi. 6 üye kapatma isterken, 4 üye yaptırım, 1 üye de davanın reddini istedi. AK Parti’ye verilecek Hazine yardımının yarısı kesildi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30861), [web.archive.org (arşiv bağlantısı)](http://web.archive.org/web/20080825120925/http://www.aksiyon.com.tr:80/detay.php?id=30861)
