# Süleymaniye'de düsler sabahı

*Ramazan Gümüş 1998.01.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimbilir belki bir kez olsun yaşayamadık şairin hissiyatıyla Süleymaniye'de bir  ramazan sabahını.
  </font>
 </div>
 <div id="newsText">
  <font class="detail-text">
   Kimbilir belki hiç alyazmalı aşklar bırakarak adımlamadık köhne binaların ayaklarına serilmiş arnavut kaldırımlarını. O taşlarda ruhumuzun olmayan zaman diliminde düşlerimizi sessiz sedasız eritmemize rağmen.
   <br/>
   <br/>
   Belki bir kez de olsa rastladığımız, Süleymaniye'den İstanbul'un günbatımı görüntüsünü dökemedik mısralara. Hiç ağlamadık belki bu şehzadeler semtinde; kayboluşlarına dar sokakların, ahşap panjurlu evlerin, pamuk şekercinin, kağıt helvacının, simitçinin... Hissiz bir bedendik belki de; yalnızca bir et parçası. Oysa ki sadece ruhtan oluşuyordu Süleymaniye; tüm taş duvarlarına, kırık dökük  evlerine rağmen. Ve anlaşılamamanın, yaşanılamamanın hüznünü yüklüyordu İstanbul'un semalarına.
   <br/>
   <br/>
   Şimdiye kadar  'kimbilir ve belkiler' arkasına sakladık kendimizi, hislerimizi ve Süleymaniye'yi. Anlatamadık üç kuruşluk kelimelerle şehzadeler semtini. Anlatamadık bir türlü Usta'nın kalfalık eserini, bir yağ tenekesine hapsedilmiş Süleymaniye ruhlu bir çiçeğin hissiyatını. Anlatamadık Süleymaniye'yi; ne satırlar yetti buna, ne de gücümüz.
   <br/>
   <br/>
   Biz de, Süleymaniye'yi anlatmayı bir düşler sabahına bıraktık ve ruhumuzun kurtuluşunu bir başka bahara.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3338), [web.archive.org (arşiv bağlantısı)](http://web.archive.org/web/20120910150125/http://www.aksiyon.com.tr:80/aksiyon/newsDetail_getNewsById.action;jsessionid=B9AAD3CC38CD9CEFDF3EFAE8B466D551?newsId=3338)
