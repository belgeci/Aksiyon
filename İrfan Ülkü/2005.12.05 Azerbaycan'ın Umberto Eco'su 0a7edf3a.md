# Azerbaycan’ın Umberto Eco’su

*İrfan Ülkü 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Azerbaycan’ın ünlü yazar ve filologlarından Prof. Dr. Kemal Abdullah’ın Dede Korkut ve Şah İsmail dönemlerini post-modern teknik ve tarihsel bakış açısıyla anlatan “Yarım Kalmış El Yazması” romanının Fransızca ve Rusça çevirileri yayımlandı. “Azerbaycan’ın Umberto Eco’su” olarak tanınan Kemal Abdullah’ın romanı yakında Türkçe’de.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070803130831im_/http://www.aksiyon.com.tr/resim/574/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçtiğimiz yıl Bakü’de yayımlanmasıyla Azerbaycan edebiyatında olay olan Pof. Dr. Kemal Abdullah’ın “Yarım Kalmış El Yazması” romanıyla ilgili tartışmalar, eserin Fransa’nın en büyük yayınevlerinden L’Harmattan tarafından yayımlanmasıyla yurtdışına da taşındı. Rusçası da yayımlanan eser yakında Türk okurlarıyla buluşacak.
   <br>
    <br>
     Köklü ve zengin bir edebi geleneğe sahip Azerbaycan edebiyatının roman dalındaki ilk eserinin Avrupa’da, özellikle de Fransa’da yayımlanması bağımsızlıktan sonra ilk Azeri romanının Batı’da tanınması olarak niteleniyor. Inalco Üniversitesi’nden Profesör Claude Albert, Yarım Kalmış El Yazması’na yazdığı önsözde, eserin Azerbaycan’ın manevi evrenini çok iyi yansıttığını, yazarın mitolojiyi ve tarihi modern teknikle çok iyi birleştirdiğini belirtiyor.
     <br/>
     <br/>
     Yarım Kalmış El Yazması, Bakü’deki El Yazmaları Enstitüsü’nde 900 yıllık bir el yazmasının bulunmasıyla başlıyor. Onu inceleyen profesör, Gence’deki zelzeleyi anlatan satırlarla başlayan yazmanın içinde iki ayrı anlatıyla karşılaşıyor. Birincisi Dede Korkut’un günlüğüdür. Oğuzlar’ın efsanevi hakanı Bayındır Han, yakın çevresine sızmış bir casusun bulunması için Dede Korkut’u görevlendirmiştir. İlk bölüm casusun yakalanmasıyla sonuçlanacakken; birden ikinci bir el yazmasının onun içine gizlendiği ortaya çıkar. Burada da Şah İsmail’in Çaldıran Savaşı sırasında öldüğü, yerine benzerinin geçtiği hikâye edilir. Ancak, Osmanlılar’a esir düşen İsmail’in lalası, esaretten Tebriz’e döndüğünde sahte Şah İsmail’i öldürür. Roman yine ilk el yazmasının devamıyla biter. Dede Korkut ve Bayındır Han’ın yakın adamları, dış güçlerin Oğuz’a gönderdiği casusu ortaya çıkarır.
     <br/>
     <br/>
     Yarım Kalmış El Yazması, Azerbaycan romanında büyük tartışmalara yol açmıştı. Gazetelerde, edebiyat dergileri ve internet sitelerinde Kemal Abdullah’ın eseriyle ilgili üç yüzden fazla makale, eleştiri çıkmış. Azerbaycan Yazarlar Birliği, romanla ilgili, iki gün süren ve ülkenin önemli eleştirmenleriyle yazarlarının katıldığı bir toplantı düzenledi. Bu arada Azerbaycan-Türk tarihinin post-modern bakış açısıyla yansıtılması da aynı zamanda ülkenin en önemli Dede Korkut uzmanı olan Prof. Abdullah’ın tarihe bakış açısı, estetik problemler gündeme geldi, yazarın bu romanıyla Azerbaycan’ın Umberto Eco’su hatta Jorge Borges’i olarak anılmasına yol açtı.
     <br/>
     <br/>
     “Gizli Dede Korkut” adlı araştırması Türkiye’de yayımlanan Prof. Dr. Kemal Abdullah 1950 yılında Bakü’de doğdu. 1973 yılında Devlet Üniversitesi Filoloji Fakültesi’nden mezun olan yazar, Moskova İlimler Akademisi’nde Dede Korkut destanlarıyla ilgili çalışmalar yaptıktan sonra akademik alanda ve filoloji alanında çeşitli devlet kurumlarında görev almış, 1988 yılında Azerbaycan’ın merhum Cumhurbaşkanı Haydar Aliyev tarafından Bakü Slav Dilleri Üniversitesi rektörlüğüne atanmıştı. Halen aynı görevi sürdüren Abdullah’ın Dede Korkut ve destanları üzerine üç kitabının yanı sıra şiirlerinin, oyunları ve makalelerinin yer aldığı “ Kederli Seçmeler” adlı bir kitabı bulunuyor. Yarım Kalmış El Yazması’nın ardından bu yıl yeni tartışmalara aday görünen ve konusunu Ortadoğu ile Azerbaycan tarihinden alan Sihirbazlar Deresi adlı romanı da üç ay önce Bakü’de yayımlandı.
     <br/>
     <br/>
     *Gazeteci-Yazar / Ortadoğu Gazetesi
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22941), [web.archive.org (arşiv bağlantısı)](http://web.archive.org/web/20070803130831/http://www.aksiyon.com.tr:80/detay.php?id=22941)
