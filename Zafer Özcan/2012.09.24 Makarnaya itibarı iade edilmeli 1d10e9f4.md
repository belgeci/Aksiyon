# Makarnaya itibarı iade edilmeli

*Zafer Özcan 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Golda Makarna Genel Müdürü Demiröz, marketlerin biraz daha ucuz satmak için ithal gıdaya yönelmesinin çiftçi ve yerli sanayiciye darbe vurduğunu söylüyor.
  </font>
 </div>
 <div id="newsText">
  <font class="detail-text">
   <p>
    Yıllardır gıdanın ‘sakıncalı’ ürünler listesinde bulunur makarna. Şişmanlattığı gerekçesiyle diyet listelerinden uzak tutulur. Çocuklara çok verilmez. Oysa son yıllarda makarnaya itibarı iade ediliyor. Diyetisyenler tavsiye ediyor, çocuklar için besleyiciliği konu ediliyor. Durum buğdayı ve sudan üretilen makarnaya artık eskisi gibi kuşkuyla bakılmasa da, tüketim bir türlü artmıyor. Yani imaj sorunları devam ediyor. Makarna sektörünün önde gelen üreticilerinden Golda’nın Genel Müdürü Hasan Hüseyin Demiröz, gıda sektörünü ve makarnanın serüvenini anlattı.
   </p>
   <p>
    <strong>
     -Golda’nın faaliyetleriyle başlayalım?
    </strong>
   </p>
   <p>
    Golda, Kom Gıda’nın en önemli markası. Piyasaya bu segmentteki en iddialı ürünleri yapıyoruz. Makarna, irmik, un ve bakliyat üretiyoruz. 2011 yılını 85 milyon lira ciro ile bitirdik. Bu sene 110 milyon civarında bekliyoruz. 77 ülkeye markamızla, ortalama 20 milyon dolarlık ihracat yapıyoruz. 30’a yakın makarna çeşidimiz var.
   </p>
   <p>
    <strong>
     -Makarna en kolay yemek olarak bilinir, tüketimden memnun musunuz?
    </strong>
   </p>
   <p>
    Makarna, aynen bulgur ve erişte gibi bizim geleneksel ürünümüz. Durum buğdayından üretilen bir üründür ve bu buğdayı hem miktar hem kalite olarak en iddialı üreten ülkelerden biriyiz. Buna karşılık makarna tüketimimiz yıllık kişi başı 6 kiloyu geçmiyor. Son 5 yıldır tüketimde hiçbir artış olmadı. Bu konuda sektörün de sorunları var, bir araya gelip tanıtıma ağırlık veremiyoruz. Bir ürünün tüketimi artmıyorsa durum gittikçe kötüye gider çünkü firmalar pazar paylarını artırabilmek için öldürücü rekabete başlar. Fiyat rekabeti yapamayan fabrikalar kapanır ve işçiler işsiz kalır.
   </p>
   <p>
    <strong>
     -Makarna algı kurbanı denebilir mi?  Şişmanlatan bir ürün diye biliniyor…
    </strong>
   </p>
   <p>
    Bu yanlış bir bilgi hatta tam tersine diyetisyenler haftada 2 gün makarna yazıyor. Makarna futbolcuların maça çıkmadan 4 saat önce yemesi zorunlu tutulan bir ürün. Barcelona’da bile bu yöntem uygulanıyor. Çünkü karbonhidrat içermesine rağmen, vücutta yanma oranı en yüksek üründür. Bütün karbonhidratlar şişmanlatır ama makarna vücutta çok çabuk emiliyor. Onun için futbolculara bundan yediriliyor. Bir sporcunun yediği ürün nasıl kilo aldırsın? Bir de makarna geç acıktırır. Aynı miktarda ürünü yiyin, makarnada daha geç acıkırsınız. Bizim insanımız bunları bilmiyor; bizde hata var, sektör kendini anlatamıyor. Biz Golda’nın yanında makarnayı da hep reklam ediyoruz. Makarnayı anlatıyoruz. İnsanımızın makarnanın özelliklerini bilmesi lazım.
   </p>
   <p>
    <strong>
     -İç tüketimdeki sorunlar ihracata nasıl yansıyor?
    </strong>
   </p>
   <p>
    İhracatta devletin destekleri çok iyi. Fuar destekleri de veriliyor. Yurtiçi tüketim yerinde sayarken, ihracat her yıl büyüyor. Yurtdışında makarnanın kıymeti biliniyor. Türkiye, İtalya’dan sonra en büyük makarna ihracatçısı. Dünya makarnaya stratejik ürün olarak bakıyor. 2 yıl raf ömrü var. Özellikle savaş ve kıtlık gibi durumlarda makarna çok gerekli bir ürün.
   </p>
   <p>
    <strong>
     -Dünyada gıda üretiminde ciddi kayıplar var. Sektör olarak bakıldığında Türkiye’ye nasıl yansıyor?
    </strong>
   </p>
   <p>
    Kuraklıktan dolayı bu yıl hububat ve fasulyede rekolte düştü. Özellikle İç Anadolu’da tarlaların yüzde 60’ı kıraç ve sulama sistemi altyapısı yok. Yağmura dayalı bir üretim var. Bu açıdan kuraklık çok fazla etkiliyor. Bu sene sert geçen kışın ardından gelen kuraklık rekolteyi yüzde 40 düşürdü. Makarnalık buğdayın fiyatı yüzde 20 arttı ama biz bunu fiyatlara yansıtamadık. Bazı  marketler hâlâ 65 kuruşa makarna satıyor. Büyük marketler zam yapmadım diye övünüyor ama üretici de bundan ciddi zarar görüyor. Mesela Kanada mercimeği verimi yüksektir, geç pişer, lezzetsizdir ama kiloda 15 kuruş ucuzdur. Yerli mercimekten sadece 15 kuruş ucuz satılıyor ama marketler onu tercih ediyor. Tüketiciye alternatif ürün gösterilmiyor. Sonuçta ne oluyor. 2009’da Beyşehir’de 9 bin ton mercimek rekoltesi varken şimdi bu 4 bin tona düştü. Kendi yerli ürünümüzü kaybediyoruz. İthalat yapanlar kazanıyor, marketler de biraz daha ucuza satıyor belki ama toplum kaybediyor, ülke kaybediyor. Gıda sektöründeki ithalat marketteki fiyatı düşürüyor ama bundan hem çiftçi hem de yerli sanayici zarar görüyor.
   </p>
   <p>
    <strong>
     -Son dönemde Tarım Bakanlığı sağlıksız üretim yapan firmaları teşhir ediyor. Bu uygulamayı nasıl değerlendiriyorsunuz?
    </strong>
   </p>
   <p>
    Bakanlığın teşhir politikasını çok önemsiyoruz. Tüketiciyi koruma açısından gerekli. Kaliteli olanda rekabet ettirme adına önemli. İşini iyi yapanı koruyor; çünkü son yıllarda kalitesizlikte rekabet eder hâle geldik. Ben kaliteli üretiyorum, öteki firma kaliteyi önemsemiyor, böylelikle maliyetlerini düşürüyor ve haksız rekabet oluyor. Sonuçta kaybeden tüketici oluyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=14FA698253E3E63C2675F50529229280?newsId=33663), [web.archive.org (arşiv bağlantısı)](http://web.archive.org/web/20121017101640/http://www.aksiyon.com.tr:80/aksiyon/newsDetail_getNewsById.action;jsessionid=14FA698253E3E63C2675F50529229280?newsId=33663)
