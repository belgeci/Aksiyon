# Seçimin kaybedeni sadece muhalefet mi?

*Zafer Özcan 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      22 Temmuz seçimleri geride kaldı. Seçimin açık ara mağlubu olduğu için herkes CHP lideri Baykal’a yükleniyor; ama diğer kaybedenler gözden kaçıyor. Yani seçim öncesi bol keseden atan ve de fena çuvallayanlar...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082302im_/http://www.aksiyon.com.tr/resim/660/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   22 Temmuz genel seçimlerinin tek kaybedeni muhalefet partileri değil elbette. Eleştiri okları başta CHP lideri Deniz Baykal olmak üzere muhalefet liderlerine yöneltilse de, seçimin diğer kaybedenlerini de unutmamak lazım. Onları iki grupta kategorize etmek mümkün. Siyaset mühendisliğine soyunan eski siyasiler ve çok kıdemli gazeteciler ile çıktıkları seçim turlarından halkın yerine kendi nabızlarını yazılarına yansıtarak, 'AK Parti büyük hezimete uğrayacak' tespitini yapan köşe yazarları. Seçim öncesi yazılanları, çizilenleri kısaca hatırlamak bile, medyamızın halini ortaya koymaya yetiyor aslında.
   <br>
    <br>
     Seçim öncesi en çok konuşulan konulardan biri hükümet senaryolarıydı. Üzerinde durulan da AK Parti'siz bir koalisyon hükümetiydi elbette. Daha seçim kararı bile alınmadan bu konudaki senaryolar ilk önce ulusalcı bazı gazetelerde dile getirildi. CHP-MHP koalisyonu hakkında en ilginç çıkışı yapan ise Cumhuriyet Gazetesi başyazarı İlhan Selçuk oldu. Onun, eski kavgaları unutmaya davet eden yazısında MHP'yi övmesi oldukça manidardı: "Kan davası aydınlık ve çağdaş insana yakışmaz. Ben laik Atatürk Cumhuriyeti'nin var oluşu ve bütünlüğü için, dün bana işkence etmiş olanlarla bugün el ele vermeyi yurtseverliğin doğal ve sade gereği sayıyorum." Bu ifadeler, seçim öncesinin güçlü mühendislik projesinin de ilanıydı aynı zamanda. Ulusalcı çevrelerde, MHP'de ve CHP içinde epey karşılık da buldu bu proje. Cumhuriyet gazetesine ilan veren bir CHP milletvekili adayı, 'CHP-MHP' demekten bile çekinmedi. CHP adaylarının seçim çalışmalarında, 'anladık bize oy vermeyeceksiniz; ama bari MHP'ye verin' yönünde telkinleri, gazetelere haber oldu. Sonuçta iki partinin de benimsediği anlaşılan ve bir tür 'Ak Parti'den kurtulma projesi' olan bu siyasi mühendislik hareketi sandıkta büyük bir hüsrana uğradı.
     <br/>
     <br/>
     Kaybeden senaryolardan biri de seçimlerin yapılamayabileceği şeklindeydi. Gerekçesi ise artan terör olaylarına karşılık, Türk Ordusu'nun Meclis tezkeresiyle Kuzey Irak'a girmesi ve bu durumda seçimlerin iptal edilmesi ihtimaliydi. Son iki haftaya kadar çok  konuşuldu bu senaryo. Kulislerde fısıltıyla dile getirilen diğer bir proje ise AK Parti'nin kapatılmasıydı. Kapatılmasa bile hakkında kapatma davası açılacak ve bu partin seçimlere girmesi bir şekilde engellenecekti. Böylece seçimden CHP lideri Deniz Baykal başbakan olarak çıkacaktı. CHP lideri, Vatan Gazetesi’ne verdiği demeçte, "30 yıllık siyasi hayatımın rüyasını gerçekleştirmek için seçime gidiyorum. 30 yıllık birikimim var. Dolaşmadığım şehir, ilçe, kasaba yok. Halkımı tanıyorum, sorunları ve çözümleri biliyorum. Bu birikimimi halkım için kullanmak istiyorum. Artık başbakan olmak istiyorum." diyerek, özlemini dile getiriyordu bir bakıma. Baykal'ın 60. hükümetin başbakanı olacağını insanlar o kadar benimsemişti ki, eski AKP Balıkesir Milletvekili Turhan Çömez bile, "22 Temmuz sonrası AKP sandıktan birinci çıkar; ama hükümeti CHP-MHP kurar." diyebilmişti.
     <br/>
     <br/>
     AKP ÜÇÜNCÜ OLURSA KİMSE ŞAŞIRMASIN!
     <br/>
     <br/>
     Seçimin kaybedenleri diye bir liste yapılacaksa, ikinci sıraya seçim izlenimi için sahaya inen yazarları koymak, hakkın teslimi olur herhalde. Sahaya çıkıp, seçim izlenimlerini yazan iki kıdemli köşe sahibi öne çıktı süreçte; Hürriyet Gazetesi'nden Özdemir İnce ve Cumhuriyet'ten Hikmet Çetinkaya. Saha izlenimlerine geçmeden önce İnce'nin, 6 Temmuz tarihli, 'Bambaşka bir anket sonucu' başlıklı yazısına bakalım.
     <br/>
     <br/>
     "Aydın ve Uşak'a yaptığım seçim gezisi, daha önce Mersin ve Muğla havalisinde edindiğim izlenimler, gazete ve televizyonlarda yayınlanan seçim tahminlerinin epeyce hormonlu olduğu kanısı uyandırmıştı bende. Millet AKP'nin yüzde 40-45 alacağına öylesine inandırılmış ki ben yüzde 30'un altına düşebileceğini söylediğim zaman budala muamelesi görüyordum. AKP geçen seçimde yüzde 34,2 oy aldı mı, aldı, peki bu oyun yüzde 4-5'i Saadet Partisi'ne gidebilir mi, gider. Ne oldu, yüzde 29-30. Ben böyle hesaplar yaparken, 1982'den bu yana görmediğim, eski TRT'ci dostum Abidin Aydoğdu, TRT üzerine yayınladığım iki yazıma teşekkür etmek için bana telefon etti. Abidin Aydoğdu, şimdi Siyasal Stratejik Araştırma Merkezi'nin başkanlığını yapıyormuş. SSAM'nin yaptığı araştırmanın sorumluluğu kendilerine ait sayısal sonuçları ve yorumları şöyle:
     <br/>
     <br/>
     AKP: Yüzde 26-29 bandında görünüyor. Varoşlar ve okumamış kesimlerden oy alıyor. 2002 seçiminde Kütahya'da 6-0, Erzurum'da 7-0, Konya'da 14-2, Kayseri'de 7-1 yapmış. 2007 seçiminde Kütahya'da 3, Erzurum'da 3, Konya'da 9, Kayseri'de 5 milletvekilliğinden fazlasını alması olanaksız. Sadece bu illerde 14 milletvekili kaybı var. Her ilde ortalama 2 milletvekilliği kaybedecek. (AKP bu illerin tamamında yine tulum çıkardı.)
     <br/>
     <br/>
     CHP: 1977 havasını 30 yıl sonra yakalamış. Yüzde 24-28 bandında görünüyor. 28'in üzerine çıkabilir. Bütün şehir merkezlerinde üniversite ve lise mezunlarının oyunu alıyor. Cumhuriyet mitingleri Baykal karşıtlarını birleştirmiş. Ayrıca, DSP ortaklığı yükseliş ivmesini hızlandırmış.
     <br/>
     <br/>
     MHP: Baraj sorunu yok. Yüzde 14-18 bandında. Özellikle İç Anadolu bölgesinde müthiş bir patlama yapmış. Ankara, İstanbul ve İzmir'de yüzde 10-13 bandına oturursa, ülke genelinde yüzde 20'yi geçebilir.
     <br/>
     <br/>
     Siyasal Stratejik Araştırma Merkezi'ne göre bu araştırmanın dört net sonucu var.
     <br/>
     <br/>
     1) AKP tek başına iktidar olamaz.
     <br/>
     <br/>
     2) CHP ile MHP'nin koalisyon yapması çok büyük olasılık.
     <br/>
     <br/>
     3) TBMM açıldıktan sonra AKP, cumhurbaşkanlığı seçiminin rövanşını almaya kalkarsa yeni hükümetle yeni seçime gidilir.
     <br/>
     <br/>
     4. AKP; CHP ve MHP'nin arkasında üçüncü parti olursa kimse şaşırmasın."
     <br/>
     <br/>
     Özdemir İnce'nin saha izlenimleri de, en az köşesinde yayınladığı anket sonuçları kadar ilginçti, bu süreçte. Aydın'da dolaşan ünlü yazar, 8 milletvekili çıkaran bu ilden AKP'nin tek bir ismi bile yeni Meclis'e zor göndereceği sonucuna ulaşmıştı. Sonuç: AKP Aydın'da yüzde 30 oyla birinci parti oldu ve 3 milletvekilini Meclis'e gönderdi.
     <br/>
     <br/>
     23 TEMMUZ SABAHI UTANMAYACAKLAR MI?
     <br/>
     <br/>
     Hikmet Çetinkaya, Muğla'dan bildirdiği 14 Temmuz tarihli yazısının başlığında, AKP'yi yüksek gösteren anketçilere soruyordu: '23 Temmuz sabahı utanmayacaklar mı?'
     <br/>
     <br/>
     "Önceki gün Tayyip Bey Muğla'daydı. Muğla, CHP'nin kalesi. Tayyip, İzmir'de olduğu gibi Muğla'da da düş kırıklığına uğradı. Muğla mitingini izledim. Taşıma suyla değirmen dönmez. Muğla CHP ile başkanı Şener Tokcan ile sohbet etmiştim iki gün önce Datça'da. Sordum, Muğla'da nasıl bir sonuç çıkar 22 Temmuz akşamı? Yanıt: Altı milletvekilinden 3 buçuğunu biz alırız. Muğla altı milletvekili çıkarıyor. 2002 seçimlerinde CHP dört, AKP iki milletvekili kazanmıştı. CHP'nin dördüncü sıra adayı Emrah Doğu Fethiye'den 30 bin oy getirirse CHP 'üç buçuk' dört alacak ve sonuç büyük olasılıkla şöyle olacak. CHP: 4 MHP: 2"
     <br/>
     <br/>
     İzlenim sonucu böyleydi; ama son sözü sandık söyledi Muğla'da: CHP 3, AKP 2 ve MHP 1. İşin ilginç yanı, AK Parti'nin kaleleri olarak bilinen Kayseri, Konya, Trabzon, Erzurum ve Kahramanmaraş konusunda bu iki yazarın fena halde yanılmaları veya yanıltılmalarıydı. Çünkü ikisinin de yazılarındaki ortak vurgu, AK Parti'nin 2002'de en yüksek oyları topladığı bu illerde, bu kez çuvallayacağı yönündeydi. Sonuç gerçekten de 2002'den farklı oldu(!) ve bu illerde AK Parti oylarını yüzde 60'ların üzerine taşıdı.
     <br/>
     <br/>
     VATAN'DAN MÜTHİŞ ANALİZLER!
     <br/>
     <br/>
     Seçim sürecinde analizleriyle öne çıkan bir gazete oldu Vatan. Bunların temeli, AKP yüzde 40 alabilir mi, CHP-MHP koalisyonu olasılığı nedir eksenindeydi genellikle. Vatan gazetesi için konuyu ele alan analistlere göre AK Parti'nin yüzde 40 oy alması imkânsızdı. İşte 3 Temmuz tarihli Vatan'ın sürmanşeti: "Erdoğan anketlerde AKP'nin yüzde 40'a ulaştığını iddia ediyor. Yüzde 40 hedefi için AKP'ye 3,2 milyon yeni oy gerekiyor. Rakamlara bakıldığında bu pek kolay değil. 3 Kasım seçimlerinde geçerli oy sayısı 31 milyon 529 bin olmuştu. 10 milyon 808 bin oy alan AKP geçerli oyların yüzde 34,3'nü topladı. Vatan'ın analizine göre 22 Temmuz seçimlerinde geçerli oy sayısı 35 milyon 100 bin olacak. AKP'nin yüzde 40'ı yakalayabilmesi için 14 milyon 40 bin oy alması gerekiyor."
     <br/>
     <br/>
     20 Temmuz tarihli Vatan Gazetesinin sürmanşeti ise AKP'yi yüzde 48 gösteren Tarhan Erdem'i yargılıyor ve bunun için de ünlü araştırmacı aynı zamanda CHP'li Bülent Tanla'nın görüşlerine başvuruluyordu. Başlık netti: "AKP yüzde 35'i zor geçer. Tanla'ya göre AKP'nin yüzde 40'a ulaşabilmesi için geçen seçimde aldığı oyun tümü ile yeni seçmenin yüzde 90'ının oyunu alması gerek. Bu da 2,5 milyon yeni seçmen demek."  Tanla böyle diyordu ama AKP bırakın 2,5 milyon yeni seçmeni, 6 milyona yakın yeni seçmen kazandı, 22 Temmuz seçimlerinde.
     <br/>
     <br/>
     Bu süreçte Vatan'ın gazete analizleri kadar, saha analizleri de çok ilginçti! Gazetenin yazarı Mustafa Mutlu, 22 Mayıs tarihli yazısında 'Suskun çiftçinin AKP'yi vuracağını' şöyle anlatıyordu: "Meydanları dolduran ve kentlerde yaşayan orta gelir grubuna ait milyonlarca kişi, 'Ampulü söndürmekten' söz ediyor... Bugüne kadar farklı partilere oy veren bu insanlar, irticaya karşı tek yürek oluyor... Bu durumda AKP'nin umudu olarak geriye sadece kırsal kesim kalıyor. Fakat Samsun'daki Cumhuriyet Mitingi, AKP'nin kırsal kesim oylarında da büyük düşüş olacağını gösterdi. Önceki mitinglerde pek fazla göremediğimiz çiftçiler ve köylüler Samsun'da kentlilerle aynı sloganı atarak, AKP'den kurtulma umudunu dile getirdi. İyi de muhafazakârlığıyla bilinen kırsal kesim, ne oldu da AKP'den vazgeçti? Bu sorunun yanıtı belli: Son 5 yılda Türkiye'de çiftçilik yapmak olanaksız hale geldi. Bir kilo fındığın üreticiye maliyeti 4 YTL... Ancak satış fiyatı sadece 2 YTL civarında... Üretici, fındık fiyatlarının bu kadar düşük olmasından; kendisi de fındık tüccarı olan AKP kurmaylarından Cüneyd Zapsu'yu sorumlu tutuyor... Sırf bu yüzden AKP'nin 2002 seçimlerinde Karadeniz genelinde yüzde 40'ları aşan oyunun yüzde 20'nin altına düşebileceği öne sürülüyor."
     <br/>
     <br/>
     Öncelikle sonuçları hatırlatalım, kırsalda oyu yüzde 20'nin altına düşmesi beklenen AK Parti oylarını yüzde 55-60'lara kadar yükseltti. Hükümeti cezalandıracağı düşünülen Karadeniz'deki fındık üreticisi, Ege'deki üzümcü, Konyalı buğday üreticisi geçen seçimde verdiği desteğin çok daha fazlasını bu seçimde verdi. İnsanın aklına şu geliyor; bazı çiftçiler Mutlu ile fena halde dalga mı geçmişte acaba?
     <br/>
     <br/>
     ANKETÇİLER CEZALANDIRILMALI!
     <br/>
     <br/>
     Bir diğer Vatan yazarı Can Ataklı, sahaya inme gereği bile duymadan seçim tahminini şöyle aktardı gazetesinde: "Göreceksiniz AKP 230'un altında kalarak iktidardan iyice uzaklaşacaktır." Aynı gazetenin ekonomi yazarı Necati Doğru ise AKP'yi yüksek gösteren anket sonuçlarına sert tepki göstermişti: "Hitler'in propaganda bakanı Goebels, 'propagandada beyinlere her gün bir cm çivi çakacaksın, 40 günde 40 cm girecek, girdiğini kimse hissetmeyecek, böylece yalan gerçek olacak' demişti. Hormonlu anketler, Goebels'in çivisi… Yüzde 13'lük sapma yapacak kadar hormonlu bir anketi seçime 48 saat kala yayınlayarak seçmenin beynini Goebels'in çivili tahtasına döndürmek isteyenlerin bir sorumluluğu olması gerekir. Hapis demiyorum, kınanmaları."Haklarını vermek lazım, Doğru'nun bahsettiği kınanma noktasında yazarlar dürüst davrandı. Anketler yayınlandığında Tarhan Erdem'i eleştirenler, seçim sonrası vakit kaybetmeden özür dilemesini de bildi. Aslında burada sorulması gereken soru şu: Seçimin kaybedeni olarak Deniz Baykal'ı istifaya davet eden edenler de seçim tahminlerinde yanılanlar da aynı isimler. Baykal'ın erdemi istifasıyla ölçülecekse, köşe yazarlarınınki ne ile ölçülecek acaba?
     <br/>
     <br/>
     <br/>
     TUTAN VE TUTMAYAN SİYASÎ AŞILAR
     <br/>
     <br/>
     22 Temmuz seçimlerini farklı kılan bir diğer özellik ise parti birleşmeleri ve politikanın sembol isimlerinin rakip partilerde politikaya atılmasıydı. Daha önce merkez sağın liderliği için ismi gündeme gelen, Demireller’in damadı İlhan Kesici CHP'den Meclis'e girdi mesela. Gerekçesi hayli ilginçti Kesici'nin: "Normal za manlarda benim yaptığım yanlış kabul edilir; ama normal bir zamanda değiliz." Soldan sağa transferler bununla sınırlı kalmadı. Anavatan Partisi'nin önemli isimlerinden Lütfullah Kayalar ile yine merkez sağın önemli ismi Edip Safter Gaydalı da CHP'yi tercih edenlerdendi. Ancak her iki isim de kendi memleketlerinden Meclis'e giremedi. Kayalar, Yozgat'ta partisine sadece yüzde 12 oy getirebildi ve seçilemedi. Gaydalı'nın durumu ise daha dramatik oldu. Bir önceki seçimde bağımsız olarak Meclis'e girmeyi başardığı memleketi Bitlis'te bu kez CHP adayı olarak yarışa girdi ve büyük bir hüsran yaşadı. Seçim öncesi siyasi gidiş gelişler, AK Parti ile sol isimler arasında da oldu. Ertuğrul Günay, Haluk Özdalga, Ayşenur Bahçekapılı ve Zafer Üskül gibi sosyal demokrasinin öne çıkan isimlerin bu dönemdeki tercihi Ak Parti oldu. Siyasi yelpazenin bu tarafındaki aşının tutup tutmayacağını ise zaman gösterecek.
     <br/>
     <br/>
     <br/>
     HORMONLU ANKETLER!
     <br/>
     <br/>
     Tarhan Erdem'in başında bulunduğu araştırma şirketi Konda'nın, 19 Temmuz tarihinde Radikal'in manşetinden yayınlanan anketini birçok köşe yazarı ağır bir dille eleştirdi. Kimi yapılan çalışmayı 'hormonlu anketler' olarak nitelendirdi kimi de 50 yıllık CHP'li Tarhan Erdem'i Ak Parti lehine manipülasyon yapmakla suçladı. Ankete en ilginç yorum ise Erdem'in yakın dostu Altan Öymen'den geldi. Ak Parti'nin yüzde 48'e dayanması üzerine, Öymen'in yorumu, tarihe geçecek nitelikteydi: "Konda'nın araştırması doğru çıkarsa AKP kadrolarının saplantılı davranışları daha da ölçüsüzleşebilir. O ihtimali önlemek seçmenin elinde. Bu açıdan, Radikal'in yayınladığı araştırma verilerinin, seçime kadar ki  gelişmelerle  yanlış çıkmasında, seçmenlerimizin, o ihtimali göz önüne tutarak, oylarını, başta CHP olmak üzere AKP dışındaki partileri ve adayları güçlendirecek şekilde kullanmalarında sayılamayacak kadar fayda vardır." Tarhan Erdem'e en sert tepkiyi ise ertesi gün Cumhuriyet Gazetesi manşetten verdi: Anket Komedisi. 'İktidar partisi AKP'yi öne çıkaran kamuoyu araştırmaları tartışılıyor.' diyen gazete, farklı bir araştırmacının bulgularını öne çıkarıyordu: "YÖN-ARA'nın seçim araştırmasına göre AKP'nin alacağı oy oranı yüzde 29-33'lük bantta yer alıyor. Araştırmayı yöneten Doç. Metin Özuğurlu, AKP'nin yükselen değil, gerileyen bir parti olduğunu belirterek, 'AKP tek başına iktidara gelecek sandalyeye ulaşamıyor.' dedi. Özuğurlu, kimi kamuoyu yoklamalarının kamuoyunu yönlendirmeyi amaç haline getirdiğini söyledi."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28028), [web.archive.org (arşiv bağlantısı)](http://web.archive.org/web/20071123082302/http://www.aksiyon.com.tr:80/detay.php?id=28028)
