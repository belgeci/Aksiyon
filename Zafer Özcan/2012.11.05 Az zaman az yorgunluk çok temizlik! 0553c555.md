# Az zaman, az yorgunluk, çok temizlik!

*Zafer Özcan 2012.11.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hanımlar artık daha az yoran ama daha hızlı ve iyi temizleyen ürünler istiyor. Temizlik firmaları da yenilikçi ürünler için yarışıyor.
  </font>
 </div>
 <div id="newsText">
  <font class="detail-text">
   <p>
    Son dönemde temizlik sektöründe rekabet gittikçe artarken, markalar hanımlar için daha pratik, fazla yormayan ve etkili temizlik sağlamayı hedefleyen ürünleriyle öne çıkmaya çalışıyor. Temizlik sektöründe artık sağlıklı, kolay ve etkili temizlik yapan ürünler tercih ediliyor. Mekanik temizleme ürünlerinin pazar lideri, dünyaca ünlü Alman markası Vileda, yenilikçi ürün yelpazesiyle sektörde öne çıkıyor.  Vileda Türkiye Ülke Müdürü Selçuk Yağlıkçı sorularımızı cevaplandırdı.
   </p>
   <p>
    <strong>
     -Ürün yelpazesi hakkında bize bilgi verebilir misiniz?
    </strong>
   </p>
   <p>
    Türkiye’de 20. yılımızı kutluyoruz. Vile-da’nın ürün yelpazesi; kimyasal olmayan, ev içi, mekanik temizlik adı verilen ürün gruplarında hemen hemen tüm kategorileri kapsıyor. Bunlar arasında temizlik bezleri, bulaşık süngerleri, yer temizlik sistemleri ve temizlik sırasında eli koruyan eldivenler bizim ana ürün gruplarımızı oluşturuyor. Temizlik bezlerinde en son teknolojiyi kullanıyoruz ve mikrofiber bezleri ev hanımlarının kullanımına sunuyoruz. Toplamda ürün sayımız 140’ı buluyor. Öte yandan çamaşır grubumuzda da ütü masaları, çamaşır kurutmalıkları ve ütü masası bezlerinden oluşan ürünlerimiz var.
   </p>
   <p>
    <strong>
     -Sektörde rekabet artıyor, genel durumu değerlendirebilir misiniz?
    </strong>
   </p>
   <p>
    Sektörü değerlendirmek için önce hedef kitledeki değişimi görmek gerekiyor. Eskiden ev hanımları kullanmadıkları fanila ve havluları yer bezi olarak kullanıyor, yer temizliğini bu şekilde yapıyordu. Ancak zamanla eğitim düzeyinin yükselmesi, genç nüfustaki artış, şehirleşmenin artması gibi etkenlerle yeniliğe açık bir hedef kitle oluştu. Orta sınıf dediğimiz kesimin gelir düzeyindeki artışa paralel olarak alım gücü de artınca insanlar kendilerine kolaylık sağlayan temizlik gereçlerini satın almaya başladı. Bu durum, sektörün büyümesini ve gelişmesini sağladı. Bizim yapmamız gerekense ev hanımlarının ihtiyaçlarını tespit edip pazara yenilikler sunmaktı. Biz de Vileda olarak ürün yelpazemizi geliştirip yeni ürünlerle sektörün gelişmesine katkıda bulunduk diye düşünüyorum.
   </p>
   <p>
    <strong>
     –Temizlikte değişen ihtiyaçları nasıl tespit ediyorsunuz?
    </strong>
   </p>
   <p>
    Vileda, dünya genelinde faaliyet gösteren bir şirket… Çin’den Amerika’ya kadar 58 ülkede ürünlerimizi pazara sunuyoruz ve tüm dünyada pazar lideri konumundayız. Dolayısıyla dünya genelinde tüketicilerimizle sürekli iletişim hâlindeyiz. Bu da oldukça yüksek oranda bilgi birikimine sahip olduğumuz anlamına geliyor. Birikimimizi tüketicilerimizin beklentilerini karşılayacak yeni ürünler geliştirmek için kullanıyoruz.
   </p>
   <p>
    <strong>
     –Türkiye’deki temizlik sektörünün büyüklüğü nedir?
    </strong>
   </p>
   <p>
    Nielsen Araştırma Şirketi’nin verilerine göre Türkiye’de pazarın büyüklüğü 180 milyon TL civarında… Bu rakamın sektör için düşük olduğu düşünülse de pazar gün geçtikçe büyüyor. Ekonomik krizin güçlü etkiler yaptığı 2009 yılında bile pazarın yüzde 4-5 oranında büyüdüğünü görüyoruz. Yine Nielsen Araştırma Şirketi’nin ortaya koyduğu sonuçlara göre 2012’nin ilk 3 ayında pazar yüzde 20 büyümüş. Geçen sene bu rakam yüzde 15’ti. Pazarın gösterdiği gelişme yeni firmaların sektöre girmesini sağlıyor. Dolayısıyla rekabet artarken kazanan tüketici oluyor. Şu anda biz pazarın üçte birine hâkim konumdayız ve her yeni ürünle liderliğimizi pekiştiriyoruz.
   </p>
   <p>
    <strong>
     –Yenilikçi temizlik ürünleri Türkiye’nin hangi bölgesinde daha fazla kullanılıyor?
    </strong>
   </p>
   <p>
    Nüfus açısından Türkiye’nin batı bölgelerinin daha yoğun olduğu hemen göze çarpıyor. Doğal olarak markamızın daha çok batı bölgelerinde kullanıcısı bulunuyor. Türkiye’nin doğusunda alışveriş merkezleri açıldıkça, üniversiteler kuruldukça ve satış kanalları geliştikçe yenilikçi temizlik ürünlerine yönelik talep de artıyor. Bence pazarı büyütmek için yapılması gereken ilk şey, ürünleri kullanmayan tüketicilere ulaşmak. Bunun formülü onların beklentilerini karşılayan ürünler üretmek.
   </p>
   <p>
    <strong>
     –Eski kıyfetleri temizlik bezi olarak kullanmaktan vazgeçen ev hanımları ne tür ürünler istiyor?
    </strong>
   </p>
   <p>
    Örneğin daha ekonomik, tasarımı farklı ya da gençlere ulaşabilmek için temizliği daha fazla kolaylaştıran ürünler üretmek gerekiyor. Bizim stratejimiz, insanların daha az zaman ve efor harcayarak temizlik yapmalarını sağlamaya yönelik. Son olarak lansmanını gerçekleştirdiğimiz ViledaEasyWring&amp;Clean Temizlik Seti’miz tam da böyle bir ürün. Dolayısıyla şu anda büyük ilgi görüyor. Hem ev hanımları hem de çalışan hanımlar artık temizliğe daha az zaman ve efor harcamak istiyor ama bunu yaparken temizliğin de tam olmasını istiyor. Çünkü Türk hanımları temizlik konusunda çok hassas, yenilikçi üretim yaparken, temizlik kalitesinden de taviz vermemek gerekiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0110C896157D657F9A1F8B7B4C959A72?newsId=34003), [web.archive.org (arşiv bağlantısı)](http://web.archive.org/web/20140504030951/http://www.aksiyon.com.tr:80/aksiyon/newsDetail_getNewsById.action;jsessionid=0110C896157D657F9A1F8B7B4C959A72?newsId=34003)
