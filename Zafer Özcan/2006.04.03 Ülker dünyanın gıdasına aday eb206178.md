# Ülker dünyanın gıdasına aday

*Zafer Özcan 2006.04.03*

<div>
 <p>
  <font>
   6,6 milyar ciro yapan Ülker Gıda Grubunun Başkanı Mehmet Tütüncü, Aksiyon'a gıdada dünya markası olmaya odaklandıklarını açıkladı.
   <br/>
   <br/>
   Ülker, Türkiye'nin en önemli gıda üreticilerinden biri. Sektörün birçok alanında pazar lideri aynı zamanda. Araştırmalara göre, gıdada akla ilk gelen ve en güvenilen markalardan. Sadece Türkiye'de değil, çevre ülkelerde de fabrikaları var. Bu durum şüphesiz Türkiye'den çıkan bir marka için, kayda değer bir başarı öyküsü. Yaklaşık 10 yıldır grup bünyesinde koordinatör, genel müdür ve başkan yardımcısı gibi görevlerde bulunan, geçen yıl Gıda Grubu başkanlığına getirilen, İcra Kurulu üyesi Mehmet Tütüncü, çıtayı daha da yükselteceklerini belirterek, 'gıdada bir dünya markası' olmayı hedeflediklerini söylüyor. Yeni yatırımları sorduğumuzda ise 'medya hariç' uygun gördüğümüz her alana girebiliriz mesajı veriyor.
   <br>
    <br>
     -Dünyada gıda sanayisi ne durumda?
     <br>
      <br>
       Dünyada, nüfus giderek artmasına rağmen, tarımsal ürünler için kullanılan alanlar giderek azalmakta. Gıda sektöründeki faaliyet alanlarını üretim, Ar-Ge ve dağıtım olarak ele aldığımızda Ar-Ge faaliyetlerinin gelişmiş bölgeler olan ABD ve Avrupa'da, üretim faaliyetlerinin gelişmekte olan diğer bölgelerde yoğunlaştığını görüyoruz. Dağıtım faaliyetlerinin ağırlık kazandığı bölgeler ise ABD, Avrupa ve Uzakdoğu. ABD ve AB'de faaliyet gösteren şirketler küresel anlamda rekabetçi olabilmek için son yıllarda birleşme ve satın alma faaliyetlerine girdi.
       <br>
        <br>
         GEÇİŞ DÖNEMİ YAŞANIYOR
         <br/>
         <br/>
         -Peki ya Türkiye'de…
         <br/>
         <br/>
         Türkiye'de gıda sanayisi, ülkenin dördüncü büyük sanayisini oluşturuyor. Ülkemizdeki tarımsal yapı ve firma büyüklükleri dikkate alındığında, teknoloji kullanımının arzu edilen seviyede olmadığı ve kullanılan girdilerden yeterli verim alınamadığı görülüyor. Gıda sektöründeki araştırma ve dağıtım faaliyetleri Marmara ve Ege’de, üretim faaliyetleri Marmara, Ege, Akdeniz ve İç Anadolu bölgelerinde yoğunlaşıyor. GAP ile birlikte Güneydoğu Anadolu bölgesi de hareket kazanmaya başladı. Gıda sektörünün 2005 yılı ihracatı 8 milyar dolar olarak gerçekleşirken, bu rakamın 2006'da 10 milyar dolara ulaşması bekleniyor. 2010 beklentisi ise 15 milyar dolar.
         <br/>
         <br/>
         -AB'ye uyum süreci sektörü nasıl etkileyecek?
         <br/>
         <br/>
         AB'ye uyum, gıda sektörünün en önemli gündem maddesi. Sektör şu anda tam anlamıyla bir geçiş dönemi yaşıyor. Bunun en büyük sebebi, AB normlarının yüzde 40'ının direkt olarak gıda sektörüyle ilgili olması. Sektörü AB'ye uyum sürecinde zorlayacak konular arasında tarımdaki sıkıntılar, gıda şirketlerinde kayıt dışı oranının yüksekliği, ambalajlama, etiketlemedeki düzenlemeler ve yetersiz denetim sayılabilir. Diğer sorun ise kayıt dışılık. Merdiven altı üreticiler kayıtlı ve modern işletmelerin en büyük rakibi haline gelmiş durumda. Örneğin, yıllık 10 milyon ton üretimi olan sütün sadece 2,5 milyon tonu kayıtlı olarak işlenebiliyor. 2002 verilerine göre AB'de üretilen sütün yüzde 94,6'sı sanayide işlenirken, Türkiye'de bu oran yüzde 20.
         <br/>
         <br/>
         MEDYA SEKTÖRÜYLE İLGİLENMİYORUZ
         <br/>
         <br/>
         -Size göre kısa vadede alınacak tedbirler neler olmalı?
         <br/>
         <br/>
         Sektörün canlanmasını sağlayacak teşvik sistemi gözden geçirilmeli. Teşviklerin AB ile uyum sürecinde rekabetçi bir yapı kazanmamızı sağlayacak yönde yapılandırılması şart. Örneğin, et ve süt sektörlerini direkt etkileyen hayvancılık sektöründe ciddi değişikliklerin yapılması şart. Mevcut durumda, süt hayvancılığının büyük boyutta yapılmaması, ülke içinde bölgesel süt fiyatlarının önemli derecede değişiklik göstermesi ve çiğ süt kalitesinin arzu edilen seviyede olmaması sektörün önemli sorunları arasında. AB ile tarım müzakereleri sürecinde 'süt kotası' tartışmaları bir krize yol açabilir. Türkiye'nin AB'den süt kotasını en yüksek düzeyde alabilmesi için gerekli iyileştirmelerin hızla yapılması gerekiyor.
         <br/>
         <br/>
         -Süt ve süt ürünleri özellikle bebek ve çocuk sağlığını yakından ilgilendiriyor. Çok kolay bozulabilen  söz konusu ürünler konusunda bir üretici bilinci var mı?
         <br/>
         <br/>
         Süt, içerdiği besin bileşenleri nedeniyle bebek ve çocuk beslenmesinde önemli bir yer tutuyor. Bununla birlikte süt, besin içeriği, asitlik düzeyi ve su oranı gibi özellikleri nedeniyle mikrobiyal bozulmaya çok açık bir madde. Ancak, sütten üretilen bazı ürünler ondan daha farklı fiziksel ve kimyasal özelliklere sahip olduklarından mikrobiyal bozulmalara karşı farklı tepkiler verir. Örneğin, süt tozu nem oranı çok düşük olması sebebiyle mikrobiyal bozulmalara karşı doğal olarak korunmuştur. Yoğurt ve ayran gibi fermente ürünler bakteriyel bozulmaya karşı süte nazaran daha yüksek dirence sahip. Çünkü, bu tip ürünlerin asit düzeyleri (PH'ları) birçok bakterinin, özellikle patojen diye tanımladığımız hastalık yapıcı bakterilerin rahat çoğalmasına izin vermez. Bütün bunlar sütün sağım aşamasından başlayarak tüketiciye ürün olarak ulaştırıldığı ana kadar kontrol altında tutulması gerektiğini gösteriyor. Aksi takdirde, her an insan sağlığına zararlı bir ürün haline dönüşebilir. Son 10 yılda, süt sektörüne teknolojinin girmesiyle kaliteli çiğ süt ihtiyacı oluşmuş ve süt üretiminde modernizasyon ve teknoloji kullanımı başlamıştır. Modern çiftlik sayısı giderek artmaktadır.
         <br/>
         <br/>
         -Ancak sokak sütü yine de çok yaygın.
         <br/>
         <br/>
         Sütün açık şekilde alınması ve alınan sütün evlerde ölçülü şekilde kaynatılmaması sütün besin değerinde ciddi değişikliklere yol açmakta. Özellikle, vitamin ve hassas proteinler zarar görmekte ve besleyici değeri düşmekte. Ayrıca, sütün kaynatılmasının tek başına sorunu çözmeyeceğinin bilinmesi gerekir.
         <br/>
         <br/>
         İyi korunmayan, açıkta saklanan, bulaşık kaplarına konan sütlerde zararlı ve tehlikeli mikroorganizmalar barınabilir. Son dönemde satın alma alışkanlıklarının süpermarketlere kaymasıyla paketli sütlerin pazar payı arttı. Birçok üründe üretim tarihi ve tazelik, tüketicinin birinci önceliği olmadığı halde, süt ve süt ürünlerinde en ön sırada tutuluyor.
         <br/>
         <br/>
         -Her gün on binlerce müstahsilden süt topluyorsunuz. Bu kadar üreticiyi nasıl denetliyorsunuz?
         <br/>
         <br/>
         Ülkemiz sütçülüğünün en önemli sorunlarından birisi üretici sayısının çokluğu ve üretici başına düşen süt üretim miktarının azlığıdır. Güney Marmara ve Trakya'da üretici başına düşen üretim miktarı 50-60 Lt./gün iken, bu miktar doğuya doğru gittikçe iç bölgelerde 10-20 Lt./gün'e düşmekte ve üretici sayısı daha da artmakta. Biz, sahadaki operasyonu yönetmek ve süt üreticilerini eğitmek amacıyla teknik bilgi ve yetkinlik açısından koymuş olduğumuz niteliklere sahip bölge müdürleri ve onların altında çalışan sorumlular istihdam ediyoruz. Operasyonel anlamda, süt toplama merkezlerimizdeki soğutma tanklarına gelen sütün kalite kontrolünü takip ediyor, üretici bazında yağ ve kuru madde kontrolleri yapıyoruz. Nihai ve detaylı kontroller, ana toplama merkezlerinde ve üretim tesisindeki laboratuvarlarda yapılıyor.
         <br/>
         <br/>
         -Ülker, gıda ihracatında planladığı noktaya ulaşabildi mi?
         <br/>
         <br/>
         Ülker Şirketler Grubu ihracatta planladığı noktaya büyük oranda ulaştı. Şekerli ve unlu ürünler başta olmak üzere süt ve süt ürünleri, gazlı içecek gibi pek çok ürünü ihraç ediyoruz. Grubumuzun 2005 yılı yurtdışı satışları 400 milyon dolar olarak gerçekleşti.
         <br/>
         <br/>
         DÜNYA MARKALARI BİZİM UZMANLIĞIMIZDAN  FAYDALANIYOR
         <br/>
         <br/>
         -AB'ye yönelik ihracatta herhangi bir sorun yaşanıyor mu?
         <br/>
         <br/>
         AB, bisküvi-çikolata tüketimi açısından yaklaşık 40 milyar avro'luk bir pazara sahip. Ancak, yapılan ticari anlaşmalardan kaynaklanan sorunlar, hammadde girdi fiyatları arasındaki ciddi farklar Türkiye aleyhine işliyor. AB'de uygulanan sübvansiyonlar sebebiyle, sektörün ana girdilerinden süt tozu ve şeker arasındaki fiyat farkları AB'ye girişte büyük bir dezavantaja sebep oluyor. Bu ürünlerin AB'den ithalatı yapıldığında ise teknik (tarife dışı) engeller yaşandığı gibi, ihracat esnasında yüksek oranda telafi edici vergi ödenmekte. Sonuçta, AB'ye giriş maliyetleri yaklaşık yüzde 20'lere varan oranlarda artıyor.
         <br/>
         <br/>
         -AB ile eşit şartlarda yarışmıyoruz anlaşılan…
         <br/>
         <br/>
         Yapılan anlaşmalarla belirlenen tarım katkı payları AB lehine işliyor. AB menşeli ürünlerin Türkiye'ye girişinde uygulanan tarım katkı payları, Türkiye'den AB'ye girişte uygulanandan düşük. Bu da bizim açımızdan AB'ye girişte maliyetleri artırıcı bir unsur. Türkiye adına yurtdışında marka olmak için ciddi bir efor sarf edilmemiş bugüne kadar. Bu konuda Ülker ciddi aşama kaydetti.
         <br/>
         <br/>
         -Türkiye'de gıdadaki sağlık standartlarını belirleyen TSE standartlarını, HACCP gibi sertifikaları yeterli buluyor musunuz?
         <br/>
         <br/>
         Kalite, ancak, kontrol kavramı ile anlam kazanıyor ve belirli bir sistemle güvence altına alınması gerekiyor. Fabrikalardaki kalite kontrol uygulamalarının yeterliliği, ISO 9000, HACCP, GMP, GHP gibi çok sayıda sisteme göre değerlendiriliyor ve belgelendiriliyor. Türkiye'de 40 bini aşan gıda işletmesi içinde TS-ISO 9000 belgesi alan işletme sayısı 2 bin 286. TSE'den HACCP belgeli işletme sayısı ise 106. Ancak bu sayılar her geçen gün artmakta.
         <br/>
         <br/>
         -Ülker'in şu anda Türkiye dışında hangi pazarlara yönelik ne gibi stratejileri var?
         <br/>
         <br/>
         Ülker'in hedefi dünya markası olmak. Bunun için önce bölgesel güç olmak lazım. Etrafınızdaki ülkelerde iyi bilinmeniz gerekiyor öncelikle. Bizim bu açıdan Özbekistan, Kazakistan, Ukrayna, Romanya, Cezayir, Suudi Arabistan, İran gibi ülkelerde ciddi büyüklükte fabrikalarımız var. Bunlarda bisküvi, kremalı ürünler, çikolatalı ve kaplamalı ürünler yapıyoruz. Bu ülkelerin birçoğunda biz marka olarak biliniyoruz. Romanya, Suudi Arabistan, İran, Özbekistan'da Ülker bir markadır. Romanya gelecek yıl AB üyesi olacak ve Ülker AB üyesi bir ülkede fabrikası olan nadir Türk şirketlerinden biri haline gelecek. Suudi Arabistan'da Cidde'de de çok modern bir fabrikamız var ve bazı ürünlerde pazar lideriyiz, özellikle bisküvide.
         <br/>
         <br/>
         -Ülker'in Hero, Kellogs gibi uluslararası ortaklıkları var. Bunların getirisi nedir?
         <br/>
         <br/>
         Türkiye içinde Ülker'in bilinirliği diğer tüm markaların önünde. Geçen yıl 6,6 milyar dolar ciro yaptık. Bu stratejik ortaklıkları artık yurtdışına taşımak istiyoruz. Onların bazı konulardaki uzmanlıklarından faydalanıyoruz. Bizim hedefimiz insanlara sağlıklı ürün sunmak ve bunun için her fırsatı kullanıyoruz. Bir de işin diğer boyutu var. Ülker bebe bisküvisi artık bütün dünyada Ülker-Hero olarak satılıyor. Bu çok önemli bir gelişme. Sadece biz almıyoruz, onlar da bizim uzmanlıklarımızdan faydalanıyor. Türkiye'de ilk bebek mamasını biz ürettik, çok modern bir fabrikamız var.
         <br/>
         <br/>
         -Sabancı Piyale ve Koç da SEK gibi köklü markalar ile pazara girdi. Bu ilgiyi neye bağlıyorsunuz?
         <br/>
         <br/>
         Türkiye'nin genç bir nüfusu var. Milli gelir arttıkça insanların markalı ürüne olan talebi de artıyor. Şüphesiz bu artış üreticilerin iştahını kabartıyor. Gıdanın ihracattaki payının artması her girişimcinin dikkatini çekiyor. Bana göre herhangi bir firma bu alanda bir şeyler yapmak istiyorsa önce mevcut kapasiteleri iyi analiz etmeli. Çünkü birçok gıda kaleminde Türkiye'nin hatta Avrupa'nın ihtiyacından fazla kapasiteye sahibiz. Mesela makarnada, bisküvide. Yapalım ama kaynaklarımızı verimli kullanalım. Türkiye'nin ihtiyacı ve ihracat imkânları iyi etüt edilerek yeni yatırımlar yapılmalı. Markalı ürünlerin gıda ve hijyen hassasiyetleri ciddi boyutlarda. Müşteri bilinci de arttıkça markalı ürünlerin önemi artıyor. Önemli olan güvenilir gıdayı makul fiyatlarla müşterinin rafta bulabilmesi.
         <br/>
         <br/>
         MEDYA SEKTÖRÜYLE İLGİLENMİYORUZ
         <br/>
         <br/>
         -Grup, başka nerelerde yatırım planlıyor?
         <br/>
         <br/>
         Biz yeni alanlara, şartlara göre girebiliriz. Projelendirilmiş bir planımız yok şimdi ama gazetecilik veya televizyonculuk yapmayacağız. Bunu net olarak söyleyebiliriz.
         <br/>
         <br/>
         -Grubunuz, Cola Turka ile kısa sürede gazlı içecek pazarında ikinci duruma yükseldi. Yeni yatırımlara hızlı girişler yapıyorsunuz…
         <br/>
         <br/>
         Sektöre girdiğimiz zaman ya birinci ya ikinci olmak için gireriz. Cola Turka da o noktaya ulaştı. Bir de bizimle kola pazarı büyüdü. Çünkü hiç tüketmeyen insanlar da kola tüketmeye başladı. Rakiplerden pay almak bir yana, pastayı da büyütüyoruz.
         <br/>
         <br/>
         -Fonksiyonel gıda konusuna bakışınız nedir?
         <br/>
         <br/>
         Bütün gıdalar besleyicidir ama fonksiyonel gıdalar beslenme dışında ekstra fayda sağlayan gıdalardır. İnsanlar sağlıklı ve uzun yaşamak istiyor ve klasik beslenme ile alamayacakları faydayı fonksiyonel gıdadan almak istiyor. Türkiye'de bu konuda bir bakanlık tebliğinin olmaması karmaşaya yol açıyor. Gıda dernekleri federasyonu gerekli girişimleri yapıyor. Bu tebliğin Avrupa normlarında çıkarılması için büyük bir çaba var. Çünkü geç kalınmış bir çalışma bu. Avrupa'da rafların büyük kısmı bu gibi gıdalarla zenginleştirilmiş durumda. Biz müşteri ihtiyaçlarını yakinen hisseden ve bilen bir firma olarak taleplerdeki değişimi izliyoruz. Bu tebliğin çıkmasını bekliyoruz. Tebliğ çıkınca buna uygun ürünlerimiz süratle piyasada olacak.
         <br/>
         <br/>
         -Bu düzenlemeyi bekleyen başkaları da var mı?
         <br/>
         <br/>
         Elbette birçok şirket bekliyor. HTP Danışmanlık'ın Türkiye fonksiyonel gıda pazarına yönelik araştırması 2005’de pazarın 2004'e göre yüzde 96 büyüyerek 55 milyon YTL'yi aştığını gösteriyor. Ülker/Hero markası ile satılan probiyotik yoğurtlar, fonksiyonel gıda olan ilk ürünlerimizdendir.
         <br/>
         <br/>
         -Gıdalardaki katkı maddeleri zararlı bir unsur mu?
         <br/>
         <br/>
         Genelde olumsuz bir bakış açısı var tüketici nezdinde katkı maddelerine karşı. Ama bazen katkı maddeleri o gıdayı sağlıklı tüketmek için gerekli olan maddeleri içerir. Gıdanın içine ne konulacağı gıda kodeksi ile düzenlenmiştir. Bu yapılırken sağlığa zararlı maddeler olmaması gerektiği zaten belirtilmiştir. Bu düzenlemenin dışında bir şey kullanmak mümkün değil.
         <br/>
         <br/>
         -Zaman zaman bazı gıda katkı maddelerinin zararlı olduğunu iddia eden listeler dolaşıyor sağda solda…
         <br/>
         <br/>
         Bu gibi listeler çelişkili ve yanlış bilgiler içeriyor. Mesela en tehlikeli kanserojen katkı olduğu iddia edilen E330 sitrik asit isimli bir maddedir. Limon ve portakalda daha fazla olmak üzere bütün sebze ve meyvelerde bol miktarda bulunur. Çeşitli hastalıkların önlenmesinde beslenme uzmanlarının bol meyve ve sebze tüketimini önermesi ile bunların hepsinde doğal olarak bulunan sitrik asidin (E330) kanserojen etkili hem de en tehlikeliler sınıfında gösterilmesi doğru değildir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 8959 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23789), [web.archive.org (arşiv bağlantısı)](http://web.archive.org/web/20070609102542/http://www.aksiyon.com.tr:80/yazdir.php?id=23789)
