# Merkez Bankası sahaya iniyor

*Zafer Özcan 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası temel kanuni görevi olan fiyat istikrarının yanı sıra bu yıl finansal istikrara da odaklanacak. Geçen yılki aşırı kredi büyümesine fren yaptıran Merkez, bu yıl ise büyüme ve istihdamda üzerine düşeni yapacağı mesajını veriyor.
  </font>
 </div>
 <div id="newsText">
  <font class="detail-text">
   <p>
    Merkez Bankası Başkanı Erdem Başçı, 2012’nin son basın toplantısında, yeni yıldaki para ve kur politikalarına ilişkin önemli ipuçları verdi. Aynen geçen yıl olduğu gibi net duruşunu bozmayarak, döviz kurları ve enflasyondaki aşırı oynaklıklara karşı tedbirlerini alacaklarını, dalgalanmalara müsaade etmeyeceklerini belirten Başçı, reel sektöre de ‘Biz sağlam duruyoruz diye gevşemeyin’ mesajı verdi: “Yani Merkez Bankası dövizdeki dalgalanmaların dalga boyunu azaltacakmış, o zaman ben de risk alayım dememek lazım. Dünyada ne olacağı belli olmaz. Herkes riskini iyi yönetsin. Biz elimizden geleni yaparız, her zaman yapıyoruz ama risk yönetiminin herkes tarafından çok iyi yapılması lazım.”
    <p>
     Geçen yılbaşında yatırımcılara “Türk Lirası’na güvenin” mesajı veren Başçı, bu öngörüsünde haklı çıkmıştı. Başkan 2013 için de gerek dövizdeki aşırı dalgalanmaya gerekse Türk Lirası’nın aşırı değerlenmesine karşı ellerindeki araçları kullanmaktan imtina etmeyeceklerinin altını çizdi. Başçı, 2013 ve 2014’te olduğu gibi 2015 enflasyon hedefinin de yüzde 5 olduğunu açıkladı.
     <p>
      Merkez Bankası’nın kanunla belirlenmiş temel görevi fiyat istikrarını sağlamak ve bununla çelişmemek kaydıyla hükümetin büyüme ve istihdam hedeflerini desteklemek. Başkan Başçı, 2012 enflasyon oranında yüzde 5’e ne kadar yaklaşılırsa, 2013 hedeflerinin tutmasının da o kadar kolaylaşacağını vurguluyor. Enflasyonu hedeften saptıran iki önemli gelişme var, birincisi işlenmemiş gıda fiyatlarındaki oynaklık, diğeri ise döviz kurlarındaki oynaklık. Geçmiş yıllarda hedeflerin tutmamasının asıl sebebinin döviz kurlarındaki oynaklıklar olduğunu vurgulayan Başçı, “Çok hızlı kredi büyümesini ve devamında bu büyümenin sıfırlanmasını istemiyoruz. Kredilerdeki değişim ile cari işlemler açığı arasında ciddi ilişki var. Döviz kurlarında da sert hareketlenmeler istemiyoruz.” diyerek 2013’ün finansal yol haritasını ortaya koyuyor.
      <p>
       Merkez Bankası, temel görevi fiyat istikrarı olmakla birlikte, finansal istikrardan da sorumlu kuruluşların başında geliyor. Buna rağmen banka son yıllarda enflasyonla mücadeleyi esas alan bir yaklaşım sergiledi. Yaklaşık 30 yıl yüksek enflasyonla yaşayan bir ülkede bu elbette gerekliydi. Enflasyonla mücadelede ciddi mesafe alan banka, bundan böyle diğer sorumluluk alanlarına ağırlık verecek. Bir nevi artık sahaya inerek ülke ekonomisindeki ağırlığını artıracak. Başkanın altını çizdiği finansal istikrar meselesi de bunun işareti denebilir. Eski yaklaşımda Merkez Bankası tek amaç (fiyat istikrarı) ve tek araca (politika faizi) sahipken, yeni yaklaşımda amaçların sayısı ikiye çıkarken (fiyat istikrarı, finansal istikrar) araçlar da yapısal araçlar ve konjonktürel araçlar olarak artırılmış vaziyette. Başçı, amaç ve bu amaca götüren araçların artırılmasına, ‘modern enflasyon hedeflemesi’ adının verilebileceğini de esprili bir dille ifade ediyor.
       <p>
        Türkiye, 2012’de ihracat kaynaklı bir büyüme gösterdi. İç talep büyümeye katkı yapmadı ve yatay bir seyir izledi. Başkan Başçı bu süreci son derece önemsiyor. “İç talep yatay seyir izlemeseydi Türkiye cari açık sorununu çözemezdi.” diyen Başçı, enflasyondaki artışa rağmen piyasadaki enflasyon beklentilerinin yatay bir seyir izlemesinin de Merkez Bankası’nın bir başarısı olduğunun altını çiziyor. Başbakan Erdoğan’ın her konuşmasında dile getirdiği Merkez Bankası’ndaki döviz rezervi artışlarının da iki önemli gerekçesi var. Birincisi, bankaların Merkez Bankası’nda gönüllü tuttukları döviz rezervleri. Bunlar yaklaşık 27 milyar dolarlık bir büyüklüğe sahip. Başçı, Merkez Bankası’ndaki banka rezervlerinin döviz kuru oynaklığına karşı olumlu bir etkisi olduğu tespitini yapıyor. İkincisi ise ihracatçıya verilen reeskont kredileri. Bunların 2012’de rezervlerdeki etkisi de 10,2 milyar dolar olarak gerçekleşti. Bu iki enstrümanı iyi kullanan Merkez Bankası böylelikle, 2012’de hiç döviz alım ihalesi yapmadan döviz rezervlerini artırmış oldu.
        <p>
         Peki, bu gelişmelerin 2013’e yansıması nasıl olacak?  Öncelikle dalgalı kur rejimi devam edecek. Merkez Bankası’nın nominal veya reel bir kur hedefi yok. Buna rağmen TL’nin aşırı değer kaybı veya değer kazanmasına da kayıtsız kalınmayacak. Geçen yıl olduğu gibi TL yine gücünü koruyacak. Döviz kurlarıyla ilgili sakin bir yıl geçmesi bekleniyor. 2013’te döviz rezervi biriktirmede temel araç yine, ihracatçıya verilen reeskont kredileri olacak. Erdem Başçı, 2013’te enflasyonun yüzde 5’e çok yakın olması için ciddi gayret göstereceklerini belirterek herkesin hesabını buna göre yapması gerektiği uyarısını da yapıyor. 2013’te öngörülen kredi büyümesi yine yüzde 15 seviyesinde. Başkan Başçı, sürdürülebilir bir büyüme için bu oranın aşılmaması gerektiğini özellikle vurguluyor. Başçı, “Aldığımız yapısal tedbirler sayesinde kredileri aşırı büyüten banka olmayacaktır.” diyerek konuyu yakından izlediklerinin de altını çiziyor.
         <p>
          2013’teki büyüme hedeflerinden de bahseden Başçı, hedefin yüzde 4 büyüme olduğunu ve bu konuda hem IMF hem de ekonomiyle ilgili kurumların aynı kanaati paylaştıklarını belirtiyor. Yüzde 4 hedefine hem ihracat hem iç talep katkı yapacak.
          <p>
           Başkan, bu konuda da kararlı bir mesaj veriyor: “İç talebe cari açığı artırmayacak şekilde yol veririz, ihracat oranında iç talep artarsa dengeli ve sürdürülebilir bir büyüme olur, yeni yıla bu dengeyi yakalayarak giriyoruz, bunu önemli buluyorum.”
           <p>
            Faiz indirimi istikrar için
            <p>
             Küresel krizin etkileri her ne kadar azalmaya başlasa da dünya artık düşük büyüme sürecine girdi. Başçı, özellikle Avro Bölgesi’ndeki krizin finansal açıdan büyük ölçüde atlatıldığı ve kriz öncesi seviyelere dönüldüğü tespitini yapıyor. Buna rağmen krizin reel etkileri, sokaktaki yansımaları daha uzun süre devam edecek. İçinden geçilen dönemin finansal açıdan ne kadar kritik olduğunun ileride anlaşılacağı tespitini de yapıyor Başçı. Para basarak gerçekleştirilecek büyümenin kalıcı olmayacağını da belirten Başçı, “Büyümeyi yavaşlatan, ülkelerin aşırı borçluluğu. Gelişmekte olan ülkeler bu süreçte daha şanslı, onların büyüme potansiyelleri daha fazla çünkü aşırı borçlu değiller ve bu yüzden para politikası alanları daha geniş.” diyor.
             <p>
              Bir ülkede fiyat istikrarının kaybedilmesinin maliyetinin çok ağır olacağının da altını çizen Başçı, bundan ödün verilmeden istihdam ve büyüme için ellerinden geleni yapacaklarını söylüyor. “Enflasyon yüzde 5’in altına inerse o zaman hem istihdama bakarız hem de parasal genişleme yaparız, kanun buna uygun yazılmış.” diyen Başçı, fiyat istikrarı bozulduğunda bunu düzeltmenin ülkeye maliyetinin çok daha ağır olacağının altını çiziyor. Merkez Bankası başkanıyla konuşurken elbette faiz indirimi meselesine değinmeden olmaz. Başkan Başçı bu konuda da net bir tavır alarak geçmişteki faiz indirimlerinin büyüme için değil, tamamen finansal istikrar amaçlı, portföy girişlerini yumuşatmak için yapıldığının altını çiziyor. Kısacası Merkez faiz indirimleri konusunda önümüzdeki dönemde de siyasi beklentileri ve reel sektörün taleplerini dikkate alarak değil, finansal istikrarı gözeterek hareket edecek.
             </p>
             <p>
              Karşılıksız çeke
              <p>
               çözüm umudu
               <p>
                Merkez Bankası Başkanı ve kurmayları, her üç ayda bir sanayi ve ticaret odalarını ziyaret ederek fikir alışverişinde bulunuyor. Bu yönüyle onlar aslında reel sektörün talep ve sıkıntılarını yakından biliyor. Erdem Başçı, odalardan gelen en önemli talebin çekler konusunda olduğunu söylüyor. Karşılıksız çek meselesinin iş dünyası için en önemli sorunlardan biri olduğunu vurgulayarak “Girişimciler iş yapacakları kişinin geriye dönük kredi geçmişini görmek istiyor. Türkiye Odalar ve Borsalar Birliği’nin de bu konuda talepleri var. Bu konuda çalışma yapılıyor. Kişinin rızası alınarak artık kredi geçmişi görülebilecek.” diyor. Çek meselesinde kimlerin güvenilir olduğunun ortaya çıkması adına bu aslında son derece önemli bir gelişme. Özellikle karşılıksız çeke hapis cezasının kalkmasının ardından, işletmeler açısından sıkıntılı bir dönem başlamıştı. Kredi geçmişini görme uygulaması bu anlamda iş dünyasını rahatlatacak önemli bir adım. 2011’de çok artan tahsili gecikmiş alacakların (TGA) 2012’de azaldığı tespitini de yapan Başçı, bu konuda iyi seviyeye gelindiğini söylüyor.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34483-merkez-bankasi-sahaya-iniyor.html), [web.archive.org (arşiv bağlantısı)](http://web.archive.org/web/20130602031131/http://aksiyon.com.tr/aksiyon/haber-34483-merkez-bankasi-sahaya-iniyor.html)
