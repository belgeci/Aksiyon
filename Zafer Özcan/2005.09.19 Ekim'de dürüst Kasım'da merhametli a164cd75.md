# Ekim'de dürüst, Kasım'da merhametli

*Zafer Özcan 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir insan kaynakları şirketinin geliştirdiği ‘değerler eğitimi’ programı ile öğrencilere her ay evrensel bir değer, uygulamalı olarak anlatılıyor. Dürüstlük ayı olan ekimde başlayan program, barış ve diyalog insanı olma ayı olan haziranda sona eriyor. Evrensel ahlâkî değerler bu sistemle ilk kez eğitim müfredatına girmiş oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607203820im_/http://www.aksiyon.com.tr/resim/563/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dürüst ve akıllı olduğuna inandığınız çocuğunuzun biraz tembel olması canınızı mı sıkıyor? Yoksa oğlunuzun kızınızla kıyaslandığında hiç de paylaşımcı olmadığını mı düşünüyorsunuz? Çocuklarının, sahip olduklarını kimseyle hatta kardeşleriyle dahi paylaşmak istememesi, sorumluluk duygusuna sahip olmaması veya biraz merhametsiz olması gibi özellikler, kuşkusuz her anne babayı üzen durumlar. Ancak bütün bunların karakter özellikleri olduğunu düşünüp elinizdeki ile yetiniyorsanız, yanılıyorsunuz demektir. Mesela onlara ekim ayında dürüstlüğü ve ilkeli olmayı; kasım ayında ise yardımseverlik ve merhameti öğretebilirsiniz. Bu öneriler başlangıçta size çok tuhaf gelebilir ama Karakter ve Değerler Eğitimi adı verilen bir süreçte pekâlâ mümkün. İNKA Eğitim ve Danışmanlık şirketinin hazırladığı bir sistemle, anne babalar çocuklarını, öğrenciler ise kendilerini gerçek anlamda tanıyor, daha sonra eksik kaldığını düşündükleri özellikleri tespit ediyorlar. Karakter ve Değerler Eğitimi de bu tespitler ışığında ders yılı boyunca çocuklara, okul müfredatına paralel olarak veriliyor.
   <br>
    <br>
     Karakter ve Değerler Eğitimi Programı’nın yöneticisi Psikolog Suat Bayaz, süreç başlamadan önce çocuğun taşıdığı karakter özelliklerini iyi tanımanın büyük önemi olduğunu vurgulayarak, “Fıtratlar dikkate alınmazsa sapmalar olabilir. Bir çocuk zaten yardımsever özelliklere sahipse ona tekrar bu konuda yükleme yapmak kişilik zaaflarına yol açabilir.” diyor. Zaten bu zaafı engellemek için süreç, okullar açılmadan önce başlatılıyor. Önce öğretmenler ve velilere karakter eğitimleri veriliyor. Bu eğitimlerde temel amaç, öğretmenlerin ve velilerin çocukları daha iyi tanıması. Projenin hedef kitlesi de zaten veliler, öğretmenler ve 3-18 yaş arası öğrenciler. Bayaz, özellikle çocuklarda aşırıya kaçmış veya eksik kalmış değerleri, alışkanlıkları ve özellikleri tespit etmeye çalıştıklarını vurguluyor. Üçüncü yılına giren uygulamalardan çok ilginç sonuçlar alınmış. Özellikle ailelerin, çocuklarını yapılan anketlerden sonra daha iyi tanıdıklarını söylemeleri Türkiye’deki aile - çocuk ilişkisi üzerine önemli ipuçları veriyor.
     <br/>
     <br/>
     Meğer çocuğumu tanımıyormuşum!
     <br/>
     <br/>
     İpet Mutlu, Bakırköy’de bulunan özel Elit Gençler Koleji’nde genel müdür yardımcısı olarak görev yapıyor. Yıllarını eğitime vermiş bir isim. Okul çağında üç çocuk annesi aynı zamanda. Eğitimci yönüne rağmen, son iki yıldır aldığı eğitim sayesinde çocuklarını daha iyi tanımaya ve anlamaya başladığını söylüyor. İpet Hanım’ın iş adamı eşi Özcan Mutlu da aynı düşüncede. “Meğer ben kendimi ve çocuklarımı yeteri kadar tanımıyormuşum. Aldığımız eğitimle çocuklarımı da tanımış oldum.” diyor. İpet Mutlu, ilk yıl okulun 350 kişilik mevcudunun tamamına karakter analizleri yapılarak, genel durumu yansıtan bir rapor ortaya çıkarıldığını söylüyor. Ertesi yıl ise bu analizler sadece yeni kayıt olanlara uygulanmış. Okul açılmadan önce öğretmenlerin bu yöntemle öğrenciler hakkında çok detaylı bilgiler edindiklerini de söyleyen Mutlu, sistemi iyi kullanabilmeleri için öğretmenlerin de bir seminer sürecinden geçtiklerini belirtiyor.
     <br/>
     <br/>
     Karakter ve Değerler Eğitimi programının en ilginç yanlarından biri ise veliler üzerindeki sonuçları. İpet Mutlu, çocuklar üzerinde okul kadar ailelerin de büyük etkisi olduğu tespitini yaparak, bu eğitimin okuldan eve taşınabilmesi için, aileleri de okul öncesi eğitime aldıklarını söylüyor. Bu süreçte Elit Gençler Koleji’nde 126 öğrenci velisi eğitimlere katılarak sertifika almış. Çocuklarının bilmedikleri özelliklerini öğrenmek, anne - babanın çocuğu bir birey olarak görmeye başlaması, çocuğun ebeveyne olduğu kadar, ailenin de çocuğa saygılı davranmayı benimsemesi ve aile içi iletişimin gelişmesi velileri en fazla memnun eden sonuçlar olmuş. Yoğun çalışan bir iş adamı olan ve iş toplantılarına çok fazla zaman ayıran Özcan Mutlu, bu eğitimleri aldıktan sonra evde de aile toplantıları yapmaya başladıklarını söylüyor. Bir karar alınacağı zaman çocukların görüşlerine de başvurmaya başlamışlar. Mesela hafta sonları nereye gidileceğine artık sadece anne - baba karar vermiyor Mutlu ailesinde. Çocukların istekleri de aktivitelerin belirlenmesinde etkili oluyor. Özcan Bey, “Biz üniversiteye giderken bile ilgi alanlarımız, yapmak istediklerimiz ve becerilerimiz konusunda yeteri kadar bilgi sahibi değildik; bu eğitimle çocuklar ilkokul çağından itibaren kendilerini tanıyarak, ona göre kendi yönlendirmelerini yapmaya başlıyor.” diyor. Mutlu ailesinin Nurbanu (11) ile Nurdamla ve İncinur isimli altı yaşında ikiz kızları var. İpet Mutlu, büyük kızı Nurbanu’nun bazı yeteneklerini de bu süreçte keşfettiklerini belirtiyor. Kızının çok iyi bir hafızaya ve dil öğrenme yeteneğine sahip olduğunu fark etmişler ve onun bu yönünü desteklemişler. İki yıldır, yetenekli olduğu yönlerine ailesinden destek alan Nurbanu, bu yıl British Counsil’in İngilizce seviye sınavında birinci olmuş. İpet Hanım, çocukların yeteneksiz oldukları noktalarda onları zorlamak yerine, kabiliyetlerinin fazla olduğu özelliklerini desteklemenin çocuk gelişiminde çok önemli olduğunun altını çiziyor.
     <br/>
     <br/>
     Mizaç eksenli eğitim
     <br/>
     <br/>
     Halen özel okullarda uygulanan Karakter ve Değerler Eğitimi’nin koordinatörlüğünü yapan Psikolog Suat Bayaz, 3DEM olarak adlandırdıkları sistemin mizaç eksenli olduğunu belirtiyor. Mizaç kaynaklı ve yaratılıştan gelen kişilik motifleri coğrafi çevreye, iklim koşullarına, sosyal şartlara ve sosyo kültürel eğitim sistemlerine göre farklı karakterler şeklinde ortaya çıkabiliyor. Mizaç eksenli eğitim ise çocukta var olan baskın merkezi geliştirmeyi, desteklemeyi ve çocuğun hareket kabiliyetini artırmayı hedefliyor. Örneğin kişinin mizacında ‘öfke’ duygusu güçlü olabilir, fakat kişinin öfkesini kontrol edip etmediği, nasıl dışa vurduğu o kişinin karakterini ele veriyor. Bayaz, kişideki potansiyellerin durumunun nötr olduğunun da altını çiziyor. Onları iyiye ya da kötüye yönlendirmek ise yine kişinin kendi elinde. İyi ya da kötü arasında tercih yaptıran ise ahlaki (etik) değerler. Kişide ahlaki değerler sonucu ortaya çıkan davranışlar ise o kişinin karakterini oluşturuyor. İyi insan olarak nitelendirilen kişilerdeki davranış özellikleri ahlaki davranış alışkanlıklarından ve erdemlerden oluşuyor. Çocuğun karakter gelişiminde en önemli etken kuşkusuz aile ortamı. Aileden kaynaklanan ciddi zaafları bazen en iyi okulun veya en iyi eğitim sisteminin bile telafi etmesi mümkün olmayabiliyor. Buna rağmen çocuk ve gençlerin karakter gelişiminde ikinci önemli basamak okul.
     <br/>
     <br/>
     Suat Bayaz, bu sebeple okul ve ailenin çocukların sağlıklı gelişimi için işbirliği yapmasının önemini vurguluyor. Taraflar birbirine destek vermediği zaman, eğitim programlarından verim almak zorlaşıyor. Karakter eğitimi sadece derste anlatılanlardan ibaret bir çalışma değil. Spor derslerinden, notların nasıl verildiğine; öğretmenlerin tavırlarından, okuldaki hizmetlilerin durumuna ve koridorlara asılacak panolara varıncaya kadar bütüncül bir süreç. İNKA yöneticileri, halen özel okullarda devam eden projenin biraz daha yaygınlaşmasından sonra Millî Eğitim Bakanlığı müfredatında yer alarak bütün okullarda uygulanması için de hazırlıklarını sürdürüyor.
     <br/>
     <br/>
     Bayaz, karakter eğitimi adı verilen sürecin, Türk toplumunda ‘adam olmak’ deyimiyle karşılık bulduğunu belirtiyor. Türk halkı kaymakam, vali, profesör olmakla adam olmak arasındaki farkı, iyilik ve ahlak sahibi insanla, kötü ve ahlaksız insanı ayırt etmede kullanıyor. Bu durum halk arasında çok bilinen bir hikâyede de net olarak ortaya çıkıyor. Evladına ‘oğlum sen adam olamazsın’ diyen baba, yıllar sonra oğlunun kaymakam olduğunu öğrenir. Oğlu da; ‘Babam bana adam olamazsın demişti. Ben onu yanıma çağırtayım da benim nasıl büyük adam olduğunu görsün’ der. Babasını bir elçi gönderip yanına çağırtır. Babası da ona; ‘Oğlum ben sana kaymakam olmazsın demedim. Adam olmazsın dedim. Eğer adam olsaydın, babanı ayağına getirtmez, kendin gider hayır dualarını alırdın’ der.
     <br/>
     <br/>
     Çocukların ve gençlerin kazandığı değerlerin davranışa dönüşmesi sürecinde ise sosyal sorumluluk projeleri devreye giriyor. 3DEM eğitim sürecinde 7 ve 8. sınıf öğrencileri için planlanan sosyal sorumluluk projelerinde, gençlere okulda anlatılan değerlerin sosyal yaşamdaki karşılıkları gösteriliyor. Suat Bayaz, o yaşa gelmiş çocukların verilen nasihatleri genellikle ciddiye almadığını, bu yüzden proje uygulamalarının önemli olduğunu vurguluyor.
     <br/>
     <br/>
     Kızım paylaşmayı öğrendi
     <br/>
     <br/>
     Sosyal Duyarlılık Projeleri, her ayın değeriyle ilgili; anket çalışması, panel, röportaj, bahar döneminde şenlikler, yardım kampanyası, yarışmalar şeklinde olabiliyor. Bunlar öğrencilerin birebir etkin oldukları çalışmalar olduğu için, duygu-düşünce-davranış düzeyinde önemli gelişmelere imkân sağlıyor. İpet Mutlu, uygulanan bir sosyal sorumluluk projesinin çocuğu üzerindeki etkilerinden çok memnun kalmış. Bu çalışmada, kolejdeki 7 ve 8. sınıf öğrencilerinden önem verdikleri bir eşyalarından veya oyuncaklarından, bunlara sahip olmayan fakir çocuklar için vazgeçmesi istenmiş. Büyük kızının normal şartlarda paylaşımcı bir yapısı olmadığını belirten İpet Hanım, “Kızım normalde çok sevdiği eşyalarını kardeşleriyle bile paylaşmaz; ama bu projede, çok değer verdiği bir eşyasını fakir bir çocuğa hediye etmeyi kendisi istedi. Bu gelişme beni hem çok duygulandırdı hem de çok mutlu etti.” diyerek, sosyal sorumluluk projelerinin teorik değerlerin pratiğe dökülmesi noktasındaki önemini vurguluyor.
     <br/>
     <br/>
     <br/>
     <br/>
     <br/>
     HER AY iKi DEĞER ANLATILIYOR
     <br/>
     <br/>
     İNKA şirketi uzmanlarının belirlediği karakterlerin ortak özelliği, herkesin kendi çocuğunda da var olmasını isteyeceği, evrensel niteliğe sahip özellikler. Her ay iki değer, dokuz ay boyunca öğrencilere anlatılıyor. Ekimde başlayıp, haziranda sona eren süreçte her aya iki değer düşüyor. Bu değerlerin temel özelliği, aşırılıklardan arınmış, 'denge insanına' ulaşabilmek.
     <br/>
     <br/>
     EKİM
     <br/>
     <br/>
     1. DÜRÜSTLÜK VE İLKELİLİK
     <br/>
     <br/>
     KASIM
     <br/>
     <br/>
     2. YARDIMSEVERLİK VE MERHAMET
     <br/>
     <br/>
     ARALIK
     <br/>
     <br/>
     3. AZİM VE ÇALIŞKANLIK
     <br/>
     <br/>
     OCAK
     <br/>
     <br/>
     4. SAYGILI OLMA VE SEÇİCİLİK
     <br/>
     <br/>
     ŞUBAT
     <br/>
     <br/>
     5. BİLGELİK VE UZMANLIK
     <br/>
     <br/>
     MART
     <br/>
     <br/>
     6. SORUMLULUK VE SADAKAT
     <br/>
     <br/>
     NİSAN
     <br/>
     <br/>
     7. YENİLİĞE AÇIKLIK VE ÇOŞKU
     <br/>
     <br/>
     MAYIS
     <br/>
     <br/>
     8. KARARLILIK VE İRADE KULLANIMI
     <br/>
     <br/>
     HAZİRAN
     <br/>
     <br/>
     9. BARIŞ VE DİYALOG İNSANI OLMA
     <br/>
     <br/>
     <br/>
     <br/>
     DEĞERLENDİRME VE RAPORLAMA
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22530), [web.archive.org (arşiv bağlantısı)](http://web.archive.org/web/20070607203820/http://www.aksiyon.com.tr:80/detay.php?id=22530)
