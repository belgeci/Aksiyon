# Ortadoğu olayları Türk turizmine yaradı

*Zafer Özcan 2011.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ortadoğu ve Kuzey Afrika ülkelerinde yaşanan karışıklıklar, bölge ülkelerindeki turist potansiyelinin Türkiye’ye yönelmesine yol açtı. Geçen yıl 28 milyon turist ağırlayan Türkiye’nin bu yıl 30 milyon hedefini aşması bekleniyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Geçtiğimiz yılın son çeyreğinde, Ortadoğu ve Kuzey Afrika ülkelerinde başlayan karışıklıklar, bölgenin turizm haritasında ciddi değişikliklere yol açtı. Dünyanın önde gelen turizm bölgelerinden Mısır, olaylar durulmasına rağmen hâlâ toparlanabilmiş değil. İnsanlar bu ülkeye gitmekte tereddütlü. Buna karşılık, vizelerin kalkmasıyla son yıllarda Türk turistlerin en fazla tercih ettiği ülke hâline gelen Suriye’ye yönelik talep ise yaşanan karmaşanın etkisiyle tamamen durmuş vaziyette. Akdeniz çanağının bir bölümünde bu sorunların yaşanması, Türkiye turizmine bir açıdan olumlu yansırken, diğer yandan zarar veriyor. Mısır, Tunus, Suriye ve Yemen gibi potansiyeli yüksek ülkelere giden turistler için artık ilk tercih Türkiye. Buna karşılık son yıllarda gittikçe artan Arap turist potansiyelimiz ise gerilemeye başladı.
    </p>
    <p class="MsoNormal">
     2010 yılını toplam 28 milyon 632 bin turist sayısıyla kapatarak kendi rekorunu kıran Türkiye’nin bu yılki hedefi 30 milyon barajını aşmak. Özellikle rakip destinasyonlarda yaşanan sıkıntılar ve turistlerin Türkiye’ye yönelmesi, 30 milyon hedefinin bu yıl aşılabileceğini gösteriyor. Turizm gelirlerinin Türkiye ekonomisi içindeki payı son yıllarda daha da önem kazandı. Çünkü geçen yılki dış ticaret açığının yüzde 34,4’ü turizm gelirleriyle finanse edildi. Geçen yıl, turizm gelirlerinden kasasına 20 milyar 807 milyon dolar giren Türkiye için sektör, cari açık için de en önemli finans kaynaklarından.
    </p>
    <p class="MsoNormal">
     Sektörün önde gelen oyuncuları, son gelişmelerin Türkiye’nin Arap turist beklentilerini düşüreceğini söylese de, kazancın kayıplardan fazla olacağı konusunda hemfikir. Nüans Tur Genel Müdürü Fehmi Çalışkan, Davos toplantısında Başbakan Erdoğan’ın yaptığı ‘one minute’ çıkışından sonra Arap halklarında Türkiye’ye karşı ciddi bir sempati oluştuğunu belirterek, vizelerin de kalkmasından sonra ilginin daha da arttığını vurguluyor. Ortadoğulu turistler açısından ikinci gerekçe ise Türk dizileri. Popüler Türk dizilerini hayranlıkla izleyen Araplar mutlaka Türkiye’ye gelmek istiyor. Çalışkan’ın tespitlerine göre Arap turistler Türkiye’ye önce alışveriş, daha sonra doğal güzellikler ve eğlence amaçlı geliyor. Kültür turlarına talep son derece az. Türkiye’yi ziyaret eden 1 milyona yakın Arap turistin ağırlığını Suriye oluşturuyor. Son dönemde bu ülkede olayların artması ise bu akışı kesmiş vaziyette. Bu durum elbette Türkiye’yi de yakından ilgilendiriyor. Türkiye bir yandan Mısır’a gidemeyen Avrupalı turistleri çekerken, diğer yandan Suriye’den kaynaklanan turist potansiyelini kaybediyor. Çalışkan, Mısır’la ilgili ilginç bir tespit de yaparak, olayların bitmesinin üzerinden 2 aydan fazla zaman geçmesine rağmen hâlâ bu ülkeye turist gönderemediklerini belirterek, “Olaylar bitse de geliş gidiş hemen başlamıyor. İnsanların tedirginliği devam ediyor.” tespitini yapıyor.
    </p>
    <p class="MsoNormal">
     <span>
     </span>
     Pronto-Tur Genel Müdürü Ali Onaran, geçen yıla göre Türkiye’de bu yıl turist sayısında artış beklediklerini belirterek, “Her yıl pastadan daha fazla pay alıyoruz. Biz zaten uluslararası fuarlarda bunun belirtilerini görmüştük.” diyor. Beklenen genel artış dışında Ortadoğu olaylarının Türkiye’yi daha da öne çıkardığı tespitini yapan Onaran, bunun Türkiye’ye yüzde 6-7 oranında olumlu etki yapacağı görüşünde. Bunun anlamı da 2 milyon yeni turist demek. Bu yılın ilk çeyreğinde Türkiye’ye gelen turist sayısının geçen yıla göre yüzde 14 artması bu yaklaşımı destekliyor. Onaran’a göre yüzde 14’lük artışın en az yarısı Kuzey Afrika olaylarından kaynaklandı. Batılı ülkelerin turizm anlayışında erken rezervasyonların öne çıkması da, Türkiye’nin durumunu etkileyen faktörlerden.
    </p>
    <p class="MsoNormal">
     Akdeniz çanağında Türkiye’nin en büyük rakipleri Mısır, Tunus ve Fas. Bu ülkelerin hem fiyat politikaları Türkiye’ye yakın hem de tarihî ve doğal güzellikler benzerlik gösteriyor. Ali Onaran, Kuzey Afrika ülkelerindeki olaylar kadar, Avrupa’da yaşanan krizin de Türkiye’ye avantaj sağladığı görüşünde. Bu işin psikolojik yanının da önemli olduğunu belirterek, tatilcilerin kriz olan ülkelere gitmek istemediklerini belirtiyor. Onaran’ın tespitlerine göre bir ülkenin yurtdışındaki popülaritesi ve olumsuz algısı, turizmi en az yüzde 10 etkiliyor. Türkiye’nin son yıllarda turist sayısını rekor seviyelere çıkarmasında, ülkenin dışarıda gittikçe artan itibarının da önemli etken olduğunu vurguluyor.
    </p>
    <p class="MsoNormal">
    </p>
    <p class="MsoNormal">
     Arap turist etkisi
    </p>
    <p class="MsoNormal">
     İSPA Tur Genel Müdürü Hilmi Karaduman, Ortadoğu ve Kuzey Afrika’da yaşanan olayların, buralara gidenleri, geleceklerden daha fazla etkilediği görüşünde. 2011’de Ortadoğu’ya yönelik bütün gezi ve rezervasyonların durduğunu belirten Karaduman, “Bu ülkelere gidiş elbette çok olumsuz etkilendi ama bazı devletlerin çabuk toparlanması sayesinde normale yakın bir katılım oluyor. Bize yönelik Arap turist akını devam ediyor.” diyor. Son yıllardaki artışa rağmen Türkiye’nin Arap turist potansiyelinden yeteri kadar faydalanamadığını düşünen Karaduman, bu pastadan daha fazla pay almanın mümkün olduğu görüşünde. Bunun için tur operatörlerine Türk Hava Yolları’nın destek olması gerektiğini belirterek, uçuş sayılarının artırılarak bilet fiyatlarının daha makul seviyelere çekilmesini öneriyor.
     <span>
     </span>
    </p>
    <p class="MsoNormal">
     Fehmi Çalışkan, Uzakdoğu’dan umre ziyaretine gelen insanların, eskiden mutlaka Mısır’ı da ziyaret ettiklerini ancak olaylardan sonra bunların önemli kısmının İstanbul’a döndüğünü söylüyor. Uzakdoğulu umre ziyaretçilerindeki artışın Eyüp Sultan’da bile görülebileceğini söylüyor.
    </p>
    <p class="MsoNormal">
     <span>
     </span>
     Kuzey Afrika’daki olaylardan sonra Türkiye’ye yönelen bir başka turist grubu ise Ruslar. Aslında son yıllarda Türk turizminde Rusya’nın etkisi gittikçe artıyor. Rusya, yılda 3,1 milyon turist ile Almanya’dan sonra Türkiye’ye en fazla turist gönderen ikinci ülke konumunda. İki ülke arasındaki vizelerin kalkması Rus turistlerin Türkiye’ye ilgisini daha da artırmış durumda. Buna bir de Ortadoğu ve Kuzey Afrika olaylarının eklenmesiyle Türkiye, tam anlamıyla Rus turistlerin gözdesi hâline gelmiş durumda. Geçtiğimiz yıllarda sezona yüzde 60’lık doluluk oranlarıyla başlayan Antalya ve çevresindeki turistik tesislerde, bu sezon başındaki doluluk oranı yüzde 90’lara çıktı. Genellikle son dakikacı diye bilinen Rus turistler ise yer bulamama endişesiyle bu yıl erken rezervasyon yaptırıyor. Bu yıl Rusya’dan gelen turist sayısının yüzde 20’lik artışla 4 milyonu bulacağı tahmin ediliyor. Rusların artan ilgisi sebebiyle, Güneydeki tesislerde her yıl yaşanan Alman - Rus rekabetinin bu yıl daha da kızışması bekleniyor.
    </p>
    <p class="MsoNormal">
    </p>
    <p class="MsoNormal">
     Sonuçta, Ortadoğu ve Kuzey Afrika’da yaşanan olaylar, Türkiye’nin turizm potansiyelini şimdiden artırmış durumda. Erken rezervasyonlardaki artış da bunu teyit ediyor. Görünen o ki, hâlen dünyanın 7. büyük ‘turizm ülkesi’ konumundaki Türkiye, 2011’de 30 milyon hedefini yakalayarak, dünya turizmindeki iddiasını daha da artıracak.
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     TÜRK OKULLARI 70 BİN TURİST GETİRDİ
    </p>
    <p class="MsoNormal">
    </p>
    <p class="MsoNormal">
     Nüans Tur Genel Müdürü Fehmi Çalışkan, dünyada gittikçe yaygınlaşan Türk okullarının hem turizme hem de Türkiye’nin tanıtımına önemli katkılar sağladığının da altını çiziyor. Okullar, hem dışarıdan turist getiriyor hem de yurtdışına giden Türk turistler bu okulları ziyaret etmek istiyor. Tur satın alan grupların, okulları ziyaret konusunda talepte bulunduklarını belirterek, “Türk okulları artık Türkiye’de bir dış turizm gerekçesi hâline geldi.” diyor. Fehmi Çalışkan bu noktada ilginç bir tespit de yapıyor. 2010 yılında yurtdışından en az 70 bin turistin Türk okulları vasıtasıyla Türkiye’yi ziyaret ettiğini belirterek, “Bu bizim tespit edebildiğimiz sayı. Ben okullar vasıtasıyla gelmeyen ancak okullardan etkilenerek Türkiye’ye gelen insanların sayısının bunun en az 3 katı olduğunu tahmin ediyorum. Bu sayı da her yıl artıyor.” diyor. Fehmi Çalışkan, tek başına bu sayıların bile Türk okullarının yurtdışında Türkiye imajı ve tanıtımına ne kadar katkı yaptığının göstergesi olduğunu vurguluyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29531-ortadogu-olaylari-turk-turizmine-yaradi.html), [web.archive.org (arşiv bağlantısı)](http://web.archive.org/web/20130118101754/http://www.aksiyon.com.tr:80/aksiyon/haber-29531-ortadogu-olaylari-turk-turizmine-yaradi.html)
