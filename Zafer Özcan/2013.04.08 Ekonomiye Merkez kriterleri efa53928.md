# Ekonomiye Merkez kriterleri

*Zafer Özcan 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası Başkanı Erdem Başçı, ekonomideki yeni yol haritamızın ‘dengeli büyüme’ olması gerektiğini vurguluyor. “2012’de bunu ilk kez politika araçlarıyla gerçekleştirdik.” diyen Başçı’ya göre, iç ve dış talep arasındaki makasın kapanmasıyla Türkiye artık sağlıklı ve sürdürülebilir büyüme trendine girebilir. İşte paranın patronunun gözünden ekonomi…
  </font>
 </div>
 <div id="newsText">
  <font class="detail-text">
   <p>
    Kamuoyu Erdem Başçı ismini ilk kez 2006 yılındaki Merkez Bankası başkan adaylığıyla duydu. 40 yaşında, banka tarihinin en genç başkan adayı sıfatıyla manşetlere taşınan Başçı’nın ataması beklenirken sürpriz bir gelişme yaşandı ve Merkez Bankası Banka Meclisi üyesi Durmuş Yılmaz yeni başkan oldu. Kulislerdeki söylentilere göre AK Parti hükümetinin başkan adayı Başçı, dönemin cumhurbaşkanı Ahmet Necdet Sezer’den veto yemişti. Gerekçe, eşinin ‘türban’ıydı elbette! Sezer’in onay verdiği Durmuş Yılmaz’ın eşi ise başörtülüydü. Sonuçta 2006’da beklenen atama gerçekleşmedi ve Başçı 2003’te başladığı başkan yardımcılığı görevine devam etti. Nihayet 2011 yılında Erdem Başçı Türkiye Cumhuriyet Merkez Bankası Başkanı oldu. Başçı, ‘ustam’ dediği Durmuş Yılmaz’dan sonra Merkez’in performansını devam ettirdi. Yılın merkez bankası başkanı seçildi. Özellikle son dönemde Merkez’in uygulamaya koyduğu yeni para politikası araçları ve faiz koridoru sistemi ilgi gördü. Zaman zaman görev alanının dışına çıkmakla eleştirilse de, MB, finansal istikrarın sağlanmasında, cari açık ve enflasyonla mücadelede önemli bir başarıya imza attı.
   </p>
   <p>
    <img alt="" height="266" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/merkez-3.png">
     Erdem Başçı, geçen iki yıllık sürede hep iddialı açıklamalarıyla dikkat çekti. Başkanın o söylemi hem içeride hem de dış piyasalarda yankı uyandırdı. Göreve gelir gelmez, “TL doları yenecek, bunu bir kenara yazın.” dedi. Yılın sonunda TL’nin değerini ve gücünü koruduğunu gördük. Başkan bu iddialı duruştan daha sonra da taviz vermedi. 2013 başında ortaya koyduğu yüzde 5 enflasyon, yüzde 5 cari açık ve yüzde 5 büyüme hedefiyle de çok konuşuldu. Bazı uzmanlar hem bu oranların yakalanmasını mümkün görmüyor hem de yüzde 5 büyüme ile 2023 hedeflerine ulaşılamayacağı görüşünde. Başçı Aksiyon’a yüzde 5 büyümenin, yapısal reformlarla desteklendiği takdirde, 2023’te Türkiye’yi 25 bin dolar kişi başı millî gelirin üzerine çıkaracağını söyleyerek, iddialı açıklamalarını sürdürüyor. Başkan, Merkez Bankası’nın her zaman ‘dengeli büyüme’den yana olduğunun altını çiziyor. Bir yıl çok hızlanan ancak ertesi yıl hızla gerileyen büyümenin ülkeye yarardan çok zarar getireceğini düşünüyor. Nitekim TÜİK 2012 yılı büyüme rakamını yüzde 2,2 olarak açıkladı. 2011’i yüzde 8,8 gibi çok yüksek bir oranla kapatan Türkiye’nin ertesi yıl yüzde 3,5-4 hedefini bile tutturamayarak keskin düşüş yaşaması ‘dengeli büyüme’ tezini destekleyen bir görüntü.
    </img>
   </p>
   <p>
    Merkez Bankası enflasyon ve cari açıkla mücadele ile faizlerin düşürülmesinde sıra dışı bir çalışma yürütüyor. Başçı’nın ‘Türk icadı’ dediği sistem, parasal genişlemeye imkân veriyor. Faiz koridoru uygulaması başlarda fazla anlaşılmasa da, başarılı sonuçlar verdi. Başçı söyleşimizde uygulamanın ayrıntılarını ve gerekçelerini de paylaşıyor. Yine çok konuşulan yüzde 15’lik kredi genişlemesinin bankalar için bir sınır olmadığını belirtiyor. Onun üstünde durduğu konu; ‘Sürdürülebilir, finansal derinleşmeye, büyümeye imkân verecek ve enflasyonu yüzde 5 seviyesinde tutacak referans kredi büyüme hızı nedir?’ sorusuna cevap aramak. Başçı bunların dışında para politikalarına yönelik çok önemli tespitler yapıyor.
   </p>
   <p>
    <img alt="" height="323" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/kapak-erdem-basci-(5).jpg"/>
   </p>
   <p>
    Erdem Başçı’nın ekonomi ve para piyasalarına dair açıklamalarının ayrıntılarına geçmeden önce onu biraz daha yakından tanıyalım. 1966 Ankara doğumlu Başçı, ODTÜ Elektrik Elektronik Mühendisliği’nden yüksek şeref derecesiyle mezun. Bilkent İşletme Yüksek Lisansı’nı da birincilikle bitirdikten sonra, ABD John Hopkins Üniversitesi’nde İktisat Yüksek Lisansı’nı tamamladı. İktisat doktoru unvanını ise 1995’te Bilkent Üniversitesi’nden aldı. 2003’e kadar Bilkent’te hocalığa devam eden Başçı, 99’da doçent olmuştu. Öğretim üyeliği esnasında uluslararası alanda pek çok makalesi yayımlanan Başçı, 9 Ekim 2003’te Merkez Bankası Başkan Yardımcılığı görevine atandı. 19 Nisan 2011’den bu yana Merkez Bankası Başkanlığı yapıyor.
   </p>
   <p>
    <strong>
     -Yılı ekonomide hız ve fren tartışmalarıyla geçirdik. Bu yıl nasıl bir yol izlenecek? 2013’te nasıl bir tablo görünüyor?
    </strong>
   </p>
   <p>
    Amerika’da Lehman kriziyle başlayan ve Avrupa’da çevre ülkelerin borç kriziyle derinleşen küresel finansal kriz, özellikle gelişmiş ülkelerde düşük büyüme ve düşük faiz ortamı oluşturdu. Bu konjonktürde Türkiye için doğru ekonomik politika bileşimi düşük faiz, dengeli büyümedir. Dengeli büyüme derken kastettiğimiz iç denge (fiyat istikrarı) ve dış dengenin (ödemeler dengesi) birlikte gözetildiği bir büyüme. Bunların yanı sıra, finansal istikrar da dengeli büyümenin önemli bir unsuru. 2012 Türkiye için dengelenme yılı oldu ve ilk defa Türkiye bunu politika araçlarını kullanarak gerçekleştirdi. İç talep ve dış talep arasında hızla açılmakta olan makas kapanmaya başladı. Bundan sonra artık ikisi birlikte sağlıklı ve sürdürülebilir büyüme trendine girebilir. Önümüzdeki dönemde de Merkez Bankası, elindeki politika araçları ile dengeli büyümeyi desteklemeye devam edecek. Aynı zamanda, Orta Vadeli Program’da yer alan yapısal reformlar tamamlandıkça Türkiye’nin dengeli büyüme hızı daha artabilecektir.
   </p>
   <p>
    <img alt="" height="358" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/merkez-4.png"/>
   </p>
   <p>
    <strong>
     -MB, 2010 yılından itibaren faiz sisteminde, sizin ‘Türk icadı’ dediğiniz uygulamayı devreye soktu. Banka bir süredir de faizlerde genişlemeci yönde hareket ediyor. Faizleri düşük tutarak yatırım maliyetlerini aşağıya çekiyor ve piyasayı canlandırıyor. Diğer yandansa bankaların zorunlu karşılıklarını artırarak daraltıcı politika izliyor. Ortaya çıkacak enflasyon tehlikesini bertaraf etme adına başarılı bir uygulama. Para politikaları artık Türkiye’de bu yöntemle mi devam edecek?
    </strong>
   </p>
   <p>
    Para politikasıyla ilgili tek aracın sadece kısa vadeli faiz oranları olması, gelişmekte olan ülkeler için yeterli gelmiyor. Çünkü yukarıda da bahsettiğim gibi kısa vadeli sermaye akımlarının oynaklığı giderek artıyor. Bu oynaklıktan kaynaklanabilecek yan etkileri azaltmak amacıyla dünyada iki türlü yaklaşım var. Bunların ilki sermaye akımlarına karşı alınan önlemler. Bunlar sermaye kontrolleri veya sermaye akışı vergileri olabilir. İkinci yaklaşım ise makro ihtiyati politika araçlarını kullanmak. Bunların örnekleri var ve bu konuda yeni arayışlar söz konusu. Türkiye sermaye kontrollerini kullanmaktansa daha ziyade makro ihtiyati tedbirleri kullanmayı tercih ediyor. Sermaye hesabını açık tutarak, faiz farklarını düşük tutmak ve kredilerde hızlanma, aşırı ivmelenme gözlendiği zaman makro ihtiyati tedbirler alarak bu aşırılığı yumuşatmak yönünde politika belirliyor. Bu politikalar başarılı oldu. Eğer sermaye hareketleri tersine dönerse bu iki politika aracını aksi istikamette kullanarak oynaklığı yumuşatabiliyoruz. Yaşadığımız iki büyük krizi bu politika araçlarıyla başarılı bir şekilde atlattık.
   </p>
   <p>
    <strong>
     -Sizin hedef olarak ortaya koyduğunuz yüzde 5 ekonomik büyüme, yüzde 5 cari açık ve yüzde 5 enflasyon, Türkiye’yi 2023 hedeflerine taşıyabilir mi? (25 bin dolar millî gelir ve 2 trilyon dolarlık ekonomik büyüklük)
    </strong>
   </p>
   <p>
    Enflasyon ve cari açık büyümenin önünde önemli bir engel. Bu gayet iyi bilinen bir konu. Bir yıl saman alevi gibi hızlı bir büyüme yaşansa bile geçici oluyor ve hemen bir düzeltme gelerek eksi büyüme gerçekleşiyor. İdeal olan enflasyonu olabildiğince düşük seviyelerde tutmak, dış dengeyi olabildiğince olumlu hâle getirmek ve sürdürebilir bir seviyeye indirmek. Böylece büyüme potansiyel hızına gelecektir. Ayrıca ülkemiz potansiyel büyüme hızını artırıcı yapısal reformları da yapabilirse daha hızlı büyüme trendine girilebilir. Yüzde 5’lik bir reel büyüme, 2023’teki kişi başı gelir hedefiyle uyumlu. Ayrıca yapısal reformlar sayesinde bu hedefin üzerindeki seviyelere de ulaşabiliriz. Bu reformlar sayesinde, kişi başı gelirde 25 bin doların ötesine dahi geçebiliriz.
   </p>
   <p>
    <img alt="" height="340" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/merkez-5.png"/>
   </p>
   <p>
    <strong>
     -2001 krizinde bankacılık sistemindeki toplam mevduatın yüzde 79’u yabancı paraydı. Zaten bu dolarizasyon, devamında yıkıcı bir krizi tetikledi. Bu oranın şimdi daha düşük seviyelerde olduğunu biliyoruz ancak yine de devam ediyor. Hâlâ enflasyon korkusu mu var mevduat sahiplerinde?
    </strong>
   </p>
   <p>
    Dolarizasyon konusunu iki farklı şekilde ele almak gerekir. İlk olarak varlık dolarizasyonunu ele alalım. Bunu mevduatın ne kadarının yerli para, ne kadarının döviz cinsinden tutulduğu olarak anlayabiliriz. İkinci olarak ise borç dolarizasyonu geliyor, bu ise borçların ne kadarının yerli para, ne kadarının döviz cinsinden olduğuyla alakalıdır. Biz ikinci problemi daha çok önemsiyoruz. Borç dolarizasyonunun bizim gibi gelişmekte olan ülkelerde aşırı bir istikrarsızlık unsuru olduğunu biliyoruz. Geçmişte Türkiye’de ve yakın zamanda Doğu Avrupa ülkelerinde bu durum yaşandı. Aşırı döviz borcu olduğu dönemde döviz kuru oynaklığı da artıyor. Kademeli olarak Türkiye’de borç dolarizasyonunun azalıyor olması güzel bir gelişme. Buna mukabil bir miktar varlık dolarizasyonunun olması normal karşılanmalı çünkü bu bir yatırım tercihi ve çeşitlendirme aracı olarak düşünülebilir. Bu durumun finansal istikrar açısından bir risk oluşturmadığını söyleyebiliriz. TL mevduatta bir artış görüyoruz. TL’de faizlerin düşmesine rağmen vatandaşlarımızın TL mevduata öncelik vermeye devam etmesi olumlu.
   </p>
   <p>
    <strong>
     -Ekonomide döviz rezervleri meselesi çok konuşuluyor. MB döviz rezervlerinin yüklü miktarda olması neden önemli?
    </strong>
   </p>
   <p>
    Döviz rezervleri neden tutulur bir ülkede? Bu bir finansal istikrar unsuru, bir nevi döviz kurundaki oynaklıkları azaltan bir unsurdur. Genellikle gelişmekte olan ülkelerde döviz rezervleri daha yüksektir. Bu ülkeler, dış borçlanmaları yüksekse rezerv tutmaları gerekir. Genellikle ölçü alınan kriter bir yıla kadarki dış borçları hiç yeni borçlanma yapmadan ödeyebilme yeteneğidir. Bu amaçla kullanılan Greenspan-Guidotti kriterine göre ülke vadesi bir yıla kadarki borçlarını elindeki rezervlerle ödeyebilir mi sorusu soruluyor. Türkiye’de bu oranda bir yükselme var, bununla birlikte hâlâ yüzde 100 seviyesinin hafif altındayız, yüzde 95 seviyesindeyiz. Bu yüzden rezervlerimizde bir miktar daha artış finansal istikrar açısından faydalı olabilir.
   </p>
   <p>
    <strong>
     -MB’nin döviz rezervlerinin bir bölümü, bankaların merkezde tutmak zorunda oldukları zorunlu karşılıklardan geliyor. Bu şekilde biriken döviz rezervinin ekonomi ve reel sektörün finansmanı açısından çok mu gerekli?
    </strong>
   </p>
   <p>
    Bankaların zorunlu karşılıkları da bankamız rezervlerini artırıyor. Hazinenin dış borcu oldukça düşük. Dolayısıyla Merkez Bankası’nın rezervleri bu borçları, hatta uzun vadeli borçların tamamını da ödemek için yeterli. Fakat Türkiye’de dış dengede açık veren temel faktör özel sektörün borçlanması. Mali disiplin sayesinde kamunun borçlanması oldukça düşük seviyelere geldi. Dış borçlanması da düştü. Özel kesim ve bankalar aracılığıyla borçlanma yüzünden cari açık oluşuyor. Özel kesimin bu borçları için rezervinin olması faydalı. Bankalar Merkez Bankası’na rezervlerini getirip koyuyor. Acil bir ihtiyaçları da olursa bankalar gelip bu rezervlerini kullanabilir. Bu bir güvence ve finansal istikrar unsuru olarak değerlendirilebilir.
   </p>
   <p>
    <strong>
     -Kredi genişlemesinin yüzde 15’i geçmemesi konusunda bankaları sürekli uyarıyorsunuz. Riskli mi görüyorsunuz?
    </strong>
   </p>
   <p>
    Burada bir sınırdan bahsetmiyoruz. Sadece sürdürülebilir, finansal derinleşmeye, büyümeye imkân verecek ve enflasyonu da yüzde 5 seviyesinde sağlayacak referans kredi büyüme hızı nedir sorusuna cevap arıyoruz. Gerek Türkiye’nin gerekse diğer gelişmekte olan ülkelerin verilerine baktığımızda, yüzde 15’lik kredi büyüme hızının aşağı yukarı yüzde 2’lik bir finansal derinleşmeye izin verdiğini görüyoruz. Dolayısıyla kredi stokunun GSYH’ye oranı şu an yüzde 55 seviyelerinde ve bu oran yüzde 57, sonra yüzde 59 olacak şekilde kademeli artacak. Burada yüzde 5’lik enflasyon ve yüzde 5’lik büyüme de dikkate alınmış durumda. Bu çok katı bir hedef olarak değil, Merkez Bankası’nın döviz rezervini artırıcı yönde adım atmasının bir nedeni olarak değerlendirilmeli. Eğer kredi büyüme hızı bu referansı geçiyorsa, Merkez Bankası burada zorunlu karşılık adımları atabilir ve böylece döviz rezervlerini artırabilir. Bu oranı iletişim politikasının bir parçası olarak görmek gerekir. Eğer kötü zaman gelirse, bu rezervleri uygun şekilde kullanıp istikrarı sağlamaya çalışırız. Yumuşatıcı bir etki olarak değerlendirilebilir.
   </p>
   <p>
    <img alt="" height="331" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/merkez-6.png"/>
   </p>
   <p>
    <strong>
     -Türkiye’de bankalar çok kârlı bir duruma geldi. Sermaye yeterlilik rasyoları Basel 2’nin de üzerinde. Türkiye’de bankalar nasıl bu kadar kâr açıklayabiliyor?
    </strong>
   </p>
   <p>
    Bankalar özel kuruluşlardır. Her ne kadar kamu bankaları varsa da, onlar da ticari prensiplerle çalışmaktadır. Dolayısıyla kâr etmeleri normaldir. Herhangi bir sektörde yatırım yapan, sermaye koyan yatırımcı bunun karşılığında belirli bir oranda getiri bekler, normaldir. Bununla birlikte burada bankalara has özel bir durum var. O da kaldıraç kullanma hakları. Bu sayede sermayelerinin çok ötesinde borçlanma hakkına sahipler. Bunu da mevduat sahiplerinden, geniş halk kitlelerinden borçlanarak yapıyorlar. Bu yüzden kamu otoritelerinin bunu regüle etmesi gerekir ki konuyla ilgili çok açık düzenlemeler var. Basel 1-2-3 kapsamındaki düzenlemeler gibi. Bu düzenlemelerde bankaların koydukları sermayeye göre ne kadar borçlanabilecekleriyle ilgili rasyolar var. Bankalar bu rasyolarla ilerlerlerse kârlılıkları biraz sınırlanmış olur ama uzun vade için sağlıklı bir yapıya kavuşurlar. Bu da finansal istikrar açısından faydalı olur diye düşünüyorum.
   </p>
   <p>
    <img alt="" height="168" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/altin.jpg"/>
   </p>
   <p>
    <strong>
     -Ekonomide son dönemde çok konuşulan başlıklardan biri de altın. Size göre altın birikimi ve ‘yastık altı’nın ekonomiye kazandırılması konusunda yeteri kadar mesafe alınabiliyor mu?
    </strong>
   </p>
   <p>
    Türkiye’de vatandaşlarımızın elinde ne kadarlık altın stoku vardır sorusu zaman zaman soruluyor. Bu bir servet stoku sorusu ve önemli bir soru ama elimizde maalesef yeterli veri yok. Dünya Altın Konseyi yaklaşık 300 milyar ABD Doları gibi bir tahmin yayımlamıştı. Bunun ne kadar gerçekçi olduğuyla ilgili bizim araştırma bölümümüz bir çalışma yaptı. Buradaki temel soru şu: Eğer ülke olarak 1980’li yılların başında sıfır altın stokuyla başlamış olsaydık bugün ne kadarlık altın stokumuz olurdu? Türkiye’de genelde ithalat, ihracattan fazla oluyor. Dolayısıyla net ithalatı toplayarak gittiğimizde 115 milyarlık bir stok olduğuna dair bir rakam ortaya çıkıyor. Bu muhafazakâr bir tahmin. Büyük ihtimalle vatandaşlarımız bundan daha fazla altın stokuna sahipler. Bunun bir kısmı ziynettir, bir kısmı ise yatırım aracıdır. İlkiyle ilgili yapılabilecek bir şey yok ama ikinci kısımla ilgili altının bir kısmı bankalarda mevduat olarak tutulabilir. Bununla ilgili Merkez Bankası olarak karar aldık ve TL Zorunlu Karşılıkların bir kısmı altın olarak tutulabilir dedik. Bunun sonucunda da bankalar kampanya yaparak yastık altındaki altınları mevduata dönüştürdüler. Şu anda 11 milyara yakın altın mevduatı oluştu bizim bankacılık sistemimizde.
   </p>
   <p>
    <strong>
     -Küresel krizin gidişatını nasıl değerlendiriyorsunuz? Özellikle AB’nin kısmi de olsa toparlanma sürecine girdiği görülüyor.
    </strong>
   </p>
   <p>
    AB tarafında finansal göstergeler nispeten iyileşti. Son bir yıldır sakinleşme gözleniyor. Faiz oranlarında azalış ve oynaklıklarda da bir düşüş söz konusu ama bu reel kesime daha yansımadı. İşsizlik artıyor, büyüme oranları negatif bölgede ve tahminler 2013 yılının ikinci yarısında artıya dönüş olabileceğini ve bunun da yavaş olacağını söylüyor. Dolayısıyla izleyip görmek gerekecek. En kötünün geride kaldığını söyleyenler olduğu gibi bir süre daha zayıf durumun devam edeceğini söyleyenler de var. ABD ve Japonya’da maliye politikasıyla ilgili belirsizlikler var. Japonya’da özellikle para politikasıyla ilgili belirsizlikler de var. Onları da yakından takip ediyoruz.
   </p>
   <p>
    <strong>
     -Son dönemdeki enflasyon artışı, yıl sonu beklentilerini nasıl etkiler?
    </strong>
   </p>
   <p>
    Enflasyonla ilgili olarak enerji ve gıda fiyatlarında oynaklıklar olduğunu söyleyebiliriz. Çekirdek göstergeler bizim trendimiz olan yüzde 5’in biraz üzerinde. Eğer burada bir iyileşme olursa, enerji ve gıdadan gelecek dalgalanmalara karşı koruyucu olabilecektir. Arzumuz, çekirdek göstergelerin yüzde 5’in bile altına inmesi. Bunun bu senenin sonuna doğru olabileceğini tahmin ediyorum. Böylece yıl sonunda manşet TÜFE enflasyonunun yüzde 5’lik hedefe yaklaşacağını düşünüyorum. Tabii burada enerji ve gıda fiyatlarındaki değişimler de önemli. Çünkü aşağı ve yukarı yönlü sapmalara neden olabiliyorlar.
   </p>
   <hr/>
   <h3>
    <span>
     Sıfırcı hocalara bağımlılık azalacak
    </span>
   </h3>
   <p>
    Erdem Başçı’nın kredi derecelendirme kuruluşlarının fazla ciddiye alınmaması yönündeki görüşleri de çok ses getirmişti. Genç başkan, bu çıkışını tam da Fitch’in Türkiye’nin uluslararası kredi notunu yatırım yapılabilir seviyeye çıkardığında yapmıştı. Başçı, dünyadaki gidişatın da aynı yönde olduğunda ısrarlı… “G-20 gündeminde önemli bir yer işgal eden bu konuyla ilgili açıklamalar zaten yapıldı. Düzenlemelerde yer alan kredi kuruluşlarına olan mekanik bağlantıların zaman içinde azaltılması kararı var. Herhangi bir uluslararası denetime tabi olan olmayan bu özel kuruluşların resmî düzenlemelerde bir girdi olarak kullanılmaması gerekiyor. Bu konuda bütün G-20 ülkeleri hemfikir. O yüzden kredi kuruluşlarıyla bağlantılar kademeli olarak azalacaktır.”
   </p>
   <hr/>
   <h3>
    <span>
     Konjonktür parasal genişleme gerektiriyor
    </span>
   </h3>
   <p>
    <img alt="" height="200" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/kapak-erdem-basci-(3).jpg"/>
    Merkez Bankası son dönemlerde, yasanın kendisine verdiği fiyat istikrarı görevinin dışına taşarak çok sayıda politika aracı kullanmakla da eleştiriliyor. Büyüme, dış açık, tasarruflar, ihracat, finansal istikrar gibi konuların hepsine ilgili ve müdahil bir görüntü sergiliyor. Oysa 1211 sayılı kanunun 4. maddesine göre bankanın görevi, ‘finansal sistemde istikrarı sağlayıcı ve döviz piyasalarıyla ilgili düzenleyici tedbirleri almak’ diye tanımlanıyor. Erdem Başçı’ya geniş ilgi alanının gerekçelerini de sorduk…
   </p>
   <p>
    “Dünya konjonktürü şu anda büyük merkez bankalarının yüklü miktarda parasal genişleme yapmasını gerektiren bir noktada. Bunun gelişmekte olan ülkelere yan etkileri oluyor. Bu yan etkiler kendini finansal istikrara ilişkin riskler olarak gösteriyor. Kısa vadeli sermaye akımlarının hızlandığı dönemde yerli paralarda aşırı değerlenme ve aynı zamanda aşırı hızlı kredi büyümesi oluyor. Sermaye akımlarının yavaşlaması ve durması hâlinde ise ters yönde bir oynaklığa sebep oluyor. Krediler hızla yavaşlıyor ve yerli paralar hızlı şekilde değer kaybediyor. Bu tür oynaklıklar finansal istikrara zarar veriyor. İlgili kurumlarla beraber, hükümetimizle, BDDK, TMSF ve SPK ile görüş alışverişinde bulunarak elimizdeki politika araçlarını bu yan etkileri en aza indirmek amacıyla kullanıyoruz.”
   </p>
   <hr/>
   <h3>
    <span>
     2011’de bozulan denge düzeldi
    </span>
   </h3>
   <p>
    Başkan Başçı’ya, “2012’de ortaya çıkan yüzde 2,2’lik büyüme rakamına sevinmek mi yoksa üzülmek mi gerekir?” diye soruyoruz. Çünkü hükümetin bir üyesi (Zafer Çağlayan) büyüme rakamını ‘acı fren’ diye nitelendirirken, diğer üyesi (Mehmet Şimşek) başarılı bulmuştu. Başkan Başçı, her zamanki gibi siyasi polemiğe sebep olacak yorumlardan kaçınarak ilginç bir değerlendirme yapıyor: “Büyümede iç denge (enflasyon) ve dış denge (cari açık) sağlanmalı. 2011’de yüksek hızda büyüdük ama dış denge bozulmuştu. İnsanlar veya ülkelerin harcaması gelirlerinin çok üzerinde olursa borçlanırlar, burada makas çok açılırsa büyüyemezsiniz. Bizde bu makas 2011’de çok açılmıştı. Bu sebeple biz ‘Makası kendimiz kapatalım, bunu bir kriz kapatmasın’ dedik. O bakımdan 2012, harcamaları azaltıp geliri artırma yılı oldu. Şimdi makas kapandı, dolayısıyla 2013 ve sonrasında harcamalar artık artabilir. O bakımdan 2012’deki büyüme rakamına olumsuz bakmamak lazım. Kriz gelmeden bu makasın kapatılmasında sadece Merkez Bankası değil, Maliye Bakanlığı, BDDK gibi kurumlar da etkili olmuştur. Bunu hep birlikte yaptık.”
   </p>
   <hr/>
   <h3>
    <span>
     Vatandaşın aşırı borçlanması önlenmeli
    </span>
   </h3>
   <p>
    Erdem Başçı, son dönemde gerçekleştirdiği basın toplantılarında, finansal okuryazarlık ve vatandaşa finansal eğitim verilmesi gibi konular üzerinde özellikle duruyor. Faizlerin düştüğü, kredi hacminin genişlediği ve bireysel kredilerin hızla arttığı bir ortamda, Başçı ve ekibi vatandaşın daha bilinçli borçlanmasını önemsiyor. Borçluluk ile tasarruf şu anda Türkiye ekonomisinin en sıcak olmasa da en önemli konu başlığı hâline geldi. Çünkü Türkiye yüzde 12’lere gerileyen yurtiçi tasarruf oranları ile başka ülke vatandaşlarının birikimi ile yatırım yapan bir ülke. Hükümet de buna çare olarak Bireysel Emeklilik ve altın hesabı gibi enstrümanları devreye soktu. Erdem Başçı, bu noktada önemli tespit ve uyarılar yapıyor:
   </p>
   <p>
    “Tasarrufun tanımı şudur: belirli bir miktarda geliriniz var, belirli bir miktarda harcamanız var. Eğer harcamanız gelirinizden fazlaysa borçlanıyorsunuz, eğer harcamanız gelirinizden azsa tasarruf ediyorsunuz. Birinci durumda borç artıyor, ikinci durumda servet artıyor. O yüzden kredi büyümesiyle tasarruflar ters orantılı. Kredi büyümesi ne kadar hızlıysa, o ülke o kadar az tasarruf ediyor denebilir. Burada dünya ülkeleri arasında iki türlü örnek var. Birinci gruptakiler servet biriktirerek büyüyor. Buna örnek sağlıklı, kalıcı, sürdürülebilir şekilde büyüyen Asya ülkeleridir ki tasarruf oranları yüksektir. İkinci gruptaki ülkeler ise borç biriktirerek büyümeye çalışan ülkelerdir. Bunlar cari açık vererek büyümeye çalışıyorlar. Bu gruba örnek olarak Latin Amerika ülkeleri ve Doğu Avrupa ülkeleri verilebilir. Bu tür çabalarla büyüme daha zor, çünkü daha oynak bir büyüme gerçekleşiyor. Bunun sebebi ise yurtdışı tasarruflar veya başkalarının paralarıyla büyüme şartının olması. Ayrıca gelir dağılımı ve servet dağılımı ile ilgili sorunları da var.
   </p>
   <p>
    “Sadece oynaklık argümanı bile ülke tasarruflarının artmasının ve aşırı borçlanmanın önüne geçilmesinin ne derece önemli olduğunu gösteriyor. Bunu sağlamak için birden fazla araç var. Bunlardan biri sizin de belirttiğiniz gibi Bireysel Emeklilik Sistemi (BES) ile ilgili kamu teşvikleri. Singapur örneğine bakacak olursak 70’li yıllarda BES’e kamu yönlendirmesiyle beraber ülkedeki tasarruf oranları yüzde 40’a çıkmış ve bundan sonra fakir bir ülke olan Singapur hızlı bir büyüme trendine girmiş. Benzer şekilde vatandaşlarımızın aşırı borçlanmalarının önlenmesi, iş adamlarımızın yatırımlarının verimli ve güvenli alanlara yönlendirilmesi önemli. Bunların hepsini tasarruf başlığı altında düşünebiliriz. Finansal eğitim de bu başlık altında ele alınabilir. Tasarruf bilincinin özellikle gençlerimizde yerleştirilmesi ve finansal hizmetlerde daha bilinçli şekilde davranmalarını sağlamak lazım. Böylece finansal enstrümanları kullanırken bunların artılarını ve eksilerini, faydalarını zararlarını ve risklerini bilmeleri faydalı olacaktır. Bu konu Meksika’nın dönem başkanlığında G-20’nin gündem maddeleri arasına girdi.”
   </p>
   <hr/>
   <p>
    <img alt="" height="290" src="http://web.archive.org/web/20130823195214im_/http://medya.aksiyon.com.tr/aksiyon/2013/04/08/kapak-erdem-basci-(1).jpg"/>
   </p>
   <h3>
    <span>
     Başkanın masasında hangi kitaplar var?
    </span>
   </h3>
   <p>
    Erdem Başçı, dünyadaki finansal gidişatı analiz eden kitaplara, kitaplığında geniş yer veriyor. Daha çok kendi işine uygun yayınları izlemeyi tercih ediyor. Halen okuduğu kitap, Hyman Minsky imzalı ‘İstikrarsız Bir Ekonomiyi İstikrarlı Hale Getirmek’ adlı eser. Onun öncesinde de Rushir Sharma’nın Break Out Nations isimli kitabını bitirmiş. Hintli yazar Sharma, kitabında gelişmekte olan ülkeleri analiz ediyor ve elbette Türkiye’ye de geniş yer veriyor. Başkan Başçı bu kitabı ekonomi ve finans sektörüne ilgi duyan herkese tavsiye ediyor. Bunlara ilaveten Başçı’nın “Merkez bankacılığının en temel teorisini anlatıyor.” dediği Interest &amp; Prices (Michael Woodford) adlı kitabı da listeye ekleyelim. Aslında iş yoğunluğu kitap okumaya fazla vakit bırakmasa da Başçı, uzun uçak seyahatlerini kitap okumak için değerlendirdiğini belirtiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action;jsessionid=C96F71433928B18F80CEE447CF1A6BBA?newsId=35262), [web.archive.org (arşiv bağlantısı)](http://web.archive.org/web/20130823195214/http://www.aksiyon.com.tr/aksiyon/newsDetail_getNewsById.action;jsessionid=C96F71433928B18F80CEE447CF1A6BBA?newsId=35262)
