# Fatih Karaca: Bıçak kemiğe dayandı

*Zafer Özcan Bilinmeyen-tarih*

<div>
 <font>
  <img border="0" height="1" src="/web/20050428040652im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050428040652im_/http://www.aksiyon.com.tr/resim/542/20.jpg" vspace="5"/>
  </p>
 </font>
 <font class="content">
  Türkiye, bir süredir gelin kaynana programlarını, özellikle de reytinge kurban giden hayatları tartışıyor. Radyo Televizyon Üst Kurulu Başkanı Fatih Karaca, yayıncı kuruluşları sorumluluğa davet ediyor.
  <br>
   Televizyon ve Radyo yayınlarının yasal denetçisi konumundaki Radyo ve Televizyon Üst Kurulu Başkanı Fatih Karaca, son dönemde bazı program formatlarına yönelik sert çıkışlarıyla gündeme geldi.
  </br>
 </font>
 <!------------  GOOGLE SPOT ALTI ------------!>
<br>
<iframe name="I1" src="kutu1.php" marginwidth="15" marginheight="15" height="90" width="280" scrolling="no" border="0" frameborder="0"></iframe>
<br>
<!------------  GOOGLE SPOT ALTI ------------>
 <p>
  <font class="content">
   Onun eleştirilerine hedef olan “gelin kaynana programları” ile ilgili tartışmalar henüz küllenmeden, geçen hafta bir kadın programı yüzünden aile faciası yaşandı ve bir kişi hayatını kaybetti. Türkiye’deki özel televizyonların toplumsal sorumluluklarını ve reytinge kurban giden hayatlar konusunu bir kez daha gündeme taşıyan bu cinayetten yola çıkarak Radyo Televizyon Üst Kurulu (RTÜK) Başkanı Fatih Karaca ile ‘büyülü kutu ve büyülenmiş toplum’u konuştuk.
   <br>
    <br>
     -Özel bir televizyon kanalındaki kadın programına katılım tartışması yüzünden bir aile cinayeti işlendi. RTÜK Başkanı olarak bu olay size ne düşündürdü?
     <br>
      <br>
       Bu haberi duyunca çok üzüldüm. Aslında bu programların toplumu ne kadar olumsuz etkilediği yönünde çok yorumlar yapılıyordu. Bazıları artık işin ekranda canlı yayında bile cinayet işleme noktasına geleceği uyarısında bulunuyordu. Elbette üzücü bir durum. Burada önemli olan, bu olaydan yola çıkarak artık yayıncı sorumluluğunun bütün boyutlarıyla tartışılması gerektiğidir. Bu saatten sonra ben Televizyon Yayıncıları Derneği’nin (TYD) ne yapacağını soruyorum. Dernek bizim de çok ciddiye aldığımız, ulusal televizyonları bir çatı altında toplayan bir kurum. Yazılı basında denetim kurumları varsa TYD de bu gibi programlarla ilgili görüşünü açıklamalı. Bizler yayın yapıldıktan sonra değerlendirme yapan denetim kurumuyuz. Yayıncı kuruluşlar bilfiil bu yayınları yapıyor. Bizim üst kurul olarak müeyyide uygulamamıza gerek kalmadan bu denetimi yayıncılar yapmalı. Bunu hep söyledik ama ciddiye alan olmadı.
       <br>
        <br>
         -İş artık canlı yayında cinayet noktasına geldi denebilir mi?
         <br>
          <br/>
          Asla böyle bir durumu arzu etmeyiz. Yayıncıların çok dikkatli olması gerektiğini gösteriyor yaşananlar. Bir yayına çıktı diye bir insan hayatını kaybedebiliyor. Demek ki bu programlarda konular tartışılırken hassasiyetlere dikkat edilmediği ortaya çıkıyor. Farklı kültürel ve geleneksel ögeler dikkate alınmıyor. Töre gibi kavramlara sahip olan insanların hassasiyetlerini dikkate almadan yapılan yayıncılık, dinamitle oynamaya benziyor. Yapımcı ve yayıncı toplumun hassasiyetlerini görmeden nasıl yayın yapabilir? Biz konuşarak anlaşmaktansa tepki ve şiddetle davranmayı tercih eden bir toplumuz, siz de çatışma kültürünü teşvik eden anlayışla program yapıyorsunuz. Bu gibi ucuz reyting anlayışından yayıncılar vazgeçmeli. Bence TYD harekete geçmeli. Bu programların yapımcıları kadar televizyon yöneticileri de sorumlu. Onların da görüşlerini merak ediyorum. Yapımcıları yargılayarak bu mesele geçiştirilemez.
          <br/>
          <br/>
          -‘Kaynana programları yasaklanmalı’ şeklinde bir çıkışınız vardı. Sizce yasak bir çözüm mü?
          <br/>
          <br/>
          Bu gibi programlara dur demenin zamanının geldiğini söyledim ama bazı basın organları bunu yasakçılık olarak algıladı. Oysa RTÜK demokratik bir kurumdur ve bütün üyeleri seçimle geliyor. Dolayısıyla yasakla, yasakçılıkla bir yere varılmayacağını en iyi biz biliriz. Ben orada bu kararı yayıncı kuruluşların vermesi gerektiğini, bunları yayından kaldırmaları gerektiğini söyledim. Zaten bizim yayına müdahale yetkimiz de yok. Sonuçta biz RTÜK olarak bıçak kemiğe dayandığı için bu açıklamaları yaptık. Kamuoyundan bu kadar yoğun tepkiler gelmeseydi bu açıklamaları yapmazdık. Her konuda konuşalım diye bir derdimiz yok.
          <br/>
          <br/>
          -En çok hangi programlara şikayet geliyor?
          <br/>
          <br/>
          Ağırlıklı olarak şiddet içeren yapımlara, aile değerlerimizle örtüşmeyen yayınlara yönelik şikayetler geliyor. Son dönemde gelin kaynana programlarıyla gündüz kuşağındaki kadın programları en fazla şikayeti alan yapımlar.
          <br/>
          <br/>
          -Burada bir çelişki yok mu? En çok reytingi de bu programlar alıyor, yapımcılar da halk istiyor mazeretini ileri sürüyor...
          <br/>
          <br/>
          Burada bir paradoks var, ama biz de şunu söylüyoruz. Seyredilmesi, beğenilmediği anlamına gelmez. Biz toplum olarak izlemeyi severiz. Bir kavgayı da insanlar toplanır izler; ama takdir ettikleri düşünülmez. Burada yayıncı sorumluluğu önemli. Her acayip olan seyrediliyor diye onlara yapışmak gerekmiyor. İzlendiklerine katılıyorum ama ülkenin en büyük kanallarında aynı saatlerde bu tür programlar olunca insanlara seçme şansı kalmıyor. Dolayısıyla bunların hiçbiri şifreli veya kablodan yayın yapan kanallar değil, evlerimizin davetsiz misafirleri. Hepimiz evde bu kanallara ulaşabiliyoruz. İnsanların elinde kumanda var demek sorumlu yayıncılık anlayışıyla bağdaşmaz.
          <br/>
          <br/>
          -Çok izlenen program daha fazla reklam geliri alıyor. Bu açıdan bakıldığında reklam verenin televizyon üzerinde bir gücü var. Sizin onlarla görüşerek bu sorunu çözme gibi bir çabanız oldu mu? Reklamverenler Derneği Başkanı, sizinle temas ettiklerini ancak netice alamadıklarını ifade etmişti bana?
          <br/>
          <br/>
          Buna katılmak mümkün değil. Geçtiğimiz haftalarda İstanbul’da düzenlenen bir toplantıda onlara işbirliği çağrısı yaptım. Bu kadar yıldır kuruldayım ama reklamverenlerden veya o camiadan bize bir ziyaret hatırlamıyorum. Reklam Öz Denetim Kurulu Başkanı Çetin Ziylan’a söyledim, desteklerimi ilettim ama bize hiç gelmediklerinden yakındım. O toplantıda diyalog kararı da aldık. Temaslarımız sürüyor. Reklamverenlerin de ben buna rağmen fazla yapacakları bir şey olduğunu düşünmüyorum. AGB verileri tek etken, farklı davranış şansı yok. O zaman yapılması gereken bizim bu reyting sistemine daha farklı bir yaklaşım getirmek. Gerekirse ölçümleri yaygınlaştırıp, sosyal verilerden faydalanıp daha geniş bir ölçüm araştırması yapabilir miyiz diye düşünüyoruz.. Bence bunun da bir arayışına girmemiz lazım.
          <br/>
          <br/>
          -AGB’den bağımsız mı?
          <br/>
          <br/>
          Bizim herhangi bir kuruma karşı ön yargımız yok. Gerekirse onlar da devreye sokulabilir. Başka bir ihale ile başkaları da girebilir. Bence önemli olan RTÜK’ün bu işe müdahil olabileceği bir yasal düzenlemenin olması. Yasada, sermaye sahipleri ile ilgili olarak üst kurulun bu işe girebileceğine dair hüküm vardı; ama o maddenin yürürlüğü durduruldu sonra madde Anayasa Mahkemesi tarafından iptal edildi. Umut ediyorum yeni kanunda bu konuda üst kurula bir görev verilir, Televizyon İzleme Araştırma Komitesi gibi bir fonksiyonumuz olabilir. Sonuçta bu çalışma hem daha güçlü olur, hem sosyal verilerle sonuçlara ulaşma imkanı doğar.
          <br/>
          <br/>
          -Daha önceki başkan Nuri Kayış da bu konularda çok hassastı. Ancak, sürekli itirazlarını dile getirmesine rağmen bu tür programlar formatlarını değiştirerek devam ediyor. RTÜK olarak yeteri kadar gücünüz mü yok, yoksa siyasi desteğiniz mi yetersiz?
          <br/>
          <br/>
          RTÜK’ün Türkiye’de yayıncılık formatını düzenleyecek bir görevi yok. Bunu biz yapsak o zaman çokseslilik olmaz. Ama şu var, rahatsızlık duyduğumuz programlarla ilgili görüşümüz ve cezalarımız var. Şurası da önemli, bizim uyguladığımız yasaklar 2002’de yapılan düzenlemeyle caydırıcı olmaktan çıkarıldı. Bir ihlalle TV kapanıyordu, bu AB sürecinde hoş değildi belki; ama çok daha etkiliydi o zaman görüşlerimiz. Şimdi program durdurma cezası var ama burada yargı süreci devreye giriyor, işlevsel değil. Dolayısıyla şu anda insanların rahatsız olduğu programlara uygulanan cezalar caydırıcı olmadığından bu formatlar bitmek yerine sürekli gelişiyor. Zira, müeyyideler caydırıcı değil. Kanallar da reyting aldığı için programlardan vazgeçmiyor. Bazen bizim hassasiyetlerimize itibar eden kanallar da oluyor, ama işte kısır döngüden çıkılamıyor. Kötü olduğunu biliyorlar ama reklam aldıkları için sürdürüyorlar.
          <br/>
          <br/>
          -Peki nasıl düzelecek o zaman mevcut kısır döngü?
          <br/>
          <br/>
          Bu işlerin düzelmesi için önce reyting sistemi yeniden yapılanmalı. Ayrıca, yeni kanunla RTÜK yaptırımları daha caydırıcı olmalı. Yayın durdurma değil ama verilecek kademeli para cezaları etkili olacaktır. Bence en etkili müeyyide para cezası. Bu yasama dönemi bitmeden radyo televizyonların kuruluş hakkındaki kanun ele alındığında bu yasal düzenlemenin de geleceğini düşünüyoruz, hazırlıklarımızı da hükümete teklif olarak vereceğiz. Bence üst kurulun yaptırım gücü son derece önemli.
          <br/>
          <br/>
          -Tasarruf Mevduatı Sigorta Fonu’nda satılmayı bekleyen kanallar var. Yabancılara medyadan hisse satışı gündemde. Siz yabancı sermayenin Türk medyasına girişine nasıl yaklaşıyorsunuz?
          <br/>
          <br/>
          Ben bu konuya ihtiyatlı yaklaşılması gerektiğini düşünüyorum. Üst kurul bu konuda sınırsız olarak yabancı sermayenin gelişine olumlu bakmıyor. Zaten düzenlemeler de buna göre değiştirildi. Türkiye’nin AB sürecinde diğer üyelere sınırlama koyma imkanı olmayacak. Ancak AB dışındaki ülkeler için bu söz konusu olacak. Üzerinde durulması gereken bir konu bu; çünkü medya stratejik bir alandır. Mesele parlamento gündeminde, bu noktada kamuoyundaki hassasiyetlerin dikkate alınacağını düşünüyorum.
          <br/>
          <br/>
          -İstanbul’daki bir toplantıda 2006’da dijital yayıncılığa geçileceğini söylediniz. Öte yandan henüz frekans ihalesi ve lisans başvuruları yapılmış değil. Bir çelişki yok mu?
          <br/>
          <br/>
          Çok ters bulmuyorum. Keşke geçmişte bu ihaleler yapılabilseydi. Kamuya ait olan bu sınırlı kaynaklar bedelsiz kullanıldı. Üst kurul bu konuda mücadele etti zamanında. 2002’de yetki bizden alındı. Bütün dünya artık dijital yayıncılığa geçiyor. Analogdan sayısala geçmekten muradımız sadece karasal vericilerin analogdan dijitale dönmesidir. Bu konuda çalışmalar devam ediyor. Sayısal yayıncılığa geçmek ihaleyi yapmamak demek değil. Frekans ihalesi olmasa da lisans ihalesi yapılmalı. Yayıncıların kablodan ve uydudan lisansları vardı, bu yeni gelişmeyle karasal yayınlar da lisans altına alınacak. Ben bu gelişmeleri hayırlı ve önemli buluyorum. Ama ihaleler konusunda bir takvim henüz ortaya çıkmadı. Sonuç olarak artık hiçbir şey eskisi gibi olmayacak. Lisanslı ve bedelli bir yayıncılık başlıyor.
          <br/>
          <br/>
          KAYNANA PROGRAMI İZLERİM AMA SEYİRCİ GİBİ DEĞİL!
          <br/>
          <br/>
          –Yayıncılıktan geliyorsunuz. RTÜK bazen Demokles’in kılıcı gibi algılanıyor. İçinden geldiğiniz kurumların şimdi denetçisi olmak size ne hissettiriyor?
          <br/>
          <br/>
          Çok farklı duygular. Geçmişte kuruluşunda görev aldığım kanal da dahil olmak üzere şimdi bir denetimciyim. Bu karmaşık bir durum ama demek ki bu bana nasipmiş. Emin olun bu görevi yaparken tarafsızlıktan ayrılmadım. En zor durumda bile adil ve tarafsız olmaya özen gösterdik. Çünkü bu gibi makamlar geçicidir. Yarın sokağa çıktığımızda şimdi denetlediğimiz insanların yüzüne bakabilme durumunda olmalıyım. Bunun yolu da adil olmaktır. Sonuçta ceza veriyoruz, bu tabii ki insanları rahatsız ediyor. Geçmişte birlikte çalıştığınız insanlar sizin bu görevde kalmamanız için yalan ve dedikodu üretebiliyor. Kendimden emin olduktan sonra bunlar beni etkilemez. Ben kimseyle eski ilişkilerimi bozmadım ama benimle ilişkilerini bozmuş olanlar olabilir. Farkında da değilim bunların. Şimdi yayıncı olanlar buraya seçilse yapacaklar iş, kanunları uygulamak olacaktı. Ama ben medyada başka planlar yaparken bir anda buraya gelmiş oldum. İşimi de gönül huzuru ile yapıyorum.
          <br/>
          <br/>
          –RTÜK başkanı çok televizyon izlemesi gereken kişi midir yoksa bilgiler size hazır mı geliyor?
          <br/>
          <br/>
          Tabii ki hazır gelenler var. Ama RTÜK başkanının ekranda ve ekran gerisinde ne olup bittiğini iyi bilmesi ve takip etmesi lazım. Üst kurul başkanı kamu anlamında önemli bir görev yapıyor ve bunu yaparken çeşitli kurumların, çeşitli kurumlarla ilgili yaklaşımlarını iyi bilmesi lazım. İstihbarat kanallarınızın olması ve antenlerinizin açık olması lazım.
          <br/>
          <br/>
          –Kaynana programını da oturup izlerim diyorsunuz?
          <br/>
          <br/>
          Bunları bir seyirci davranışıyla değil de nerede ne olur mantığı ile bilmem gerektiği için izlediğimi açıkça ifade edebilirim. Gün içinde belli zaman ayırıp, belli programları, yeni yapımları da izliyorum.
          <br/>
          <br/>
          –Sizi o sert açıklamaya yönlendiren de Semra Hanım mı olmuştu?
          <br/>
          <br/>
          (Gülüşmeler) Yok o hanımın ismi benim için hiç önemli olmadı. Ben insanların bu konudaki feryadını duyunca, gelen binlerce şikayeti takip edince böyle bir açıklamayı gerekli gördüm. Kamuoyundan da çok büyük destek aldım. Hassasiyetlerimiz paylaşıldı. Üst kurulun 11 yıllık geçmişinde karşılaşmadığımız oranda bir toplumsal destek bulduk.
          <br/>
          <br/>
          –Hep olumsuz haber oluyor ama ekranlarda hiç mi olumlu programlar yok?
          <br/>
          <br/>
          Elbette seviyeli programlar, belgeseller, kültürel yapımlar, objektif haber bültenleri var. Bunu da görmek lazım ama çok eleştirilen programların gürültüsü çok çıktığından iyiler gölgede kalıyor. Kaliteli programlara imza atanlara sizin aracılığınız ile teşekkür ediyorum.
          <br/>
          <br/>
          –TRT neden sizin denetiminizde değil?
          <br/>
          <br/>
          Şu anki yasal düzenlemelerdeki ciddi bir eksikliktir bu. TRT denetim dışı kalıyor, bu çok yanlış. Ama yeni kanunda denetime alınacaktır. TRT de aynen diğerleri gibi denetlenmelidir.
          <br/>
          <br/>
          –TRT’yi izliyor musunuz?
          <br/>
          <br/>
          Tabii ki izliyorum, daha dikkatli ve sorumlu bir yayın yapıyor; ama eleştirdiğimiz ve yeterli bulmadığımız yanları da var. Özel kanallarla kıyaslandığında çok daha olumlu yanları var; fakat denetlenmesi şart!
          <br/>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <br/>
  <iframe border="0" frameborder="0" height="292" marginheight="5" marginwidth="5" name="I2" scrolling="no" src="/web/20050428040652if_/http://www.aksiyon.com.tr/egitim.php">
  </iframe>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21018&yorum_id=1), [web.archive.org (arşiv bağlantısı)](http://web.archive.org/web/20050428040652/http://www.aksiyon.com.tr:80/detay.php?id=21018&yorum_id=1)
