# Meclis’i görmemiş anayasa profesörleri var!

*Zafer Özcan 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TBMM’de bugünlerde tatlı bir telaş var. Bir yandan askerlerin boşalttığı lojmanlar yıkılıyor, diğer yandan milletvekilleri için yeni odalar yapılıyor. Ama asıl hedef zihinlerdeki ‘Meclis’ imajının yeniden inşası.
  </font>
 </div>
 <div id="newsText">
  <font class="detail-text">
   <p>
    Türkiye Büyük Millet Meclisi’nde hummalı bir çalışma devam ediyor. Milletvekillerinin yeni makam odaları ve konferans salonlarının yer alacağı binanın inşaatı sürerken, diğer yandan askerlerin boşalttığı lojmanlar yıkılıyor. Milletvekili bankoları, komisyon başkanlarının makam odaları ile konferans salonlarının yer alacağı yeni binanın ocak ayına yetiştirilmesi planlanıyor.
   </p>
   <p>
    Şu anda 10-12 metrekare makam odalarında çalışan vekillerin yeni binadaki odaları 40 metrekareye çıkıyor. Bunun 26 metrekaresini vekiller kullanırken, 14 metrekare ise sekretaryaya ayrılacak. Teknolojik imkânları üst düzeyde tasarlanan yeni binada ayrıca her vekile bilgisayar ve yazıcı da verilmesi planlanıyor.
   </p>
   <p>
    <img alt="" height="324" src="http://web.archive.org/web/20140313063512im_/http://medya.aksiyon.com.tr/aksiyon/2012/10/01/zafer-meclis-1.jpg">
     <strong>
      TBMM Genel Sekreteri Dr. İrfan Neziroğlu
     </strong>
     , eski binalarda yaşanan ısıtma ve soğutma sıkıntılarının da yeni binada sona ereceğini söylerken, milletvekili bankolarının bulunduğu A ve B bloklarının da yıkılarak yeşil alana çevrileceğini, ana binanın daha görünür hâle getirileceğini ifade ediyor. Bu arada Meclis’ten çıkarılan Muhafız Taburu’nun eski gazinosu da artık Meclis’e bahçe lokantası olarak hizmet veriyor.
     <p>
      Meclis’te yaşanan değişim sadece fiziksel değil elbette. Neziroğlu, yasama organının iç kamuoyu ve dış dünyadaki itibarını artırmak için yoğun bir faaliyet programı yürütüyor. Bunların başında diğer kamu kurumlarıyla ilişkilerin geliştirilmesi geliyor. Meclis İnsan Hakları İnceleme Komisyonu’nda uzmanlık yaptığı dönemde gittikleri bir şehirde polisle dahi iletişim kurmakta zorlandıklarını belirten Neziroğlu’na göre, devlet kurumları arasında ciddi bir iletişim kopukluğu ve koordinasyon eksikliği var. İşbirliğini güçlendirmenin yolu da elbette Meclis’in bu işe öncülük etmesinden geçiyor. Kamuda kurumsal taassup ve üst düzey bürokratlar arasındaki kopukluğun giderilmesi için önce kurumların hukuk müşavirleri, daha sonra strateji başkanları, bilgi işlem yöneticileri, insan kaynakları başkanları ve dış ilişkiler genel müdürleri bir araya getirilmiş. Şimdi bu toplantılar ve işbirliğinin periyodik hâle getirilmesi hedefleniyor. Meclis olarak ellerindeki bütün bilgi ve imkânları diğer kamu kurumları ile paylaşmaya hazır olduklarını söyleyen Dr. Neziroğlu, “Bu işbirliği sürecini sadece Meclis götürmesin, bütün kamu kurumları sahiplensin istiyoruz. Amacımız sadece üzüm yemek.” diyor.
      <p>
       <strong>
        Hedef kâğıtsız Meclis
       </strong>
      </p>
      <p>
       Genel Sekreter Neziroğlu’nun gündemindeki konu başlıklarından biri de ‘kâğıtsız parlamento’ çalışması. Teknolojiyi daha iyi kullanarak yazışmalarda kâğıt kullanımını önlemeyi hedefliyor. Bütün yazışmaların elektronik ortama çekilmesi için çalışmalar devam ediyor. Teknolojiyi sadece kâğıt tasarrufu olarak da görmemek gerektiğini belirten Neziroğlu, Meclis’in sanal âlemdeki etkisini artıracak çalışmaların sürdüğünü söylüyor. Bunların başında sosyal medyadaki çalışmalar var. Parlamento’nun ‘TBMM Genel Kurul’ ve ‘TBMM Resmi’ adlı iki twitter hesabı bulunuyor. Genel Kurul hesabını sadece Genel Kurul’da çalışanlar kullanıyor ve gündeme gelen bütün konular ve konuşmalar anında kullanıcılarla paylaşılıyor. Mesela, şu madde kabul edildi veya şu vekil konuşma yapıyor gibi. Bu uygulamanın amacı Genel Kurul gündemini isteyenlerin daha yakından izlemesini sağlamak. Diğer hesaptan ise Genel Kurul dışında Meclis hakkında bilgiler veriliyor.
       <p>
        Teknoloji kullanımı demişken, Meclis’in web sayfasını da unutmamak lazım. Şu anda Meclis-i Mebusan’dan bu yana bütün Meclis tutanaklarına internet sitesinden ulaşmak mümkün. Onun dışında bütün Meclis araştırma raporları ve yayımlanan kitapların içeriklerine de siteden erişilebiliyor. Bu hem meraklılar hem de araştırmacılar için büyük bir kaynak. İrfan Neziroğlu, Meclis’teki birikimden faydalanmak isteyen araştırmacıların bürokraside boğulmasını engellemek amacıyla, her bilgiyi ulaşılabilir hâle getirdiklerini ve internet sitesine koyduklarını söylüyor.
        <p>
         Bunlara ilaveten Meclis’in dışarıyla iletişiminde artık elektronik posta da önemli seçenekler arasında. E-posta ile kendilerine ulaşan herkese mutlaka geri dönüldüğünü, idari kurumların yetkisine giren konularda istenen bilgilerin verildiğini, yetkiyi aşan noktalarda ilgili birimlere yönlendirdiklerini belirten Dr. Neziroğlu, bu konuda hayli iddialı ve “Her vatandaş bize mail yoluyla ulaşabilir ve ona dönüş yapılır. Denemesi bedava, isteyen test edebilir.” diyor, esprili bir dille.
         <p>
          Meclis web sayfasındaki değişimden de biraz söz etmek gerek. Bugüne kadar sadece Türkçe yayın yapan tbmm.gov.tr adresi artık dört dilli. İngilizce, Fransızca ve Çince yayına yakında İspanyolca, Almanca, ve Arapça da eklenecek. Her dil için ortalama 100-150 sayfalık çeviri metinleri hazırladıklarını belirten Dr. Neziroğlu, “Yabancı dil metinleri hem idari yapı hem de yasama sürecine ilişkin bilgileri kapsıyor. İleride buna güncel gelişmeler de eklenecek. Dünyadaki hiçbir parlamentonun web sayfasında bu kadar kapsamlı ve farklı dillerde yayın yok. Olanlar da çok kısıtlı bilgileri kapsıyor.” diyor. Anayasa ve iç tüzüğü de İngilizceye çeviren Meclis, bunları da yakında web sayfasına yükleyecek. Yabancı dil çevirileri kadar kitap yayıncılığı da bu dönem Meclis’in daha fazla gündeminde olacak. Özellikle Meclis ve yasamayı ilgilendiren yayınlar hem teşvik edilecek hem de mevcutlar basılarak, ilgili kişi ve kurumlara dağıtılacak.
          <p>
           <strong>
            Yeni Meclis
           </strong>
          </p>
          <p>
           Dr. İrfan Neziroğlu ve ekibinin yeni dönemdeki hedeflerinden biri de kapsamlı bir halkla ilişkiler atağına kalkmak. “Burası vatandaşın meclisi ve insanlar her açıdan kendilerini buraya yakın hissetmeli.” diyen Genel Sekreter, çocuklar için Meclis web sayfası, karşılıklı okul ziyaretleri, sivil toplum kuruluşları ile yakın ilişki ve ziyaretçilerin memnun ayrılması gibi konu başlıklarını sayıyor. Meclis’te görevli uzmanlar yeni dönemde her üniversiteyi ziyaret ederek sunum yapacak. Üniversiteler ve okullarda Meclis anlatılacak ve her türlü soruya cevap verilecek. Neziroğlu’nun Meclis-öğrenci ilişkisine yönelik iki önemli hedefi var. Birincisi Türkiye’deki her üniversite öğrencisinin mezun olmadan en az bir kez Meclis’i görmesi, ikincisi Türkiye’deki her okulda Meclis’ten bir hatıra bulunması. Bu amaçla üniversitelerle ilişkileri güçlendirmeyi hedeflediklerini belirtiyor. Hatıra konusunda da Meclis’te artık kullanılmayan veya fazla eşyaları okullara hediye ettiklerini belirtiyor. Hatta hediyeler arasına yakında Meclis serasında yetişen çiçekler de girecek.
           <p>
            Parlamentonun insanlarla bu gibi bağlar kurmasını çok önemsediklerini belirten Neziroğlu, “Meclis’e gelenler rahat ediyor ama gelmeyenler kendilerini yabancı hissediyor. Gelmeyenlerde Meclis’e yönelik bir ulaşılmazlık algısı var. Bunu kırmak istiyoruz. Vatandaşlar buraya gelsin ve mutlu ayrılsın, her gelende Meclis’le ilgili güzel bir hatıra kalsın istiyoruz.” sözleriyle hedefini açıklıyor. Meclis’in yeni dönemdeki çalışmalarından biri de kamuoyu üzerindeki algı araştırmaları olacak. Vatandaşın Meclis hakkında ne düşündüğü profesyonel şirketler tarafından öğrenilecek, bunun üzerine çalışmalar yapılacak.
            <p>
             Yaklaşık bir ay önce bütün üniversite rektörlerine yazı gönderen Dr. Neziroğlu, Meclis ile akademik camia arasındaki ilişkilerin de çok zayıf olduğu tespitini yapıyor. Üniversitelerde yapılan akademik çalışmalarda Meclis’in devre dışı kaldığını belirterek yüksek lisans ve doktora tezlerinde Meclis çalışmalarının incelenmesini istediklerini belirtiyor. Hatta konu başlıkları da öneriyor. Mesela, Meclis’te faaliyet gösteren Dostluk Grupları’nın çalışmalarının uluslararası ilişkiler bölümünde tez konusu yapılabileceğini söylüyor. Aynı şekilde Meclis Dış İşleri Komisyonu’nun dış politikaya etki ve katkıları, Meclis televizyonunun halktaki algısı ve yansıması gibi konu başlıkları da öneriyor. Meclis-üniversite ilişkisini sürekli hâle getirmeyi planladıklarını belirten Neziroğlu, bu konuda rektörlerden de çok olumlu geri dönüşler aldıklarını ifade ediyor.
             <p>
              Meclis-üniversite ilişkisi hakkında kendisini harekete geçirense, yeni anayasa sürecinde yaşadıkları olmuş. Anayasa çalışmaları sırasında Türkiye’nin farklı üniversitelerinde görev yapan anayasa hukukçularını Meclis’e davet ettiklerini belirten Neziroğlu, “Bunlar arasında hayretle gördüm ki anayasa hukuku uzmanı olduğu hâlde, yani doğrudan yasama organı üzerine çalıştığı hâlde Meclis’i ilk kez bizim davetimizle ziyaret eden hocalar vardı. Daha önce hiç gelmemişler. Bunu görünce üniversitelerle işbirliğini güçlendirmeye karar verdik.” diyor.
              <p>
               Bütün bu çalışmaların son tahlilde Parlamento’nun halk nezdindeki algı ve itibarına olumlu katkı yapacağını vurgulayan Dr. İrfan Neziroğlu, bu çalışmalara paralel şekilde personele de sürekli eğitim verdiklerini belirtiyor.
              </p>
              <p>
               <strong>
                Meclis’te 700 ihtiyaç fazlası personel bulunuyor
               </strong>
               <p>
                Türkiye Büyük Millet Meclisi’nde hâlen kadrolu 4 bin kişi çalışıyor. Milletvekili yanında çalışanları  ve güvenlik görevlilerini de eklediğinizde rakam 7 bini geçiyor. Buna İstanbul’daki Millî Saraylar personeli de dâhil. Aralık 2011’de Meclis Personel Kanunu değişti, artık bünyeye sınavsız hiç kimse alınmıyor. Kanundaki değişimi Meclis’in kurumsallaşması adına radikal bir adım diye nitelendiren Dr. İrfan Neziroğlu, yapılan norm kadro çalışması ile her birimde kaç kişiye ihtiyaç olduğunu tespit ettiklerini ve çalışan sayısını buna göre düşürmeye başladıklarını belirtiyor. Göreve başladığında toplam 1502 ihtiyaç fazlası personel çalıştığını tespit ettiklerini belirten Neziroğlu, “Emekliliği gelenleri emekli olmaya teşvik ediyoruz. Yeni teşkilat kanununun getirdiği emekliliği teşvik imkanı ile şu ana kadar 767 personel emekli oldu. Hâlen 700 kişi fazlamız var. Personel sayısı ihtiyacın üstüne artık çıkmayacak.” diyor. Meclis’in yıllık bütçesi 2012’de 652 milyon TL olarak gerçekleşecek. Normalde bütçenin 550 milyon TL dolayında olduğunu belirten Neziroğlu, bu yıl inşaatlardan dolayı 100 milyon civarında artış olduğunu söylüyor. Meclis bütçesinin hâlen yarısı personel ve vekil maaşlarına gidiyor.
                <p>
                 <strong>
                  Maaşını lokantaya bırakan vekiller var!
                 </strong>
                 <p>
                  Türkiye’de Meclis’le ilgili tartışmaların bir yerinde hep Meclis lokantası da bulunur. Medyada vekillerin çok ucuza yemek yediği haberleri eksik olmaz. Gerçekten de Meclis lokantası, dışarıya nispeten oldukça ucuz. Dr. Neziroğlu, fiyatlara bakarken bir de yapılan işlere bakmak gerektiğini ve bu konuda milletvekillerine haksızlık yapıldığını düşünüyor. Dünyada hiçbir parlamentoya günde 3-5 bin ziyaretçinin gelmediğini belirten Neziroğlu, “Bu sayı bazı günler 7 bine çıkıyor. Fakat ortalaması 4 binden aşağıya düşmüyor. Gelen insanları yemek yemeden göndermek uygun olmuyor. Ben bütün maaşını misafirlerine yemek yedirmek için harcayan milletvekilleri biliyorum.” diyor.
                  <p>
                   Neziroğlu, piyasaya göre uygun olmasına rağmen, Meclis lokantasında maliyetin altında yemek verilmediğini ve alınan ücretlerin masrafları karşıladığını da sözlerine ekliyor. Meclis’te yoğun gündem
                   <p>
                    Cumhurbaşkanı Abdullah Gül’ün konuşmasıyla yeni yasama yılını açan TBMM’de milletvekillerini yoğun bir gündem bekliyor. Öncelik, 17 Ekim’de süresi dolacak ‘sınır ötesi operasyon’ tezkeresinde. Tezkerenin bir yıl daha uzatılması bekleniyor. Gündemdeki diğer önemli konu, AK Parti ve MHP’nin uzlaştığı, yerel seçimleri öne alma çalışması. Buna göre anayasada yapılacak değişiklikle yerel seçimler Mart 2014’ten 27 Ekim 2013’e alınacak. Meclis’in bu dönem çıkaracağı diğer önemli yasa, geçen döneme yetişmeyen, büyükşehirlerin sınırlarını genişleten ve büyükşehir sayısını artıran yasa tasarısı.
                    <p>
                     Aciliyeti bulunan diğer bir yasa tasarısı ise Toplu İş İlişkileri Yasa Tasarısı. Geçen dönem bu yasanın Meclis’ten geçmemesi sebebiyle 300 binden fazla işçi toplu iş görüşmelerine başlayamamıştı. Konunun tarafları geçen günlerde Başbakan Erdoğan’a çıkarak yasanın öne çekilmesi için ricada bulunmuştu.
                     <p>
                      CHP’nin Meclis gündeminde ise elbette tutuklu vekiller bulunuyor. Konu, iktidar ve ana muhalefet arasında ciddi polemik konusu olmaya devam edecek gibi görünüyor.
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33720-meclisi-gormemis--anayasa-profesorleri-var.html), [web.archive.org (arşiv bağlantısı)](http://web.archive.org/web/20140313063512/http://www.aksiyon.com.tr:80/aksiyon/haber-33720-meclisi-gormemis--anayasa-profesorleri-var.html)
