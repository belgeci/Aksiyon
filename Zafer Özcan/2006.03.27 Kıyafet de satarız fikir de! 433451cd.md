# Kıyafet de satarız fikir de!

*Zafer Özcan 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Klasik terzilerin yerini modern terziler alıyor. Anatomik üretim yapan ve houte couture çalışan modacılardan Siren Ertan müşteriye özel kıyafet hazırlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807043701im_/http://www.aksiyon.com.tr/resim/590/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Beğenerek alınan bir kıyafetin aynısının bir başkasının üzerinde görülmesi, pek çok insan için rahatsız edicidir. Özellikle bayanlarda geçerlidir bu durum. Bunu aşmanın yolu genellikle 'marka' firmaların ürünlerini tercih etmektir; ama günümüzde marka giymek bile, farklılaşmak ve özel olabilmek için yeterli olmuyor. Çünkü bugün dünyanın önde gelen giyim markalarını her köşe başında bulmak mümkün. Üstelik taksitler ve sezon sonu indirimleriyle sadece üst gelir gruplarına değil, orta sınıfa da hitap ediyorlar artık. İşte bu noktada giyimine özen gösterenlerin imdadına, kişiye özel çalışan firmalar veya tasarımcılar yetişiyor. Marka çılgınlığından sıkılan insanlar, kendine özel kıyafet diktirmek için, butik giyim tarzına yöneliyor.
   <br>
    <br>
     Kişiye özel giyim diye tabir edilen, aslında klasik terziliğin günümüze uyarlanmış hali. Kökeni 5 bin yıl öncesine kadar dayanan terziliğin ilk üstadının Hz. İdris Peygamber olduğu rivayet edilir. Bu kadar eski bir meslek olmasına rağmen, son yıllarda markalar karşısında mevzi kaybeden terziliğin yeniden ihyası demek yanlış olmaz, kişiye özel giyim tarzı için. Türkiye'nin önde gelen erkek giyim firmalarından Damat-Tween, hazır giyim kadar, özel giyime de koleksiyonlarında yer veriyor. Şirketin kişiye özel giyim bölümüne Tailor-Made (Terzi Yapımı) adı verilmiş. Erkek giyim olmasına rağmen bölümün başında bir bayan var. Mine Durmuşoğlu'nun asıl görevi müşterilere giyim tercihleri konusunda önerilerde bulunmak. Bir nevi imaj danışmanlığı yapıyor. Birçok insan, giyim noktasında bu işi iyi bilen insanların yönlendirmelerine muhtaç çünkü. Kim şık, kim rüküş değerlendirmelerinin popüler olduğu bir medya ortamıyla sürekli muhatap olanlar için yönlendirmelerin önemi büyük.
     <br/>
     <br/>
     Nişantaşı'ndaki atölyesinde son iki yıldır kişiye özel giyim ve tasarım üzerine çalışmalar yapan Modacı Siren Ertan, bu işte kıyafet kadar fikir satmanın önemini vurguluyor: "Zaten bize gelenler bir şeyler öğrenme hevesinde olanlar. Çünkü kendine özel kıyafet daha fazla zaman ve para harcamayı gerektiriyor. Müşteri ödediği paranın içinde fikir de olduğunu biliyor." Vücut anatomisine uygun gömlekleriyle öne çıkan ve son dönemde kişiye özel takım elbise işine de giren Milimetric firması sahiplerinden Kağan Gökalp de imaj danışmanı gibi çalışan üreticilerden. Müşterilerine, 'kıyafet sizi taşımasın, siz kıyafeti taşıyın' felsefesini benimsemeyi tavsiye ediyor. Özellikle hangi meslekte ve hangi ortamda ne giyilmeli konusunda önerileri var. Vücut ölçüsüne uygun kıyafetin, vücuda tam oturan kıyafet demek olmadığını şu çarpıcı örnekle özetliyor: "Kilolu bir müşteriye, vücuduna tam oturan bir gömlek dikerseniz, kişi onun içinde sıkıştırılmış sosis gibi bir görüntü verir."
     <br/>
     <br/>
     Kağan Gökalp, el işçiliğinin eskiden beri çok kıymetli ve fiyata etki eden bir yönü olduğu görüşünde. Günümüzde de el emeği göz nuru ürünlere özel önem veriliyor; ancak konu giyim-kuşam olunca, bu emeğin teknoloji ile buluşması gerekiyor. Milimetric firması, hem kişiye özel kalabilmek hem de hazır giyimle rekabet edebilmek için, üretim hızını artıracak yöntemler geliştirmiş. "Terzi sadece ölçü alır, biz ise vücut anatomisini de dikkate alıyoruz." diyor Gökalp. Bunu yapabilmek için terzilik bilgisi dışında özellikler de gerekiyor şüphesiz. Çalışanlarına bu doğrultuda eğitimler verdiklerini, hatta bu işe uygun bir bilgisayar programı bile geliştirdiklerini belirtiyor. Teknolojik destekle eskiden yüzde 5 olan hata payı, şimdi yüzde 2'ye düşmüş. Teslim süresi de 7 günden 4 güne gerilemiş. Kişiye özel giyimin teslim süresinde hazır giyimle yarışması mümkün değil. Buna rağmen müşterinin vücut ölçülerinde değişme olmazsa, yani kilo almamışsa, eldeki bilgilerden provaya gerek kalmadan yeni üretim yapılabiliyor. Bu açıdan her müşterinin anatomik bilgileri, kişiye özel çalışan tasarımcı ve firmalarda mevcut.
     <br/>
     <br/>
     Üniversitede Güzel Sanatlar Tekstil Tasarımı okumasına ve ünlü modacılarla çalışmasına rağmen Siren Ertan'ı kişiye özel giyime yönelten, kendisi için hazırladığı kıyafetlerin çok tutulması olmuş. Onun tarzı daha çok Houte Couture denen, tasarım boyutunu da içeriyor. Kendisi için diktiği kıyafetlerden önce yakınları sonra tanımadığı insanlar talepte bulununca bu işe girdiğini anlatıyor. Gaziantep, Maraş, Adana gibi illerden günübirlik prova için gidip gelen müşterileri olduğunu belirterek, bu işin sadece İstanbul sosyetesi ile sınırlı kalmadığını söylüyor. Siren Ertan'a göre iyi giyinmenin iki altın kuralı var. İyi giyim öncelikle vücudun iyi taraflarını ortaya çıkarıp kötü taraflarını örten bir giyim tarzı. Yani moda olan, herkes için iyi değildir. Kendi çalışma anlayışının bu çerçevede olduğunu vurguluyor. İkinci altın kural ise nerede ne giyeceğini iyi bilmek. "Yanlış yerde giyilen bir kıyafet dünyanın en şık ve kaliteli kıyafeti de olsa sizi itici gösterebilir." diyor. Genelde büyükler tercih etse de, Siren Ertan'ın çocuk müşterileri de var. Bunun gerekçesini, doğum günü, mezuniyet, bayramlar gibi özel zamanlar için farklı kıyafet giyme isteğine bağlıyor. Bazı annelerin ise kızlarıyla takım giyinmek için kendisine geldiğini belirtiyor. DİKİŞE ALIŞAN HAZIR GİYEMEZ
     <br/>
     <br/>
     Özel giyimin en önemli avantajlarından biri, kıyafette beğenilmeyen yerlere müdahale edilebilmesi. Hazır giyimde çok sınırlı olan bu özellik, özel giyimcileri bir adım öne çıkarıyor. Müşterileri birebir tanımak, onların zevklerine hitap etmek, gönüllü tanıtım elçilerine sahip olmak ise bir diğer avantaj. Mine Durmuşoğlu, gardırobunda neler olduğuna kadar müşteriyi tanıdıklarını söylüyor. Bu bilindikten sonra, yeni kıyafetler daha çok eksik olanlara göre planlanıyor. Durmuşoğlu, "Dikişe alışmış bir insanın hazır giymesi çok zordur. Çünkü tamamen onun ölçüleri ve vücudundaki aksaklıklar dikkate alınarak kıyafet hazırlanıyor. Mesela Türk erkeklerinin yüzde 90’ının sağ omzu düşük. Ölçü alırken buna dikkat ediyoruz. Vatka koyarak, sağ omzu kaldırıyoruz." diyor.
     <br/>
     <br/>
     Özel dikim kıyafetlerin daha uzun ömürlü olması gerçeğinden hareket eden Damat-Tween, kullandığı malzemeyi buna göre seçiyor. Ütü yapılırken buharlı değil, taş ütü tercih ediliyor. Özel dikimde hazırlanan kıyafetler, koleksiyonda kullanılmıyor. Mesela damatlık hazırlanırken, gelinin talepleri dikkate alınıyor. Özel dikimde kilolu müşteriler bir beden daha zayıf, çok zayıflar ise bir beden büyük gösterilebiliyor. Bu gibi ayrıntılar ister istemez fiyata yansıyor. Mesela Damat-Tween'de bu sezon damatlık kıyafetler 1.375 YTL'ye satılırken, özel dikim damatlıklar 1.500 avro'dan başlıyor.
     <br/>
     <br/>
     FELSEFESİNE İNANMADAN BU İŞ YAPILMAZ
     <br/>
     <br/>
     Kağan Gökalp, markaların ve giyimde çeşitliliğin bu kadar yaygınlaştığı bir ortamda böyle bir işe kalkışırken önce onun felsefesine inanmak gerektiğini vurguluyor. Ona göre bu işte önemli olan, müşteriye kıyafetlerini kendinin tasarladığı hissini verebilmek. "Bizde bini aşkın kumaş çeşidi, 41 farklı renkte düğme, 30 ayrı yaka modeli var. Müşterilere gömlek işlemelerini bile soruyoruz. İnsanlara kendi gömleklerini kendilerine tasarlattırıyoruz." diyor. Kağan Gökalp, kişiye özel üretim yaptığı için müşterilerin giyim tercihlerini de yakından izliyor. Onun tespitlerine göre iş dünyasının ve profesyonellerin tercihlerinde beyaz gömlek ağır basıyor. Özellikle finans işiyle uğraşanların ve bankacıların yüzde 90 oranında beyaz gömleği tercih ettiğini, borsacılar ve iş adamlarının beyaza ek olarak çizgili gömlekler giydiğini söylüyor. Reklâmcılar yine işlerine uygun olarak bakır rengi, turuncu, pembe gibi çok iddialı renkleri seçiyor. Gazeteciler ise cepli hatta özellikle çift cepli gömleklere rağbet ediyor. Gökalp bu tercihe rağmen, cepli gömleklerin artık yavaş yavaş terk edilmeye başlandığı çünkü ceplerin gömleğin formunu düşürdüğü kanaatinde. Batı'da daha çok cepsiz gömlek giyiliyor, cepli olsa bile cebe asla bir şey konmuyor.
     <br/>
     <br/>
     Görüldüğü gibi giyim tarzlarının, toplumsal yaşamdaki değişimlerle doğrudan ilişkisi var. Nasrettin Hoca'nın hikâyesinde olduğu gibi iltifatın eskiden olduğu gibi, şimdi de kişiye değil kürke yapıldığı bir gerçek. Kültürümüzdeki inanışa göre insanlar kıyafetleriyle karşılanıp fikirleriyle ağırlanıyor. Kişiye özel giyim tarzına gösterilen ilgi ise bir yandan zevklerdeki inceliğe işaret ederken, bir yandan da 'elitlerimizin' imaj kısmına verdikleri önemi gösteriyor. Haksız da sayılmazlar, ne de olsa imajın her şey olduğu bir çağda yaşıyoruz.
     <br/>
     <br/>
     DAMAT TWEEN’DEN ERKEK GİYİMİN PÜF NOKTALARI
     <br/>
     <br/>
     Eğer uzun boylu ve ince yapılıysanız model olarak Mono 2 veya 3 düğme, tercihe göre çift ya da tek yırtmaç, kareli ve düz kumaşlar kullanabilirsiniz. Pantolonda tercih pilesiz ve duble paça olmalı.
     <br/>
     <br/>
     Eğer kilolu ve kısa boyluysanız model tercihiniz Mono 2 düğme ve çift yırtmaçtan yana olmalı. Bu model kilolarınızı direkt kamufle edecektir. Kumaş seçiminde kareli kumaşlardan kaçınmalı, çizgili veya düz kumaşlar, koyu renkler tercih etmelisiniz. Pantolonlarınız tek pile ve düz paça olmalı.
     <br/>
     <br/>
     Kravat seçerken kıyafet renginizi göz önünde bulundurun. Düz renk kıyafetlerle arzuladığınız deseni kullanabilirsiniz ancak kıyafetiniz çizgili ya da kareliyse daha düz ve ufak desenli kravatları tercih edin. Gündüz gümüşi ya da iddialı renklerden kaçının. Bu insanların ilgisinin direkt kravatınız üzerinde yoğunlaşmasına yol açar.
     <br/>
     <br/>
     Kıyafetlerinizin sezonluk bakımını mutlaka yaptırın. Kuru temizleme yaptırdığınız kıyafetlerinize asla direkt ütü yapmayın. Nem ve ütü kıyafetlerinizin en büyük düşmanıdır.
     <br/>
     <br/>
     Ayakkabı model ve renk seçimi kıyafetinizle; ayakkabı renginiz kemer renginizle mutlaka uyumlu olmalı. Çorap renginiz de pantolonunuzla.
     <br/>
     KRALIN TEDBİRİ DUBLE PAÇAYI MODA YAPTI
     <br/>
     <br/>
     Moda ve giyim tarihi üzerine de çalışmalar yapan Kağan Gökalp, günümüzün yaygın giyim alışkanlıklarının nasıl başladığına dair ilginç bilgiler veriyor. Tarihî örnekler, günümüzün kişisel giyim anlayışının, geçmişte nasıl moda akımları oluşturduğunu gösteriyor. Birçok erkeğin bugün gözdesi olan duble paçanın tarihi de bunlardan biri. İngiliz kralı 7. Edward 20. yüzyılın başında bir at yarışında pantolonunun çamur olmasını önlemek için paçalarını katlar. Bunu görenler kralı taklit edince duble paça giyim literatürüne girer ve günlük hayatta erkeklerin vazgeçilmezleri arasındaki yerini alır. Pantolonların ütü çizgisi önceleri yan taraftadır. Kral 7. Edward'ın pantolonu nasıl olduysa bir gün yanlış ütülenir ve ütü çizgisi yanda değil pantolonun ön kısmında kalır. Kral pantolonu o haliyle çok beğenince önden ütü kısa sürede herkesin gözdesi haline gelir. Ceket kollarındaki ilik ve düğmenin ortaya çıkışı konusundaki rivayet ise daha ilginç. Napolyon'un askerleri burunlarını ceket kolları ile temizlerlermiş. Napolyon bunu engellemek için ceket kollarına metal düğme koydurtmuş. O güne kadar düğmesiz olan ceket kollarında düğme kullanımı başlamış.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Sarp Gönülaçar, 29-Mart-2006
> Şoke oldum!: 
> “Kıyafet de satarız fikir de!” haberini okumadan önce fotoğraflarına baktım ve şoke oldum. Duvarda asılı Kur’an yazısı ile önündeki modacı bayanı aynı karede görmek üzdü beni. Yani o bayanın arkasında o Kur’an yazısını göstermek gibi bir kasıt olduğu anlaşılıyor. Ne anlatılmak istendi anlamış değilim? Bu tarz fotoğraflar Aksiyon dergisine yakışmıyor.

Kaynak: [www.aksiyon.com.tr](http://www.aksiyon.com.tr:80/detay.php?id=23729&yorum_id=9046), [web.archive.org (arşiv bağlantısı)](http://web.archive.org/web/20070807043701/http://www.aksiyon.com.tr:80/detay.php?id=23729&yorum_id=9046)
