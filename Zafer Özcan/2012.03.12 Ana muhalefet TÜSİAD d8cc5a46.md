# Ana muhalefet TÜSİAD

*Zafer Özcan 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkedeki muhalefet boşluğunu artık patronlar kulübü dolduruyor. Ekonomi dışında her alanda sesini yükselten TÜSİAD, CHP’nin parti içi çekişmelerle boğuştuğu bir dönemde ana muhalefet işlevi üstleniyor.
  </font>
 </div>
 <div id="newsText">
  <font class="detail-text">
   <p>
    On yıllık iktidarı döneminde AK Parti’ye en fazla olmasa bile en etkili muhalefeti Türkiye Sanayici ve İş Adamları Derneği’nin (TÜSİAD) yaptığını söylemek yanlış olmaz. Hükümetin attığı veya atmak istediği bazı önemli adımlara karşı TÜSİAD’dan gelen muhalefet her zaman, CHP ve MHP’nin muhalefetinden daha fazla ses getiriyor. Patronlar kulübü ile iktidar partisini karşı karşıya getiren son gündem ise eğitim reformu oldu. 8 yıllık kesintisiz eğitim sistemini sona erdirmek üzere, hükümet grubunun teklifiyle Meclis gündemine gelen 4+4+4 sisteminin, TÜSİAD Başkanı Ümit Boyner tarafından, ‘kız çocuklarının okullaşma oranını düşüreceği’ iddiasıyla eleştirilmesine, Başbakan Erdoğan parti grubundan sert cevap verdi. Böylelikle bir süredir Başbakan’la arasını düzeltmeye başlayan patronlar, Erdoğan ile ilişkilerinde en sert kırılma süreçlerinden birine girmiş oldu.
    <p>
     Gerginlik bu kez öncekilerden daha fazlaydı. Nitekim Aile Bakanlığı’nın 8 Mart Kadınlar Günü vesilesiyle organize ettiği, Erdoğan ve Boyner’in de katılacağı panelin, sırf ikiliyi yan yana getirmemek amacıyla iptal edildiği meselesi gazete manşetlerine taşındı. Bakanlık iptal için Erdoğan’ın yoğun programını gösterse de Başbakan Erdoğan’ın TÜSİAD ile en azından bir süre yan yana görünmek istemediği sır değil. Böylelikle, Erdoğan’ın geçen yılki genel kurula katılarak arasını düzelttiği TÜSİAD ile bir daha ne zaman yan yana geleceğini zaman gösterecek.
     <p>
      Erdoğan ile yıldızı barışmadı
      <p>
       Aslında Erdoğan ile TÜSİAD arasındaki ilk büyük kırılma, 2005’te Ömer Sabancı’nın başkanlığı döneminde yaşanmıştı. 6 Mart 2005’te kadın hakları için gösteri yapan kadınlara karşı polisin kullandığı orantısız şiddete tepki gösteren ve hükümetin siyasi sorumluluğu üstlenmesini isteyen TÜSİAD’a cevap veren Başbakan Erdoğan, derneğin kendi sorumluluk alanında kalmasını ister. Daha sonra TOBB yönetim kuruluna katılan Başbakan, basına kapalı bölümde Ömer Sabancı’yı hedef alarak “Türkiye üzerine oyunlar oynanıyor. Birileri düğmeye bastı. Amcasını vuran katiller orada dururken, kendisi onların istediği gibi demeç veriyor.” yorumunu yapar. O dönem ciddi gürültü koparan bu sözler, hükümetle TÜSİAD arasında uzun süren gerginliklere yol açacaktır.
       <p>
        Erdoğan ile patronlar arasındaki diğer önemli gerginlik ise Van Yüzüncü Yıl Üniversitesi Rektörü Prof. Dr. Yücel Aşkın’ın tutuklanması ve yargılama sürecinde yaşanır. Yüksek İstişare Konseyi Başkanı Mustafa Koç’un sürece yönelik sert tepkisine Başbakan Erdoğan, yargıya müdahale edildiği gerekçesiyle savcıları göreve çağırarak cevap verir. Eğitim reformundan önceki son büyük kapışma ise 12 Eylül 2010’dan önceki anayasa referandumunda yaşanır. TÜSİAD’ın bu referandumda çekimser kalması ve ‘evet’ dememesi Başbakan’ı çok kızdırır ve meşhur ‘bîtaraf olan bertaraf olur’ sözünü patronlar kulübü için kullanır.
        <p>
         Yukarıda sadece en fazla ses getirenlerine değindiğimiz gerginlikler, bundan sonra da devam edecek gibi görünüyor. Çünkü TÜSİAD’ın geleneksel yapısı ile Başbakan Erdoğan’ın siyaset yapma tarzı birbirine çok zıt özellikler barındırıyor. TÜSİAD, kurulduğu 1971’den beri hükümetlere dışarıdan muhalefet etmiş, Türkiye’nin en güçlü iş dünyası sivil toplum kuruluşu. Erdoğan ise kendi kararlarının eleştirilmesinden hoşlanmayan ve siyaset dışı dayatmalara her zaman sert tepkiler verebilen bir lider. Bunda kişisel karizması kadar, geçmiş hükümetlerde bulunmayan, tek başına iktidar gücüne sahip olmasının da önemli rolü var. Başbakan’ın bu dönemde elini rahatlatan diğer gelişme ise Anadolu sermayesinin güçlenmesi. 1990’larda, TÜSİAD’a alternatif olarak kurulan Müstakil Sanayici ve İş Adamları Derneği (MÜSİAD) artık tek tabanca değil. Son yıllarda iş dünyasını ve Anadolu’daki girişimcileri dünyaya açarak Türkiye’de iş dünyasının çehresini değiştiren Türkiye İş Adamları ve Sanayiciler Konfederasyonu (TUSKON) gibi kuruluşlar, hayata patronlar kulübünden daha farklı pencerelerden bakıyor. İş hayatındaki bu değişim, sermayedeki çeşitlenme, Türkiye siyasetini reel sektör anlamında TÜSİAD’a mahkûm olmaktan kurtarıyor.
         <p>
          Aslında dernek, kuruluş yıllarında politikadan uzak durma ve hükümetlerle siyasi polemiklere girmeme noktasında ilke kararı almıştır. TÜSİAD’ı bu noktadan uzaklaştıran, Bülent Ecevit hükümetine yönelik meşhur gazete ilanları olur. Dört farklı ilan 13 Mayıs 1979 ile 13 Haziran 1979 tarihleri arasında toplam 24 kez gazetelerde yayımlanır. ‘Gerçekçi çıkış yolu’ başlığı taşıyan ilanlar, hükümetin ekonomik yönetim anlayışını eleştirmekte ve farklı öneriler getirmektedir. İlanlar yakın tarihe, TÜSİAD’ın ‘hükümet düşüren dernek’ olarak geçmesini sağlayacaktır.
          <p>
           <strong>
            Muhalefetin en güçlü sesi!
           </strong>
          </p>
          <p>
           Nitekim o tarihten sonra patronlar kulübü hemen her hükümetle sorunlar yaşar ve yürütme, yasama hatta yargı kararlarıyla ilgili muhalefet şerhleri koymaktan imtina etmez.
           <p>
            Kısacası TÜSİAD’ın siyasi iradeye muhalefet etme geleneği, kuruluş yıllarına dayanan ve âdeta dernek için kültür hâline gelmiş bir konu. Son 10 yılın temel farkı ise muhalefet alanının, ekonomiden çıkarak diğer alanlara kaymış olması. Nitekim Başbakan Erdoğan’ın patronlar kulübü ile polemiklerine bakıldığında konu başlığının ‘ekonomi’ olduğunu görmek mümkün değil. Yargı kararlarından eğitime uzanan geniş bir çizgide dernek muhalefetini sürdürüyor. Belki de Türkiye’de son yıllarda ekonominin özellikle de kamu maliyesinin iyi yönetilmesi, mali disiplinin sağlanması, bütçe açıklarının ve kamu borçlarının azaltılması ve tabi en önemlisi, sağlanan siyasi istikrar ortamından en fazla, ‘büyük patronların’ faydalanması, derneğin muhalefet anlayışını değiştirdi. Yıllarca ‘ekonomik baskı grubu’ gibi çalışan ve Ankara’nın aldığı kararların kendi çıkarlarına uygun olması için mücadele veren patronlar kulübü, yeni dönemde rotasını radikal şekilde değiştirdi ve yürütme organının ekonomi dışındaki icraatlarını yakından izlemeye ve gerekli gördüğünde eleştirmeye başladı.
            <p>
             Gelinen noktada TÜSİAD’ın bir tür ana muhalefet işlevi üstlendiği söylenebilir. Lider değişikliğine rağmen ana muhalefet partisi CHP’nin bir türlü istenen düzeyde muhalefet edememesi ya da yaptığı muhalefetin toplumsal bir karşılığının olmaması, TÜSİAD’ı bu yola sevk ediyor. Zaten Başbakan Erdoğan da, CHP’nin eleştirilerini fazla ciddiye almayıp espri dozu yüksek cevaplar vermekle yetinirken, TÜSİAD’ın eleştirileri karşısında sesini yükseltiyor. Tek başına bu bile patronlar kulübünün, Türk siyasetinde yeni bir misyona soyunduğunu gösteriyor. Ciddi muhalefet boşluğunun yaşandığı ülkede bu misyon elbette önemli. Gerek Başbakan, gerekse hükümet üyelerinin eleştiri yapan TÜSİAD’a ‘parti kur’ çağrısı ise demokrasinin ruhuna uygun durmuyor. Demokrasilerde muhalefeti sadece partiler yapmıyor. Her ne kadar kendi alanının dışına çıksa da, TÜSİAD son tahlilde, güçlü ve etkili bir sivil toplum kuruluşu olmanın gereğini yerine getiriyor demek yanlış olmaz.
             <p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 14 March 2012, 10:56
> Sayın Ümit Boyner eşi Cem Boyner ile birlikte bir ara politikaya atılmışlar ,barajın altında kalınca siyaset sahnesinden çekilmişlerdi. Bazı gazetelerde Cem Boyner ismi, Amerikan aksanı söylenişiyle Cimi Baynır şeklinde yazılıyordu. Belki de Bayan Boyner bir Rahşan Hanım gibi olmak istiyordur. Ben A...

Kaynak: [www.aksiyon.com.tr](http://www.aksiyon.com.tr:80/aksiyon/haber-32036-ana-muhalefet-tusiad.html), [web.archive.org (arşiv bağlantısı)](http://web.archive.org/web/20120426025032/http://www.aksiyon.com.tr:80/aksiyon/haber-32036-ana-muhalefet-tusiad.html)
