# Cari açığın ilacı, gözümüzün önünde

*Zafer Özcan 2007.09.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Marmara İş Hayatı Dernekleri Federasyonu (MARİFED) şirketlerin kolaya kaçarak ithalata yöneldiği bir ortamda, 5 bin iş adamını bir araya getirerek, ‘içerideki ucuz ve kaliteli üretimi atlamayalım, cari açığın çözümü burada’ mesajı verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071229070517im_/http://www.aksiyon.com.tr/resim/667/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir yanda son 16 çeyrektir sürekli büyüyen Türkiye ekonomisi, diğer yanda istikrarın üzerinde Demokles’in kılıcı gibi sallanmaya devam eden sorunlar... Türkiye son 30 yılın en pozitif makro-ekonomik göstergelerine ulaştığı bir dönemde, bu sefer de istikrarın getirdiği yeni problemlerle boğuşuyor. Tarihinin en değerli sürecini yaşayan Türk Lirası ihracatçıyı vururken düşük döviz kuru ise ithalatı patlatıyor. İthalat-ihracat dengesizliği de cari açığı artırıyor. Hal böyle olunca, Türkiye yıllar sonra kavuştuğu ekonomik istikrar ortamı içinde dahi kriz söylentilerinden kurtulamıyor.
   <br>
    <br>
     Esasında, yaşanan sıkıntıların çözümü teorik bazda son derece basit. Kolaya kaçıp her şeyi ithal etmek yerine, ihracata uygun üretimi teşvik etmek. İhracatçının da, ara malı ihtiyacını dışarıdan karşılamak yerine, iç piyasadaki oyunculara yönelmesi… İşin teorik çözümü basit; ama önemli olan bunu pratiğe dökebilmek.
     <br/>
     <br/>
     Marmara İş Hayatı Dernekleri Federasyonu (MARİFED) “bu işin pratiğini de biz gerçekleştiririz” mantığı ile harekete geçerek, yerli üretici ile ihracatçıları bir araya getirdi geçen hafta sonu. İş Geliştirme Platformu adı verilen etkinliğin amacı, son derece anlamlıydı: Son yıllarda hızla dışa açılan ve dünyanın her bölgesindeki ucuz üretimi keşfeden sanayicilerimize bu kez de içerideki cevheri keşfettirmek.
     <br/>
     <br/>
     İKİ GÜNDE 5 BİN İŞADAMI
     <br/>
     <br/>
     İşin ilginç yanı, Türkiye’de farklı sektörlerden binlerce çeşit ürün, uygun fiyata ve Uzakdoğu ürünlerine kıyasla son derece yüksek kalitede üretilebiliyor. MARİFED de bu gerçekten yola çıkarak düzenlediği platformda, iş dünyasını yakın çevresindeki potansiyeli görmeye davet etti. İki gün boyunca 5 bine yakın işadamını ağırlayan platformda, küçük ve orta ölçekli 200 firma da stant açtı. Toplantının enteresan sonuçlarından biriyse aynı derneğe üye bazı şirketleri de birbirleriyle tanıştırmasıydı! Fuarda stant kurana kadar birbirinin ne ürettiğinden haberi olmayan, aynı dernek üyesi işadamlarının durumu da toplantının gerekçesini anlatmaya yetiyordu.
     <br/>
     <br/>
     İnşaat firması Beyazlar Grup adına toplantıya katılan Emin Elmalı, aynı derneğe üye ve iş yapabilecek durumda olduğu girişimcileri toplantı vesilesiyle tanıyan işadamlarından sadece biri. İki gün içinde iş bağlantısı noktasına getirdikleri birçok görüşme yaptıklarını belirtiyor: “Seçeneğiniz varsa elbette yerli firmayla çalışmak tercih edilir; ama bunun için de bu gibi firmaları görmek, fark etmek gerekiyor. Onlarla tanışmak için bu gibi birlikteliklere ihtiyacımız var.”
     <br/>
     <br/>
     Platform katılımcılarından, Papağan Kuruyemişleri ve Emekçioğlu Gıda Yönetim Kurulu Başkanı Kani Emekçi de ticaretin birbirini tanıma ve iletişimle başladığına işaret ediyor: “İhtiyacımız olan ara malı üreten birçok firmayı ilk kez bu toplantıda tanıdık. Bu platform bize şunu gösterdi: Yerli üreticinin birbirini tanımasına büyük ihtiyaç var. Bu gibi etkinlikleri yaygınlaştırmamız gerekiyor.”
     <br/>
     <br/>
     İÇ TİCARET KÖPRÜLERİ
     <br/>
     <br/>
     Türkiye Sanayici ve İş Adamları Konfederasyonu’na (TUSKON) bağlı yedi federasyonun en büyüğü olan MARİFED’in başkanı Ahmet Ciğer’e göre, dış ticaret kadar iç ticaret köprüleri kurmaya da ihtiyaç var. TUSKON, kuruluşundan kısa süre sonra düzenlemeye başladığı ve Türk girişimcileri dünyaya açan, Avrasya, Pasifik ve Afrika zirveleriyle gündeme gelmişti. Binlerce yabancı işadamını Türkiye’ye getiren kuruluş, şimdi ülkemize gelerek iş bağlantısı yapan şirketleri bizzat onların ülkelerinde, heyetler halinde ziyaret ederek işbirliklerini pekiştiriyor. TUSKON’un dış ticaret programlarının süreceğini vurgulayan Ciğer, söz konusu açılımları bundan böyle iç ticaret zirveleri ile destekleyeceklerini belirtiyor. Son yıllarda yaşanan ekonomik istikrar ortamının ithalatı cazip hale getirmesiyle, içerideki üretim potansiyelinin göz ardı edilmeye başlandığı tespitinden yola çıktıklarını vurgulayan MARİFED Başkanı, “Amacımız önce kendi üyelerimizin, sonra da yerli üretici ile ihracatçının birbirini daha iyi tanıması, kim ne yapıyor daha iyi bilmesi ve birbirlerinin potansiyelini keşfetmelerine vesile olmak. Türkiye’de kim ne üretiyor ve ben bundan nasıl faydalanırım veya ortaklık yapabilir miyiz sorularına cevap bulmak.” diyor.
     <br/>
     <br/>
     İlk toplantı olmasına rağmen bu hedef yakalanmış. İlk toplantının gördüğü ilgi üzerine ikincisi için de çalışmalar başlamış. Başkan Ciğer, platformla ilgili ilginç tespitlerini de sıralıyor: “Aynı sektörde; ama birbirini bilmeyen işadamları gördük. Daha ucuza bulabileceği malı dışarıdan getiren gördük. Üretimde birbirini tamamlayabilecek sektörlerin birbirini tanımadığını gördük. Hatta aynı derneğe üye firmalarda bile aynı sorun vardı. Burada hemen birbirine bayilik verenler oldu.” Ciğer, TUSKON üyesi bütün federasyonların, iş geliştirme toplantılarını kendi içinde ayrı ayrı düzenleyeceğini de belirtiyor. Bu çerçevede Marmara bölgesindeki potansiyele de dikkati çekiyor MARİFED Başkanı: “İstanbul’un yanında İzmit, Çorlu ve Bursa, Türkiye’nin sanayi devlerinin olduğu şehirler. Ancak aramızda bir iletişim eksikliği var. Pek çok sanayici Türkiye’den alabileceği ara malı, ithal etmek zorunda kalıyor. Özellikle makine sektöründeki üyelerimiz bu durumla karşılaşıyor. Türkiye’nin neresinde ne tür makinelerin yapıldığı pek bilinmiyor. Federasyon olarak bu ve buna benzer sıkıntıları gidermeye odaklanıyoruz. Bu etkinliği her yıl düzenleyerek, pratik bir yaklaşımla girişimcilere yönelik çözüm önerileri sunmayı sürdüreceğiz.”
     <br/>
     <br/>
     <br/>
     AFRİKA İÇİN MARİFED BİRLİĞİ
     <br/>
     <br/>
     İçteki ticari faaliyetlerini sürdüren MARİFED üyeleri, dış yatırım çalışmalarını da hızlandırmış durumda. Hedef Pazar olarak Afrika’yı seçen Gıda Komitesi üyeleri, güçlerini birleştirerek kara kıtada entegre yatırımlar planlıyor. TUSKON’un düzenlediği dış ticaret zirvelerinde bugüne kadar en fazla mesafe alınan bölge Afrika oldu. Programın ikincisi de düzenlendikten sonra bugünlerde üye derneklerin hemen hepsi, ticaret ve yatırım çalışmaları için Afrika’ya iade-i ziyaretler yapıyor. Tarım ve gıda potansiyeli açısından kıtayı bakir ve keşfedilmemiş bir hazine gibi değerlendirdiklerini belirten MARİFED Gıda Komitesi Başkanı Nihat Kurt, “Halen gıdacı üyelerimiz oradaki yatırım ve ticaret imkanlarını araştırıyor. Onların vereceği rapora göre Afrika’da tarladan son tüketiciye kadar her aşamasında olabileceğimiz entegre yatırımlar planlıyoruz” diyor. Kısacası komite üyeleri, ürünün tarlada yetiştirilmesinden, onun satılacağı marketi açmaya kadar komple yatırımlar planlıyor.
     <br/>
     <br/>
     Bu kadar geniş kapsamlı bir çalışmayı tek bir şirketin gerçekleştirmesi elbette kolay değil. Bu sebeple gıda komitesi üyeleri Afrika çalışmasında ortak hareket etme kararı almış. MARİFED’e bağlı 33 derneğe üye olan 50’ye yakın gıda firması var. Bunların bir kısmı üretici, kalanı ise hizmet sektöründe. Komite Başkanı Kurt, planlarını şöyle özetliyor: “Afrika’da kendi aralarında gümrüksüz ticaret yapan ülkeler var. Bizim hedefimiz şu; birkaç noktada üretim üssü kurup, oradan bütün kıtaya ulaşabilmek. Afrika öyle bir durumda ki mesela Nijerya’da tarım aleti olarak sadece kazma kürek var. Üretimde şimdiye kadar kimyasal ilaç hiç kullanılmamış, yani tarladan ilk alacağınız ürün organik ürün olacak. Mesela Mango çok değerli bir meyve; ama saklama koşulu yok, soğuk zincir yok ve tarlada çürüyor. Soğuk zincir kurulsa çok kârlı olabilir. Başka yerde yetişmeyen ürünler var. Türkiye’nin buna kayıtsız kalması olmaz. Oradan çıkarıp dünyaya satabiliriz. Tarladan alalım, biz işleyelim ve biz satalım. Üye işbirliği ile bunu yapacak gücümüz var. Bunu biz yapmazsak diğer ülkeler yapacak. Afrika, Amerika’dan Çin’e kadar pek çok ülkenin gözde yatırım bölgesi konumunda.”
     <br/>
     <br/>
     <br/>
     MARİFED’E BAĞLI 33 DERNEK VAR
     <br/>
     <br/>
     Marmara İş Hayatı Dernekleri Federasyonu, Marmara Bölgesi’ndeki iş dünyası derneklerini çatısı altında toplayan bir sivil toplum kuruluşu olarak 2004 yılında İstanbul’da kuruldu. Bölgesel ve sektörel kalkınmayı hedef alan Marmara İş Hayatı Dernekleri Federasyonu, bugün bünyesinde yer alan 33 işadamı derneği ile 3 bin 500 işadamına hizmet veriyor. Üye sayısını her yıl artıran MARİFED, işadamlarımıza yönelik ulusal ve uluslararası iş potansiyellerini değerlendirmek üzere altyapı çalışmalarına öncülük ediyor ve kalkınma projeleriyle işletmelerin gelişimine katkıda bulunuyor. MARİFED, Türkiye İşadamları ve Sanayiciler Konfederasyonu’nu (TUSKON) oluşturan 7 federasyondan biri.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28412), [web.archive.org (arşiv bağlantısı)](http://web.archive.org/web/20071229070517/http://www.aksiyon.com.tr:80/detay.php?id=28412)
