# Meclis’in kadınları

*Zafer Özcan 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kadın milletvekilleri bir yandan yoğun siyaset ve parlamento gündemini takip ederken, diğer yandan eş ve annelik görevlerini de yürütmeye çalışıyor. Özellikle küçük çocuğu olan ve yeni doğum yapanların siyaset serüvenleri oldukça çileli…
  </font>
 </div>
 <div id="newsText">
  <font class="detail-text">
   <p>
    Küçük kızını ancak haftada bir görebiliyor. Bazen o fırsatı bile bulamıyor. 6 yaşında kızı ve 15 yaşında oğlu var. Onlar, babalarıyla İstanbul’da yaşıyor, o ise Ankara’da misafirhanede. Hafta sonlarını Kayseri’de geçirdiği için evini de orada tutmuş. Sık sık yurtdışına çıkması gerekiyor. O zaman hasret daha da büyüyor. Peki, aileyi böylesine etkileyen nedir? Elbette siyasetin getirdiği şartlar. O, Türkiye Büyük Millet Meclisi’ndeki 79 kadın milletvekilinden biri…
    <p>
     AK Parti Kayseri Milletvekili Prof. Dr. Pelin Gündeş Bakır, İstanbul Teknik Üniversitesi’den Meclis’e gelen bir isim. Eşi Doç. Dr. İhsan Bakır, İstanbul’da Kamu Hastaneleri Genel Sekreteri olduğu için Ankara’ya gelemiyor. Pelin Hanım, Avrupa Konseyi Parlamenterler Meclisi üyesi ve Avrupa Komisyonu raportörü olduğu için sık seyahat etmek zorunda. Bazen küçük kızı bu mecburi ayrılığa isyan ediyor. Onu en çok üzen de bu. Demokrat Parti’den 16 yıl Kayseri milletvekilliği yapan ve Yassıada’da idamla yargılanan Kamil Gündeş’in yeğeni Pelin Hanım, yaşadığı hayatı, “Millete ve memlekete hizmet” diye tanımlıyor.
     <p>
      Seçim kampanyalarının çok konuşulan malzemeleridir onlar. Parti farkı gözetmeksizin gündeme gelirler. Yokluklarından, azlıklarından dem vurulur; Batı’dan örneklerle süslenen konuşmalar, “Uganda ve Ruanda’da bile sayıları daha fazla” vurgusuyla dikkat çekici hâle getirilir. Hatta bu uğurda ilgili kuruluşlar sıra dışı kampanyalara bile imza atar. Bir gün uyandığımızda, bilbordlarda ünlü kadınların bıyıklı fotoğrafları karşımıza çıkıverir. Amaç siyasileri etkilemektir elbette ama sonuç çok da değişmez. Seçimler bittiğinde görürüz ki oranlar ne Avrupa ne de Afrika meclisleriyle kıyaslanacak düzeydedir. Onlar kim mi? Kadın milletvekilleri elbette…
      <p>
       Bütün baskılara rağmen Meclis’te temsil oranları bir türlü yüzde 10’ları aşamıyor. Bir ara yüzde 4,5’lere kadar gerilediği düşünülürse, bu dönemki yüzde 14 oldukça iyi sayılabilir. İsveç ve Ruanda gibi ülkelerdeki yüzde 50’leri görmezden gelirsek tabii… Meclis’te 79 kadın vekilin zaten söylemiştik. AK Parti’den 46, CHP’den 19, BDP’den 9, MHP’den de 3 kadın milletvekili var parlamentoda. İkisi ise (Aysel Tuğluk ve Leyla Zana) yollarına bağımsız devam ediyor.
       <p>
        İsimlerini genellikle polemik ya da siyaset dışı konularla daha çok duyuyoruz. Suç biraz da biz gazetecilerde. Siyaset dışı hâllerinin haber değeri daha fazla çünkü! CHP Ankara Milletvekili Aylin Nazlıaka’nın Başbakan Yardımcısı Bülent Arınç ile yaşadığı polemik, AK Parti Ağrı Milletvekili Fatma Salman’ın eşinden şiddet görmesi ve 14 Şubat’ta Meclis’teki basın koridorunda yaptıkları dans gibi mevzular yani…
        <p>
         Biraz daha ciddi konulara girip kadın parlamenterlerin kendilerine özgü hâllerine ve sıkıntılarına daha yakından baksak ya biraz... Mesela az da olsa yükselen temsil oranının sonuçları, yasama kararlarında kadınların etkisi, birbirleriyle iletişimleri, Meclis’in çalışma saatlerine ve fiziki durumuna uyumları ve elbette eş ve çocukların ‘çileleri’…
         <p>
          Kadın vekiller, iktidar mensubu da olsa, muhalefeti de temsil etse Meclis’in fiziki yapısı ve çalışma şartları konusunda ortak kanaate sahip. Hepsi de yapıyı erkek egemen, çalışma şartlarını gayri insani buluyor. Özellikle çocukları henüz küçük yaşta bulunan kadın vekiller için, sabahlara kadar devam eden Genel Kurullar son derece zorlayıcı. Onların diğer ortak özelliği de pek çoğunun parlamenterlik uğruna aile düzenlerini değiştirmek zorunda kalmaları. Dışarıdan son derece cazip ve avantajlı görülen parlamentonun aslında fazla görünmeyen zorluklarını kadın vekiller yaşıyor, bu işin çilesini onlar çekiyor.
          <p>
           <strong>
            Sabaha kadar Genel Kurul
           </strong>
           <p>
            <img alt="" height="343" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer-(1).jpg">
             AK Parti Denizli Milletvekili Nurcan Dalbudak da Meclis’e girdikten sonra düzenini değiştirenlerden. Dalbudak’ın biri 2, diğeri 11 yaşında iki çocuğu var. Eşini Denizli’de bırakan Nurcan Hanım, ablasıyla beraber Ankara’da ev tutmuş. Çocuklara ablası bakarken, kendisi parlamento işlerine vakit ayırıyor, aile hafta sonları Denizli’de bir araya geliyor. Tabii seçmen ve teşkilat ziyaretlerinden vakit kaldığı ölçüde…
             <p>
              Milletvekilliğini en rahat yapanlar çocuklarını büyütmüş olanlar. Meclis çalışmaları en çok anneleri olumsuz etkiliyor. Aralarında, öğle molasında gidip çocuğuyla ilgilenip geri dönenler çok fazla. AK Parti Erzurum Milletvekili Fazilet Dağcı Çığlık, milletvekilliği devam ederken anne olanlardan. O zamana kadar Meclis’te bir emzirme odası düşünülmemiş. Fazilet Hanım’ın talebi üzerine artık Meclis’in taze anneleri için bir emzirme odası bulunuyor. AK Parti Konya Milletvekili Ayşe Türkmenoğlu, yurtdışında ve özellikle Avrupa’da gezdikleri parlamentolarda özel alanlar bulunduğunu gözlemlemiş: “İsveç Parlamentosu’nu gezdik, sadece kadınlara ayrılmış bölümler bile vardı. Burada yapmaya kalksanız irtica diye ortalık ayağa kalkar. Meselelere insani değil, ideolojik baktığımız için çözüm adına mesafe alamıyoruz.”
             </p>
             <p>
              <img alt="" height="242" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer2.jpg"/>
              AK Parti İstanbul Milletvekili Belma Sekmen Satır, Meclis’e gelen kadınların zaten zor şartlara hazırlıklı geldiği görüşünde. Çocuk ve aile için parlamento işlerini aksatanı hiç görmediğini söylüyor. “Bir saatlik arada erkekler sigara içerken, biz eve gidip çocuğumuzla ilgileniyoruz. Ankara’da mesafeler kısa, buna imkân var. Doğum yapan vekiller var, Genel Kurul aralarında eve gidip çocuklarını emzirip geliyorlar” diyor. Belma Hanım da vekil olduktan sonra hafta içi Ankara’da, hafta sonları İstanbul’da yaşamaya başlamış. Ankara’da, üniversitede okuyan oğluyla beraber yaşıyor, eşi İstanbul’da.
              <p>
               BDP’li Pervin Buldan ise bir yandan Meclis’teki ve partisindeki yoğun mesaisine devam ederken diğer yandan iki çocuğuna hem annelik hem babalık yapıyor. Çocukları üniversite seviyesine geldiği için kısmen rahat olsa da siyasetle anneliği birlikte yürütmenin zorluklarını yaşadığını ve çocuklarının fedakârlığı ile işine odaklanabildiğini söylüyor.
               <p>
                <img alt="" height="194" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer5.jpg"/>
                İşin özetini küçük çocuklara sahip iki vekil yapıyor. Pelin Gündeş Bakır ve Nurcan Dalbudak, siyasetteki başarının eşlerin anlayış ve desteğine bağlı olduğunu söylüyor. Pelin Hanım’ın sözleri durumu daha da netleştiriyor: “Eşim en büyük şansım. Bir eş olacak, size destek verecek ve inanacak. Aile sahibi kadınların siyasetteki başarısının sırrı budur. Bir kadının en büyük serveti vekil veya bakan olması değil, iyi bir kocaya sahip olmasıdır. Bunu sadece siyasete değil, her işe teşmil edebilirsiniz.”
                <p>
                 <strong>
                  Ah bu iç tüzük!
                 </strong>
                 <p>
                  Belma Satır, dışarıdan bakıldığında vekillerin ‘bir eli yağda, bir eli balda’ kişiler gibi algılandığını ancak gerçeğin hiç de öyle olmadığını söylüyor: “Kamuda lojman olmayacak dendi ama sadece milletvekilleri lojmanları iptal edildi. Bürokratlar hâlâ lojmanda. Bizim makam otolarımız yok, uçak biletlerimizi kendimiz alıyoruz. Sadece devletin verdiği danışman ve sekreterlerimizle 3–4 metrekarelik odalarda oturuyoruz. Dışarıdan göründüğü kadar havamız yok sizin anlayacağınız.”
                  <p>
                   Meclis’in uzun çalışma saatlerini eleştiren Belma Hanım, durumun  verimi düşürdüğü görüşünde. Yorgunluk ve uykusuzluktan dolayı kanun tekliflerini yeterince inceleyemediklerinden yakınıyor. Çalışma saatlerinin düzenlenmesi için iç tüzüğün değişmesi gerektiği kanaatinde.
                  </p>
                  <p>
                   <img alt="" height="200" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer8.jpg"/>
                   BDP Iğdır Milletvekili ve Grup Başkan Vekili Pervin Buldan da aynı konuya dikkat çekerek sabaha kadar süren çalışmaların aile ve çocuk dengesini sarstığını, zihnî yorgunluğa sebep olduğunu ve performansı düşürdüğünü söylüyor. Buldan da aynı konudan şikâyetçi ama ona göre çalışma saatlerini AK Parti belirliyor ve verimi düşüren sistemin sorumlusu iktidar.
                   <p>
                    2011’de parlamentoya ilk kez girenlerden CHP İstanbul Milletvekili Prof. Dr. Binnaz Toprak ise çalışma odaları hariç Meclis’teki fiziki şartları yeterli buluyor. Her yerin temiz ve bakımlı olmasını önemsiyor. Toprak, Meclis’e gelmeden önce Zülfü Livaneli’nin yazısından etkilendiğini belirterek ilginç bir anekdot paylaşıyor: “Livaneli’nin Meclis hakkındaki bir köşe yazısını okumuştum. Yemekhane başta olmak üzere fiziki ortamın ne denli kötü olduğunu anlatıyordu. Ya abartmış ya da ortam o günden bu yana iyileştirilmiş diye düşündüm. Kadın milletvekilleri açısından da fiziki ortamda sorun olduğunu düşünmüyorum.”
                    <p>
                     Kadın milletvekillerini dinlediğinizde herkesin aynı konudan muzdarip olduğu ortaya çıkıyor. İktidar mensupları, iç tüzük gereği muhalefetin etkisinin ve söz hakkının çok fazla olduğunu söylerken; muhalefet tarafı da gerek iç tüzüğün, gerekse sandalye dağılımının muhalefeti boğduğu görüşünde. İktidar partisindekiler uzun ve verimsiz çalışma saatleri konusunda iç tüzüğü sorumlu tutarken, muhalefet tarafı bu ortamı iktidarın oluşturduğu iddiasında. Pelin Gündeş Bakır, iç tüzük gereği tanınan uzun konuşma sürelerini eleştiriyor. Meclis’in çalışma saatlerinin bu sebeple uzadığını belirtiyor. Bunun sorumlusu olarak da elbette diğerleri gibi iç tüzüğü gösteriyor.
                     <p>
                      İşin tuhaf yanı, iktidar tarafı ‘Muhalefet daha çok konuşuyor’ derken, muhalefet mensupları da iktidarın gücü karşısında seslerini duyuramamak, hatta ‘hiçbir işe yaramamaktan’ şikâyetçi. Kadın vekillerin ortak rahatsızlıklarından biri de uzun çalışma saatlerinde daha rahat edebilecekken iç tüzük engeline takılıp pantolon giyememek. Kısacası ortak bir iç tüzük eleştirisi var ama hepsi mevcut durumun kendi grubunu olumsuz etkilediği konusunda hemfikir. Görünen o ki bu bakış açısıyla Meclis’te bir iç tüzük değişikliği yapmak hiç kolay değil!
                     </p>
                     <p>
                      <img alt="" height="251" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer1.jpg"/>
                      <p>
                       <strong>
                        Bu işin meyvesi yok!
                       </strong>
                       <p>
                        CHP Bursa Milletvekili Sena Kaleli, siyasete iş hayatından transfer olmuş. Bursa’nın ve Türkiye’nin önde gelen markalarından Kamil Koç otobüslerinin yönetim kurulu başkanlığından sonra siyasete ısınması kolay olmamış elbette. Siyasette, özel sektördeki özgürlüğü bulamamaktan yakınıyor. Özellikle Genel Kurul’da iktidar çoğunluğunun muhalefeti kısıtladığını düşünüyor. Kaleli, “Yasa teklifleri ve öneriler muhalefetten gelince fazla dikkate alınmıyor. Toplumun iradesine sığınan iktidar anlayışı, aslında toplumun sesini çok dinlemek istemiyor.” diyor. Seçmenlerinin beklentilerini parlamentoda karşılayamadıkları için kendini ‘üretemez’ hissettiğini söyleyen Kaleli, bu durumun kendisinde çelişkili bir ruh hâli oluşturduğunu itiraf ediyor.
                        <p>
                         Prof. Dr. Binnaz Toprak da iktidarın Meclis’te istediğini yapmasından yakınıyor: “Sabah 7’ye kadar orada oturuyorsun, akademisyen olsan o mesainin bir meyvesi olur, ama burada olmuyor, bir şey değişmiyor. Sabah’a kadar çalışıp sonuçta hiçbir işe yaramadığını görmek çok moral bozucu.” Meclis’in halkın iradesi yerine başbakanın iradesini temsil ettiğini söyleyen Toprak, milletvekili sıfatıyla fark oluşturacağını düşünüp siyasete girdiği hâlde bunun gerçekleşmediğinden yakınıyor. Binnaz Toprak, halkın da zaten kendisinden bu tür çalışmalar beklemediğini fark ettiğini aktarıyor: “Halkın vekillerinden beklediği de bu değil galiba. Bana gelen taleplerin hepsi, mevkimi kullanıp kişinin iş bulmasına, çocuğunu üniversiteye yerleştirmesine ya da paraca kendisine yardım etmeme yönelik. Bu açıdan bakınca insan gerçekten hayal kırıklığına uğruyor. Türkiye halkının siyasete bakışında bir çarpıklık var. Devlete bağımlı hâle getirilmiş. Siyasetçiden umduğu da kendisine ayrıcalık yapılması.”
                         <p>
                          Pervin Buldan da “AKP’nin uyguladıkları dışında etkimiz yok.” diyenlerden. İktidarın kabul etmeyeceğini bildikleri hâlde yaptıkları muhalefetin tutanaklara geçmesini önemsiyor. Genel Kurul’a gelen çok önemli yasalarda bile yapacakları fazla bir şey olmadığını belirten Buldan, işe yaramama psikolojisinin kendilerini olumsuz etkilediğini vurguluyor.
                          <p>
                           Muhalefet kanadında ‘işe yaramama’ duygusu ağır basarken, iktidarın kadın vekilleri de kendilerini ‘konuk sanatçı’ gibi hissetmekten kurtaramıyor. Erkeklere sadece milletvekili denilmesine rağmen onlarla aynı işi yapan kadınlara ‘kadın vekiller’ denmesini, ‘konuk sanatçı’ rolüne delil gösteren Ayşe Türkmenoğlu, temsil oranı artmasına rağmen kadınların bu görüntü veya algıyı değiştiremediğini söylüyor. Aslında 79 kadın milletvekili bir araya gelerek seslerini daha fazla duyurabilir ancak araya ideolojiler giriyor. Ayşe Hanım, bu tür arayışları partilerin hemen şova çevirmesinden yakınıyor. Ona göre, kadın vekiller daha birbirlerini bile yeteri kadar tanımıyor: “Eskiden lojmanlarda oturanlar arasında bir komşuluk hukuku olurmuş. Şimdi sadece Genel Kurul ve komisyonlarda görüşüyoruz. Kulislerimiz bile farklı. Bazen bir hemcinsimizi gördüğümüzde ‘Bu da milletvekiliymiş’ diye şaşırdığımız oluyor.”
                           <p>
                            Binnaz Hoca’nın eleştirdiği husus da iktidar ile muhalefetin ayrı kulislerinin olması. Vekillerin Genel Kurul dışında birbirleriyle temas kurabilecekleri bir alan olmadığını belirterek bu durumun iktidar ile muhalefet arasındaki gerginliği artırdığını düşünüyor. Genel Kurul’da çoğunlukla erkeklerin konuştuğu tespitini de yapan Toprak, suçu grup başkan vekillerinde buluyor.
                            <p>
                             Pervin Buldan’a göre Meclis’te kadınların biraz daha görünür olmasında BDP’nin katkıları büyük. Önceki dönemlerde bütün karar mekanizmalarında erkeklerin bulunduğunu, partisinin bu döngüyü kırdığını söylüyor. BDP’nin kadın grup başkan vekili çıkarmasından sonra diğer partilerin de bu yolu izlediğini hatırlatıyor. Her partiden kadın grup başkan vekilleri, hatta Meclis başkan vekilleri var. Buldan’a göre siyasete hanım eli değmesi şart. Kadınların sayı ve etkisinin arttığı ortamların daha düzenli, daha olumlu ve başarılı olduğu düşüncesinde.
                             <p>
                              Belma Satır ise kadınların Meclis’te pasif bir grup olduklarını düşünmüyor. Kadınların Meclis çalışmalarına yeteri kadar katıldığını ancak gündeme genelde sansasyonel konuların geldiğini belirtiyor. Ciddi meseleler basında fazla yer bulmadığı için kadınların etkisiz göründükleri tespitini yapıyor.
                              <p>
                               Sena Kaleli, “Kadın olduğumuz için sözlerimiz, hareketlerimiz çok özenli olmak zorunda.” diyerek söze giriyor. Kadınların suçlanma ve dışlanmaya daha yatkın olduğu tespitini yaparak “Henüz daha kadına dair bir konunun toplumsal sorun olarak görünmesini bile erkeklere kabul ettiremedik. Fıtri roller öne çıkarılıyor, onu benimsememiz isteniyor.” diyor.
                               <p>
                                <strong>
                                 Kadınlar küfrü önler mi?
                                </strong>
                                <p>
                                 Bir de kadınların bulunduğu ortamda, erkeklerin üsluplarına dikkat etmesi meselesi var tabii. Stadyumlarda küfrü önlemek için kadın seyirci konusunun gündeme getirilmesi gibi, Meclis’teki kadınlar Genel Kurul’daki küfür ve kavgaları önleyebilir mi? Sena Hanım bu soruya olumlu cevap veremiyor. Aslında varlıkları erkeklerin tavrını fazla da etkilemiyor: “Erkek milletvekillerinin kadınlardan utanarak kendilerine çekidüzen verdiklerini söylemek zor ancak kadınlara karşı saygılılar.”
                                 <p>
                                  Ayşe Türkmenoğlu, Genel Kurul’daki sertliklere rağmen erkeklerin kadınların olduğu ortamlarda kendilerine biraz daha dikkat ettikleri, sözlerini sakındıkları tespitini yapıyor. Pervin Buldan, kürsüye çıkan kadınların bile erkeklerin sözlü sataşmalarına maruz kalabildiklerini belirterek özeleştiri yapıyor: “Biz kadınlar bunu değiştirebiliriz. Daha çok bir araya gelmeli, değişimin önünü açacak projeler üretmeliyiz ama bunu da başaramıyoruz. Kadın vekiller bir araya geldiği zaman parti farkları, ideolojiler öne çıkıyor ve toplandığımız gibi dağılıyoruz. Bunu çok yaşadık, kadın örgütleri de bunu çok denedi ama olmadı.”
                                  <p>
                                   Kadınların Meclis çalışmalarında, özellikle etkili noktalarda geri planda kaldıklarının göstergelerinden biri de komisyonlardaki dağılım. Parlamentodaki en önemli komisyonlardan kabul edilen Plan ve Bütçe Komisyonu’nun hiç kadın üyesi bulunmazken, kadınların önemli bölümü, Kadın Erkek Fırsat Eşitliği Komisyonu’nda görev yapıyor. Başkanlığını AK Parti Kocaeli Milletvekili Azize Sibel Gönül’ün yaptığı komisyonun 26 üyesi var ve bunların 21’i kadın. Kabinedeki tek bakanın da yine Kadın Aile ve Sosyal Politikalar Bakanı olması, kadınların siyasetteki algısı hakkında fikir vermeye yetiyor. Kadın parlamenterlerden beklenen, daha çok kadın sorunlarıyla ilgilenmeleri. Kadınların sadece kadın ve aile meselelerinden anladığının düşünülmesi onları rencide eden konuların başında geliyor. Yeni dönemde bu denklemi bozan iki isim var; Meclis başkan vekilleri MHP’li Meral Akşener ve CHP’li Güldal Mumcu. İki isim, görevlerinin de etkisiyle parlamentodada kadınların etkisini artırıyor.
                                   <p>
                                    <img alt="" height="220" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer7.jpg"/>
                                    Kadın Erkek Fırsat Eşitliği Komisyonu Başkan Vekili Prof. Binnaz Toprak, partisinin bu komisyonda kendisine görev verdiğini, tercihinin ise Anayasa ve İnsan Hakları komisyonları olduğunu söylüyor. Bu dönem Meclis’in en başarılı komisyonlarından biri kabul edilen ve Darbeleri ve Muhtıraları Araştırma Komisyonu’na bir kadının, AK Parti İstanbul Milletvekili Nimet Baş’ın başkanlık ettiğini de hatırlatalım. Nimet Hanım’ın çabaları sadece darbecilerle hesaplaşma adına değil, kadınların Meclis’teki etkisinin artması adına da önemli işlev gördü.
                                    <p>
                                     <strong>
                                      Esnaf ziyaretsiz olmaz!
                                     </strong>
                                     <p>
                                      Meclis’teki çalışma şartlarının ağırlığı ile ev-aile-çocuk dengesini kurmanın zorluklarına rağmen kadın vekiller, bölge siyasetinden de geri kalmıyor. Elbette onlar da seçmenlerini memnun etmek zorunda. İstisnasız hepsi, hafta sonlarını seçim bölgelerinde, seçmenlerin dertlerini dinleyerek geçiriyor. Uzun yıllar İstanbul il teşkilatında çalıştıktan sonra Meclis’e giren Belma Satır, siyasette insana dokunmanın yolunun araziye çıkmaktan geçtiğini kaydediyor. AK Parti’nin üçüncü döneminde teşkilatlardan gelen kadın vekil sayısının arttığına dikkat çeken Satır, sahada olmanın önemli olduğu fikrinde. Ayşe Türkmenoğlu, parlamentoda kendilerine en fazla gelenlerin kadın seçmenler olduğunu hatırlatıyor: “Kadın seçmenler bize direkt ulaşıyor, erkeklerse araya eşlerini ve kızlarını koyuyor. Bana göre kadın vekiller seçmenlerin dertleriyle daha çok ilgileniyor.”
                                      <p>
                                       Türkmenoğlu kadınların Ankara’da Meclis dışında siyasilerin takıldıkları ortamlara gitmediklerinin de altını çiziyor: “Kadınlar dışarıda vakit geçirmektense aileye vakit ayırıyor ama bu dezavantaj oluyor. Erkekler dışarıda da görüştükleri için birbirlerini daha iyi destekliyor. Biz bunun dışında kalıyoruz. Çünkü başka sorumluluklarımız da var. Ankara siyasetini biz sadece Meclis odaklı yapıyoruz.”
                                       <p>
                                        Sena Kaleli, seçmenlerle sık bir araya gelenlerden. En fazla iş ve burs talepleri aldığını söylüyor. Kaleli, seçim bölgesi Bursa dışında partinin görevlendirdiği illere de giderek seçim çalışmalarına katılıyor. Nurcan Dalbudak da vaktinin önemli bölümünü Denizli’deki çalışmalara ayırıyor. Dalbudak, “Bazı vekiller çok fazla ziyaretçisinin gelmesinden yakınır, biz özel davet ediyoruz. Gurbette insanın babasını görmesi gibi oluyor. Seçmenler de Meclis’e gelmekten zevk alıyor, burası onlar için çok cazip.” diyor. Nurcan Hanım, siyasetçilere çok fazla iş talebi gelmesi hakkında çarpıcı bir tespitte bulunuyor: “28 Şubat döneminde sırf imam hatiplerin önünü kesmek için meslek liseleri bitirildi. Şimdi karşımızda mesleksiz bir nesil var. O süreçten sonra meslek edinmek ve hayata atılmak kolay değil. Bizim işimiz biraz da bu nesille ilgilenmek. Bu mesleksiz gençler şimdi maalesef iş bulmak için vekillerin peşinde koşmak zorunda kalıyor.”
                                        <p>
                                         Pervin Buldan, BDP’nin siyaseti Meclis’te en az yapan grup olduğunu söylüyor. Daha çok bölgede halkla beraber olduklarını, fırsat buldukça seçim bölgesi Iğdır’a gittiğini söylüyor. BDP’nin ülkenin bütün sorunlarıyla ilgilendiğini ve Meclis’te her soruna yönelik kanun teklifleri ve soru önergeleri verdiğini kaydediyor. “Medya bu çalışmalarımızı haber yapmıyor. Bölgedeki bir eylemde gaz yersek ancak o haber oluyor.” diyerek basının tutumundan yakınıyor.
                                        </p>
                                        <p>
                                         <img alt="" height="429" src="http://web.archive.org/web/20140125070935im_/http://medya.aksiyon.com.tr/aksiyon/2013/03/04/kapak-zafer6.jpg"/>
                                         Pelin Gündeş Bakır da çok sık memleket ve seçim bölgesine gidenlerden. Kayseri’de sürekli esnaf ziyaretleri yapan Bakır, seçim bölgesindeki bütün sorunları tespit ederek vatandaşın sorunlarına hızlı ve yerinde çözüm bulduklarını, kanuni düzenleme gerektiren meseleleri de Meclis’e taşıdıklarını söylüyor.
                                         <p>
                                          Sonuçta kadın milletvekilleri hâlâ Meclis’te bir renk olmanın çok da ötesine geçebilmiş değil. Sayıları ve etkileri eskisine oranla fazla olsa da henüz alınması gereken çok yol var. Uzun sözün kısası, seçim dönemlerinde ‘bıyıklı kadın’ bilboardları görmeye bir süre daha devam edeceğiz gibi görünüyor.
                                         </p>
                                         <p>
                                          <strong>
                                           Ne bağırıyorsun, burası kahve mi!
                                          </strong>
                                          <p>
                                           CHP İstanbul Milletvekili Prof. Dr. Binnaz Toprak, acemilik döneminde yaşadığı bir Genel Kurul hatırasını paylaşıyor: “Geçen yıl Meclis’in açıldığı ilk günlerde Başbakan ve tüm muhalefet parti liderleri Meclis’te konuşma yapacaklardı. Vekilliğimin ilk günleri. Önce Sayın Kılıçdaroğlu kürsüye çıktı. Konuşurken benimle aynı hizada oturan iktidar partili bir erkek milletvekili yüksek sesle laf atmaya başladı. Hışımla kendisine döndüm, “Ne bağırıyorsunuz, burası kahvehane mi?” dedim. O kadar utandı ki hemen sustu. Ancak bir müddet sonra Başbakan kürsüye çıktığında bu sefer bizim milletvekilleri laf atmaya başlamasın mı? Susturduğum AKP’li milletvekiline rezil oldum diye düşündüm! Meclis’in havası bu. Toplumdaki ağırlığıyla hiç orantılı olmayan bir hava. Bunun düzelmesi gerektiğini düşünüyorum.”
                                           <p>
                                            <strong>
                                             Kızım sabaha kadar Meclis’te uyuyup top havuzunu hak etti
                                            </strong>
                                            <p>
                                             Prof. Dr. Pelin Gündeş Bakır’ın da Meclis’te ilginç bir anısı var: “Parlamentoya girdikten sonra kızımla çok az görüşebildiğimiz için bir gün benimle Meclis’e gelmek istedi. Kıyamadım getirdim. Onu odamda danışmanıma emanet edip Genel Kurul’a girdim. Uslu durursa akşama çıkışta top havuzuna götüreceğime söz verdim. Ancak Genel Kurul o akşam uzadıkça uzadı ve ertesi sabah on buçukta sona erdi. Ben odaya döndüm, kızım koltukta uyumuş ve sabah olunca uyanmış. Bana, ‘Sözümü tuttum, sana izin verdim, işini yaptın. Şimdi işin bitti, beni top havuzuna götür.’ demez mi? Çare yok tabii, hiç uyumadan Meclis’ten çıkıp top havuzuna gittik. Oradan yine hiç uyumadan tekrar Meclis’e geldim. Stres, uykusuzluk ve yorgunluk çok fazla bizim işimizde ama ne yapalım niyet hayır, akıbet hayır. Bizim için koltuktan daha önemlisi arkamızda sadaka-i cariye bırakabilmek. Öldükten sonra kesilmeyecek hayır gibi düşünüyoruz bu işi. Bu sene eşimle hacca gittik. Kâbe’yi ilk gördüğünüzde yapılan dua kabul olurmuş. Ben o anda ‘Allah’ım bana arkamda çok fazla sadaka-i cariye bırakmayı nasip et’ diye dua ettim. Biz bunun peşindeyiz.”
                                            </p>
                                           </p>
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </img>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34984-meclisin-kadinlari.html), [web.archive.org (arşiv bağlantısı)](http://web.archive.org/web/20140125070935/http://www.aksiyon.com.tr:80/aksiyon/haber-34984-meclisin-kadinlari.html)
