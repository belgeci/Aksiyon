# Azınlıklar normal vatandaşlık istiyor

*Zafer Özcan 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeni Vakıflar Kanunu, Türkiye’deki azınlık sorunlarını bir kez daha gündeme getirdi. Azınlıklar artık vatandaşı oldukları ülkede ayrımcı muamele görmek istemiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061219162513im_/http://www.aksiyon.com.tr/resim/627/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rahip Holger Nollmann, papaz olarak görev yaptığı Alman Protestan Kilisesi’ne doğalgaz bağlatmak için belediyeye başvurur. Ancak ‘küçük’ bir sorunla karşılaşır. Beyoğlu’ndaki kilisenin mülkiyetinin kime ait olduğu belli değildir! Aynalı Çeşme Sokağı’ndaki bu binanın tapu kayıtlarında ‘sahiplik’ kısmı boş görünmektedir. Rahip Nollmann, kilise arşivinden çıkardığı Osmanlı’dan kalma mülkiyet belgesi aracılığıyla doğalgaz bağlatmayı başarır. Bu hikâyeyi bize anlatırken, bir yandan da kendi durumlarına gülerek, “Biz aslında hukuken yokuz.” diyor. Sorunun çözüleceğine yönelik umudu da iyice dibe vurmuş rahibin. “Türk usulü yaşamaya devam ederiz” demesi, bu şekilde yaşamayı öğrendiklerinin de göstergesi aslında.
   <br>
    <br>
     Alman Protestanların serencamı, Türkiye’nin son günlerdeki önemli gündem maddelerinden ‘azınlıklar’ sorunu konusunda ilginç bir örnek. 1843’te Osmanlı’ya çalışmak için gelen ve geri dönmeyen Almanlara hizmet vermek için kurulan kilise, Osmanlı izni dâhilinde faaliyete başlamış. Geçen zaman içinde bu Almanlardan geri dönen de olmuş, kalan da. 1945’te Türkiye’nin Almanya’ya savaş ilan etmesiyle kalanların birçoğu sınır dışı edilmiş. Şimdi bu Alman grubundan günümüze sadece 5 aile kalmış İstanbul’da. Kilise, onlara olduğu kadar ülkemizde iş için bulunan, elçilikte ve okullarda çalışan Protestan Almanlara da hizmet veriyor. Onlar Lozan Anlaşması’nda ‘azınlık’ tanımına giremedikleri için, bu hizmet ‘Türk usulü’ olmaya devam ediyor.
     <br/>
     <br/>
     TBMM, önceki hafta AB uyum paketi içinde yer alan yeni Vakıflar Kanunu’nu kabul etti. Bu gelişme AB sürecinde son derece önemli; çünkü ülkeyi AB sürecinde sıkıntıya sokan azınlıklar meselesi, Vakıflar Kanunu içinde ele alınıyor. Aslında AK Parti’nin 2002 Kasım’ında tek başına iktidara gelmesinden hemen önce dönemin koalisyon hükümeti de azınlıklar konusunda ilk adımları atmıştı. İlerleyen satırlarda yeniden değineceğimiz yeni kanun, sorunları ne derece çözecek, bunu zaman gösterecek. Bu arada yeni kanunun 9 maddesi Cumhurbaşkanı Sezer tarafından yeniden görüşülmek üzere Meclis’e iade edildi.
     <br/>
     <br/>
     1936 VE 1974 KARARLARI
     <br/>
     <br/>
     Azınlık sorununu daha iyi anlayabilmek için önce meselenin başlangıcına, 1936 ve 1974 kararlarına inmek gerekiyor. Cemaat vakıfları aslında Osmanlı döneminde, padişah fermanıyla kurulmuş yapılar. Vakıf olarak tanımlanmalarına rağmen, ortada bir vakfiye olmadığı için kuruluşları bir vakıf senedine dayanmıyor. Cumhuriyet döneminde onları ilgilendiren kararlarda, vakıf senetlerinin olmaması belirleyici olmuş. 1936’da Meclis’te kabul edilen 2762 sayılı Vakıflar Kanunu için devlet Müslüman ve gayrimüslim bütün vakıflardan mal beyannamesi ister. Gelen bilgiler kanun metnine eklenir ve bu ekler, vakıf senedi olmayan gayrimüslim vakıfların, ‘vakıf senedi’ olarak kabul edilir. Ancak konu tam 38 yıl sonra bir sorun hâline gelecektir. 1936’da beyan veren vakıflar, 1974’e kadar mal edinmeye devam eder; hukuki bir engelle karşılaşılmaz. Buradaki mal edinmeler çoğunlukla, vârisleri olmayan yaşlı üyelerin, cemaate vasiyet yoluyla bıraktıkları taşınmazlardır. En fazla bağış Rum cemaatinde olur, onu Ermeniler izler.
     <br/>
     <br/>
     1974’teki gelişmeye gelince… Yargıtay içtihat değişikliğine giderek oy birliğiyle bir karar alır: Azınlık vakıflarının, 1936’da verdikleri beyanname dışında yeni mal edinemeyeceklerine, yeni mal edinilmişse bunların varsa vârislerine, yoksa hazineye iadesine… 1974’ten itibaren, 1936’dan sonra elde edilmiş cemaat mallarının vârislere veya hazineye iade süreci yaşanır.
     <br/>
     <br/>
     Bugün Türkiye’yi AB karşısında sıkıntıya sokan bu duruma ilk müdahale AB sürecinde, DSP-MHP-ANAP koalisyonu döneminde olur ve 4771 sayılı yasa çıkarılır. Buna göre Vakıflar Kanunu’nun birinci maddesi değiştirilerek, cemaat vakıflarına yeniden mal edinme izni verilir. Söz konusu değişikliğin, mal edinmeyi Bakanlar Kurulu iznine bağlaması sorun olunca aynı hükümet bu kez 4778 sayılı yasayı çıkarır ve azınlık vakıflarının mal edinmesi Vakıflar Genel Müdürlüğü’nün iznine bağlanır. Bu yasa da ayrıca vakıfların 1936’dan sonra edinip de fiilen kullandığı; ancak üzerine geçiremediği taşınmazları üzerine geçirme hakkı verir. Fakat iade edilen mülkler, vakıfların sahip olmadığı ama fiilen kullandığı taşınmazlardı. Üçüncü şahıslara geçen taşınmazlar cemaatlere geri verilmedi. Geçtiğimiz ay Meclis’ten geçen son Vakıflar Kanunu tasarısının, azınlık vakıflarından hazineye geçen malların iadesini kapsaması bekleniyordu. Peki sonuç ne oldu? Sezer’in bazı maddelerini iade ettiği Yeni Vakıflar Kanuna göre, Gayrimüslim vakıfların 1974’ten sonra el konulan ve halen “hazine, Vakıflar Genel Müdürlüğü veya bağışı yapan kişiler” üzerinde olan taşınmazları, cemaatlere iade edilecek. Üçüncü kişilere geçmiş olanlar ise kapsam dışında tutuluyor.
     <br/>
     <br/>
     Ermeni cemaati avukatı Diran Bakar, yeni yasayı değerlendirirken, başlangıçta son derece olumlu maddeleri olan metnin, Adalet Komisyonu’nda CHP’li üyelerin müdahalesiyle değiştirildiğini ve bu şekilde Meclis’ten geçtiğini belirtiyor. İlk tasarıda cemaat vakıflarına yurtdışında şube açma ve üst kurul oluşturabilme hakkı verilirken, komisyonda metne ‘sadece statüsü olanlar’ notu eklendi. Cemaat vakıfları da vakıf senediyle kurulmadıkları için, yeni yasaya göre yurtdışında şube açamayacak ve birkaç vakıf bir araya gelerek üst yapı oluşturamayacak. Diran Bakar, kendilerini en çok rahatsız eden unsurun yine Adalet Komisyonu’nda eklenen ‘mütekabiliyet’ ifadesi olduğunu belirtiyor. Yani buna göre muhatap ülke bizim azınlıklarımıza baskı yaparsa, Türkiye’nin de burada yaşayanlara baskı yapma hakkı olacak. Bakar, “Bu bizi rehine gibi gören anlayışın ürünüdür. Zaten uygulama şansı yok. Çünkü mütekabiliyet yabancılar için uygulanabilir; ama yine çok rahatsız edici.” diyor. Bakar’a göre yasadaki taşınmaz mal iadesi hükmü de muğlâk ifadeler içeriyor.
     <br/>
     <br/>
     Türkiye’de azınlıklar denince hemen Rumlar, Ermeniler ve Museviler akla geliyor. Çok bilinen ve tartışılan bu üç grubun dışındakiler ise resmen azınlık statüsünde değil. Onların durumu diğerlerine kıyasla daha zor. Türkiye’deki en küçük gayrimüslim topluluğu, Galata Kulesi yakınlarında yaşayan Dominiken rahipler. İstanbul’da ve İzmir’de 4’er olmak üzere Türkiye’deki sayıları sadece 8. Buna rağmen dış dünyada şaşırtıcı derecede tanınıyorlar. Çok sayıda kişiye hizmet veriyorlar ve sözleri çok itibar görüyor. Çok amaçlı bir mekân olarak kullanılan kiliselerinin adı ise Sen Piyer. Dominiken rahiplerin bir kısmı belirli görev süreleri için yurtdışından geliyor, bir kısmı ise sürekli burada kalıyor.
     <br/>
     <br/>
     MUSEVİLER, EN SORUNSUZ AZINLIK
     <br/>
     <br/>
     Bir tür Katolik tarikatı olan Dominikenlerin İstanbul’daki temsilcisi Rahip Richard Nennstiel, 1920’lerde hizmet verdikleri İtalyan sayısının 3 bini bulduğunu; ancak bu sayının şimdilerde 200-300’e indiğini söylüyor. Alman kökenli Rahip Nennstiel, Angela Merkel’in Türkiye ziyareti öncesi Alman başbakanlığının azınlıkların durumuyla ilgili kendisinden bilgi aldığını, ziyaret esnasında da Merkel’le görüştüklerini aktarıyor. Dominiken rahiplerin durumu, Türkiye’de azınlık olarak kabul edilmeyen ve artık sembolik anlamları olan bu küçük toplulukların, dış dünyadaki Türkiye imajı için ne kadar etkili olabileceğinin bir göstergesi.
     <br/>
     <br/>
     Tartışmaların odağındaki Ermeni ve Rum cemaatlerine geçmeden, Türkiye’deki ikinci büyük azınlık topluluğu olmasına rağmen hemen hemen hayatlarından hiçbir şikâyeti olmayan, devletle en sorunsuz grup olan Musevilere değinmek gerekiyor.
     <br/>
     <br/>
     Türkiye’de toplam 23 bin civarında Yahudi yaşıyor. Musevilerin ezici çoğunluğunu 1492’de İspanya’dan çıkarıldıktan sonra Sultan 2. Beyazıt tarafından kabul edilen Sefarad Yahudileri oluşturuyor. İstanbul’da kendilerine ait bir okulları var. Esasında onların sorunlarının fazla olmamasının bir sebebi, fazla gayrimenkule sahip olmamaları. Türk Musevi Cemaati bünyesinde sinagog vakıfları var ve bunların gayrimenkulleri bulunuyor. Ancak cemaat, 1936’daki beyanından sonra fazla taşınmaz mal edinmediği için şimdiki süreçte de ciddi sorun yaşamıyor. Yaşanan bazı problemlerin, (özellikle vakıfların yönetim kurullarıyla ilgili) uyum yasaları çerçevesinde çözülmüş olmasından memnunlar. Cemaat vakıflarına yeni yasalarla mülk edinme hakkının verilmesiyle, mülk edinmeye de başlamışlar. Cemaat halen kendi din adamlarını yetiştiremiyor; ancak İsrail ve Amerika’daki okullardan gelen din adamlarını yeterli buldukları için bunu da sorun yapmamaya özen gösteriyor. İstanbul’da 19, Türkiye genelinde toplam 30 sinagog var ve bunların hepsinde din adamları mevcut. Türk Musevi Cemaati Başkanlığını halen iş adamı Silvyo Ovadya yürütüyor.
     <br/>
     <br/>
     Musevileri, Ermeni ve Rumlardan ayıran en önemli ayrıntılardan biri aslında, mülk bağışlama konusu. Hıristiyan inancında kiliseye yapılan bağışların manevi olarak anlamı büyük ve bu sebeple bağış sayısı fazla. Dolayısıyla ‘sorun’ da çok. Museviler’de ise durum farklı. Onların aslında en önemli sorunu toplumsal algılama, yani İsrail ile özdeşleştirilme. Cemaat üyesi bir işadamı, “Yıllardır ticaret yaptığım Müslüman işadamı, İsrail Lübnan’a saldırınca bizimle ilişkisini kesti. İsrail’in içinde olduğu her sorunun burada bedelini ödüyoruz.” diyor.
     <br/>
     <br/>
     RUM CEMAATİ ‘TÜKENİYOR’
     <br/>
     <br/>
     Türkiye’deki azınlık tartışmalarında en fazla ismi geçen kurum, kuşkusuz Rum Patrikliği. Özellikle Ortodoks âlemindeki nüfuzu sebebiyle, Patrik Bartholomeos azınlıklar denince Türkiye’de akla ilk gelen isim. Onun ‘ekümenik patrik’ iddiası ve devletin buna reaksiyonu, yıllardır bitmeyen bir tartışma. Eleştirilere olan tepkisinden olsa gerek Patrik, artık pek çok soruyu basın sözcüsü Peder Dositheos Anağnostopulos aracılığıyla cevaplıyor. İstanbul doğumlu olan Peder Anağnostopulos 35 yılını Almanya’da geçirmiş ve ilaç sektöründen emekli olduktan sonra İstanbul’a yerleşmiş. Patrik’ten basın sözcülüğü teklifi alınca kabul etmiş; ancak Patrikhane’de çalışabilmesi için papaz olması gerektiğinden bunun da eğitimini almış.
     <br/>
     <br/>
     1923 mübadelesinde büyük çoğunluğu Yunanistan’a göç etmek zorunda kalan Rumların sayısı hızla azalıyor. Fener Rum Lisesi 1959 mezunu olan Anağnostopulos, çocukluğunda Türkiye’de 100 bini aşkın Rum’un yaşadığını hatırlıyor. Rakam şimdi 4 bin civarında. Bu azalmanın en önemli sebebi göçler. 6-7 Eylül olayları ve Varlık Vergisi gibi uygulamalar göçlerin temel sebepleri. Buna rağmen o asıl göçün 1968-85 arası olduğunu ve bu dönemde 25 bin Rum’un Türkiye’yi terk ettiğini belirtiyor. Bunun gerekçesi de, bu süre zarfında son derece kötü olan Türk-Yunan ilişkileri. “Türk Yunan gerginliklerinin bedelini hep buradaki Rumlar ödedi” diyor.
     <br/>
     <br/>
     “MÜSLÜMANLAR DA İSTER” KORKUSU!
     <br/>
     <br/>
     Türkiye’deki 4 bin Rum’un yüzde 60’ı 55 yaş ve üstü. Peder Anağnostopulos, böyle giderse önümüzdeki 20 sene içinde Rum sayısının 800’e düşeceğini iddia ediyor ve cemaatin sosyolojik ömrünün de biteceğini düşünüyor. Çünkü nüfus yaşlı olduğu gibi, gençlerdeki doğum oranları da son derece düşük. Anağnostopulos bu noktada bir sitemde bulunuyor: “Türkiye normalleşiyor, artık görüşlerimizi dile getirebiliyoruz. Fakat bu normalleşme geç kaldı; çünkü ortada cemaat kalmadı.” Onun cemaatin geleceğiyle ilgili umudu, Türkiye’nin AB üyesi olması durumunda göç edenlerin en azından bir kısmının geri dönme ihtimali.
     <br/>
     <br/>
     Rum cemaatinin üç lisesinde toplam 210 öğrenci okuyor. 2006’da liseden mezun olacak Rum genci sayısı sadece 16. Temel sorunlarına gelince, öncelikli olarak papaz yetiştirememeyi sayıyor Peder. Hiçbir kilisenin tüzel kişiliğinin olmaması ise diğer bir mesele. Lozan’da tanınmasına rağmen Patrikhane’nin de tüzel kişiliği olmamasından yakınıyor. Cemaatin elindeki taşınmaz sayısı, yani devletin ‘bunlar sizindir’ dediği gayrimenkul sayısı 490. O ise 1974’ten sonra el konulan ve iade edilmeyenlerin sayısının 3 bin olduğunu söylüyor. (Ermenilerde bu rakam 40 civarında). Bu yapıların mülkiyet hanesi boş; ama işletmesini Vakıflar Genel Müdürlüğü yapıyor ve geliri de onlara ait. 3. şahıslara geçenler ise ayrı bir sorun. Peder Anağnostopulos, kiliseyle ilgili en büyük problem olarak Adalar’da bulunan ve cemaatin elinden giden 7 manastırı gösteriyor.
     <br/>
     <br/>
     Sorunlarının sadece hukukî olmadığını; olayın siyasi yönü bulunduğunu da belirten Anağnostopulos, meselenin bir türlü çözülmemesine yönelik ilginç bir yorum yapıyor: “Türkiye’de gittikçe canlanan bir Müslümanlık var. Gayrimüslimlere hakları verilirse, Müslümanlara da birtakım hakları vermek zorunda kalabilirler. Ben bizim sorunlarımızın çözülmemesinin altında böyle bir anlayışın yattığını düşünüyorum.”
     <br/>
     <br/>
     Türkiye’nin resmiyette kabul ettiği üç azınlık grubunun ortak sorunlarından biri de, din adamı yetiştirme meselesi. Museviler bunu mesele yapmıyor; ancak Ermeni ve Rumların kapatılan ruhban okulunu açma talepleri sürüyor. Ermenilerin 1965’te kapatılan Surp Haç Okulu ve Rumların da Heybeliada Ruhban Okulu, bahse konu ve halen eğitime kapalı iki dinî kurum.
     <br/>
     <br/>
     Türkiye’de kanuni olarak Ermeni, Rum ve Museviler kendi okullarını açabiliyor. Yine kanuna göre Rum okulunda Rum, Musevi okulunda sadece Musevi okuyabiliyor. Yani Ermeni Katolikler ile Süryani Katolikler birbirlerinin okulunda okuyamıyor. Eskiden bu durum kanunda yok; ama uygulamada vardı, şimdi kanuna da girmiş oldu. Ermeni Katoliklerin okulunda eğitim alabilmek için kimliğini de ispat etmek gerekiyor. Hatta Hıristiyanlığın hangi mezhebine bağlı olup olmadığı, gerekirse nüfus kayıtlarından yasal olarak araştırılabiliyor. Bu ‘kimlik araştırması’ ilkokuldan sonraki dönemlerde de yapılabiliyor.
     <br/>
     <br/>
     Azınlıkların en önemli şikâyetlerinden biri de, devletin kendilerini hep ‘güvenlik’ konsepti içerisinde ele alması. Azınlık vatandaşlar artık okullarda sadece millî güvenlik kitaplarında yer almak istemiyor.
     <br/>
     <br/>
     MAROVITCH:  DİLENCİLİK YAPMAK İSTEMİYORUZ!
     <br/>
     <br/>
     Gayrimüslimler arasında Türk toplumunda en fazla tanınan simalardan biri kuşkusuz, Vatikan İstanbul Temsilcisi Monsenyör Georges Marovitch. İftar sofralarının vazgeçilmezi olan Monsenyör de, Türkiye’deki durumlarından dertli. Katoliklerin özel yaşam ve ibadet hürriyeti açısından hiçbir sorunlarının olmadığını özellikle belirterek, hukuki şahsiyetlerinin olmamasından kaynaklanan sorunlara vurgu yapıyor. Katoliklerin Osmanlı dönemindeki mülkleri ağırlıklı olarak, Katolik tarikatları üzerineydi. Cumhuriyet döneminde Müslüman ve gayrimüslim bütün tarikatlar lağvedilince onlar üzerine yapılmış mülklerin kullanımı, yeni bir sorun olarak ortaya çıktı. Bu süreçte Vatikan temsilciliğinin kullandığı Kançilarya ve temsilciliğe ait dairelere el konuldu. Katoliklere özel işlemlerin (evlilik gibi) onay yeri olan Kançilarya’nın bulunduğu yer bugün Harbiye İlkokulu olarak kullanılıyor. Elde edilen kiralarla rahiplerin ve kilisenin maddi ihtiyaçları karşılanan binalar da bugün Vatikan temsilciliğine ait değil. Elde kalan tek yer, Vatikan İstanbul Temsilciliği olarak kullanılan bina. Bir de Büyükada’daki bir köşk, iade edilenler arasında.
     <br/>
     <br/>
     Marovitch’in gelinen noktada tek isteği, buradaki maddi ihtiyaçlarını karşılayacak olan dairelerin iadesi. “Harbiye İlkokulu’nu geri isteyecek hâlimiz yok; ama burada nasıl yaşayacağız, neyle geçineceğiz? Tek derdimiz bu.” diyor. Kilisenin ihtiyacı olduğunda, bir tamirat gerektiğinde sürekli yurtdışındaki kiliselerden para istemekten bıktıklarını belirterek Batı kiliseleri karşısında dilenci durumuna düşmekten yakınıyor. Onun önerisi, Vatikan ile Türkiye arasında bir ‘modus vivendi’ yani bir arada yaşama mutabakatı yapılması. Böyle olduğu takdirde, sorunların uluslararası hukuk zeminine taşınmadan çözümleneceğine inanıyor.
     <br/>
     <br/>
     Süryani Katolik Patrik Vekili Yusuf Sağ da karşılaştıkları zorluklardan şikayetçi. Mesela, tamiratını yaptıkları ve irtifa hakkı önce kendilerine 99 yıllığına verilen ancak sonra geri alınan, Ayazpaşa’daki eski Cizvit kilisesi sorununu AİHM’e taşımışlar.  Sağ, “Süryanilerin sicili ortada. 5 bin yıldır bu topraklarda yaşıyoruz. Bir gün bile devletin aleyhinde işimiz olmadı. Azınlık statüsünde değiliz, bu ülkenin bir parçasıyız.” diyor.
     <br/>
     <br/>
     Sonuç olarak Azınlıklar veya Lozan’da azınlık olarak kabul edilmeyen gayrimüslimler, bu ülkenin bir gerçeği ve parçası. Batı Trakya Türklerinin Yunanistan’ın, Euro-Türkler’in de Avrupa’nın bir gerçeği ve parçası olduğu gibi. Azınlıkların tamamına yakını da bu ülkenin vatandaşı. Askerliklerini yapmış, vergilerini ödeyen vatandaşlar.  Yakın tarihte yaşanan sıkıntılardan muzdarip olmalarına rağmen, ülkelerine o kadar da küskün görünmüyor ve yeni dönemde temel haklarının verileecğine dair inançlarını korumaya devam ediyorlar.
     <br/>
     <br/>
     <br/>
     AZINLIK MÜLKLERİNDE MAFYA OYUNLARI
     <br/>
     <br/>
     Türkiye’deki en kalabalık azınlık grubunu (55-60 bin) Ermeniler oluşturuyor ve bunların çoğu Ortodoks. En meşhur azınlık simalarından olan Agos Gazetesi Genel Yayın Yönetmeni Hrant Dink ve Zaman Gazetesi Yazarı Etyen Mahcupyan, meseleye bugüne kadar üzerinde durulmayan bir noktadan yaklaşıyor: Paha biçilemeyen azınlık taşınmazlarının ürettiği mafyalaşma. Devletin el koyduğu gayrimenkuller, İstanbul’un bugün piyasası en yüksek olan lüks semtlerinde bulunuyor. Çünkü kökenleri eski olan azınlıklar, şehirli bir toplum ve mülklerini hep şehirden, merkezî noktalardan edinmişler. Mahcupyan şöyle konuşuyor: “Osmanlı dönemindeki nüfus düşünüldüğünde ortada 1,5-2 milyonluk bir kitlenin ürettiği mülkler bunlar ve bugün çok az kişi kullanıyor bunları. Ermeni cemaati açısından söylersek, bu cemaatlerin sınırında olan mafyöz  bir grupla, devletin içinden mafyöz bir grup iç içe geçip bütün bu ekonomik serveti hedefleyebiliyorlar. Bu tartışmanın bu kadar büyümesinde maddi rant olayının olmadığını söylemek zor. Bu konu gündeme gelse de bastırılıyor.”
     <br/>
     <br/>
     İki yazar da, yıllardır devam eden devletle gerginliğin azınlıkları içe kapalı hâle getirdiği ve şeffaflıktan uzaklaştırdığı görüşünde. Şeffaf olmayan toplumlarda da bundan faydalanmak isteyenler elbette çıkıyor. Hrant Dink, durumu “Ermeni toplumu da Türkiye toplumunun küçük kopyası. Çalıştıkları kurumları suiistimal edenler oldu. Yolsuzluk yapmaya çalışanlar oldu ve bunların da bir talanından bahsedilebilir.” sözleriyle açıklıyor.
     <br/>
     <br/>
     Peki bu talan nasıl yapılıyor? 1974 sonrası yaşanan hukuki gelişmelerle sahipsiz kalan bir mülkü kafasına göre kiraya vermek, yöntemlerden biri mesela… Hatta bunu satanların da varlığından bahsediyor Dink. Özellikle Rum mülkleri üzerinde bu tip oyunların çok oynandığını; çünkü onların maddi değerlerinin çok daha yüksek olduğunu düşünüyor. Ermenilerin içinden, kendi cemaatinin mülkleri üzerine mafya ile işbirliği yapanların çıkmasının bir sebebi daha var: Bu mülkler üzerinden rant elde etmek isteyenlerin, cemaat içinden desteğe ihtiyaç duymaları. Hrant Dink ayrıca, uyum yasaları ile mülklerin iadesi gündeme gelince bunu engelleyebilmek için, Vakıflar Genel Müdürlüğü’nün elinde bulunan bazı mülkleri üçüncü şahıslara devrettiğini söylüyor. Bunu son örneği Haziran ayında Burgaz Adası’nda yaşanmış. Azınlık cemaatleri içinde mülkler üzerinde mafyalaşma oluşmasının bir diğer sebebi de, nüfuz beklentisi. Dink, “İşadamı görünümündeki bu insanlar sadece rant peşinde değiller. Devlete yaranarak kendilerine bir nüfuz alanı oluşturma peşindeler.” diyor.
     <br/>
     <br/>
     Azınlıklar konusundaki bütün olumsuzluklara rağmen Ermeni kökenli iki yazar da sorunun artık çözüm yoluna girdiği görüşünde. AB sürecinin etkisine rağmen, ikisinin de çözüm umutlarını besleyen esas âmil, Türkiye’nin kendi toplumsal tecrübesinden kaynaklanan birikimi.
     <br/>
     <br/>
     <br/>
     VAKIFLAR GENEL MÜDÜRLÜĞÜ: AZINLIKLARA HAKLARI İADE EDİLDİ
     <br/>
     <br/>
     Gayri Müslim Türk vatandaşlarınca yönetilen cemaat vakıflarına yönelik iddia ve eleştirilerinin bir numaralı muhatabı olan Vakıflar Genel Müdürlüğü yetkilileri olayın hep olumsuz yönleriyle değerlendirilmesinden rahatsız. Tartışmaların yalnızca cemaat vakıflarının mallarına odaklanmasının, 5555 nolu yeni Vakıflar Kanunu’ndaki olumlu yanları gölgelediğini kanaatindeler. Taşınmaz malların, cemaat vakıflarına iadesi 2002 yılında çıkarılan 4771 nolu kanunla zaten düzenlenmişti ve bu süreçte 364 adet taşınmaz, cemaat vakıflarına iade edildi. Ancak tapu kayıtlarında malik hanesi dolu olan yani üçüncü kişiler adına kayıtlı taşınmazlar, bu isimler nam-ı mevhum da olsa iade edilmedi. Çünkü Yasa buna cevaz vermiyordu. (Sahibi Meryem Ana gibi sembol isimler olanlar gibi…) 5555 sayılı yasa ise bu gibi taşınmazların yani nam-ı müstear ve nam-ı mefhum olanların iadesini öngörüyor. Bunun şartı, 1936 beyannamesinde bu mülklerin gösterilmiş olması ve halen fiilen vakıflar tarafından tasarruf ediliyor olması.
     <br/>
     <br/>
     Peki 1936 beyannamesi sonrası edinilen ve 1974 tarihli Yargıtay Huuk Genel Kurulu kararı nedeniyle cemaat vakıflarınca edinilmiş ancak tapusu iptal edilmiş taşınmazlar ne olacak? Zaten esas sorun bu noktada başlıyor. Genel müdürlük yetkililerine göre yeni yasa bu soruna da çözüm getiriyor. Vakıfların 1936 sonrası elde ettikleri ancak 1974 kararıyla bağışlayana – satan kişiye ve vasiyet yoluyla bırakana geri dönen taşınmazlar iade edilecek. Hatta bu iadenin içinde bağışlayanı ya da vasiyet edeni vefat ettiği için hazineye veya vakıflar genel müdürlüğüne geçenler de var. Bunların hepsi yeni yasaya göre iade edilecek.
     <br/>
     <br/>
     ÜÇÜNCÜ ŞAHISLARA DEVREDİLENLERİN GERİ ALINMASI MÜMKÜN DEĞİL
     <br/>
     <br/>
     Tek sorun üçüncü şahıslara satılan mülklerde. Yetkililere göre Vakıflar Genel Müdürlüğü’nün, bir şahsa ait olan malı, eskiden vakıf malı olsa dahi, ondan alıp vakıflara iade etmesi hukuken mümkün değil. Zaten yeni yasada bu konuda bir düzenleme yok. Bu nokta cemaat vakıflarını rahatsız etse de, yeni yasa hakkaniyete ve hukuka uygun düzenlemeleri içeriyor. Yetkililer bu yeniliklerin son derece önemli olduğu ve şeffaf ve katılımcı bir yasal düzenleme getirdiği görüşünde. Peki nedir cemaat (azınlık) vakıflarıyla ilgili yeni düzenlemeler? En önemlisi eskiden 5 atanmış kişiden oluşan şimdi 15 kişiye çıkarılan Vakıflar Meclisi’nde temsil hakkı.
     <br/>
     <br/>
     Buna ilaveten yeni kanun ile çok önemli yeni düzenlemeler de yapılıyor. Halen Vakıflar Meclisinden izin almak zorunda olan vakıflar izin almaksızın mal edinebilecekler ve bu malları üzerinde tasarrufta bulunabileceklerdir. Vakıflar; başlangıçta özgülenen mallar dışında kalan mallarını serbestçe satabilecek ve değiştirebilecekler. Hayrat taşınmazları; haczedilemeyecek, rehnedilemeyecek, bu taşınmazlarda kazandırıcı zaman aşımı uygulanmayacak. Vakıflar; izin almaksızın iktisadi işletme, şirket kurabilecek, kurulmuş şirketlere ortak olabilecekler. Vakıf yöneticileri mahkeme kararı olmaksızın görevden alınamayacak. Genel Müdürlük açısından da birçok olumlu düzenleme getiriyor yeni kanun. Örneğin önceden yurt dışında bulunan tarihi eserlerle ilgili hiçbir işlem yapılamazken, ecdat yadigarı bu eserler onarılabilecek, bu eserler için bütçe ayrılabilecek. Bu arada azınlık vakıflarının, kanun çıkmadan önce el konulmuş malların üçüncü şahıslara devredildiği iddialarına da cevap veren yetkililei, bunların gerçeği yansıtmadığını söylüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26136), [web.archive.org (arşiv bağlantısı)](http://web.archive.org/web/20061219162513/http://www.aksiyon.com.tr:80/detay.php?id=26136)
