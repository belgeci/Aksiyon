# Kayıtsız ekonomi modeli!

*Zafer Özcan 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ekonomisinin en ciddi yapısal sorunlarının başında kayıt dışı ekonomi ve istihdam geliyor. Halen yüzde 28’i aşan kayıt dışı ekonominin büyüklüğü 150 milyar avro civarında.
  </font>
 </div>
 <div id="newsText">
  <font class="detail-text">
   <p>
    Halk arasında, ‘merdiven altı üretim’ diye bilinen kayıt dışı ekonomi, çok fazla gündeme gelmese de, Türkiye ekonomisinin en önemli yapısal sorunlarının başında geliyor. Hükümetin aldığı tedbirler ve ‘kayıt dışı ile mücadele eylem planının’ uygulamaya sokulmasıyla son yıllarda olumlu gelişmeler yaşanıyor ancak problem hâlâ ciddi boyutlarda. Kayıt Dışı Ekonomiyle Mücadele Müdürlüğü’nün son verilerine göre Türkiye ekonomisinin halen yüzde 28,3’ü kayıt dışı ticaretten oluşuyor. Türkiye İstatistik Kurumu (TÜİK) verilerine göre, Haziran 2012 itibariyle Türkiye’de kayıt dışı istihdam oranı yüzde 40,4’ü buluyor. Bu oran 2005 yılında ise yüzde 52’ydi. Avrupa Birliği’nde kayıt dışı ekonomi ortalaması ise yüzde 19. Maliye Bakanlığı ve Gelir İdaresi Başkanlığı’nın orta vadedeki hedefi, reel sektördeki kayıt dışılık oranını yüzde 20’nin altına çekmek.
   </p>
   <p>
    <img alt="" height="170" src="http://web.archive.org/web/20141019092306im_/http://medya.aksiyon.com.tr/aksiyon/2012/10/08/sektor.png">
     Hükümet bir yandan kayıt dışı ekonomi ile mücadele ederken, diğer yandan bütçe açıklarını kapatmak için dolaylı vergileri artırıyor. Dolaylı vergilerde OECD ülkeleri ortalaması yüzde 30’lardayken, bizde oran yüzde 70’e çıkmış durumda. Dolayısıyla, Maliye Bakanı Mehmet Şimşek’in, bütçeyi dengelemek için vergi gelirlerini artırmak yani birçok zamma imza atmak ve bunu yaparken de kayıt dışı ekonomiyi küçültmek gibi çok zor ve ağır bir görevi var.
    </img>
   </p>
   <p>
    Bakan Mehmet Şimşek, kayıt dışı ile mücadelenin en az terörle mücadele kadar önemli bir mesele olduğunun altını çiziyor. Şimşek, kayıt dışı ekonominin haksız rekabet, firmaların küçük ölçekli kalması ve dünya ile rekabet edememesi, verginin hakkıyla tahsil edilememesi ve vergi yükünün hafiflememesi anlamına geldiğini vurguluyor. Onu sosyal güvenlik açıkları, kamu hizmetlerindeki kalitenin düşmesi izliyor.
   </p>
   <p>
    İşini kitabına uygun yapmaya çalışan ve vergisini düzenli ödeyen kayıtlı işletmelerin, bu yükümlülüklerin dışında kalanlarla rekabet etmesi zorlaşıyor. Bu anlamda kayıt dışı ekonomi, dürüst ticaret erbabı için en önemli sorunlardan biri.
   </p>
   <p>
    <img alt="" src="http://web.archive.org/web/20141019092306im_/http://medya.aksiyon.com.tr/aksiyon/2012/10/08/ab.png"/>
   </p>
   <p>
    Kayıt dışı ekonomi ayrıca kalitesiz, verimsiz ve markasız üretime yol açıyor. Piyasadaki niteliksiz ve ‘çakma’ diye tabir edilen taklit ürünler artıyor. Çünkü Ar-Ge’ye bütçe ayıran, patent alan, marka ve tasarıma yatırım yapanların tamamı zaten kayıt içinde kalanlar. Kayıt dışı üretenler, üretim kalitesine yatırım yapma ihtiyacı zaten hissetmiyor. Bu durum da ülkenin sınai mülkiyet haklarının gelişmesine sekte vuruyor.
   </p>
   <p>
    <strong>
     150 milyar avro
    </strong>
   </p>
   <p>
    Kayıt dışı ekonomiye dair en önemli çalışmalar, Avusturya Johannes Kepler Üniversitesi’nden Profesör Friedrich Schneider’e ait. Birçok ülkedeki ekonomi bürokrasisi ve üniversite çevreleri, kayıt dışı ekonomiye dair çalışmalarda onun verilerinden faydalanıyor. Kayıt dışılıkla mücadelede önemli mesafe katetmiş Avrupa’da en yüksek kayıt dışı ticaret Bulgaristan, Romanya ve Hırvatistan’da gerçekleşiyor. Prof. Schneider’in tespitlerine göre Türkiye’de kayıt dışı ticaretin tutarı 150 milyar avro civarında. Bu da millî gelirin yüzde 28’sine tekabül ediyor. Uzun sözün kısası, 150 milyar avroluk ticaret henüz vergi dışı. Kayıt dışı ticarette Avrupa’nın diğer sorunlu ülkeleri Letonya, Kıbrıs, Malta, Polonya ve Yunanistan. Birliğe sonradan katılan ülkeler, pek çok alanda olduğu gibi kayıt dışı ekonomi konusunda da merkezî Avrupa’nın başını ağrıtıyor ve ekonomik dengeleri sarsıyor.
   </p>
   <p>
    Maliye Bakanlığı ve Gelirler İdaresi Başkanlığı son yıllarda kayıt dışıyla mücadeleye hız verdi. 2011 – 2013 yıllarını kapsayan, ‘Kayıt Dışı ile Mücadele Stratejisi Eylem Planı’ Başbakanlık genelgesi ile yürürlüğe girerken, gerektiğinde bu planda değişiklikler yapmak ve üst düzey kararlar alabilmek için, ‘Kayıt Dışı ile Mücadele Yüksek Kurulu’ oluşturuldu. Maliye Bakanlığı konuyla ilgili farkındalığı artırmak ve mücadeleyi tabana yayabilmek için bir de yarışma düzenliyor. Kayıt dışıyla mücadelede etkinliğin artırılması konulu proje yarışması herkesin katılımına açık ve son katılım tarihi 16 Kasım 2012. Bakanlığın hedefi kayıt dışı ile sadece kanun zoruyla mücadele etmek değil. Kayıtlı ekonominin önemini anlatmak ve gönüllülük esasına göre kayıt dışı ticaret ve istihdamı azaltmak.
   </p>
   <p>
    Eylem planının ilk 9 aylık sonuçlarını kamuoyu ile paylaşan Maliye Bakanı Mehmet Şimşek, alınan sonuçların umut verici olduğu kanaatinde. Buna göre plandaki 47 eylemin 13’ü eylül ayı itibariyle tamamlanmış vaziyette. Mehmet Şimşek, yıl sonuna kadar hedeflerin yüzde 55’inin gerçekleşeceğini yani 26 eylemin tamamlanacağını söylüyor. Eylem planları hayata geçirilirken, toplumsal farkındalığın da artırılması gerektiğini vurgulayan Bakan Şimşek, “Yakında konuya ilişkin kamu spotları ekranlarda dönmeye başlayacak. Vatandaşımızın desteği olmadan bu işi başaramayız. İnsanımız yaptığı alışverişlerde belge talep ederse bize yardımcı olmuş olurlar.” diyor.
   </p>
   <p>
    Vergi vermeyenlere hayat zorlaşacak Maliye Bakanı Mehmet Şimşek, verginin tabana yayılması ve parayla ilgili bütün işlemlerin kayıt altına alınması için alınan önlemler ve yapılanları da şöyle sıralıyor:  Çevre ve Şehircilik Bakanlığının sorumluluğundaki bütün eylem planları tamamlandı. İnşaat sektöründe bütün işlemler artık elektronik ortamda takip ediliyor. Vergisini ödemeyen müteahhidin yetki belgesi iptal edilecek.  Vatandaşın bütün tapu bilgileri dijital ortama taşındı. Mükelleflerin yaptığı tapu işlemleri artık bilinecek.  Gümrüklerde yapılan bütün işlemlere artık elektronik ortamda ulaşılabiliyor.  İşyeri elektronik sicil defteri sistemi oluşturuldu. Kayıt dışını izlemek adına çok önemli bir adım   Ülke genelindeki bütün ticari taksilerin denetimi yapıldı.  Avukat, doktor gibi büro faaliyetlerine yönelik inceleme devam ediyor.  Sosyal Güvenlik Denetim elemanı sayısı 700’den bin 300’e çıkarıldı. Sayıları 4 bin 800 olan vergi müfettişleri 12 bine çıkarılacak.   Çalışma ve Sosyal Güvenlik Bakanlığı ile Maliye Bakanlığı ortak denetimler yapıyor. Bu yılki denetimlerde 13 bin kayıtsız, SGK ile hiçbir irtibatı olmayan işyeri tespit edildi.  Bundan sonra kayıt dışı işyerlerini tespit etmek için fatura bilgilerinden faydalanma yoluna gidilecek. Doğalgaz, elektrik veya su aboneliği için başvuru yapanlardan önce mükellefiyetlerini yerine getirmeleri istenecek.   Otomobillerin ithalat veya imalattan nihai tüketiciye kadar bütün aşamaları artık izleniyor.  Banka pos cihazları ile yazar kasalar uyumlu hale getiriliyor. Pos cihazından geçen alışverişin fişi otomatik kesilecek. Hasılatının sadece bir kısmına fiş kesen işletmelerin kapısı ertesi gün çalınacak.   Kaçakçılıkla etkin mücadele için taşımacılık şirketlerine yolcu listesi ön bildirim zorunluluğu getiriliyor.  Merkezi hal kayıt sistemi kullanıma açıldı. 2013’e kadar tamamlanacak, sebze ve meyvede kayıt dışılık önlenecek.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FE7994AEBF0F17BA2CC4E2F599B55F5F?newsId=33780), [web.archive.org (arşiv bağlantısı)](http://web.archive.org/web/20141019092306/http://www.aksiyon.com.tr:80/aksiyon/newsDetail_getNewsById.action;jsessionid=FE7994AEBF0F17BA2CC4E2F599B55F5F?newsId=33780)
