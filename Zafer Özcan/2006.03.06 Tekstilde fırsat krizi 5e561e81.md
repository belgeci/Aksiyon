# Tekstilde fırsat krizi

*Zafer Özcan 2006.03.06*

<div>
 <p>
  <font>
   Bugüne kadar Avrupa'ya 300 milyon tişört sattık. Neredeyse her Avrupalıya bir ürün düşüyor. Onların ne istediğini artık iyi biliyoruz; onlar da bizim kalitemizi iyi biliyor. Bu birikimi markaya dönüştürmenin zamanının geldiğine inanıyorum.’ Ülkemizin önde gelen hazır giyim üreticilerinden Hey Tekstil Yönetim Kurulu Başkanı Süreyya Bektaş'a ait bu ifadeler. Son günlerde yaşadıkları sıkıntı sebebiyle manşetlerden inmeyen tekstil ve hazır giyim sektörünün birikim ve potansiyeline dikkati çekiyor.
   <br/>
   <br/>
   Neredeyse son çeyrek asırdır Türk sanayi ve ekonomisinin lokomotifi konumunda tekstil ve konfeksiyon. İstihdama katkısı, ihracattaki başarısı ve ürettiği katma değerle ekonominin can damarı olan sektör, makro ekonomik göstergelerdeki iyileşmeye rağmen son zamanlarda kan kaybetmeye başladı. İhracat sürüyor ancak özellikle avro'daki düşüş, kâr marjlarını asgariye indirdi. Çünkü ihracatın yüzde 90'ı avro üzerinden gerçekleşiyor.
   <br>
    <br>
     Kayıt dışı da dikkate alındığında 2 milyon 500 bin insana (bunun sadece 600 bini kayıt içinde) istihdam sağlayan tekstil ve hazır giyimde yaşanacak (ve yaşanmakta olan) işten atmalar, iflaslar ve yurtdışına kaçışlar, ekonomide Maastricth Kriterleri’ni yakalamaya kilitlenmiş ve AB'den müzakere tarihi almış Türkiye için büyük bir kaosun habercisi olabilir. Nitekim son zamanlarda bazı patronlar 'işçileri sokağa dökelim' düşüncesini yüksek sesle dile getirmeye başladı. Sektörün sivil toplum kuruluşu niteliğindeki Türkiye Giyim Sanayicileri Derneği’nin (TGSD) başkanı Aynur Bektaş, bu yaklaşımları tehlikeli buluyor. Tekstilde çalışan kitlenin eğitim seviyesi de düşünüldüğünde çok kolay provoke edilebilir olduğunu belirterek, sağduyulu çözümün hem iş dünyası hem de ülkenin lehine olacağını vurguluyor.
     <br>
      <br>
       Pazarı kaybetmemek için zararına satış
       <br>
        <br>
         Tekstil ve konfeksiyon, 25 yıllık gelişmesini hep tedarikçi olarak sağladı. Yabancı büyük alıcılar ürün kalitesi, ürün çeşidi ve fiyat konusunda hep belirleyici oldu. Türkiye bu sebeple piyasa yapıcı ülke olamadı. Alıcıların ilgisi sebebiyle yıllık ihracatta 20 milyar dolar sınırına dayanan sektör, Türkiye ile aynı kalitede ama daha ucuza mal üretebilecek rakipler ortaya çıkmaya başladıktan sonra (Çin, Hindistan ve onların hinterlandındaki Uzakdoğu ülkeleri) büyük alıcılar nezdindeki önemini yitirmeye başladı. Asya-Pasifik’te ortalama 80-150 dolar arasında değişen, hatta kırsala gidildikçe 40-50 dolara kadar gerileyen işçilik ücretleri ile Türk şirketlerinin rekabet şansı yok. Yapılan bir araştırmaya göre Asya-Pasifik ülkelerinde 2020 yılına kadar 600-800 milyon arası yeni işgücü arzı ortaya çıkacak. Bunların büyük çoğunluğunun tekstil ve hazır giyime yöneleceği düşünülürse, o ülkelerdeki işçilik ücretlerinin kısa vadede artmasını beklemek gerçekçi görünmüyor.
         <br/>
         <br/>
         Türkiye'nin 30 yıllık özlemi olan düşük enflasyon ve değerli TL ise bu dönemde gerçekleşen hayaller olmasına rağmen, bunun sektöre yansıması farklı oldu. 2003 yılında dolar kuru 1 milyon 600 bin Türk Lirası’ydı. Sektördeki birçok ihracatçı bu fiyat üzerinden bağlantılarını yaptı ve halen bu fiyattan malını satıyor. Ancak bu süreçte dolar 1.320 YTL seviyesine geriledi. Ayrıca işçilik ücretleri de arttı. Şimdi ihracatçı 3 yıl önce kâr ederek sattığı malını, zarar ederek satıyor. Fiyatı artırmak istediğinde, yani 10 dolarlık malın fiyatını 15 dolar yapmaya kalktığında ise müşterisini kaybediyor, çünkü aynı kalitede ve düşük fiyata üretebilen birçok rakip ülke var.
         <br/>
         <br/>
         İşçilik maliyetinin ağırlığına bir örnek vermek gerekirse… Türkiye'nin en büyük konfeksiyon üreticilerinden, toplam 15 bin kişi istihdam eden Bursa Yeşim Tekstil'de bir işçinin şirkete maliyeti 1.200 dolar. Bu durum bütün önemli üreticiler için geçerli. Bu şartlar altında Türk firmalarının özellikle 'basic ürün' denen, basit modelli siparişlerde, Uzakdoğu ile rekabet etmesi imkânsız.
         <br/>
         <br/>
         Sektörde yeniden yapılanma şart!
         <br/>
         <br/>
         Başbakan Recep Tayyip Erdoğan, geçen hafta sektör temsilcileri ile yaptığı görüşmede konuyu Bakanlar Kurulu'na taşıma sözü verdi. Hükümetin konuya müdahalesi kaçınılmaz görünüyor yoksa birkaç ay içinde sektörde bir anda yüz binlerce kişi işsiz kalabilir ve ülke bir sosyal patlama yaşayabilir.
         <br/>
         <br/>
         Hükümetten beklentiler gerçekleşse bile bunun kısa vadede bir rahatlama sağlayacağı, orta ve uzun vadede sektörün sorunlarına ilaç olamayacağı gerçeğini birçok patron ve sektör temsilcisi kabul ediyor. Konfeksiyon ve tekstilin, orta ve uzun vadede Türkiye için lokomotif sektör olmasını sağlamak için, ciddi bir yeniden yapılanma gerekiyor. Markalaşmanın temel hedef olduğu ancak içinde yerel motiflere dayalı üretimden ileri teknoloji ile tekstili buluşturan özellikli üretime kadar geniş kapsamlı bir yeniden yapılanma.
         <br/>
         <br/>
         Ülkemizin önde gelen köklü hazır giyim markalarından Roman'ın tasarım koordinatörü Suzan Toplusoy'a göre öncelikle bir tekstil politikası belirlenmeli. Sektörün birleşerek belirleyeceği, önümüzdeki 10, 20 ve 50 yıllık periyodun planlanacağı ve hükümetin destekleyeceği bir ulusal politika. Bunun için geç bile kalındı aslında. Bizimle aynı süreçlerden geçmiş İtalya ve İspanya örnekleri, sektör için bir yol haritası olabilir. Yeniden yapılanma noktasında ise sektörün önündeki en büyük engel firma yapıları. Otomotiv, demir çelik, elektronik, beyaz eşya ve metal gibi sektörlerde büyük ölçekli firmalar var. Sermaye yeterliliği olan bu şirketlerin değişen şartlara uyumu daha kolay oluyor. Tekstil ve hazır giyim sektörünü ise KOBİ'ler olarak tanımlanan küçük ve orta ölçekli işletmeler oluşturuyor. Emek yoğun bir sektör olduğu için 20-25 milyon dolar cirolu şirketler bile ortalama bin kişiyi istihdam edebiliyor. Bu sebeple tekstil şirketlerinin yapısal dönüşüm ve markalaşma için ciddi yatırım yapabilecek sermaye birikimleri yok. Bunun için de ortak projeler ve gerekirse şirket evlilikleri kaçınılmaz görünüyor.
         <br/>
         <br/>
         Geçtiğimiz günlerde, farklı sektörlerden işadamları ile 'Han' adıyla bir inşaat şirketi kuran tekstilcilerin, sermaye ve bilgi birikimlerini neden kendi sektörleri için birleştirmedikleri sorusu ise ayrı bir tartışma konusu! Sektördeki işbirliği eksikliğinin tek göstergesi bu da değil. Sektör temsilcilerinin bazen basına da yansıyan anlaşmazlıkları, birbirlerinin aleyhindeki tavırları, dışarıda başka, Başbakan'ın yanında başka konuşmaları, fazla dillendirilmeyen ancak çözümü zorlaştıran etkenlerden.
         <br/>
         <br/>
         Peki orta ve uzun vadede sektörün rekabet edebilmesi nasıl mümkün olacak? Bu soru bizi bugünlerde Türkiye'nin en çok konuşulan konu başlıklarından olan 'markalaşmaya' getiriyor. Ancak ondan önce atılması gerekli birçok adım var. Türkiye Giyim Sanayicileri Derneği Ekonomi Danışmanı Dr. Can Fuat Gürlesel, bu durum karşısında yapılması gerekeni şöyle özetliyor: "Bizim bu fiyat-maliyet rekabeti alanından kendimizi giderek çekip, piyasada yapıcı olan, piyasaya hem fiyat hem ürün marka hem de moda ve koleksiyonunu dikte ettiren ve bunu satan bir sektöre dönüşmemiz gerekiyor. Biz bugün bir alıcıya markaya bir ürünü 5-6 dolardan satıyoruz, bu iyi bir fiyat. O ürünün 15 gün sonra vitrine çıkış fiyatı 30 dolar. Dünyada hiçbir sektörde alıcı ile tedarikçi arasında bu kadar fiyat farkı yok."
         <br/>
         <br/>
         Fason tamamen bitecek mi?
         <br/>
         <br/>
         Gürlesel'e göre hükümetten beklenenler günü kurtarır ama sektörü kurtarmaz. Bugüne kadar bütün stratejilerini iyi bir tedarikçi olma üzerine kuran patronların artık taktik değiştirmesi lazım: "Sektörün son 25 yılı olağanüstü bir üretim know-how'ına (teknik bilgi) sahip olmakla sonuçlandı. Bugün Ak Merkez'de satılan 150 dolarlık marka kazak, 30 km ilerideki İkitelli işletmesinde üretiliyor ve çıkış fiyatı 8-10 dolar. Şimdi bu birikimi kullanma zamanı."
         <br/>
         <br/>
         Tasarım ve markalaşma konusunu değerlendirmeden önce, Türkiye'nin büyük bir bilgi birikimi sağladığı ve pazar bulduğu tedarikçiliğin geleceği üzerinde durmak lazım. Cevaplanması gereken soru şu: "Fason üretim tamamen bitecek mi?" Bu sorunun net cevabı, hayır! Türkiye'nin tedarikçi ülke konumunu bir anda terk etmesi söz konusu değil. Sektör 10 yıllık dönüşümü birlikte götürecek. Çünkü tedarikçiliği kestiğinizde hiçbir şirket para kazanamaz. Sektörün yatırımı artık kapasite artırımına değil tasarım, koleksiyon, ürün geliştirme, markalaşma süreçleri ve aktif pazarlamaya yapması gerekiyor. Bir de perakende sürecini iyi izlemek kaçınılmaz.
         <br/>
         <br/>
         Tekstil sektörü İstanbul dışında Anadolu'nun her bölgesinde istihdam sağlıyor ancak bazı iller için hayati önem taşıyor. İzmir, Bursa, Kahramanmaraş, Denizli, Adıyaman, Malatya ve Çorum gibi… Bu illerdeki sanayi odası başkanları, tekstil üretimine Türkiye'nin en az on yıl daha ihtiyacı olduğu görüşünde. Sanayisi iplik, boyahaneler, dokuma ve konfeksiyona dayanan Malatya'nın Ticaret ve Sanayi Odası Başkanı Mücahit Fındıklı, "İtalya ve İspanya'daki gibi biz de üretimden çekileceğiz süreç içinde, ancak bunun için henüz erken. Dünya'da global bir oyuncu olmak için sektörün dönüşmesi gerekiyor ancak bunun için en az 10 yıl daha üretim devam etmeli." diyor. Global oyuncu olmak isteyen firmaların yatırımlarını maliyetlerin çok uygun olduğu ülkelere kaydırmasını gerekli buluyor Fındıklı ancak bu noktada bir önerisi var: "Bizim Doğu illerimizin, tekstilcilerin yatırım için tercih ettiği geri kalmış ülkelerden farkı yok. Bence devlet Doğu'yu tekstil yatırımları için cazip hale getirsin ve yatırımlar Vietnam'a, Mısır'a, Pakistan'a, Özbekistan'a gitmek yerine Doğu'ya gelsin. Bu durum hem Doğu'yu kalkındırır, hem tekstil sektörünün ömrünü uzatır. Yeniden yapılanma için de zaman kazanmış oluruz. 10 sene daha bu sektörden alacağımız var, bu heba edilmesin."	Fındıklı'nın cazip yatırım ortamı dediği yine maliyetler ve vergilerle ilgili. Mesela Türkiye'de pamuğun KDV'si yüzde 1, ipliğin ise yüzde 18. Hal böyle olunca içerideki maliyetler çok yükseliyor ve iplik ithal ediliyor. Oysa bu ülkenin çok ciddi bir iplik üretim kapasitesi var ve böyle giderse bu tesisler kapanmak zorunda kalacak. Fındıklı, iplikteki KDV'nin yüzde 8'e indirilmesinin sorunun çözümünde çok önemli bir adım olacağını görüşünde. Denizli Sanayi Odası Başkanı Müjdat Keçeci ise kapasitelerin halen yüzde 75 oranında çalışması ve ihracatın sürmesinin kimseyi aldatmaması gerektiğini belirterek, "Üretici ileride şartlar değişir beklentisi ile kârsız mal satıyor, sıkıntılı dönemde müşterilerini kaybetmek istemiyor. Bu kâr marjı olmayan bir iştir, biz ona Denizli'de boşa dönen tezgâh anlamında, 'avara kasnak' deriz." diyor. Hükümetin kısa vadeli tedbirleri alması durumunda sektörün kendisini orta ve uzun vadeye hazırlayacağını da belirtiyor. Denizli'deki tasarıma yönelik ciddi çabaları buna örnek olarak veriyor. Sektörde imece usulü çalışmaların ve şirket evliliklerinin planlandığını da belirterek,  önümüzdeki döneme daha güçlü girme bilincinin oluşmaya başladığını söylüyor.
         <br/>
         <br/>
         Anadolu'daki küçük ölçekli işletmeler kadar, büyük firmalar da, daha şimdiden üretimden çekilme düşüncesinde değil. Yeşim Tekstil CEO'su Şenol Şankaya, "Her üreticinin markalaşmaya yönelmesi ve bunda başarılı olması çok zor ve gereksiz bir maliyet" diyor. Şankaya, bunun yerine üretim yapılan dünya markaları ile aynı vizyonu paylaşabilen, stratejik ortaklık kurabilen üreticilere ihtiyaç olduğu görüşünde. Markalaşmanın bir süre sonra üretimden çekilmek anlamına geldiğini de belirtiyor: "Biz Türkiye'nin en çok üretime ve istihdama ihtiyacı olduğunu düşündüğümüz için sanayici olarak üretimi tercih ettik ve belli alanlarda uzmanlaşarak üretimde en iyisi olmayı hedefledik. Bu görüşümüze paralel olarak dünyanın en iyi markalarıyla stratejik ortaklıklar kurmayı hedefledik. Bugün baktığınızda Nike ve GAP gibi büyük markalar nerede üretim yaptıralım diye düşündüklerinde ilk akla gelen firmalar arasında Yeşim markası geliyor." Mısır ve Özbekistan gibi ülkelerdeki firmaların kendilerine 'Yeşim' markası ile üretim ve ortaklık teklif ettiklerini de belirterek, üretimde de markalaşmanın önemine işaret ediyor.
         <br/>
         <br/>
         Ya marka ol, ya öl!
         <br/>
         <br/>
         Sektörde bugün çok konuşulan marka yolculuğuna, yıllar önce çıkmış firmalar da var. Üretimini Çin'in İç Moğolistan bölgesinde ortak olduğu fabrikada yaptıran Fabeks firması, Silk&amp;Cashmere markasıyla Kaşmir giyiminde dünyada adından söz ettirmeye başlayan kurumlardan. Firma, yurtdışında başladığı marka yolculuğunu Türkiye'de sürdürüyor. Amsterdam, Zürih, Brüksel, Paris, Barcelona, Moskova gibi önemli merkezlerde mağazaları bulunan Silk&amp;Cashmere'in kurucusu Ayşen Zamanpur, 'ya marka ol, ya öl' anlayışını doğru bulmuyor; "Markalaşmak çok önemli, markalaştığınız zaman büyük bir güç elde ediyorsunuz, ülkeler üstü olarak, ülkenizin problemlerini aşmış oluyorsunuz ama marka olmak tek yöntem, tek çare değil, yöntemlerden sadece biridir." Şimdi fasoncuları aşağılamanın moda olduğunu ancak Çin'in fasonla dünya devi haline geldiğini hatırlatan Zamanpur'a göre, fasoncular her zaman olacak; büyük markalar artık üretim yapmıyor, dünyanın her yerinde mamullerini ürettirebiliyorlar çünkü.
         <br/>
         <br/>
         Sadece dünyanın büyük markaları değil, Türkiye markaları da üretimden çekilerek, fasoncularla çalışıyor. Roman Giyim de, üretimden tamamen çekilenlerden. Suzan Toplusoy, üretimde büyük bir güç olan Türkiye'nin bu özelliğini değerlendirdiklerini söylüyor. Markalar, yaşanan sorunlardan fasoncular kadar olmasa da etkileniyor. Çünkü üretimini fasona yaptıranlar, maliyetler yüksek olduğu için daha pahalıya ürettirmek zorunda kalıyor ve vitrine çıkardığı malına da yüksek fiyat koyuyor. Bu durumda, Türkiye'de faaliyet gösteren ve müşteriye avantajlı fiyatlar sunan dünya markaları ile yerli markaların rekabet eme şansı azalıyor.
         <br/>
         <br/>
         Ayşen Zamanpur, 'marka ol, kurtul' yaklaşımına da inanmıyor: "Bu çok uzun bir süreçtir. Markalaşmak demek bir süre kârlılığı unutmak demektir, büyük yatırımlar ister. 14. yıla girdik, bizim de kâr hedefimiz var ama ben halen marka imajına yatırım yapıyorum. Marka olayım dediğiniz andan itibaren çok sancılı bir yola girmişsiniz demektir. Marka olmayı, kâr yapmanın tek yolu olarak görüyorsanız marka olamazsınız." Çin için, 'ikinci vatanım' diyen Zamanpur, buna rağmen onlara göre Türkiye'nin çok önemli avantajları olduğunu vurguluyor. Dünyaya özellikle Avrupa pazarına fiziksel olduğu kadar kültürel olarak da çok yakın Türkiye. Çin'in diğer ülkelerle aşamadığı bir iletişim problemi olduğunu söylüyor, Türkiye'de ise böyle bir sorun yok. En büyük avantajlardan biri ise sektörün çok esnek ve hızlı çalışarak, küçük parti mal yapabilmesi. Çin ise ancak büyük parti çalışabiliyor ve zamanlaması bize göre çok yavaş. Buna rağmen bize göre çok hızlı gelişiyor Çin piyasası. Zamanpur, "Eskiden tasarım kelimesini bile bilmezlerdi, şimdi bizi koleksiyon CD'leri ile karşılıyorlar. 5-10 yıl içinde dünyada söz sahibi Çin markaları olacak, o zaman onları nasıl engelleriz bilmiyorum." diyor. Paris Moda Federasyonu'ndaki iki Türk üyeye karşılık, yedi Çinli üyenin olması bile onların geç başladıkları moda-marka yolculuğunda, kısa sürede aldıkları mesafenin bir göstergesi.
         <br/>
         <br/>
         Akıllı ve fonksiyonel tekstile yatırım
         <br/>
         <br/>
         Türkiye'de sektörün yeniden yapılanma sürecinde önemli başarı örneklerinden bahsetmek de mümkün. Silk&amp; Cashmere ve Roman dışında, kendi koleksiyonunu ve markasını oluşturarak, yurtdışına açılan ikinci nesil markalar var. Mavi Jeans, Damat-Tween, Koton, İpekyol, Colin's, Süvari, Gizia ve Sarar ... gibi.  Bu başarının sektör geneline yaygınlaştırılması noktasında ise tekstil araştırmalarında uzman bir isim olan Ege Üniversitesi Tekstil Bölümü Öğretim Üyesi Prof. Dr. Işık Tarakçıoğlu'nun önemli önerileri ve uyarıları var. Sanayinin baştan sonra yenilenmesi gerektiğini belirtiyor Tarakçıoğlu; üretim, ürünler ve organizasyon yapılarının değişmesi gerektiğini vurgulayarak… AB pazarına yakınlığın elimizde kalan tek avantaj olduğunu söylüyor. Bunun için de küçük parti üretim, hızlı ve kaliteli servis büyük önem kazandı. Işık Hoca, 'niş ürün' diye tabir edilen, bazı özel ürün tiplerinde uzmanlaşma öneriyor. Denim ve Jean'deki başarının yaygınlaştırılması gerektiğini söylüyor. Çevre dostlarının tercih ettiği ve pazarı her geçen gün büyüyen, organik pamuklu ürünlerin gündeme alınması gerektiğini belirtiyor. Kaşmir nasıl Çin'e özgüyse Angora tavşanı ve Ankara keçisi liflerinden özellikli ve yerel motifli ürün geliştirmenin önemini vurguluyor. Çünkü dünyadaki küreselleşmeye karşılık, yerel olana ilgi de her geçen gün artıyor.
         <br/>
         <br/>
         İnsanların artık sadece örtünmek ve süslenmek için giyinmediğini vurguluyor: "İnsanlar giysilerin kendilerine başta sağlık, güvenlik ve bilişim alanlarında olmak üzere, ek hizmetler de vermesini, ek fonksiyonlar da sağlamasını istiyor. Bu trendin ağırlığı ve önemi her geçen gün artıyor. Elbise vücuduna vitamin versin, selüliti engellesin istiyor. Kıyafetler kendini rahatlatsın, masaj yapsın istiyor. Klasik üretimin hamallığını yapmak yerine, yüksek performanslı teknik tekstillerin araştırılıp geliştirilmesine önem vermek en akılcı çıkış yolu."
         <br/>
         <br/>
         Fonksiyonel tekstil dışındaki diğer öneri ise 'akıllı tekstil' ürünleri de denen teknik tekstiller. Bu ürünler, tekstili elektronik ve teknoloji ile buluşturuyor. Geçmişte teknik tekstillerin kullanım alanları, çadır, tente, yelken, çuval, halat, urgan… gibi az sayıdaki ürünle kısıtlı kalmış. Günümüzde ise dünyada kullanılan liflerin yüzde 25'ten fazlası teknik tekstiller için kullanılıyor. Bu alandaki ilginç üretimlere örnek vermek gerekirse. Mesela bu yöntemle yapılan askerî kıyafetler, yaralanan askeri merkeze bildirebiliyor. Evde düşüp bir yerini kıran veya bayılan yaşlı insanların durumunu acil servislere haber verebiliyor. İklime göre vücut sıcaklığını ayarlayan kıyafetler de bu kapsamda. Güneş ışığına göre, aynen color matik gözlüklerde olduğu gibi, odaya giren ışığı ayarlayan perdeler de bu türe örnek verilebilir. Tamamen bilgi yoğun teknoloji kullanılarak elde edilmiş ürünler. Prof. Tarakçıoğlu, bu tip üretimin kolay bir süreç olmadığını ancak bundan sonraki yatırımların bu yönde olması gerektiğini vurguluyor. Bunun için de AR-GE kadar, ÜR-GE adını verdiği ürün geliştirmeye de yatırım yapılması gerektiğini belirtiyor.
         <br/>
         <br/>
         ÜR-GE'nin önemini önceden keşfederek, özellikli üretime geçiş yapan firmaları unutmamak lazım. Önde gelen ihracatçı firmalardan Hey Grup ve Yeşim Tekstil, nano teknolojili giyimdeki geleceği görerek, o alanda siparişlerini almaya başlamış bile. Hey'in ürettiği ve su döküldüğünde ıslanmayan kıyafetlerden, sadece Esprit firması 3 ton sipariş etmiş. Diğer bir yüksek teknoloji harikası ise her yıkandığında etrafa güzel koyu yayan tişörtler. Mamulün yayacağı kokuyu müşteri seçiyor ve üretim özelliklerine göre 50-100 yıkamada bu koku her seferinde tekrarlanıyor. Ter çekmeyen kumaşlar ise diğer bir örnek. Süreyya Bektaş, bu tarz bir üretim anlayışı ile konfeksiyonun varlığını sürdüreceğine işaret ediyor: "Dünyanın en kaliteli pamuğu Ege'de üretiliyor. Kaliteli hammaddenin merkezinde olmak üretim için her zaman çok önemli bir fark ve avantajdır. Doğru strateji belirlenirse, sektörün hâlâ geleceği var."
         <br/>
         <br/>
         Anadolu’nun sektörden  alacağı var
         <br/>
         <br/>
         Şenol Şankaya ise dünyada modayı belirleyen en önemli kitlenin gençler olduğu kanaatinde: "Bu kesim, zamanla yarışan, teknolojisi ile fark yaratan ürünler giymekten hoşlanıyor. Bu yüzden son yıllarda hazır giyim firmaları koleksiyonlarına katma değeri yüksek, akıllı kumaş dediğimiz ürünleri eklemeye başladı. Gün geçtikçe bu ürünlere ilgi ve talebin artacağını düşünüyoruz." Yeşim ise yüksek teknolojili ürünleri müşterisi ünlü hazır giyim markası GAP için yapıyor. Firmanın siparişiyle, leke ve su tutmama, çabuk kuruma ve çabuk ütülenme özelliğine sahip akıllı kumaş üretimine başlanmış.
         <br/>
         <br/>
         Son çeyrek asırdır Türk ekonomisinin taşıyıcı kolonlarından biri vazifesini görmüş tekstil ve hazır giyimin artık eski gücünde olmadığı ve bu taşıma işlevini zaman içinde büyük ölçüde yitireceği kaçınılmaz bir gerçek olarak görünüyor. Şimdi önemli olan en az 10 yıllık bir geçiş sürecinde sektörün istihdam ve ihracata olan katkısını sürdürmesini sağlayacak ve yumuşak bir geçişi öngören yeniden yapılanma sürecini hayata geçirmek. Anadolu'nun sektörden alacağının henüz bitmediğini unutmamak gerekiyor. Ancak tekstil ve hazır giyim şirketleri, hükümetin destekleriyle yetinip yeni döneme hazırlanmazsa, önümüzdeki üç yıl içinde, ortada geleceği konuşulacak bir sektör de kalmayacak.
         <br/>
         <br/>
         RAKAMLARLA HAZIR GİYİM İHRACAT PERFORMANSI
         <br/>
         <br/>
         Yandaki tablolar, tekstil ve özellikle de hazır giyimin Türk ekonomisi için ne kadar hayati bir sektör olduğunu ortaya koyuyor. Bu önemli sektörün, genel ihracat ve sanayi ürünleri ihracatı payındaki düşüş dikkat çekici. Hazır giyimciler ihracatın yüzde 75.5'ini AB ülkelerine yapıyor. AB ülkeleri içerisinde en fazla ihracat yapılan ülke Almanya (% 26,5), onu İngiltere (16,3), Fransa (7,4), Hollanda (6,6), İtalya (4,2) ve İspanya (4) izliyor. (Kaynak: İTKİB)
         <br/>
         <br/>
         AR-GE YATIRIMLARI DEVEDE KULAK!
         <br/>
         <br/>
         AB 15 ülkelerinde konvansiyonel tekstil ürünleri üreten işletmeler cirolarının yüzde 2-3'ünü, özel (çok fonksiyonlu, interaktif, yüksek performanslı) tekstil ürünleri üreten işletmeler de yüzde 8-10'unu AR-GE ve ÜR-GE'ye ayırıyor. Türk tekstil (konfeksiyon dahil) sanayiinin cirosunun 30 milyar dolar civarında olduğu düşünülürse, AB için en düşük oran olan yüzde 2'ye göre bile, Türk tekstil sanayiinin AR-GE'ye yılda 600 milyon dolar ayırmış olması gerekmektedir ki, uzmanlar bunun  onda birinin yani 60 milyon doların bile yıllık AR-GE cirosu olduğuna ihtimal vermiyor. AR-GE ve ÜR-GE'ye ayrılan oranın sektörün yıllık cirosunun yüzde yarımının altında olduğu tahmin ediliyor.
         <br/>
         <br/>
         TÜBİTAK kanalıyla sanayiye verilen AR-GE desteği geçen yıl büyük bir artışla 300 milyon dolara yaklaştı. Hâlâ Türkiye ihracatının dörtte birden fazlasını ve Türkiye'nin milli gelirinin yüzde 10 kadarını tek başına sağlayan tekstil ve konfeksiyon sanayiinin bu pastadan aldığı pay yüzde 0,8, yani 2,5 milyon dolardan daha az. TÜBİTAK, Türkiye Tekstil Sanayii İşverenleri Sendikası (TÜTSİS) ve Ege Üniversitesi'nin işbirliği ile kurulmuş olan TÜBİTAK Tekstil Araştırma Merkezi'ne (TAM'a) TÜTSİS ve TÜBİTAK'ın sağladığı maddi destek yılda 0,4 milyon dolar. Merkez Başkanı Prof. Işık Tarakçıoğlu, bu kadar küçük bütçelerle, bu kadar düşük harcamalarla büyük araştırmalar yapabilme ve büyük yenilikler gerçekleştirebilmenin mümkün olmadığını belirtiyor: "Biz yine de yılmadan elimizden geleni yapmaya çalışıyoruz. Aynı anda 20 kadar ortak yarar AR-GE projesi yürütüyoruz, ortalama olarak her ay bir proje sonuçlandırıyoruz. Enerji ve su tasarrufu, uygulanan yöntemlerin optimizasyonu, ürünlerin kalitesini artırma, çevre dostu üretim ve ürünler konularında, sanayie kalite ve maliyetler açısından ciddi yararlar sağlayacak projeler bitirdik. Blue-jean yıkama, akar boya, parça boyama, parça baskı gibi, şimdiye kadar bilimsel olarak araştırılmamış, daha ziyade ustalık olarak geliştirilmiş üretim tekniklerini inceliyoruz, araştırıyoruz ve teori ile pratiği bir araya getirip sinerjik etki yapmaya çalışıyoruz."
         <br/>
         <br/>
         Türk tekstil sanayiinin top yekün bir AR-GE seferberliğine ihtiyacı olduğu tespitini yapan Prof. Tarakçıoğlu, "Sanayinin cirosunun yüzde 0,1'i kadar bir kaynağı, yani yılda 30 milyon doları verin bize, Türkiye'yi Avrupa'nın tekstil araştırma merkezi haline getirelim. Kuracağımız Tekstil enstitülerinde Avrupa'nın en önde gelen profesör ve AR-GE uzmanlarıyla birlikte, hem birinci sınıf AR-GE uzmanları yetiştirelim, hem de tekstil sanayiinin yapısal değişimine yardım edelim ve yarının olağanüstü tekstil ürünlerinin üretimini araştırıp geliştirelim." çağrısı yapıyor.
         <br/>
         <br/>
         SANAYi’DE KULLANILAN ELEKTRiK FiYATI (cent)
         <br/>
         <br/>
         Japonya	13,7
         <br/>
         Türkiye	9,8
         <br/>
         İtalya	9,4
         <br/>
         Hindistan	8,0
         <br/>
         Almanya	7,9
         <br/>
         İngiltere	7,0
         <br/>
         Belçika	6,8
         <br/>
         Hollanda	6,1
         <br/>
         İrlanda	5,7
         <br/>
         İspanya	5,6
         <br/>
         Yunanistan	4,9
         <br/>
         Fransa	4,7
         <br/>
         Avusturya	4,6
         <br/>
         ABD	4,0
         <br/>
         Kanada	3,8
         <br/>
         Polonya	3,7
         <br/>
         Norveç	3,5
         <br/>
         <br/>
         SEKTÖRÜN SORUNLARI...
         <br/>
         <br/>
         Sektöre yönelik kamu ve özel banka kredilerinin durdurulması.
         <br/>
         <br/>
         Yüksek elektrik (enerji) fiyatları. Sektör dünyanın en pahalı ikinci elektriğini kullanıyor.
         <br/>
         <br/>
         Yüksek işçilik maliyetleri, istihdam vergileri. (Ortalama yüzde 43'ü buluyor, Dünya ortalaması ise yüzde 25)
         <br/>
         <br/>
         Aşırı değerli YTL. (3 yılda yüzde 45 değerlendi)
         <br/>
         <br/>
         Döviz kurlarındaki düşüş, özellikle avro'nun bir türlü yükselmemesi.
         <br/>
         <br/>
         Çin, Hindistan ve Pakistan gibi ülkelerin ihracatlarına yaptıkları dolaylı ve dolaysız, haksız destekler.
         <br/>
         <br/>
         KISA VE ORTA VADELİ ÇÖZÜM ÖNERİLERİ
         <br/>
         <br/>
         Kamu bankalarına olan borçların yeniden yapılandırılarak, iki yıl ertelenmesi.
         <br/>
         <br/>
         İhracat kredilerinin aracı banka olmaksızın, geçmiş yıllardaki ihracat performansı dikkate alınarak verilmesi.
         <br/>
         <br/>
         İşletme kredilerinin, istihdamı teşvik boyutu da düşünülerek, kayıtlı istihdam rakamları baz alınarak verilmesi.
         <br/>
         <br/>
         Elektrik indirimi ve SSK primi indirimlerinin de yine mevcut istihdamı koruma mantığı ile yapılması.
         <br/>
         <br/>
         Belli büyüklükteki (yıllık en az 50 milyon dolar ihracat yapan) firmalardan araştırma enstitüsü kurmakla ilgili destek verilmesi
         <br/>
         <br/>
         AR-GE faaliyetlerinin, mevcut AR-GE departmanı, ihracat oranı, ihracat rakamı, dış fuarlar katılım ve yurtdışı ofisler gibi somut kriterler dikkate alınarak desteklenmesi.
         <br/>
         <br/>
         Geçmiş üç yıl ihracat performansına göre marka oluşturmak, ortaklıklar kurmak ve marka satın almak konusunda, uzun vadeli, 5-15 milyon dolar arasında kredi verilmesi.
         <br/>
         <br/>
         KDV oranlarının ortalama yüzde 8-10'a düşürülmesi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1908 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23510), [web.archive.org (arşiv bağlantısı)](http://web.archive.org/web/20060422162349/http://www.aksiyon.com.tr:80/yazdir.php?id=23510)
