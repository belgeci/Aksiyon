# Duble yollar kargoları uçuruyor

*Zafer Özcan 2011.12.19*

<font class="agenda2NewsSpot">
 Gönderilerini karayoluyla taşıyan kargo şirketleri  duble yollarla hem verimliliklerini hem de hızlarını artırdı.
</font>
<font class="newsDetail">
 <p>
  Kargo sektörünün önde gelen firmalarından Aras Kargo’nun kurucusu Celal Aras’ın vefatından sonra şirkette yönetimi devralan kızı Evrim Aras, kısa sürede önemli başarılara imza attı. İşe kurumsallaşmayla başlayan Evrim Hanım, yaptığı çalışmalarla 4 yılda şirketi yüzde 65 büyütmeyi de başardı. Halen kargo sektöründe yüzde 32 pazar payına sahip Aras Kargo, 2011’i 500 milyon TL ciro ve yüzde 23’lük büyümeyle kapatacak. Aras Kargo Yönetim Kurulu Başkanı Evrim Aras, sektördeki gelişmeleri ve Aras Kargo’daki değişim sürecini Aksiyon’a anlattı.
  <p>
   -Aras Kargo’da 4 yılda nasıl bir süreç yaşandı?
   <p>
    2008 başında kurucumuz Celal Aras vefat etti. Aileden işi bilen tek bendim ve onun yerine yönetim kurulu başkanı oldum. Aslında 2001’den beri şirketteydim. Tam global ekonomik krizin çıktığı dönemde görevi devralmak elbette kolay olmadı. Celal Bey gerçek bir liderdi. Ondan öğrendiklerimi uygulamaya çalıştım.
    <p>
     -Nasıl bir yol izlediniz?
     <p>
      İkinci nesil olarak önceliği kurumsallaşmaya verdik. Her şeyi ölçülebilir hâle getirdik. Bilgisayardan hangi kurye neyi, ne kadar dağıtmış bunu görecek bir sistem oluşturduk. Ölçebildiğiniz bir süreci ancak yönetebilirsiniz. Bunun yanı sıra Anadolu’ya giderek hedeflerimizi tek tek paylaştık ve çalışanlar bize güvendi. Sonuçta 4 yılda yüzde 65 büyüme sağladık ve 500 milyon TL ciro ile 2011’i kapatıyoruz.
      <p>
       -Kurumsallaşırken ailenin fonksiyonu ne oldu?
       <p>
        Yönetim kuruluna bağımsız üye aldık.  Aile anayasasını tamamladık. Her şey kurala bağlı hâle geldi. Aile üyeleri neyi nasıl yapmaları gerektiğini biliyor. Kısacası şirketteki her konu, ailenin iki dudağı arasından çıkmış oldu. Operasyon aynı, işimiz gönderileri bir yerden diğerine ulaştırmak; ancak felsefemiz değişti ve sistemimiz yenilendi.
        <p>
         -İşin başına geçmeden önce şirkette hangi kademelerde çalıştınız?
         <p>
          İşin mutfağından yetiştim diyebilirim. Önce eğitim şubesinde teorik eğitim aldım ve sonra uygulamalı şubeme geçtim. Okmeydanı şubesinde çalıştım. O şubede müdürlük de yaptım; ama bana karşı bir ayrıcalık yapılmadı. İlginç bir hatıram da var o yıllara dair. Okmeydanı şubesinde eğitim alırken kim olduğum duyulmuş. Eğitimden sonra öğle yemeğine geçtik. Eğitim sorumlusu bana baktı ve “Biz öğle yemeklerini tabldot dediğimiz tabaklarda yiyoruz.” dedi. Ben de, “Teşekkür ederim ama uzaydan gelmedim, biliyorum.” dedim. Gülüştük tabii; ama personel kendileriyle birlikte çalışmamı biraz yadırgadı.
          <p>
           -Kurumsallaşma dışında Aras Kargo’da ne gibi hedefleriniz var?
           <p>
            Taşımacılığı dışarıya açma ve bölgesel marka olma hedefimiz var. Öncelikle bölgesel lojistik üssü olmak istiyoruz. Biz bunu yapabilecek birikim ve altyapıya sahibiz. Çevre ülkelerde büyümeyi hedefliyoruz.
            <p>
             -Bu anlamda Türkiye’de yatırımı bulunan uluslararası kargo firmaları ile bir kıyaslama yapabilir misiniz?
             <p>
              Uluslararası firmalarla yarışabilecek durumdayız. Onlar bir sistem oturtmuş ve onun dışına çıkmıyor; oysa dünya değişiyor. Biz çok çeşitli ürünleri taşımayı öğrendik. Bizde şubeli yapı var. Firmadan teslimatı alarak müşteriye iletiyoruz. Dünyada ise kargo şubesi sistemi yok. Avrupa’da kriz başlayınca kargo şirketleri şube açmaya başladı. Onların sisteminde, ürünler transfer merkezine gidiyor ve oradan müşteriye ulaşıyor. Bu sistemde dağıtım yapılıyor; ama yerinden ürün alma imkânınız olmuyor. Biz bu açıdan avantajlıyız. Bütün il ve ilçelerde şubelerimiz var ve her şube kendi cirosunu yapıyor. Bu açıdan yabancıların önündeyiz.
              <p>
               -Aras Kargo kaç kamyonla dağıtım yapıyor?
               <p>
                Türkiye genelinde 786 şubemiz var. Günde 2 bin 500 araç dağıtıma çıkıyor. İş yoğunluğuna göre sayı 3 bin 500’e çıkabiliyor. Karayolu taşıması inanılmaz boyutlarda.
                <p>
                 -Karayolu taşımacılığı bu kadar önemliyse, duble yol projeleri sektörü nasıl etkiledi?
                 <p>
                  Duble yollar sektöre büyük katkı sağladı. Artık dakika başı araçlarımız bozulmuyor. Mesafeler kısaldı. Eskiden araç şoförleriyle birkaç dakikanın pazarlığını yapardık; artık bu kalktı. Duble yollar işimizin ölçülebilir hâle gelmesine ve verimliliğine önemli katkı sağladı.
                  <p>
                   -Sektörün sorunları nedir?
                   <p>
                    Birçok sektörde olduğu gibi kayıt dışılık sorunu var. Merdiven altı taşıma yapılıyor. Otobüs firmaları kargo taşımacılığı yapıyor. Kanuni düzenleme yapıldı; ancak uygulama yok. Kargo sektörü toplamda 5,5 milyar dolarlık büyüklüğü ile ülke için çok büyük katma değer üretmiyor gibi görünebilir; ama istihdama ciddi katkı yapıyor. Sadece bizde 10 bin kişi çalışıyor. Devletten beklentimiz, çıkardığı yasal düzenlemelerin arkasında durması ve uygulamasıdır.
                    <p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31335-16-duble-yollar-kargolari-ucuruyor.html), [web.archive.org (arşiv bağlantısı)](http://web.archive.org/web/20120115080839/http://www.aksiyon.com.tr:80/aksiyon/haber-31335-16-duble-yollar-kargolari-ucuruyor.html)
