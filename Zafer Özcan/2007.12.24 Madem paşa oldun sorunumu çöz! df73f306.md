# Madem paşa oldun, sorunumu çöz!

*Zafer Özcan 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TBMM Dilekçe Komisyonu Başkanı Alev Dedegil, halkın yeni dert ortağı. İnsanlar sorunlarını, sıkıntılarını, isteklerini hatta önerilerini komisyonla paylaşıyor. Onun hedefiyse bu yapıyı daha etkili hale getirerek, dertlere derman olabilmek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228060630im_/http://www.aksiyon.com.tr/resim/681/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Büyük Millet Meclisi’ndeki tek kadın komisyon başkanı o. Milletvekili listelerinde en arkalarda olsa ve kıl payı seçilse de, kısa sürede sivrilerek, önemli bir görev üstlendi parlamentoda. Teşkilattan başladığı politik hayatında, onu kısa sürede yukarılara taşıyan çalışkan ve prensipli kişiliğini şimdi vatandaşın problemlerini çözmekte kullanıyor. Meclis Dilekçe Komisyonu Başkanı Alev Dedegil’den bahsediyoruz. AK Parti’nin kuruluşuyla, 2001’de politikaya atılan ve İstanbul il yönetiminde kadın kollarının araştırma-geliştirme başkanlığını yürüten Dedegil, insanların dertlerine derman olmaya çalışıyor artık.
   <br>
    <br>
     TBMM’de halen 16 ihtisas komisyonu var. Dilekçe Komisyonu, gerçek kişilerden gelen şikâyet, öneri ve ihbarları ilgili kurumlara ileten, gerektiğinde bu problemleri genel kurula getirme yetkisine sahip bir yapı. Buna rağmen icracı bir organ değil. Kurumlara yönlendirdiği konuları izleme, gerektiğinde ilgili kurumlara yaptırım uygulama veya olayları sahaya inerek inceleme yetkilerine sahip değil. Daha sonuç odaklı bir yapı kurmak istediklerini vurguluyor Dedegil: “Öyle konular da var ki, yerinde inceleme ve müdahil olma pozisyonumuz da olabilmeli. Daha faydalı olabilmek için iç tüzük değişiklik talebimiz var. Yerine göre kanun değişikliği teklifi verebilmek, birebir dokunabilmek, insanların dertlerine derman olabilmek istiyoruz.”
     <br>
      <br>
       ‘AİLEM BENİ EVLENDİRMİYOR’
       <br>
        <br>
         Dilekçe Komisyonu, aslında yeni bir yapılanma değil; ancak geçen döneme kadar fazla aktivitesi olmamış. Bir önceki başkan AK Parti Şanlıurfa Milletvekili Yahya Akman’ın gayretleriyle epey hareketlenen komisyona âdeta mektup yağmış vatandaşlardan. Sadece bir önceki dönemde, yani üç yıllık sürede gelen dilekçe sayısı 5 milyon. Bunların 10 bini için işlem yapılmış. Komisyona gelen dilekçelerin 60 gün içinde sonuçlandırılması gerekiyor. Dilekçeyi ilettiğiniz ilgili makam ise 30 gün içinde komisyona cevap vermek zorunda. Sonuçta yaptırım gücü olmasa da, komisyon genel kurulu toplanıp, ilgili bürokratı da toplantıya davet edebiliyor. Bu da kamuoyunda bir farkındalık oluşturma açısından önemli.
         <br>
          <br>
           Komisyona gelen mektuplar aslında halkımızın bu gibi konulara yaklaşımını göstermesi açısından son derece ilginç. Neler yazmıyor ki bu mektuplarda. Ağırlık, maddi yardım talepleri ve iş isteklerinde. Mahkûmların ve okullarından atılmış üniversite öğrencilerinin af taleplerini de atlamamak lazım elbet. Eğitimdeki sıkıntılar ve denklik mağduriyetleri diğer önemli başlıklardan. Bir de ‘çok özel’ ve mahrem konularla başvuranlar var ki, bazı mektuplar karşısında gülmekle ağlamak arasında kalabiliyor, komisyon üyeleri. Başkan, bize bunların en ilginçlerinden bahsediyor: “Artık bu kadarına da pes dediğim bir mektup aldık geçenlerde. Bir genç kız, ‘beni evlendirmiyorlar’ diye ailesini şikâyet ediyordu bize. Bir başkası ise ‘iftarda ne yersek, teravih namazını daha rahat kılarız’ konusuna kafa yormuş ve önerilerini yazmış. Bir tanesi daha da ilginç. Kayınvalide, ‘oğluma iyi bakmıyor’ diye gelinini şikayet etmiş.”
           <br>
            <br>
             GÜZİN ABLA DEĞİLİM
             <br>
              <br>
               Peki, ‘mahrem’ konular ihtiva eden dilekçeler, komisyon başkanını bir tür Güzin Abla haline getiriyor mu? Dedegil’in bu soruya cevabı net; hayır getirmiyor! Çünkü profiller örtüşmüyor. Güzin Abla en fazla akıl veriyor, tavsiyelerde bulunuyor. Oysa insanlar komisyondan eylem bekliyor. Sorunlarına müdahil olmasını ve çözüm getirmesini istiyor. Çözüm bulunmadığı zamanlarda kimseye akıl verilmiyor.
               <br>
                <br>
                 Mahrem konulardaki mektuplar genellikle yapılan ön incelemede eleniyor. Diğerlerinde ise önce şekil şartlarına bakılıyor. İmza, adres ve telefon olması şart. Belirli bir konu ihtiva etmesi de önemli. Mektup bu şartlara uyuyor ve aktardığı konunun muhatabı bir kurum da varsa, süreç başlıyor. Şekil şartlarına uymayan mektuplar eleniyor; ancak bir şartla. Bazen imzasız gelen bir mektup, çok önemli iddialar içerebiliyor ve bir yolsuzluk ihbarında bulunabiliyor. Komisyon bu gibi durumlarda konuyu gündemine alabiliyor. İşin ilginç yanı, şekil şartına uymayan dilekçenin fazla gelmemesi.
                 <br>
                  <br>
                   YASAMA İLE VATANDAŞ ARASINDA KÖPRÜ
                   <br>
                    <br>
                     İnsanlar komisyon aracılığıyla sistem üzerindeki denetim haklarını kullanıyor. Dedegil’e göre bu çok önemli. Yasama organı ile bunun sonuçlarını yaşayan insanlar arasında bir tür köprü vazifesi gördüklerini söylüyor. Aslında Türk halkı yazılıdan ziyade yüz yüze iletişimi tercih eder. Derdini paylaşmaktan hoşlanır. Hatta milletvekilleri onlar için bir tür dert anlatma makamıdır. Komisyonun gördüğü ilgi bu açıdan ilginç. Alev Dedegil halkın, özellikle de seçmenlerin bu özelliğini kabul etmekle birlikte, daha çok canı yanmış insanların kendilerine başvurduğunu belirterek, “Bu sebeple oturup bir vekille konuşmaktan ziyade sistemi muhatap almak istiyorlar. Çünkü kurumların değil sistemin mağduru olmuşlar.” diyor.
                     <br/>
                     <br/>
                     Yeni dönemde gelen mektupları bölgesel tasnife ve cinsiyet tasnifine sokacaklarını da belirtiyor Dedegil. İlk kez bir kadın başkan olmasının neticeleri de görülmüş hemen. Kadınların başvurularında artış var. Başkan bu durumdan memnun; ama yeterli bulmuyor. Daha fazla artış bekliyor. Dedegil’in, kadınların dertlerini paylaşması güzel; ama onlardan gelen mektuplarda kadın sorunları yok. Kadınlar, kendi meselelerini problemden saymıyor. Daha çok ailevi sorunları yazıyorlar. Eşine, oğluna iş istiyorlar. Yeni dönemde kadınlardan gelen dilekçe sayısı 100’ü aşmış; ama henüz şiddet, istihdam gibi sorunlara değinen mektup yok!
                     <br/>
                     <br/>
                     KAMULAŞTIRMALAR GENEL KURULA GELECEK
                     <br/>
                     <br/>
                     Komisyon tarihinde, Meclis genel kuruluna sadece bir konu götürülmüş. İkinci dosya ise geçen dönem hazırlanmış. Şimdi yeni bir konuyu genel kurula indirmeye hazırlandıklarını belirtiyor Dedegil. O da kamulaştırmalardan doğan yoğun mağduriyetler.
                     <br/>
                     <br/>
                     Meclis’teki bütün komisyonlar tatile girerken Dilekçe Komisyonu sürekli faaliyette. Kapanma veya tatile girme durumu yok; çünkü mektuplar alınmaya devam ediyor. Bu sebeple kararları da kadük olmuyor. Bir yasama döneminde sonuç alınamayan bir konu, yeni dönemde devam ediyor. Bu özellikten de faydalanarak yeni yasama yılında bazı konuları ısrarla sürdüreceklerini vurgulayan Dedegil, kamulaştırma ve imar mağduriyetlerini izleyeceklerini belirtiyor.
                     <br/>
                     <br/>
                     Adları her ne kadar mektup ve dilekçe de olsa komisyon üyeleri de yazılanlardan etkileniyor haliyle. Dedegil, özellikle çocukların şiddet ve eğitimle ilgili yaşadıkları sıkıntılardan çok etkilendiğini vurguluyor. Hatta bazı mektup sahiplerinin direkt arayarak, daha ayrıntılı bilgi aldıklarını öğreniyoruz. Bazen anlatılan konu doğru mu değil mi araştırması da yapılabiliyor. Gerekli araştırma yapılmazsa, “şüyuu vukuundan beter” hale düşmek de var. Üzücü durumlar kadar eğlenceli konulardan da bahsediyor Başkan ve ilginç bir mektubu paylaşıyor: “Birisi sorununu uzun uzun anlatmış ve en sona da bir cümle eklemiş: ‘Ben gazetede okudum, sen paşa olmuşsun, madem paşasın benim sorunumu da hallet’ demiş. Çünkü ben ilk seçildiğimde gazeteler, ‘Meclis’in yeni Marko Paşası’ diye yazmıştı. Beni, bildiğimiz paşa gibi algılamış, paşa da muktedir olmak demek. O yüzden ‘sorunumu çözse çözse bu çözer’ diye düşünmüş.” Alev Dedegil’e yüklenen bu yakıştırmanın arkasında, Osmanlı’nın Marko Paşa’sı gibi hem dert dinleme hem de çözüm makamı olmasının etkisi olsa gerek…
                     <br/>
                     <br/>
                     KADINLAR ARASI REKABET DAHA SERT
                     <br/>
                     <br/>
                     Alev Dedegil’i bulmuşken kadın sorunlarına girmemek olmaz. Siyasi hayatından önce en önemli çalışma alanlarından, kadın meselesine ilgisini hâlâ sürdürüyor.  Dedegil’e göre kadın sorunları konusu bir devlet politikası olarak ele alınmalı. Bunu çözüm için gerekli buluyor. Münferit çıkışların faydasına inanmıyor.
                     <br/>
                     <br/>
                     Kadın meselesi denilince Türkiye’de en fazla gündeme getirilen konu, kota. Kadın dernekleri, siyasette kadınlara yönelik pozitif ayrımcılığı savunuyor. Bunun için de parti yönetimlerinde ve seçimlerde kadın kotası istiyor. Dedegil ise buna karşılık gönüllü kotaya işaret ediyor. Anayasa ve yasalarda olmasa da, AK Parti’nin yaptığı gibi, partilerin gönüllü kadın kotası uygulamasına bir engel olmadığının altını çiziyor. Sırf kadın olsun diye olmayacak bir kadın aday konmaması gereğini de özellikle vurguluyor.
                     <br/>
                     <br/>
                     Peki, gerçekten kadınlar siyasette yeteri kadar temsil edilmiyorsa, bunun tek sorumlusu erkekler mi? Dedegil’in bu konudaki tavrı da net; erkeklerin desteği olmadan kadın sorunlarının çözülemeyeceğini düşünüyor. Karşı taraf değişmeden, kadınların patinaj yapmaktan öteye gidemeyeceğini de... Kadınlar arası rekabetin her zaman daha sert ve kırıcı olduğu tespitini de yapıyor. Bilimsel analiz değil dese de, tespitleri ilginç: “Erkekler askerlik yapıyor, futbol oynuyor ve bu sebeple ortak hareket etmeyi daha iyi biliyorlar. Kolektif hareketi öğreniyorlar. Kadınların birlikte olduğu yer ev toplantıları; ama orada hedef yok, muhabbet var. Birlikte hareket etme kabiliyeti gelişmiyor. Erkekler bir araya geldiğinde, içlerinden biri milletvekili olacaksa herkes onun arkasına geçiyor ve hedefe birlikte gidiliyor. Kadınlar söz konusu olduğunda ise ben olmuyorsam başkası da olmasına dönüyor iş. Bu sebeple kadınların siyasette alması gereken daha uzun bir mesafe var.”
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29131), [web.archive.org (arşiv bağlantısı)](http://web.archive.org/web/20080228060630/http://www.aksiyon.com.tr:80/detay.php?id=29131)
