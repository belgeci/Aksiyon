# Seramik sektörüne özel teşvik verilmeli

*Zafer Özcan 2013.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Seramiksan üst yöneticisi Bülent Şamlı, Türkiye için stratejik öneme sahip seramik sektörüne özel teşvik verilmesi gerektiğini söylüyor.
  </font>
 </div>
 <div id="newsText">
  <font class="detail-text">
   <p>
    1990’da Manisa’nın Turgutlu ilçesinde faaliyete geçen Seramiksan, Türkiye’nin en büyük seramik üreticilerinden. Teknoloji ve markaya yaptığı yatırımlarla öne çıkan Seramiksan, üretiminin yüzde 25’ini, başta İtalya olmak üzere seramikte öne çıkmış ülkelere ihraç ediyor. Seramik üretiminde Türkiye dünyada altıncı, Avrupa’da ise ilk üçte. Ülkenin taşını toprağını işleyen ve ithalata bağımlı olmadığı için yüksek katma değer getiren seramik, 2023 hedefleri açısından da stratejik sektörlerden. Seramiksan Satış ve Pazarlama Grup Başkanı Bülent Şamlı ile sektörü konuştuk.
   </p>
   <p>
    <strong>
     -Seramiksan hakkında bilgi alabilir miyiz?
    </strong>
   </p>
   <p>
    Yaklaşık 20 yıl önce 1,5 milyon mekrekare üretim kapasitesi ile faaliyete başlayan Seramiksan halen yıllık 28 milyon metre kare kapasite ile hizmet veriyor. Türkiye’de ilk üçteyiz. Yaptığı teknolojik yatırımlar ve marka yatırımları ile sektörde ilgi ile takip edilen bir firma. İlk defa nano teknolojili ürünleri yaptık. Yapılmayanı yapmak, verimlilik ve çevreye duyarlılık bizim temel ilkemiz. 40’ın üzerinde ülkeye ihracat yapıyoruz. Seramiğin ana vatanı İtalya’dır ve ürünlerimiz orada da talep görüyor.
   </p>
   <p>
    <strong>
     -Seramikte nano teknoloji nasıl kullanılıyor?
    </strong>
   </p>
   <p>
    Önce seramik üretiliyor sonra üzeri granit kaplanıyor ve camsı bir yüzey elde ediliyor. Bu işlem seramiğin leke tutmasını, çizilmesini ve bakteri barındırmasını önlüyor. Nano teknoloji ile antibakteriyel, sağlıklı ve leke tutmayan seramik üretiliyor. Bu ürünler artık hem yurtiçi hem de yurtdışında ilgi görüyor. Türkiye’de temizlik çok önemli olduğu için ev hanımları çok ilgi gösteriyor. Seramiksan’ın bir özelliği de, ortaya koyduğu yeni ürünlerle önce kendi talebini oluşturması sonra da o talebe yönelik üretim yapması.
   </p>
   <p>
    <strong>
     -Seramik sektörünün büyüklüğü nedir?
    </strong>
   </p>
   <p>
    Üretim kapasitesi olarak Türkiye dünyada altıncı büyük üretici. İhracatta ise Çin, İtalya ve İspanya’dan sonra dördüncü sırada. Avrupa’da ise ilk üçteyiz. Seramik kaplama ürünlerinde dünyada çok önemli bir yere sahibiz. Seramik sağlık gereçlerinde ise Avrupa’da lider konumundayız. Sektör katma değer oluşturuyor, ithalata bağımlı değil. Toplamda 220 bin kişi istihdam ediyor. 27 büyük üretici var. Toplamda yıllık 1 milyar dolar ihracatı var. Ürettiğinin yüzde 40’ını ihraç ediyor.
   </p>
   <p>
    <strong>
     -Sektör 2013 yılından ne bekliyor?
    </strong>
   </p>
   <p>
    Ekonominin canlanmasını ve hızlanmasını bekliyoruz. Kentsel dönüşüm projeleri ve markalı konutların artması bizim sektörü tetikliyor. Yapılacak yenileme yatırımları bizi doğrudan etkiliyor. Her binada bizim ürünlerimize ihtiyaç var. Kentsel dönüşümün hızlanması sektörün beklentilerini artırıyor. Yeni şehirler kuruluyor, bunlar da bizim için önemli. İnşa edilen her evin tefrişatı bizim işimiz.
   </p>
   <p>
    <strong>
     -Seramikte tüketici daha çok hangi ürünleri tercih ediyor?
    </strong>
   </p>
   <p>
    Tüketici beklentilerini bilme ve ona göre üretim yapma bizim için çok önemli. Bu açıdan sürekli pazar araştırmaları yaptırıyoruz. Son yıllarda özellikle su tasarruflu ürünler revaçta. Eskiden bu kadar tasarruflu ürün talebi yoktu ama şimdi buna yöneliş var. Bizim işimiz bir de moda ve  çevreden etkileniyor. Doğada ne varsa bizde o var. Yaptığımız iş aslında doğayı taklit etmek. Seramik, mermeri taklit ederek başlamıştır. Şimdi ağacı taklit ediyoruz, ağaç kaplama ürünler yapıyoruz. Bunları yaparak doğadaki mermer, ağaç gibi doğal ürünlerin daha az kullanılmasına vesile oluyoruz. Bir de bizim sektörümüzde atık yok. Çıkan toz bile tekrar üretime giriyor. Seramik aslında bu yönüyle çevreci bir üretim anlayışına sahip.
   </p>
   <p>
    <strong>
     -Sektörün ne gibi sorunları var?
    </strong>
   </p>
   <p>
    Biz seramiği Türkiye’nin stratejik sektörlerinden biri olarak görüyoruz. Ürettiği katma değer ve dışarıdaki rekabet gücü açısından böyle bir yönü var. Devlet özellikle enerji anlamında biraz daha destek olabilirse, rekabet gücü daha da artacak. Üretim maliyetimizin yüzde 35’i doğalgaz gideri. Çin’de enerji maliyetleri çok düşük ve bu durum bizi zorluyor. Devlet katma değer üreten sektörlere öncelik vermeli. Teşviklerde seramiğe özel alan açılabilir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=415ED8A4452E25E20DCF818BB845F23D?newsId=35211), [web.archive.org (arşiv bağlantısı)](http://web.archive.org/web/20130922002848/http://www.aksiyon.com.tr:80/aksiyon/newsDetail_getNewsById.action;jsessionid=415ED8A4452E25E20DCF818BB845F23D?newsId=35211)
