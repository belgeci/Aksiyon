# Ermeni tasarısı ileride komisyona bile gelmez

*Zafer Özcan 2010.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkezi Houston’da bulunan Avrasya Amerikan Türk Federasyonu’nun diyaloğa geçtiği Amerikalı parlamenterler Türkiye aleyhindeki girişimlere artık olumsuz bakıyor. Onlar, Ermeni tasarısının ileride gündeme bile gelmeyeceğini düşünüyor.
  </font>
 </div>
 <div id="newsText">
  <font class="detail-text">
   <p class="MsoNormal">
    Meclisi Dış İlişkiler Komisyonu’ndaki oylamada çekimser kaldığım için sizlerden özür diliyorum. Ancak aynı konuda benim 2007’deki konuşmamla bu yılkini kıyaslarsanız aradaki farkı görebilirsiniz. O zaman burada Türk toplumu diye bir olay yoktu. Şimdiyse sizlerle gelişmiş bir dostluğum var. Houston büyürken, Türk toplumu da büyüyor. Bu tasarının ileride komisyonun önüne bile geleceğine inanmıyorum.”
   </p>
   <p class="MsoNormal">
    Bu sözler, Amerikan Kongresi Dış İlişkiler Komitesi üyesi, Teksaslı parlamenter Sheila Jackson Lee’ye ait. Ermeni tasarısının bir oyla geçtiği Temsilciler Meclisi Dış İlişkiler Komisyonu’nda oy kullanacak son milletvekili konumundaki Lee, komite başkanı Howard Berman’ın oylamayı bitirmesiyle çekimser kalmış ve bu durum skandal olarak basına yansımıştı. Oylamada, kendisinin oy verememesi yüzünden tasarının 23’e karşı 22 hayır oyuyla kabul edildiği için Teksas’taki Türk toplumundan özür dileyen Lee’ye göre, ileriki yıllarda bu gibi tasarılar artık gündeme bile gelmeyecek. Onun bu tespiti sadece bir tahmin değil. Amerika’da son yıllarda etkinliği gittikçe artan Türk toplumunun faaliyetlerinin altını çizmek istiyor.
    <span>
    </span>
   </p>
   <p class="MsoNormal">
    Lee’nin özürlerini ilettiği isim, merkezi Teksas’ın Houston şehrinde bulunan Avrasya Amerikan Türk Federasyonu Başkanı Kemal Öksüz. Hâlen 7 eyalette faaliyet gösteren federasyon, bölgedeki Türk derneklerinin çatı kuruluşu niteliğinde. En önemli hedefi, Türk-Amerikan dostluğuna katkı sağlamak ve Türkiye’nin Amerika’daki imajını yükseltmek. Federasyon, Amerikalı siyasetçilerle Türk toplumunu bir araya getiren dostluk resepsiyonları düzenliyor. Bu resepsiyonlar ve devamındaki yemekler, Amerikalı parlamenterlerin son yıllarda Türkiye’yi daha yakından tanımasına zemin hazırlıyor. Son olarak Kansas’ta düzenlenen dostluk yemeğine 70 eyalet milletvekili ve 25 senatörün katıldığı bilgisini veren Öksüz, “Bu toplantılara, Türk ve Türkiye ifadelerini sadece Geceyarısı Ekspresi filminde duymuş, Türkiye hakkında hiçbir fikri olmayan, hatta hayatında ilk kez bir Türk’le tanışan insanlar geliyor. Bizleri tanıyınca çok şaşırıyorlar. Kafalarındaki imaj değişmeye başlıyor.” diyor.
   </p>
   <p class="MsoNormal">
    Federasyonun Türkiye ile ilgili faaliyetlerine sadece Amerikalı parlamenterler değil, Türk milletvekilleri de katılıyor. Amerika’ya gelen Türk yetkililerin genellikle New York-Washington hattını ziyaret ettikleri, bazen de Chicago’ya uğradıkları tespitini yapan Kemal Öksüz, federasyonun organizasyonlarıyla bu ziyaretlerin artık farklı eyaletlere de yayıldığına işaret ediyor. Aslında Türk ziyaretçilerin, Amerika’nın diğer bölgelerinde gördükleri ilgi, bu alandaki ihtiyacı ortaya koymaya yetiyor. Türk vekillerin diğer eyaletlerde cumhurbaşkanı veya başbakan gibi ağırlandığını belirten Öksüz, kısa süre önce yaşananlardan örnekler veriyor: “Bazı eyaletlerde Türk heyeti havaalanından polis eskortuyla alındı ve aynı şekilde gezdirildi. Amerikalılar bu ziyaretlere çok ehemmiyet verdiler. Arkansas Valisi, Türk milletvekilleri onuruna meclisin önüne 3 gün boyunca Türk bayrağı çekti. Bu Amerika’da kolay yaşanabilecek bir durum değil. Yine 3 Türk milletvekili Oklahoma eyalet meclisinde birer konuşma yaptı ve 150 parlamenter onları ayakta alkışladı. Bu ziyaretler sonucu New Mexico ve Missisipi eyaletlerinde, eyalet milletvekilleri tarafından Türk-Amerikan dostluk grupları kuruldu. Bu gelişmeler, faaliyetlerin ne kadar kalıcı ve etkili sonuçlar verdiğinin göstergesidir.”
   </p>
   <p class="MsoNormal">
    Aslında Amerika’nın 50 eyaletinin hepsi bağımsız bir devlet kadar güce sahip. Bu eyaletlerin dünyanın her bölgesiyle ilişkileri var. Bu ilişkileri de sürekli geliştirmek arzusundalar. İlişkilerin ve dostluğun gelişmesi, hem siyaseten hem de ekonomik anlamda önemli sonuçlara yol açıyor. Sonuçta eyalet milletvekilleri ve senatörler, geleceğin kongre üyeleri, hatta başkanları. Bu açıdan onlarla kurulacak ilişkilerin Türkiye açısından büyük önemi var. Bu duruma çok somut ve sıcak bir örnek veriyor Kemal Öksüz.
   </p>
   <p class="MsoNormal">
   </p>
   <p class="MsoNormal">
    New Mexico eyaletinde bir parlamenter, meclise bir kanun teklifi verir. Amerikalı vekil, Türkiye’de fikir özgürlüğü olmadığını, Rum Patriği Bartholomeos’un baskı altında olduğunu iddia etmekte ve bu iddialarını gündeme taşımaktadır. Hedefi mecliste alınacak bir kararla Türkiye’yi baskı altına aldırmaktır. Bu gelişmeyi öğrenen ve daha önce dostluk resepsiyonlarına katılmış bazı milletvekilleri hemen Kemal Öksüz’ü arayarak bilgilendirir. Vekiller, böyle bir tasarı karşısında ne yapmaları gerektiği konusunda federasyonla fikir alışverişinde bulunur ve gerçekleştirilen temaslarla konunun meclis gündemine gelmesi engellenir. Aslında bu olay bile tek başına Avrasya Amerikan Türk Federasyonu’nun ülkede nasıl bir işleve sahip olduğunu ortaya koymaya yetiyor. Öksüz, dostluk resepsiyonlarında tanışarak ilişkileri geliştirdikleri parlamenter ve senatörlerle, Türkiye’yle ilgili konularda ortak hareket ettiklerini söylüyor.
   </p>
   <p class="MsoNormal">
    LOBİCİ DEĞİL, GÖNÜLLÜYÜZ
   </p>
   <p class="MsoNormal">
    Bu çalışmaların en önemli sonuçlarından biri de Amerikan Kongresi Dış İlişkiler Komitesi’nde oylanan Ermeni tasarısında ortaya çıktı. Komitede Teksas’tan 5 ve Arkansas’tan 2 milletvekili görev yapıyor. Önceki yıllardaki eğilimlerine bakıldığında bu vekillerin 3’ü tasarıya evet diyen isimler, 3’ü ise kararsız, hayır diyen ise sadece 1 vekil bulunuyordu. Kemal Öksüz başkanlığındaki Türk toplumu temsilcileri 2007 yılından bu yana 7 parlamenter ile ilişkileri geliştirmeye çalışıyor ve onlara Türk tezlerini anlatıyor. Öksüz son görüşmelerinde bu isimlere, Türkiye ile Ermenistan arasındaki açılım sürecini ve imzalanan protokolün bir fotokopisini götürdüklerini aktarıyor. Bu tasarının kabul edilmesinin iki ülke ilişkilerine vereceği hasarı anlattıklarını belirtiyor. Bütün bu çalışmalar sonucu oylamada 7 parlamenterin 5’i Ermeni tasarısına hayır oyu verir. Bir çekimser oyla birlikte sadece tek bir evet oyu kullanılır. Aslında Sheila Jackson Lee’nin, “Yakın gelecekte bu tasarılar Amerika’da parlamentoların gündemine bile gelmeyecek.” sözlerini bir de bu çalışmalar ışında değerlendirmek gerekiyor.
   </p>
   <p class="MsoNormal">
    Yıllardır Türkiye’nin başta Amerika olmak üzere önemli ülkelerde yeteri kadar lobisinin ve lobicilerinin bulunmadığı tespiti yapılır. Parlamentolarda ülkemiz aleyhine alınan kararların gerekçesi de bu eksikliğe bağlanır. Amerika’da lobicilik, Türkiye’dekinden çok farklı algılanan bir kavram. Bir tür profesyonel ilişki şekli. Daha net ifadesiyle, ‘sana şunu veriyorum, karşılığında şu yönde oy kullanacaksın’ gibi bir anlamı var lobiciliğin Amerika’da. Tamamen maddi çıkara dayalı bir ilişki şekli. Bu yüzden lobicilerin Amerika’da gücü var ama itibarı yok. Oysa Amerika’daki Türk toplumunun şu anki faaliyeti bir lobicilik değil, tam bir gönüllü dostluk faaliyeti. Bu sebepten olsa gerek sonuçları da bir lobinin yaptıklarından çok daha etkili oluyor. Amerikalı parlamenterler, tamamen gönüllü, birlikte yaşama ve dostluk temelli olduğundan, Türk toplumunun faaliyetini çok önemsiyor. Öksüz, Türk toplumu olarak, yaşadıkları topluma entegre olmayı hedeflediklerini ve sadece sorunların değil, çözümlerin de bir parçası olmaya çalıştıklarını vurguluyor. Bu çaba da karşılığını fazlasıyla buluyor.
   </p>
   <p class="MsoNormal">
    Kemal Öksüz’ün sözünü ettiği ‘uyum ve birlikte yaşama’ sürecine, Teksas Türk toplumu çok somut faaliyetlerle katkı yapıyor. Texas Gulf Foundation (Teksas Körfez Vakfı) bu faaliyetlere en güzel örnek. Vakfın faaliyetleri, Türk toplumunu sorunları olan ve devletten çözüm bekleyen bir yabancı topluluk olmaktan çıkararak yabancılara ilişkin meselelerin çözümünde bir tür çözüm partneri hâline getiriyor âdeta. Nisan 2007’de kurulan Teksas Körfez Vakfı’nın esas hedefi eyalette bir üniversite kurmak. O süreçte gerçekleştirilen ilk faaliyet Tessas Körfez Enstitüsü’nün kurulması olmuş. Enstitü, vakıf bünyesinde, Teksas Çalışma Bakanlığı’na bağlı olarak faaliyet gösteriyor. Burada üniversite mezunlarının meslek edinmesi hedefleniyor. Özelde okullara sekreter ve öğretmen yardımcısı yetiştiriliyor. Yine vakıf bünyesindeki Körfez Dil Okulu’nda ise 17 farklı ülkeden öğrenciler ve yetişkinler İngilizce öğreniyor. Amerikan vizesi için gerekli ‘I 20’ belgesini verme yetkisi bulunan dil okulu, Türk toplumunun kendi uyumu kadar, Amerika’da yaşayan farklı ülkelerden insanların uyumuna destek sağlıyor. Bu okulda 17 ülkenin göçmenlerine İngilizceyi Türkler öğretiyor.
   </p>
   <p class="MsoNormal">
    Aynı şekilde yine vakıf bünyesinde faaliyet gösteren Gulf Educator Certification Programı, mühendislik mezunu gençlere pedagoji dersleri vererek onların fen bilimleri alanında öğretmen olabilmelerini sağlıyor. Bu çalışma Amerika için çok önemli; çünkü ülkede fen bilimleri alanında ciddi bir öğretmen açığı var ve buradan mezun olanlar öğretmenlik sertifikası alıyor. Bu program da Teksas Eğitim Bakanlığı’nın izniyle devam ediyor ve tamamen Amerikalılar faydalanıyor. Vakfın bütün bu faaliyetlerle birlikte nihai hedefi Kuzey Amerika Üniversitesi adı altında bir üniversiteyi faaliyete geçirmek. Teksas Yüksek Eğitim Koordinasyon Kurulu’nun 29 Ekim 2009’da onayladığı üniversitenin, bu yıl ağustosta faaliyete geçmesi planlanıyor.
   </p>
   <p class="MsoNormal">
    Üniversite Rektörlüğüne atanan Prof. Dr. Yüksel Alp Arslandoğan, hedeflerini, “Teksas’ın dünyaya açılan kapılarından biri olmak” cümlesiyle özetliyor. Her öğrencilerinin, Amerika dışında bir ülkenin veya bölgenin ticaret ve kültürünü öğrenerek mezun olacağını belirten Arslandoğan, Amerika’nın yükseköğretim sistemine katkı yapmayı hedeflediklerini de vurguluyor.
    <span>
    </span>
   </p>
   <p class="MsoNormal">
    Görüldüğü gibi Amerika’daki Türk toplumunun tek meselesi Ermeni konusu değil. Yapılan bütün bu faaliyetler her anlamda Türkiye’nin imajını güçlendiriyor. Türk toplumu, bir yandan birlikte yaşama hususunda çok güzel örnekler verirken, diğer yandan içinde yaşadığı topluma katkı yapmayı da ihmal etmiyor. Sonuçta da kazanan Türkiye ve Amerika’daki Türk toplumu oluyor.
   </p>
   <p class="MsoNormal">
   </p>
   <p class="MsoNormal">
    Türkiye, Rice Üniversitesi’nde ders konusu oldu
   </p>
   <p class="MsoNormal">
   </p>
   <p class="MsoNormal">
    Avrasya Amerikan Türk Federasyonu nasıl siyasi arenada Türkiye'yi anlatıyorsa, Houston merkezli Gülen Enstitüsü de akademik camiada ülkemizin tanınmasına çok önemli katkılar yapıyor. Merkezi hâlen University of Houston bünyesinde bulunan Gülen Enstitüsü'nün ilginç bir hikâyesi var. Houston'da yaşayan Türk toplumu, akademik sahalarda faaliyet gösterecek, akademik camiaya Türkiye'yi tanıtacak, diyalog ve birlikte yaşama tezlerini anlatacak bir sivil toplum kuruluşu oluşturma arayışına girer. Amerikalı akademisyenlerle bu konu paylaşıldığında, böyle bir yapıya Fethullah Gülen'in adının verilmesi teklifi gelir. Gülen'in karşı çıkışına rağmen, Amerikalıların ısrarıyla sivil toplum kuruluşu, Gülen Enstitüsü adıyla faaliyete geçer. 2007 yılında kurulan enstitü, bugüne kadar pek çok önemli çalışmaya imza atmış. Temel çalışma alanları, toplumsal barış, uyum ve sosyal adalet. Gönüllü faaliyetlerin, sivil toplum kuruluşlarının ve eğitim faaliyetlerinin toplumsal barışa nasıl hizmet edeceği üzerine akademik araştırmalar yapan enstitünün toplantılarına, Amerikalı ünlü siyasetçiler Medeline Albright, James Baker, eski BM Genel Sekreteri Kofi Annan ve New York Times eski İstanbul büro şefi Stephan Kinzer gibi isimler konuk olmuş.
   </p>
   <p class="MsoNormal">
    Gülen Enstitüsü Başkanı Ali Rıza Çandır, sadece üç yıldır faaliyette olmasına rağmen enstitünün özellikle akademik camiada Türkiye'nin tanıtılması noktasında önemli bir işlev üstlendiğini vurguluyor. Enstitü her yıl akademik Türkiye gezileri düzenliyor. Bu programlara Amerika'nın farklı üniversitelerinden bilim adamları katılıyor. Son olarak ünlü Rice Üniversitesi'nin sosyal bilimler fakültesi dekanı, antropoloji bölüm başkanı ve siyasal bilimler hocaları ile Türkiye ziyareti yaptıklarını anlatan Çandır, “Hepsi sosyal bilimci olduğu için Türkiye'deki gelişmeler, demokratik açılım, komşularla münasebetler, Türkiye-Amerika ve Türkiye-Ermenistan ilişkileri gibi konuları merak ediyorlardı. Grubu Ankara'ya götürdük ve Meclis'te milletvekillerimizle tanıştırdık. Orada Türkiye'deki demokrasinin seviyesini anlamak için sorular sordular. Think thank kuruluşlarını ziyaret ettik. Türkiye'nin bölgedeki rolünü anlamaya çalıştılar ve çok pozitif düşüncelerle döndüler. Türkiye'nin demokratik seviyesi onları etkiledi.” diyor. Gezi programı sonrası, öğrencilerine Avrupa demokrasisini anlatan siyaset hocalarından birinin, ‘artık derslerimde Türkiye'yi de anlatacağım' dediğini aktaran Çandır, bu gibi gelişmelerin Türkiye'nin Amerika'daki imajının yükselmesi açısından büyük önemi olduğunu vurguluyor. Türkiye'yi gören ve tanıyan akademisyenlerin bu konuda daha sonra makaleler ve kitaplar yayımladıklarını da belirten Çandır, 3 yıl içinde yüzlerce Amerikalı bilim adamına ulaştıklarını söylüyor.
    <span>
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-26679-ermeni-tasarisi-ileride-komisyona-bile-gelmez.html), [web.archive.org (arşiv bağlantısı)](http://web.archive.org/web/20130913101828/http://www.aksiyon.com.tr/aksiyon/haber-26679-ermeni-tasarisi-ileride-komisyona-bile-gelmez.html)
