# Ortadoğulu müşteriler istedi, BRN markası doğdu

*Zafer Özcan 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin en büyük yatak ihracatçısı BRN firması, Ortadoğulu müşterilerin Türk markası merakına cevap verebilmek için Türkiye’de markalaşmayı seçti.
  </font>
 </div>
 <div id="newsText">
  <font class="detail-text">
   <p>
    Beş yıl önce sıfırdan girdiği yatak sektöründe yıllık 20 milyon dolar ihracatı yakalayan BRN Yatak, dış piyasadaki başarısını artık yurtiçine de taşımayı hedefliyor. BRN ismiyle iç piyasada marka olmayı hedeflediklerini belirten BRN Yatak Yönetim Kurulu Başkanı Berna İlter, “İç pazarda pek çok noktada ürünlerimiz satılmaya başlandı. Hedefimiz dış pazarlarda büyük ilgi gören ürünlerimizi Türkiye’de de marka hâline getirmek. Tüketiciye en kaliteli ürünleri, ulaşılabilir fiyatlardan vermeyi hedefliyoruz.” dedi. Kayseri Serbest Bölge’deki BRN Yatak, alanında Türkiye’nin önde gelen üreticilerinden.
    <p>
     -Türkiye’de yatak sektörünün büyüklüğü nedir? Genelde mobilyanın içinde mi değerlendiriliyor?
     <p>
      Yatak sektörü Türkiye’de 1 milyar TL’lik bir büyüklüğe sahip. Üretimin yüzde 45’i Kayseri’de gerçekleştiriliyor. Toplam ciroda ihracatın payı çok az. Türkiye’nin yıllık yatak ihracatı sadece 45 milyon dolar. Bunun 20 milyonunu bizim firmamız BRN yatak yapıyor. Aslında altyapı ve hammaddeye bakıldığında Türkiye’deki sanayiciler son yıllarda ciddi mesafe aldı. Kayseri organizede faaliyet gösteren Boyteks, dünyanın en büyük yatak kumaşı üreticileri arasında.
      <p>
       -Sektördeki bu altyapı ve gelişime rağmen neden ihracat artmıyor?
       <p>
        İhracatın gelişmemesinin en büyük sebebi yatak sektörünün mobilyanın gölgesinde kalması ve Navlun problemleri. Birçok mobilya üreticisi yatakları, mobilya yüklediği konteynerlerdeki boşlukları doldurmak için kullanıyor. BRN’nin ise ihracata uygun bir paketleme sistemi var. Başka bir firmanın 100 yatak koyabildiği konteynere biz 500 yatak koyabiliyoruz. Yükte ağır pahada hafif mallar üreten bir sektör olduğu için uzmanlaşma gerekiyor. Her firma da bu işe girmek istemiyor. Bu da ihracatın artmasını engelliyor.
        <p>
         -Yatakta uzmanlaşma mı gerekiyor?
         <p>
          Evet, yatak sektörünün mobilyanın bir bölümü olmaktan çıkıp sadece bu alanda üretim yapan firmalardan oluşması gerekiyor. Yatak meselesi son derece önemli; insanlar günde 8 saatini yatakta geçiriyor.
          <p>
           -Uyku veya yatak kültürü kültürlere göre değişim gösteriyor mu?
           <p>
            Her ülkede yatak ve uyku kültürü çok farklı. Biz buna göre modeller oluşturuyoruz. Ortadoğu sedir kültüründen geliyor. İranlılar sert yatak istiyor, Almanya ve Belçika daha soft ve yumuşak istiyor. Amerikalılar çok büyük, pofuduk ve yüksek yataklar istiyor. Almanlar hijyen delisi bir millet olduğundan mutlaka kılıflı yatak istiyor.
            <p>
             -Türkiye’de durum nasıl?
             <p>
              Türkiye’deki yatak kültürü Batılı ülkeler kadar gelişmiş değil. Antibakteriyel ve ortopedik yataklar yeni talep görmeye başladı. Türkiye’de sert yatakların bel ağrısına iyi geldiği inancı var ancak bu tamamen yanlış. Özellikle genç yaşta sert yataklar bele zarar verebiliyor. Yatağın kişiye özel bir ürün olduğunu unutmamak gerekir. Türkiye’de sağlıklı yatak noktasındaki bilinç düzeyi düşük. Biz yatak üretimi için Türkiye’de sadece gıda firmalarının aldığı hijyen belgesi aldık. Uzman firmaların artmasıyla tüketici beklentileri de değişecektir.
              <p>
               -BRN hangi ülkelere ihracat yapıyor?
               <p>
                BRN Yatak, hem Avrupa ve Amerika hem de Ortadoğu ve Kuzey Afrika’ya ihracat yapıyor. Özellikle Ortadoğulu ve Arap müşteriler Türk markalarını kullanmak istiyor. Bizim yataklarımızı alanlar, Türkiye’ye geldiklerinde BRN markasını dizilerde, vitrinlerde, bilbordlarda görmek istiyor. Göremeyince ‘siz Türk markası’ değil misiniz diye soruyorlar. Bu sebeple sırf ihracata katkısı olsun diye Türkiye’de markalaşma ve mağazalaşma sürecine girdik. Mesela Tunus, Mısır, Cezayir, İran gibi ülkelerdeki distribütörlerden ‘Made in Turkey’ yazısının büyük yazılması için talep geliyor. Markalaşmanın gücünden ihracatta faydalanmak istiyoruz.
                <p>
                 -Tüketici yatak satın alırken nelere dikkat etmeli?
                 <p>
                  Avrupa’da ortalama 2 yıl olan yatak değiştirme süresi, bizde 8 yılı buluyor. Kişi öncelikle kendi vücut yapısını iyi bilmeli. Yaşına göre sertlik veya yumuşaklığı ayarlamalı. Astım gibi sağlık sorunları bulunanlar antibakteriyel yatakları tercih etmeli. Yatağın bel boşluğunu doldurması lazım. Çok sert yatakta bel boşluğu dolmaz ve sabah bir yerleriniz ağrıyarak kalkarsınız. Markasız ürünlerden uzak durmak lazım. Tüketici yatağı alırken üstüne yatıp denemelidir. Avrupa’da kimse denemeden yatak almaz.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### cankurt sivri, 22 June 2012, 19:26
> Yatak kaliteniz mükemmel ama satış noktalarınızı daha iyi şeçmeniz gerekiyor. Ürünlerizin satıldığı noktalar spot çarşılar bit pazarları olmamalı.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32858), [web.archive.org (arşiv bağlantısı)](http://web.archive.org/web/20120630212625/http://www.aksiyon.com.tr:80/aksiyon/newsDetail_getNewsById.action?newsId=32858)
