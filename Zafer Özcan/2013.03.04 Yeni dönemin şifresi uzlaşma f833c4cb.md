# Yeni dönemin şifresi; uzlaşma

*Zafer Özcan 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TÜSİAD Yönetim Kurulu üyesi Cizreli iş adamı Tarkan Kadooğlu, barış geldikten sonra iş dünyasının Doğu ve Güneydoğu’ya yatırım seferberliği başlatacağı fikrinde.
  </font>
 </div>
 <div id="newsText">
  <font class="detail-text">
   <p>
    Türkiye Sanayici ve İş Adamları Derneği’nin (TÜSİAD) yeni yönetim kurulu yaklaşık bir aylık hazırlık döneminin ardından basının karşısına çıktı. Başkan Muharrem Yılmaz ve ekibi hem planlarını anlattı hem de soruları cevapladı.
   </p>
   <p>
    <img alt="" height="297" src="http://web.archive.org/web/20140713153647im_/http://medya.aksiyon.com.tr/aksiyon/2013/03/04/zafer-tusiad-kadooglu.jpg">
     Toplantıda söz alan yönetim kurulu üyeleri de görev alanlarına yönelik plan ve çalışmalarından bahsetti. Onlar arasında en dikkat çekici olanı kuşkusuz, Cizreli iş adamı Tarkan Kadooğlu’ydu.
    </img>
   </p>
   <p>
    Dernekte bölgesel kalkınma ve iş dünyası kuruluşlarıyla ilişkilerden sorumlu Kadooğlu’nun, barış sürecine yönelik çıkışları toplantıya damgasını vurdu denebilir. Genç girişimci, “Çözüm yolunda nişanlar yapıldı, düğün olursa biz de takıları takmaya gideriz.” diyerek, barış sağlandığı takdirde Doğu ve Güneydoğu’ya gidecek yatırımların altını çizdi. TÜSİAD’ın çiçeği burnunda yöneticilerinden Kadooğlu ile toplantı sonrası buluşarak, kişisel hikâyesinden yola çıkıp çözüm sürecini ve iş dünyasının rolünü konuştuk.
    <p>
     Tarkan Kadooğlu, 1974 Şırnak Cizre doğumlu. İlçenin büyük ailelerinden birine mensup. Liseyi dışarıdan bitirmiş ve Amerika’da işletme okuduktan sonra daha 22 yaşında Kadooğlu Grubu’nun başına geçmiş. O kadar genç yaşta bu sorumluluğu almasını, ‘hayat okulu’ndan mezun olmasına bağlıyor. Grubun hikâyesi, Cemal Kadooğlu’nun, kardeşleriyle birlikte 1977’de ticarete atılmasına dayanıyor. Sınır ticaretiyle başlayan ticaret hayatı, nakliyecilikle sürüyor. Cizre’de hayat bulan işler kısa süre sonra Gaziantep’e yayılıyor. Ailenin bir kısmı Gaziantep’e, bir kısmı Ankara’ya yerleşiyor. 8 yaşından itibaren şirkete çırak sıfatıyla giren ve her işi yapan Tarkan Bey’in girişimciliği o günlerden başlıyor. Kadooğlu daha sonra farklı kademelerde çalışarak kendini geliştiriyor. Grubun başına geçtikten sonra soy isimlerini markalaştırmaya karar veren Tarkan Bey, akaryakıt dağıtım firması Kadoil’i kuruyor. Halen 350 istasyonla hizmet veren şirket, sektöründeki ilk on firma arasında. Firma Kuzey Irak’ta da faaliyet gösteriyor. Kadooğlu Grubu bunun dışında bitkisel yağ, dış ticaret, gayrimenkul ve enerji gibi alanlara yatırım yapıyor. 13 şirketle faaliyet gösteren grubun 1200 doğrudan istihdamı var. Geçen yılı 1 milyar 150 milyon dolar ciro ile kapatan grubun yıllık ihracatı 230 milyon dolar.
     <p>
      <strong>
       TÜSİAD’a Sabancı davet etti
      </strong>
      <p>
       <img alt="" height="329" src="http://web.archive.org/web/20140713153647im_/http://medya.aksiyon.com.tr/aksiyon/2013/03/04/yeni-grafik2.jpg"/>
       Tarkan Kadooğlu’nun TÜSİAD macerası 2008’de başlıyor. Onu ilk davet eden Ömer Sabancı olmuş. Ümit Boyner döneminde yedek yönetim kurulu üyeliği yapan genç iş adamı, Muharrem Yılmaz’ın listesine de asil üye sıfatıyla girdi. Daha önce iki dönem Doğu ve Güneydoğu Sanayici ve İş Adamları Konfederasyonu başkanlığı yapan Kadooğlu, iş dünyası kuruluşlarının Doğu ve Güneydoğu’da yaygınlaşmasına özel önem veriyor. Yönetiminde yer aldığı TÜSİAD konusundaki sorularda ise aynen Başkan Yılmaz gibi çok dikkatli davranıyor ve yeni yönetimi zor durumda bırakacak cümle kurmamaya özen gösteriyor. Buna rağmen şu ifadeleri önemli: “Türkiye’nin sorunları kavgayla değil, diyalogla çözülür. Bundan sonra sorunlarımızı oturup konuşarak, diyalogla çözmeye özen göstermeliyiz. TÜSİAD da bunun böyle olması gerektiğine inanan bir yapı.”
       <p>
        Sorunları konuşarak çözme denince söz ister istemez barış sürecine geliyor. Tarkan Bey gelinen noktayı çok önemsediğini özellikle vurguluyor. 30 yıldır devam eden gözyaşının, acıların bitmesi ve bölgenin huzura kavuşması ihtimalinin, bölge halkı gibi kendisini de heyecanlandırdığını vurguluyor, barışa bütün Türkiye’nin ihtiyacı olduğunu kaydediyor. 30 yıllık zorlu bir sürecin ardından hemen barışın gelmesini beklememek gerektiğini de belirten Kadooğlu, “Bu süreçte adım adım gitmek gerekiyor. Bu ülkenin bütünlüğü hepimiz için gereklidir. Hiç kimse ayrılmak, bölünmek istemiyor. Ülkedeki her kesim geçmişteki sabotajlardan ders aldı, barışa her zamankinden daha yakınız.” diyor.
        <p>
         Kurtuluş Savaşı’nda, Çanakkale’de, Urfa’da, Antep’te hem Türk hem de Kürt halkının omuz omuza savaşarak ülkeyi kurtardığını hatırlatan Kadooğlu, şöyle devam ediyor: “Nasıl omuz omuza savaşıp bayrağımızı kanlarımızla oluşturduysak, hepimizin o bayrağı dalgalandırması lazım. Resmî dil Türkçedir, kimsenin buna itirazı yok; insanlar ana dillerini öğrenebilmeli, kullanabilmeli, zaten bunlar yapılmaya başlandı, ben umutluyum.”
         <p>
          2012’de yürürlüğe giren yeni Teşvik Yasası kapsamında bugüne kadar 58 milyar liralık teşvik belgesi verildiğini aktaran Kadooğlu, en avantajlı bölge olmasına rağmen bunun sadece 4,5 milyar lirasının (yüzde 7,5) Doğu ve Güneydoğu Anadolu’da kullanıldığını hatırlatıyor. Bu durumu sermayenin ürkekliğine delil gösteren Kadooğlu, şiddet devam ettikçe bırakın dışarıdan yatırımı, bölge insanının bile kendi memleketine yatırım yapmak istemediğini söylüyor. Barış geldikten sonra görev sırasının iş adamlarına geçeceğini belirterek “Doğu ve Güneydoğu’ya gidip yatırım yapacağız. O zaman bunlar sadece sosyal amaçlı değil, kârlılığı yüksek işler olacak. Kısacası düğün takılarını biz takacağız.” diyor.
         </p>
         <p>
          <strong>
           Katma değerin yüzde 55’ini üretiyor
          </strong>
          <p>
           <img alt="" height="358" src="http://web.archive.org/web/20140713153647im_/http://medya.aksiyon.com.tr/aksiyon/2013/03/04/yeni-grafik.jpg"/>
           TÜSİAD buluşmaları için, ‘genel yayın yönetmenlerinin takip ettiği tek basın toplantısı’ demek mümkün. Nitekim son toplantıda, ekonomi editörlerinin yanı sıra genel yayın yönetmenleri de vardı. Bu ilginin iki temel sebebinden söz edilebilir. Birincisi elbette dernek üyelerinin ekonomik gücü. Sadece 603 üyeye sahip dernek, 4 bin 500 firmayı temsil ediyor. Bu holdingleşmenin bir göstergesi. Genel sekreter Zafer Ali Yavan’ın verdiği bilgilere göre TÜSİAD üyeleri imalat ağırlıklı ve ülkedeki katma değerin yüzde 55’ini üretiyor. Enerji hariç ithalatın tamamını gerçekleştiren TÜSİAD üyesi şirketler ihracatın da yüzde 85’ini gerçekleştiriyor. Kamu hariç toplam istihdamdaki payları da yüzde 55.
           <p>
            Bu etkileyici rakamlar derneği elbette cazibe merkezi hâline getiriyor; ancak ikinci gerekçe medya açısından daha cazip. O da patronlar kulübünün ekonomi dışındaki ilgi alanları. Eğitimden siyasete kadar geniş bir perspektifteki radikal denebilecek çıkışlarıyla hep gündemde kaldı TÜSİAD başkanları. 40 yıllık geçmişinde devletle hiç karşı karşıya gelmeyen patronlar kulübünün yıldızı, siyasiler ve hükümetlerle pek barışmadı. Özellikle AK Parti dönemlerinde TÜSİAD başkanları gazetelere çok manşet verdi. Başbakan Erdoğan’la girilen polemikler öne çıktı. Nitekim önceki başkan Ümit Boyner döneminde bu gibi çıkışlar tavan yaptı. Yeni başkanın ilk toplantısı işte bu açıdan medya için hayal kırıklığı oldu. Muharrem Yılmaz alışılmadık şekilde dikkatli ve özenli bir üslup kullandı. Riskli soruları ustalıkla savuşturdu. Hükümetle kavga görüntüsünü silmeye kararlı bir tablo çizdi. Nitekim Başbakan’la kavgalı kurum imajından rahatsızlığını da dile getirdi. Başkan’ın en çok kullandığı kelime, yeni politikaya uygun şekilde ‘uzlaşma’ oldu. Yeni anayasa, başkanlık sistemi, İmralı süreci hatta ekonomideki politikalar dâhil her alanda uzlaşma istedi. Başkanlık sistemi dâhil, her alanda uzlaşmayla alınan kararlara destek vereceklerini söyledi. Konuşmasında, herkesin kabul edebileceği genel doğruları dile getirmekle yetindi. Hükümete yönelik herhangi bir eleştirisi ise olmadı. Sonuçta TÜSİAD yeni dönemin şifrelerini çözmüş görünüyor.
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35004), [web.archive.org (arşiv bağlantısı)](http://web.archive.org/web/20140713153647/http://www.aksiyon.com.tr:80/aksiyon/newsDetail_getNewsById.action;jsessionid=3D06E7CC334736B489D9782F98697FA6?newsId=35004)
