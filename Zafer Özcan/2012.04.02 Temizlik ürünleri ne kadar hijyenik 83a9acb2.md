# Temizlik ürünleri ne kadar hijyenik?

*Zafer Özcan 2012.04.02*

<div class="pNewsDetailMainContent ctx_content" itemprop="articleBody">
 <p>
  Pratik temizlik için hayatımızın vazgeçilmezi hâline gelen ıslak mendiller elimizi temizliyor mu yoksa kirletiyor mu?
 </p>
 <p>
  1994’te İzmir’de küçük bir tesiste kolonya üretme düşüncesiyle, Mehmet Timuoğlu tarafından kurulan Elif Kozmetik, bugün ıslak mendil, kişisel bakım ve temizlik ürünleri sektörünün önde gelen firmalarından. İdil markasıyla ürettiği temizlik ve kişisel bakım ürünlerini 60 ülkeye ihraç eden Elif Kozmetik, kendi sektöründe Türkiye’nin pazar lideri konumunda. İzmir Genç İş Adamları Derneği Başkanlığını da yürüten Mehmet Timuroğlu, sektördeki gelişmeleri ve derneğin ihracata dönük projelerini Aksiyon’a anlattı.
  <p>
   -Islak mendil üretmeye nasıl karar verdiniz?
   <p>
    Küçük bir kolonya üretim tesisi kurup eczanelere satmak niyetiyle başladık. O dönem sadece İstanbul’da iki firma ıslak mendil üretiyordu. Eşim, ‘kolonya yerine ıslak mendil üret, fiyatı çok pahalı bir ürün’ diye fikir verdi. Islak mendil o zaman lüks tüketim ürünüydü. Bunun üzerine sektörde 3. firma olarak başladık. Hâlen Türkiye’de alanındaki ilk 5 firmadan biriyiz. 60 ülkeye markalı ihracatımız var. Romanya ve Bangladeş’te pazar lideriyiz. Amerika’ya satış yapıyoruz. Islak mendil artık lüks değil, ihtiyaç maddesi hâline geldi. Herkesin çantasında var. Ürünümüzü yurtiçinde İdil, yurtdışında ‘baby smile’ markasıyla satıyoruz. Ünlü çizgi karakterlerin ilk ıslak mendildeki üreticisiyiz.
    <p>
     -En çok ilgi gören karakter hangisi?
     <p>
      En çok ilgi gören karakter Caillou. Satışta yüzümüzü güldürdü. Zaten o çıkınca diğer lisansları bıraktık. Bunların dışında bazı market zincirlerine fason üretim de yapıyoruz. İyi üretim koşullarını simgeleyen GMP belgesine sahibiz. İngiliz Tesco, Alman Metro ve Fransızlara, kendi markalarında üretimlerimiz var. 185 çeşidimiz var. -Islak mendil çok yaygınlaştı. Elimize yüzümüze sürdüğümüz bu ürünler ne kadar hijyenik?
      <p>
       Bizim ürünlerimiz alkolsüzdür. Alkolsüz ürün eğer üretim şartları iyi değilse çok çabuk bakteri ve mantar üremesine müsaittir. Dolayısıyla ıslak mendilde üretim iyi şartlarda değilse içindeki koruyucu madde oranını yükseltmeniz gerekir. Özellikle merdiven altı üreticiler ürünler bakteri üretmesin diye çok fazla koruyucu kullanıyor. Bunlar hem insan sağlığı hem d e sektörün geleceği açısından ciddi tehlike. Koruyucu madde bakteri ve mantar oluşumuna izin vermiyor ama yüksek miktardaki koruyucu bu sefer kimyasal zehire dönüşüyor. Islak mendilin avantajı su olmadan temizlik imkânı vermesi. Daha sonra suyla durulama olmadığı için kimyasal ciltte kalıyor ve risk burada başlıyor. Günümüzde ıslak havlu ve mendil hızlı tüketim maddesi oldu. Bundan faydalanmak isteyen uyanık bir kesim var ve bunlar halkın sağlığını hiçe sayıyor.
       <p>
        -Tüketici ne yapmalı?
        <p>
         Tanınmış markaları almalı. Bunlar ille de pahalı ürünler değil. Üretimin iyi olduğu ve piyasada kendini ispatlamış ürünler tercih edilmeli. Sağlıksız ürünler hırdavatçı, ucuzcularda, milyoncularda satılıyor. Artık her lokanta ıslak mendil veriyor. Orada bir kontrol yok. Sağlık Bakanlığı’nı bu konuda defalarca uyardık ama gereken denetim yapılmıyor. Maalesef lokantalardaki ürünlerin çoğu merdiven altı üretimden geliyor. Bu ürünlerle temizlik mi yapıyoruz yoksa kirlilik mi veriyor belli değil. Ben lokantalarda üretimden emin değilsem ıslak mendil kullanmıyorum. Bunun yerine lavaboda elini yıkamak daha sağlıklı.
         <p>
          -Markalar nasıl bir denetimden geçiyor?
          <p>
           Büyük markalar üretimlerinde ciddi kontrol yapıyor. Bakanlık olmasa bile bunu yapmak zorundalar. Mesela biz uluslararası zincirlere üretim yaptığımız için onlar tarafından 3 ayda bir çok sıkı denetimden geçiriliyoruz. Küçük yaşta işçi çalıştırılıp çalıştırılmadığından, işçilerin akciğer filmlerine kadar istiyorlar, onlar fabrikadaki üretimden zarar görüyor mu diye. Bu durum bizi de geliştiriyor. Sonuçta biz dünyanın her ülkesine her türlü kalitede üretim yapabilecek seviyeye geliyoruz.
           <p>
            -60 ülkeye markalı ihracat yapmayı nasıl başardınız?
            <p>
             Başkanlığını yaptığım İzmir Genç İş Adamları Derneği (İGİD) aynı zamanda TUSKON üyesi. Yurtdışı açılımlarında TUSKON’un programlarından çok faydalandık. Devlet büyüklerimiz de bizi destekledi. Dolayısıyla iş gezilerine katılanlar büyük avantajlarla gidiyor. Birçok ülkede hiç yokken mal satmaya başladık.
             <p>
              -İGİD, üyelerine bu alanda destek veriyor mu?
              <p>
               İş gezilerine götürdüğümüz üyelerin çoğunluğu bunun karşılığını alıyor. Türkiye bir yere gelecekse oturduğu yerde gelmeyecek. Bizde yer altı kaynakları, değerli madenler yok. Enerjide dışa bağımlıyız. Bunun için bir sanayi ülkesi olmamız gerekiyor. Sanayi ülkesi olmak için de yurtdışına daha fazla açılmamız ve dünyayı bir pazar haline getirmemiz gerekiyor.  Türkiye ancak böyle büyüyebilir.
               <p>
                <p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/zafer-ozcan/temizlik-urunleri-ne-kadar-hijyenik_532167), [web.archive.org (arşiv bağlantısı)](http://web.archive.org/web/20151022092932/http://www.aksiyon.com.tr:80/zafer-ozcan/temizlik-urunleri-ne-kadar-hijyenik_532167)
