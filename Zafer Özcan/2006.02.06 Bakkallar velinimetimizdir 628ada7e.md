# Bakkallar velinimetimizdir

*Zafer Özcan 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alışveriş alışkanlıklarını değiştiren hipermarketler, büyük mağazalar kanun tasarısıyla gündemde. Bakkalları yok ettikleri gerekçesiyle çalışma süreleri ve şehirden taşınmaları tartışılıyor. Ama hipermarket yöneticileri, “Bakkallar büyük müşterilerimiz arasında” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606091403im_/http://www.aksiyon.com.tr/resim/583/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Markete gidip alışveriş yapmayı çok severim hatta bir alışveriş delisi olduğum bile söylenebilir. Bu yüzden hayatım kredi kartı borçlarını ödemekle geçiyor.’ Dünyanın en büyük perakende zincirlerinden Metro Group'un Türkiye Temsilcisi Nurdan Tümbek Tekeoğlu, bu sözleriyle, en sevdiği aktivitenin mesleğini yapmaktan duyduğu memnuniyeti ifade ediyor. Tercihleri ise elbette gruba bağlı marketler. Mahalle bakkalını unutmadığını da ekliyor: "Bir telefon açıyorum, ekmeğim, suyum geliyor. Bu hizmeti bana hipermarket veremez."
   <br>
    <br>
     Sanayi Bakanlığı'nın gündemindeki 'Büyük Mağazalar Kanun Tasarısı' ile gündeme gelen hipermarketlerden ülkemizde toplam 40 adet bulunuyor.  Fransa gibi nüfus olarak bize yakın bir ülkede toplam 1200 hipermarket olduğu göz önüne alınırsa, bu dev mağazalar için Türkiye'nin henüz çok yeni bir pazar olduğu söylenebilir. Türkiye'dekilerin çoğunluğu Metro, Carrefour ve Tesco gibi uluslararası perakende zincirleri. Sayıları ne kadar az olursa olsun hipermarketler aslında bütün dünyada olduğu gibi ülkemizde de alışveriş kültürünü derinden etkiliyor. İnsanlar mahalle bakkalına göre çok daha ucuz buldukları için tercih ediyor, ancak bünyelerindeki sosyal imkânlar hipermarketleri cazip hâle getiren temel etkenlerden. Bütün ihtiyaçlarınızı bu yapılardan uygun fiyata karşılarken, aynı zamanda kahvenizi yudumlayıp, sinemaya da gitme imkânınız var. Ailecek hafta sonlarını değerlendirmek isteyen insanlar için cazip bir alternatif sunuyor bu mağazalar.
     <br/>
     <br/>
     Avrupa pazar günü market açmayı tartışıyor
     <br/>
     <br/>
     Halen dünyanın üçüncü büyük perakende zinciri olan ve toplam 56,4 milyar avroluk yıllık ciroya sahip Alman Metro Group'un Türkiye Temsilciliğini yürüten Nurdan Tümbek, Türkiye için henüz bir büyük mağazalar kanununa ihtiyaç olmadığı görüşünde. Market sayısı belirgin bir büyüklüğe ulaşmadan bu alanda atılacak adımların birçok soruna davetiye çıkaracağını düşünüyor. Büyük mağazaların şehir merkezlerinin dışına taşınması ve pazar günleri kapalı olması gibi taslakta gündeme getirilen hususlara perakendeciler tepkili. Tümbek, "Şehir dışı ve şehir içi neresi, bu konuda sorunlar var. Biz 1990'da Güneşli'de Metro Market'i açtığımızda oraya dağdan kurt iniyordu, ama şimdi şehir merkezi oldu" diyor.
     <br/>
     <br/>
     Fiyat avantajından dolayı hipermarketleri daha çok dar gelirli insanlar kullanıyor. Şehir dışı projesinin, bu açıdan dar gelirli tüketicinin aleyhinde olduğuna işaret ediliyor. Büyük marketlerin pazar günleri kapalı olması ve günlük kapanış saatlerinin erkene çekilmesi konusu ise Avrupa ülkelerinde yıllardır gerçekleştirilen bir uygulama. Ancak son zamanlarda Almanya, Avusturya ve İngiltere'de pazar günleri açılma, hatta çalışma saatlerini arttırma konusunda projeler üretiliyor. Özellikle dünya kupası dönemindeki alışveriş potansiyelini göze alan Alman Hükümeti bu konuda ciddi adımlar attı. Ünlü Alman haber dergisi Der Spiegel'de çıkan bir yazıda, birçok eyalet hükümetinin marketlerin kapanış saatlerini değiştirmek istediği belirtiliyor. Türkiye'nin Avrupa'daki bu eğilimin tersine adımlar atmasını yanlış buluyor Nurdan Tümbek. Kendi yaptırdıkları bir araştırmaya göre bu uygulamanın büyük mağazaların cirosunda yüzde 25'lik bir kayba yol açacağını belirterek ekliyor: "Yüzde 25 ciro kaybı, yüzde 20'lik bir istihdam kaybı anlamına gelir. Türkiye'nin ekonomik canlılık ve istihdama çok ihtiyaç duyduğu bir dönemde bu uygulama bindiğimiz dalı kesmek olur."
     <br/>
     <br/>
     Mahalle bakkallarının kurtulmasına destek verelim
     <br/>
     <br/>
     Türkiye'de büyük marketlerin sayısı artmaya başladığından bu yana tartışılan konulardan biri, mahalle bakkallarının geleceği. Büyük marketlerle fiyat rekabeti yapamayan bakkal amcalar bu süreçte ciddi müşteri kaybına uğradı. Büyük alışveriş merkezlerinin yöneticileri ise bakkalları kurtarmanın yolunun süper marketleri kapatmak olmadığı görüşünde. Alışveriş Merkezleri ve Perakendeciler Derneği de (AMPD) geleneksel olarak nitelendirilen perakendeciler için, alım satım birlikleri kurma ve belirli alanlarda uzmanlaşarak rekabetçi bir yapıya kavuşma projelerinin başlatılmasını savunuyor. Bu konuda İspanya'da yapılanlar sık dillendirilen bir örnek.
     <br/>
     <br/>
     İspanya'da şehirlerin göbeğinde kurulan semt pazarı benzeri alanlarda geleneksel satış yapan ürün satıcıları hükümetin teşvikleriyle bir araya gelerek, geleneksel satış noktaları oluşturmuş. Nurdan Tümbek, hipermarket sahibi büyük yatırımcıların, sosyal sorumluluk projelerine zaten ciddi kaynak ayırdığını hatırlatarak, "Bakanlık bize, şu kadar bakkalın yeniden yapılandırma işini üstleneceksiniz. Bu konuda öncülük yapacaksınız diyebilir. Böylelikle hem bakkallar için yeni bir formül bulunur, hem de hipermarketler zarar görmemiş olur." diyor. Hipermarketlerin müşterileri sadece tüketiciler de değil aslında. Mahalle bakkalları da alışverişlerini, fiyat avantajını göz önüne alarak genellikle buralardan yapıyor. Sadece Metro'nun 50 bin bakkal müşterisi var. Avrupa Birliği ülkelerinde bir milyon kişiye ortalama 15 hipermarket ve 150 süpermarket düşerken, Türkiye'de bir milyon kişiye 2 hipermarket ve 16 süpermarket düşüyor. AB'de organize perakendecilerin pazardaki payı ülkelere göre yüzde 50 ile yüzde 96 arasında değişiyor. Türkiye'de ise yüzde 30'u geçmiyor. Yabancı sermaye yatırım getirmeli
     <br/>
     <br/>
     Metro Grup, Türkiye'deki en önemli yabancı sermaye yatırımcılarından. Türkiye'de 780 milyon avro'luk bir ciroya sahip olan İstanbul ve Anadolu'da Metro Cash&amp;Carry, Real Hipermarketleri ve M1 Alışveriş Merkezi markalarıyla faaliyet gösteriyor. Halen Yabancı Sermaye Derneği'nin başkan yardımcılığı görevini de yürüten Tümbek, Başbakan Tayyip Erdoğan'ın ülkeye yatırım çekme noktasında iyi bir pazarlamacı olduğunu belirtiyor, "Ancak bunun arkasını toplayacak ve buna inanan bir bürokrasi lazım" diye de ekliyor. Tümbek, çok fazla yabancı yatırım çeken her ülkede bu işi promosyon ajanslarının organize ettiğini belirterek, "Türkiye'de ise kanunun çıkma aşamasında 'ajans' kelimesinin Türkçe olmamasına bile kafayı takanlar engelleme yapmaya çalıştı." diyor. Yabancı sermayenin sadece özelleştirmelerle gelmesini de yeterli bulmuyor Tümbek. 'Kaç yeni fabrika açıldı?' sorusunun önemli olduğunu belirtiyor. Yeni perakendeciler, otomotivciler veya gıdacıların girmesinin önemine işaret ediyor. Dünyada yatırım alanı arayan toplam 10 trilyon dolar olduğu hesaplanıyor, bunu çekmek için 200'e yakın ülke yarışıyor. Nurdan Tümbek bir perakendeci gözüyle, Türkiye'nin kısa sürede enflasyonsuz yaşamaya alıştığı görüşünde. Bundan sonra yapılması gerekenin faizleri daha da düşürmek olduğunu söylüyor. Halkın enflasyonsuz ortama nasıl alıştığını ise başından geçen bir örnekle açıklıyor: "Bayramda Uludağ'a gittim, taksiye bindim. Sohbet sırasında taksici, 'eskiden Türk vatandaşların cebinde bile dolar-mark olur, biz de ücretleri döviz cinsinden kabul ederdik' dedi. Taksici artık döviz almıyor, sadece YTL kabul ettiğini söylüyor. Çünkü insanlar artık yabancı para taşıma ihtiyacı hissetmiyor."
     <br/>
     <br/>
     Kontrollü tarıma geçiş kaçınılmaz
     <br/>
     <br/>
     Gerek hipermarket, gerekse daha küçük ölçekli marketler için en önemli satış kalemlerinden olan gıdanın sağlıklı ve kontrollü şekilde temini, tarımla birlikte AB müzakere sürecindeki en önemli konu başlıklarından. Özellikle büyük mağazalar, tarımda yaşanan sıkıntılardan dolayı, kendi gıda kalemlerini sözleşmeli çiftçilerden temin etme yolunu tercih ediyor. Metro Group da, Avrupa Birliği (Euro-gap) standartlarına uygun olarak Antalya'da sözleşmeli tarıma başladı. Buradaki temel amaç, sebze ve meyvenin kontrollü ve bilinçli üretimini sağlayarak, üründeki zararlı ilaç kalıntılarını engellemek. Sözleşmeli tarım, bir organik tarım modeli değil. Burada önemli olan, kimyasal ilaçları bilinçli ve uygun miktarda kullanmak ve bunu belgeli hale getirebilmek. Metro ve Real mağazalarındaki satışın yanı sıra, sözleşmeli tarım ürünleri ihraç etmeyi planladıklarını belirtiyor Tümbek. Tüketicinin, nerede ve hangi şartlarda üretildiği belli olan ürünleri tüketme konusunda uyanık davranması ve bu noktada perakendecileri zorlaması gerektiğini belirtiyor. Sözleşmeli tarımda, üretim şartlarına uymayan çiftçilerle yapılan anlaşmalar iptal ediliyor. Metro bugüne kadar 4 üretici ile olan sözleşmesini iptal etmiş.
     <br/>
     <br/>
     Metro Group'un üretim ve satış konusundaki yüksek standartları, çalışanlara da getirme çabası dikkat çekici. Boğaziçi Üniversitesi ile yapılan ortak çalışma sonucu oluşturulan Sertifikalı Satış Elemanı Yetiştirme Programına, Türkiye'nin ilk perakende okulu denebilir. Nurdan Tümbek, Türkiye'de aşçılık okulu bile olmasına rağmen perakende sektörünü düşünen gençler için bir meslek lisesi olmamasından yakınıyor. Bu konuda Alışveriş Merkezleri ve Perakendeciler Derneği de, Sanayi Bakanlığı ile anlaşmaya vardı. Kısa süre sonra Türkiye'de perakendecilik üzerine bir okulun faaliyete geçmesi bekleniyor.
     <br/>
     <br/>
     KUŞ GRİBİ KRİZİNİ YÖNETEMEDİK
     <br/>
     <br/>
     Türkiye'nin kısa süre önce yaşadığı 'kuş gribi' olayları, en fazla çok uluslu şirketleri etkiledi. Olayın medya tarafından çok büyütülmesi ve adeta bütün ülkeyi kaplamış bir salgın havasında verilmesinin etkilerini bizzat yaşamış Nurdan Tümbek. Dünyada imaj ve algılamanın çok önemli olduğunun altını çiziyor Tümbek ve medyanın krizi iyi yönetemediği eleştirisini yapıyor. Olay patladığı sırada bayram tatilinde olduğunu söyleyerek, "Almanya'dan Metro'nun üst düzey yöneticileri aradı. Basının kendilerini soru bombardımanına tuttuğunu ve buna karşılık bizim ne yaptığımızı sordular. Sanki bütün Türkiye karantinaya alınmış gibi endişeliydiler. Türkiye'de böyle bir atmosferin olmadığını anlatmaya çalıştım. Maalesef medya burada iyi bir iletişim yönetimi yapamadı." diyor. Olayın turizm gibi çok önemli boyutları da olduğunu belirten Tümbek, 5 entegre tesisin AB'den kalite yeterlilik belgesi almasına ve kanatlı (beyaz et) ihracatında son aşamaya gelmiş olmasına rağmen; olayın bu şekilde verilmesinin ihracatı şimdilik de olsa engellediğini söylüyor.
     <br/>
     <br/>
     ALIŞVERİŞTE FUTURE STORE DÖNEMİ
     <br/>
     <br/>
     Metro Grup, 'future store' olarak tanımlanan, geleceğin alışveriş sistemini hayata geçiriyor. Radyo Frekansı Dalgası (RFID) dalgalarının kullanılacağı ve şimdilik sadece Almanya'da uygulanan bu sistemde, ilk tedarikçiden başlayıp üretim ve ticaretin her aşaması kontrol edilecek ve tüketicinin bilgisine sunulacak. Peki bu sistem marketlere neler getirecek.
     <br/>
     <br/>
     Akıllı Raflar - Bir ürünü raftan aldığınızda, o ürün hakkındaki gerekli bilgiler  ekrandan görülüyor.
     <br/>
     <br/>
     Özellikle Gösterim - Satın alacağınız ürünü raftan aldığınız zaman, o ürün hakkındaki bilgiler, projeksiyon sistemi sayesinde zemine yansıtılıyor.
     <br/>
     <br/>
     Çalışanı Tanıyan Tartılar - Mağaza çalışanlarının kollarında RFID vericisi var, çalışanlar tartılara yaklaştığında o tartının kimin tarafından kullanıldığı yazılıyor. Böylelikle hangi çalışanın ne kadar satış yaptığı anlaşılıyor.
     <br/>
     <br/>
     Akıllı Tartılar - Kameralar sayesinde tartının hangi ürünü okuduğu tespit ediliyor ve o ürüne ait fiyat etiketi basılıyor.
     <br/>
     <br/>
     Et Tedarik Zinciri - RFID etiketi olan paketlenmiş et bilgi terminalinde okutulduğunda, etin hangi hayvana ait olduğu, hangi bölgede yetiştirildiği, ürünün hayvanın neresinden elde edildiği öğreniliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23330), [web.archive.org (arşiv bağlantısı)](http://web.archive.org/web/20070606091403/http://aksiyon.com.tr:80/detay.php?id=23330)
