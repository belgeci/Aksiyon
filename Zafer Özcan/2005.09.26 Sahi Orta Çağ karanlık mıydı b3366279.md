# Sahi Orta Çağ karanlık mıydı?

*Zafer Özcan 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tarihi ezberlerimizden birisidir, Orta Çağ denen çok uzun sürecin karanlık bir çağ olduğu. İnsanlar çoğunlukla olumsuzlukları anlatmak için kullanır bu dönemi. Doğu-Batı dergisi son sayısında, bu ön kabulleri veri alarak Orta Çağ’ı, yani 476-1453 (Roma İmparatorluğu’nun çöküşü-İstanbul’un fethi) arasını mercek altına almış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608025740im_/http://www.aksiyon.com.tr/resim/564/77.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Derginin kapak başlığı ise şöyle: Orta Çağ Aydınlığı. Elbette her tarihî dönemin aydınlık tarafları olduğu gibi karanlık tarafları da var. İnsanlık 21. yüzyılda bile karanlıklardan kurtulabilmiş değil henüz. Bu açıdan bakıldığında çağlara, dönemlere karşı toptancı bir aklama veya karalama tavrı geliştirmemek en akılcı yol gibi görünüyor. Dergi böyle bir yol haritası izlemiş son sayısında. Editör ise bu döneme yönelik Batı’da çok nitelikli eser ve yayınlar ortaya çıkmasına rağmen ülkemizdeki entelektüel kısırlığı eleştiriyor.
   <br>
    <br>
     Dergide dikkat çeken hususlardan biri, Orta Çağ’ın yüz akı olarak öne çıkan Endülüs Devleti. Ebru Yener’in değerlendirmesiyle, bugünün İspanya ve Portekiz’i ile temsil edilen İber Yarımadası’ndaki fetih hareketi, Tarık Bin Ziyad komutasındaki Müslüman Araplar’ın, 711’deki Guadelete savaşını kazanmasıyla başlıyor. 715’te bütün yarımadaya yayılana kadar da devam ediyor. Yazar bu dönemi bölgedeki aydınlık çağın başlangıcı olarak tanımlıyor. Bugün halen yarımadada izleri bütün ağırlığı ile devam eden Endülüs kültürü, Orta Çağ’ın karanlık koridorlarını aydınlatan bir ışık işlevi görmüş adeta. Dergide, bugünkü Avrupa uygarlığının başlangıcı olarak nitelenebilecek Rönesans ve Reform hareketlerinin temelinin de Orta Çağ’da atıldığına dikkat çekiliyor. Bu temellerde Endülüs Medeniyeti’nin payı inkar edilemez boyutlarda.
     <br/>
     <br/>
     Orta Çağ orta malı değil!
     <br/>
     <br/>
     Dr. Mehmet Ali Kılıçbay ise Orta Çağ’ın orta malı olmadığına dair bir yazı kaleme almış. Yazar, bu dönemi, günümüz Batı Avrupa toplumunun bütün değerlerinin anası olarak tanımlıyor ve akla gelebilecek bütün ilişkilerde (evlilik dahil) sözleşme dönemini başlattığı tespitini yapıyor. Orta Çağ’ın aşkı da icat ettiği yorumu ise konuya ilişkin en ilginç yaklaşımlardan biri: “Saraylı aşkı denen oluşum, soylu saraylarında imkansız bir aşk olarak ortaya çıkmış ve sonuçta ‘aşk’ın prototipi ve modeli olmuştur.” Prof. Dr. Bekir Karlığa ise Doğu-Batı düşüncelerinde 13. yüzyıl dönüşümünü ele almış. Özellikle Müslüman ve Hıristiyan düşünürler açısından ele aldığı bu dönemde, İslam düşüncesinin üretici özelliklerini yitirmeye başladığını, Batı düşüncesinin ise bir tür ‘yeniden doğuş’ yaşadığı tespitini yapıyor. Dergideki ilginç makalelerden biri de Japon Orta Çağı hakkında. Yazar Hüseyin Can Erkin, Avrupa’da yaşanan Orta Çağ ile Japon Orta Çağındaki benzerliklere işaret ederek, sadece zaman açısından değil zihniyet değişimi açısından da paralellikler yaşandığını belirtiyor.
     <br/>
     <br/>
     Doğu-Batı dergisi, son sayısıyla bir ön kabulü tartışmaya açarak, toplumsal hafızamızı zorlamaya devam ediyor.
     <br/>
     <br/>
     (Doğu-Batı Dergisi, Doğu-Batı Yayınları, 300 sayfa, 0312 425 68 64)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22552), [web.archive.org (arşiv bağlantısı)](http://web.archive.org/web/20070608025740/http://www.aksiyon.com.tr:80/detay.php?id=22552)
