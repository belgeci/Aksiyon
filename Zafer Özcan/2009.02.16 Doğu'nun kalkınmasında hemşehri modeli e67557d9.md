# Doğu'nun kalkınmasında hemşehri modeli

*Zafer Özcan 2009.02.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bursa’da yaşayan Erzurumlu iş adamları, memleketlerinin kalkınmasına öncülük etmek için harekete geçti. Onların hedefi önce Erzurum’a büyük yatırımlar kazandırmak, sonra da bu uygulamanın bir model olmasına öncülük etmek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090406023102im_/http://www.aksiyon.com.tr/resim/741/65.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090406023102/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090406023102/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090406023102oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090406023102oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye’de yıllardır Doğu ve Güneydoğu’nun kalkınmasına yönelik toplantılar düzenlenir, projeler hazırlanır. Ana hatları üç aşağı beş yukarı belli kalkınma reçeteleri havada uçuşurken, bir türlü harekete geçilememesi, çalışmaların akim kalmasıyla sonuçlanır genellikle. Son zamanlara gerek hükûmetin, gerekse sivil toplum kuruluşlarının Türkiye’nin doğusu ile batısı arasındaki gelir dağılımı uçurumunu azaltmaya dönük çabaları, bölgede yeni bir heyecan dalgasına sebep oldu. Uzun zamandır solan umutlar yeniden canlandı. Doğu’nun kalkınmasına yönelik en ilginç öneri ise Bursa’da yaşayan Erzurumlu iş adamlarından geldi. Şehirde ciddi ekonomik güce ulaşan Erzurumlular, memleketlerini kalkındırmak, en azından bu konuda öncü rol üstlenebilmek için harekete geçti. Bursa Erzurumlular Dernekleri Federasyonu Başkanı Ömer Ömeroğulları’nın öncülüğünde Bursa ile Erzurum arasında sıkı bir işbirliği süreci başlatan iş adamları, bugünlerde ilk somut girişimleri hayata geçirmeyi hedefliyor.
   <br>
    <br>
     Doğu ve Güneydoğu illerinin kalkınması, aslında bütün Türkiye’nin geleceğini ve toplumsal barışı yakından ilgilendiriyor. 1950’li yıllardan bu yana Doğu illerinden büyük şehirlere devam eden yoğun göçün getirdiği ciddi sorunlar, gerek yerel yönetimlerin, gerekse sivil toplum kuruluşlarının öncelikli gündem maddesi. İnsanların kendi memleketlerinde iş ve aş imkânı bulmaması, göçün devam edeceği anlamına geliyor. Bu sebeple Doğu’nun kalkınması sürecinin ana fikri, yerinde iş ve aş. Türkiye Giyim Sanayicileri Derneği Yönetim Kurulu Başkanlığı yaptığı dönemde Anadolu’da 50’den fazla ili gezen sanayici Umut Oran’ın temel sloganı ‘iş–aş ve sosyal barış’ olmuştu. Bu gerçekten yola çıkan Bursa’da yaşayan Erzurumluların ilk hedefi de memleketlerindeki iş ve aş sahalarını genişletmek.
     <br>
      <br/>
      Ömer Ömeroğulları’nın verdiği bilgilere göre hâlen Bursa’da Erzurum kökenli 416 bin kişi yaşıyor. Bu da toplam nüfusun beşte birine tekabül ediyor. Bu veriler de gösteriyor ki Bursa’nın Balkan göçlerinden sonra en fazla göç aldığı il konumunda Erzurum. Daha iyi yaşam koşulları için memleketlerinden Bursa’ya göç eden Erzurumlular, yıllar içinde akraba ve eş dost çevrelerinin de katılımıyla şehirde ciddi bir nüfusa ulaşmış. Bursa’nın büyük bir sanayi merkezi olması, iş imkânlarının fazlalığı göçün de cazibesini artırıyor. Bu sebepten olsa gerek iki şehir arasındaki ulaşım imkânları da son derece gelişmiş durumda. 5 otobüs firmasının yanına son yıllarda Bursa-Erzurum uçak seferleri de eklenmiş. Her hafta Yenişehir havaalanından iki uçak Erzurum için kalkıyor. Ömer Ömeroğulları, “Aradan bunca yıl geçmesine rağmen göç hâlen devam ediyor. Bu da Bursa ve diğer Batı illerindeki sosyal sıkıntıları artırıyor. Bu göçü artık durdurmamız, hatta tersine çevirmemiz lazım. Bunun yolu da doğduğumuz topraklara yatırım yapmaktan geçiyor.” diyor.
      <br/>
      <br/>
      Aslında memleketinden kalkıp uzak diyarlara göç eden insanların temel sorunu, işsizlik. Bu açıdan batıya göç edenler önce kendi dertlerinin peşine düştüğünden, memleketlerini düşünecek hâlleri kalmıyor. Ömer Bey ise Bursa’daki Erzurumlular arasında artık kendi memleketine yatırım düşünebilecek seviyeye gelenlerin sayısının son yıllarda hızla arttığına işaret ediyor. Bu aslında yeni bir süreç ve toplumsal göç sürecinde gelinen yeni bir aşama. Bugüne kadar sadece kendi dertleriyle ilgilenen göçmenler, ulaştıkları seviye itibariyle artık ‘memleket için ne yapabiliriz’ demeye de başladı. Bursa Girişimci İş Adamları Derneği (BUGİAD) öncülüğünde Bursa’dan bir iş adamı ekibi oluşturarak Erzurum’u ziyaret ettiklerini belirten Ömeroğulları, bölgedeki yatırım fırsatlarını yerinde araştırdıklarını belirtiyor.
      <br/>
      <br/>
      Erzurum’da geçen yıl düzenlenen ve Başbakan Tayyip Erdoğan’ın da katıldığı Doğu Anadolu Kalkınma ve İşbirliği Köprüsü (DAKİK) toplantısının mimarı, Doğu Anadolu Sanayici ve İş Adamları Dernekleri Federasyonu’nun (DASİDEF) da desteğini alan Bursalı Erzurumlular’ın planı, 2001’de Erzurum’da düzenlenecek Üniversiad kış oyunlarına uyumlu yatırımları gerçekleştirmek. Bunun için ilk hedef, bölgedeki kaynakları değerlendirebilmek amacıyla termal tesis yatırımları gerçekleştirmek. Ömeroğulları, “Palandöken’in 15 kilometre aşağısında termal su var. Sadece Erzurum değil, bütün bölgeye hizmet edecek, büyük bir yatırım üzerinde çalışıyoruz. Hedefimiz, futbol ve çeşitli spor kulüplerinin kamp yapabileceği, kongre turizmine uygun bir tesis yapmak.” diyor.
      <br/>
      <br/>
      Aslında özellikle futbol takımları için böyle bir tesis ihtiyacı Türkiye’de had safhada. Yaz aylarında, havaların daha serin geçtiği Avrupa ülkelerine kamp için giden futbol kulüplerinin, yaz ayları oldukça serin geçen Erzurum’u tercih etmemesi için hiçbir sebep yok. Ancak bölgede buna uygun yatırım bulunmaması, bölgenin bu avantajını kullanmasını engelliyor. Ömeroğulları, bölge rakımının kamp sporları için son derece uygun olduğuna dikkat çekerek, bu fırsatın boşa gitmemesi gerektiğini vurguluyor. Erzurum’a yatırım meselesini helva yapımına benzeten deneyimli iş adamına göre helvayı karmak için bütün malzeme var; hangi yatırımın daha verimli olduğu da belli. Geriye sadece iş adamlarının bir araya gelip harekete geçmeleri kalıyor. Bursa’da yaşayan Erzurum kökenli 6 iş adamının bu konuda işbirliği içine girdiği bilgisini de veriyor Ömeroğulları. Dünyada yaşanan ve Türkiye’yi de etkileyen global ekonomik kriz onların da planlarını etkilemiş. “Şimdiye kadar ilk kazmayı vurmuştuk, kriz bizi biraz yavaşlattı ama vazgeçmemiz söz konusu değil.” diyerek kararlılığını vurguluyor.
      <br/>
      <br/>
      Ömer Ömeroğulları, Erzurum’a yapacakları yatırımın bir model olabileceğini de düşünüyor. Türkiye’nin bütün gelişmiş büyük şehirlerinde Doğu illerinden göç eden ciddi nüfus olduğunun altını çizerek, bunların arasındaki sermaye sahiplerinin kendi memleketlerine sahip çıkmak için güçlerini birleştirebileceklerini vurguluyor. Bursa’daki Erzurumluların başlattığı çalışma tam da bu açıdan çok önemli. Çünkü onların yapacakları yatırım, Doğu’ya yönelik ciddi bir sivil toplum hamlesine vesile olabilir. Hatta Ömeroğulları, bu konunun gerek yerel yönetimler, gerekse merkezî hükûmet tarafından yeni dönemde teşvik edilebileceğini belirterek, ekliyor: “Doğuluların kendi memleketlerine yapacakları yatırım, aslında Türkiye’nin geleceğine yatırımdır.”
      <br/>
      <br/>
      <br/>
      <br/>
      VEFA BORÇLARININ ÖDENMESİNİ BEKLİYORUZ
      <br/>
      <br/>
      Geçen yıl Erzurum’da düzenlediği Doğu Anadolu Kalkınma ve İşbirliği Köprüsü ile dikkatleri çeken, Doğu Anadolu Sanayici ve İş Adamları Dernekleri Federasyonu (DASİDEF) Başkanı Mustafa Yıldız, Bursalı iş adamlarının girişiminin çok önemli olduğunu belirterek, “Batı illerinde yaşayan Doğulu iş adamlarının kendi memleketlerine vefa borçlarını ödemelerini bekliyoruz.” diyor. Erzurum ve Doğu Anadolu’daki sivil toplum kuruluşları olarak, yatırım için gelmeyi planlayanlara her türlü desteği vermeye hazır olduklarını söyleyen Yıldız, “Dışarıdan gelen insanların eli, kolu, kulağı olmaya hazırız; rehberlik veya altyapıda nasıl bir destek istiyorlarsa bir karşılık beklemeden biz varız. Ortaklık isterlerse ona da varız, tek başlarına yapacaklarsa onu da destekleriz.” diyerek, yatırımcılara açık çek veriyor. Küresel durgunluğun yaşandığı bir ortamda insanların paralarını riske etmek istemeyeceklerinin altını çizen Yıldız, buna rağmen krizlerin geçici olduğunu vurguluyor. Doğu Anadolu ve özellikle Erzurum’un, bölge coğrafyası için çok önemli bir merkez olduğunu da belirterek, doğru yatırımlarla bölgenin tekrar eski canlılığına kavuşabileceğinin altını çiziyor. Yıldız’a göre bölgedeki yatırımların ve kalkınmanın temel taşları turizm ve hayvancılık. Bu konuda çok önemli fırsatlar olduğunu vurguluyor ve yatırımcıların bu iki konuya odaklanmalarını öneriyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32389), [web.archive.org (arşiv bağlantısı)](http://web.archive.org/web/20090406023102/http://www.aksiyon.com.tr:80/detay.php?id=32389)
