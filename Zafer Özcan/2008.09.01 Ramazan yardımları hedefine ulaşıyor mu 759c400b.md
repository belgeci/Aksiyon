# Ramazan yardımları hedefine ulaşıyor mu?

*Zafer Özcan 2008.09.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ramazan ayında yardım yapmak kadar, bunları hedefe ulaştırmak da çok önemli. Yardım kuruluşlarının fonksiyonu, hayırsever ile muhtaçları buluşturmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081015084700im_/http://www.aksiyon.com.tr/resim/717/ramazan eki 10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081015084700/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081015084700/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081015084700oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081015084700oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Aslında her şey 1996 ramazanında başladı. Kanal 7 ekranlarında ‘Şehir ve Ramazan’ isimli bir program yayına girdi. Kısa süre içinde, yardım etmek isteyenlerle yardıma ihtiyacı olanların buluştuğu bir platforma dönüşen program, adını ‘Deniz Feneri’ diye değiştirerek, bütün yıla yayıldı. Uğur Aslan ve eski sinema oyuncusu İbrahim Uğurlu’nun etkili sunumu, Deniz Feneri’ni kısa sürede ihtiyaç sahiplerinin ışığı haline getirmeyi başarmıştı. Dernek, bugün 500 bin aileye ulaşmayı başarmış bir sosyal yardımlaşma ve dayanışma kurumu. Onun açtığı yoldan devam eden gönüller ise artık farklı derneklerle, Türk halkının himmetini bütün dünya ile buluşturuyor. Kimse Yok Mu, İnsani Yardım Vakfı, Dosteli ve Cansuyu gibi dernekler, sadece ülkemizde değil 5 kıtada faaliyet gösteriyor. Bu gibi kurumların çalışmaları, insanımızın manevi duygularının yoğunlaştığı Ramazan ayında tavan yapıyor ister istemez.
   <br>
    <br>
     İslam’ın, ‘komşusu aç iken tok yatan bizden değildir’ düsturunu yüzyıllar boyu uygulamış bu hamiyetperver toplumun ürünleri aslında dayanışma dernekleri. Türkiye’de özellikle ramazan ayında yaşanan yardım patlaması bir yandan ne kadar pozitifse, diğer yandan da o kadar riskli. Hedefi tam tutmayan yardımlar, hem israfa hem de ihtiyaç sahiplerinin mağduriyetine sebep oluyor. Bu konuda en fazla tecrübeye sahip isimlerden biri, Konya merkezli Dosteli Derneği’nin Başkanı Mehmet Seçer. Onun tecrübelerine göre, ramazan yardımlarının bütün yıla yayılması ve gıda endeksli olmaktan çıkması gerekiyor. İnsanların en temel ihtiyacı gıda olabilir; ancak diğer ihtiyaçları da gözetmek gerekiyor. Aslında, ramazana yığılan gıda yardımları konusunu tekrar değerlendirmekte yarar var. Yardım yapmak kadar, onu yerinde ve ihtiyaca göre yapmak son derece önemli. Bu konuda Mehmet Seçer’in anlattığı bir örnek meseleyi açıklamaya yetiyor: “Konya merkezde  özürlü çocuğu ile yaşayan bir ninemiz var. Halkın yaptığı yardımlarla ayakta duran bir insan. Bir gün çocuğu vefat etti. Bunun üzerine mahalle halkı, ‘bari kadıncağızı bir sağlık kontrolünden geçirtelim, o esnada da evini temizleriz’ düşüncesiyle nineyi hastaneye yatırır. Bir kısım mahalleli ise evini temizlemek için gider. İçerideki manzara inanılmazdır. Yaşlı ninenin evinde tam 65 teneke sıvı yağ vardır. Çoğu bozulmuş vaziyette. Koliler dolusu kurtlanmış bakliyat da cabası. Bu örnek bize, bir insana gıda yardımı yapmanın sorunu çözmeye yetmediğini gösteriyor.” Seçer’in tespitlerine göre, yardıma muhtaç insanlar, ‘bir daha gelmez’ korkusu ile yardımları geri çevirmiyor. İhtiyacı olmasa da alıyor. Böyle olunca yardımlar hedefi bulmuyor. Peki, ne yapmak lazım? Hayırseverler yardım yaparken, bir de bu meseleyi mi düşünecek?
     <br>
      <br>
       İşte hayır derneklerinin rolü de bu noktada başlıyor. Onların belki de en önemli fonksiyonu, yardım yapılmasına vesile olmak kadar, yardımları en doğru hedefe ulaştırmak.
       <br/>
       <br/>
       Kurulduğu günden bu yana, sadece Türkiye’de değil dünyanın birçok ülkesinde muhtaç insanların umudu haline gelen Kimse Yok Mu Derneği, ihtiyaç sahiplerinin tespiti noktasında bir gönüllüler ordusuyla çalışıyor. Dernek Başkanı Mehmet Özkara, hâlen Edirne’den Kars’a kadar 10 bin aktif gönüllü ile çalıştıklarını söylüyor. Gönüllülerin iki önemli işlevi var. Birincisi ihtiyaç sahiplerini ve ihtiyaçları yerinde tespit etmek, ikincisi hayırseverlerin yardımlarını bu insanlara ulaştırmak. Gönüllüler bu çalışmada o kadar titiz davranıyor ki, muhtaç insanların kendi ihtiyaçlarını iyi tespit edemedikleri durumda bile devreye girebiliyorlar. Bir nevi ihtiyaçları da onlar belirliyor. Mehmet Özkara, hayırseverlerden en fazla teşekkürü de bu noktada aldıklarını söylüyor. İnsani Yardım Vakfı (İHH) Yönetim Kurulu Üyesi Murat Yılmaz da, aynî yardımların bazen hedefe tam ulaşmadığını, onun için derneklerin birikiminden faydalanmak gerektiğini söylüyor. Bu yüzden olsa gerek, hayırseverlerin artık aynî kadar, nakdî yardım da yaptıklarını belirterek, derneğin 16 yıllık tecrübesiyle hayırseverler ile muhtaçlar arasında adeta bir köprü konumuna geldiğini belirtiyor. Dosteli ise muhtaçlar için bir bilgi bankası oluşturmuş, dernek merkezi bünyesinde. Bu merkezde insanların durumu sürekli takip ediliyor. Yani bir kez yardım yaparak geçilmiyor. İnsanların her türlü ihtiyacı izlenerek, yerine göre müdahale yapılıyor. Mehmet Seçer, şehirlerde insanların etrafını daha iyi gözettiğini; ancak bazen köylerin unutulduğunu belirtiyor. Dernek olarak köylere yardım götürme konusuna özel önem verdiklerini vurguluyor.
       <br/>
       <br/>
       Son yıllarda sayıları hızla artan yardım derneklerinin sesi artık dünyadan da duyuluyor demiştik. Nitekim geçtiğimiz ay Kimse Yok Mu Derneği, Peru Meclisi’nden ödül aldı. 15 Ağustos 2007’de bu ülkede meydana gelen deprem felaketine ilk koşan uluslararası kurumlardan olan derneğin faaliyetleri, Peru Millet Meclisi Başkanı Luis Gonzales Posada tarafından ödüllendirildi. Dernek kısa süre önce de Türkiye Büyük Millet Meclisi’den üstün hizmet ödülü almıştı. Kimse Yok Mu’nun yurtdışı faaliyetleri Peru’yla sınırlı değil elbette. Dünyadaki bütün felaketlerde yardıma koşan dernek, hâlen Gürcistan’daki savaş mağdurlarına el uzatıyor. İnsani Yardım Vakfı ise nerede bir ihtiyaç sahibi varsa, -bu Konya’da olabilir Kenya’da- orada bulunmayı kendine görev telakki etmiş. Murat Yılmaz, “Halkımızın eli her yere ulaşıyor, bu da bizi sevindiriyor.” diyor. İHH’nın ilgi alanında Peru’dan, Haiti’ye, Moro’dan, Banda Açe’ye, Afrika’nın sahra çöllerinden, Arakan’ın geçilmez yağmur ormanlarına, oradan da Sibirya buzullarına kadar geniş bir coğrafyada okullar, hastaneler, enstitüler ve su kuyuları açıyor. Afrika’nın talihsiz insanlarına yönelik katarakt ameliyatları ile onların dünyaya biraz daha umutlu bakabilmesine vesile oluyor.
       <br/>
       <br/>
       Deniz Feneri Derneği, geçen yıl 34 ülkede toplam 19 bin 825 aileye gıda yardımı ulaştırdı. Bazı ülkelerde de iftar yemekleri verdi. Konya’dan çıkan yerel bir dernek olmasına rağmen Dosteli’nin dost eli de Afrika insanına ulaşmayı başarıyor. Her yıl kara kıtaya onlarca Türk doktorun gitmesine vesile olan dernek, yaptırdığı ameliyatlar ile dertlere derman oluyor.
       <br/>
       <br/>
       Görünen o ki, asırlardır dört bir yanda at koşturan, ulaştığı ülkelerdeki hakkaniyetli yönetimleri ile her türlü din ve ırktan insanların teveccühünü kazanmayı başarmış bu necip millet, şimdi de fütuhat duygusunu modern çağa göre tekrar dizayn ediyor ve bütün dünyada yoksul ve yoksunların umudu olmaya devam ediyor.
       <br/>
       <br/>
       Onların yolu ve hedefini aşağıdaki satırlar yeterince anlatıyor aslında:
       <br/>
       <br/>
       “Aç açabildiğin kadar sineni ummanlar kadar olsun
       <br/>
       <br/>
       İnançla geril ve insana sevgi duy,
       <br/>
       <br/>
       Kalmasın el uzatmadığın ve alaka duymadığın,
       <br/>
       <br/>
       Bir mahzun gönül…”
       <br/>
       <br/>
       <br/>
       <br/>
       YARDIMLAŞMA DERNEKLERİNİN RAMAZAN FAALİYETLERİ
       <br/>
       <br/>
       Ramazan ayı Türkiye’de birçok sektör gibi yardım derneklerini de yakından ilgilendiriyor. Türk insanı yardımlaşma ve dayanışma noktasında ramazana özel bir önem verdiğinden, bu ayda insanlar muhtaçlara daha fazla ulaşma çabasına giriyor. Son yıllarda bu çabanın aracılığını ise yardım dernekleri yapıyor. Ramazan yardımları, bu dernekler sayesinde artık neredeyse kurumsallaşmış vaziyette. Peki, ramazanda kim ne yapıyor?
       <br/>
       <br/>
       Kimse Yok Mu Derneği: Geçen yıl ‘1 milyon fakir insana iftar’ sloganı ile yola çıkan dernek, bir ay boyunca 1 milyon 300 bin fakire iftar yaptırarak, kendi hedefini aştı. Bu yılki hedef ise 3 milyon iftar. Bunların bir kısmı iftar çadırlarında insanları ağırlama şeklinde planlanırken, bir kısmı da kumanya dağıtımı olarak planlandı. 3 milyon hedefine yurt içi ve yurtdışı dahil. Kimse Yok Mu’nun bir hizmeti de, insanların taleplerine göre yardımlarını değerlendirmek. Mehmet Özkara, bazı insanların yardımlarının yurtiçinde değerlendirilmesi gibi hassasiyetleri olduğunu belirterek, bu sebeple herkesin isteğine ve talebine göre yardım dağıtımını planladıklarını söylüyor.
       <br/>
       <br/>
       İnsani Yardım Vakfı: Vakıf, ‘ramazanda bize iyilik yaraşır’ sloganından yola çıkarak, bu ramazanda yetimlere öncelik veriyor. Gönüllülerin katkısıyla şimdiye kadar, 4 bin 500 yetime sponsor olan vakıf, ramazan ayında bu rakamı 10 bine çıkarmayı hedefliyor. İftarlar kadar yetim çocukların kırtasiye ve okul ihtiyaçları da karşılanıyor. İsteyenlerin dernek aracılığı ile aylık 70 liraya bir yetime sponsor olmaları mümkün. Sponsorluk çalışmaları şimdiye kadar 13 ülkeye ulaşmış durumda. İHH’nın ramazan faaliyetleri ise 65 ülke ve 65 ilde gerçekleşiyor. Vakfın ilginç bir faaliyeti de, gezici aş evi projesi. Anadolu illerini gezerek günde bin 200 kişiye iftar verecek tır yola çıktı bile. Bugün ilk iftarda Bayburtlular ile buluşuyor. Hedef ramazan boyunca 18 ilde gezici aş evi iftarı yapmak. İHH ayrıca bu yıl İstanbul’da trafiğin en yoğun olduğu bölgelerde de yolda kalan insanlara iftariyelik dağıtacak.
       <br/>
       <br/>
       Deniz Feneri Derneği: Derneğin bu ramazandaki hedeflerinden biri çocukları sevindirmek. Ülkemizin dört bir yanındaki binlerce yoksul çocuk, Deniz Feneri’nin kendileri için hazırladığı sürpriz çocuk kolileri ile bir nebze olsun yoksulluğun ezikliğinden kurtularak iyi yürekli insanlar tarafından hatırlanmanın sevincini yaşayacak. Bağışçılar 10 YTL bağış yaparak ‘Çocuk Kolileri’ni çocuklara armağan edecek. 30 bin çocuğa hediye edilecek kolilerin içeriği şöyle: Çikolata kaplı bisküvi, susamlı çubuk kraker, gofret, kek, çubuk kraker, tüp çikolata, bisküvi, meyve suyu, süt (1/2 litre), pasta bisküvi, kumbara, top şeker, MEB onaylı kitap. Derneğin iftar programları ve ramazan kolileri de diğer faaliyetleri arasında yer alıyor.
       <br/>
       <br/>
       Dosteli Derneği: Dosteli derneği Konya merkez ve köylere yönelik 5 bin aileye ulaşacak gıda ve giyim kolisi hazırlıyor. Bu ramazan ayı onların dağıtımı ile geçecek. Geçtiğimiz ramazan Nijer’e bir doktor ekibi götüren dernek, bu yıl yine ramazanda 15 doktor götürüp, ihtiyaç sahiplerinin sağlık sorunları ile ilgilenmeyi planlıyor.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31086), [web.archive.org (arşiv bağlantısı)](http://web.archive.org/web/20081015084700/http://www.aksiyon.com.tr:80/detay.php?id=31086)
