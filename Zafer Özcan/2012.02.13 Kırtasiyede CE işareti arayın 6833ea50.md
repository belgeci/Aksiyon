# Kırtasiyede CE işareti arayın

*Zafer Özcan 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha çok çocukların kullandığı kırtasiye ürünlerinde sağlık ve hijyen büyük önem arz ediyor. Tükecinin kırtasiye alırken CE işareti araması gerekiyor
  </font>
 </div>
 <div id="newsText">
  <font class="detail-text">
   <p>
    Türkiye’deki öğrenci sayısının birçok ülkenin nüfusundan fazla olması, eğitim camiası kadar, kırtasiye sektörünü de yakından ilgilendiriyor. Ortada büyük bir pasta var ve bundan pay kapmak isteyen şirketler arasında ciddi bir rekabet yaşanıyor. Rekabet ise merdiven altı üretim ve kırtasiyede hijyen tartışmalarını beraberinde getiriyor. Kırtasiye sektörünün dünyadaki en önemli markalarından biri, Alman kökenli Pelikan. 173 yıldır kırtasiye sektöründe faaliyet gösteren Pelikan, sadece kendi sektöründe değil, bütün sektörlerde dünya üzerinde tescil alan ilk markalardan. Bir süre önce çoğunluk hisseleri Malezyalı bir gruba satılan Pelikan, 8 ülke ve 13 fabrikada üretim yapıyor. 1920’den beri Türkiye pazarında olmasına rağmen 2006’da şirket kurarak temsilcilik açan Pelikan Türkiye’nin Genel Müdürü Pınar Ersoy ile kırtasiye sektörünü konuştuk.
   </p>
   <p>
    <strong>
     -Pelikan’ın kaç çeşit ürünü bulunuyor?
    </strong>
   </p>
   <p>
    Dünya üzerinde ürün sayımız 3 bini buluyor. Ancak her ürün her ülkede satılmıyor. İnsanların alışkanlıkları, kültürel ve yerel özellikler bazı kırtasiye ürünlerini bazı ülkelerde öne çıkarıyor. Mesela Türkiye’de hiç satamadığımız dolmakalem silgisinden, Almanya’da yılda 20 milyon adet satıyoruz.
   </p>
   <p>
    <strong>
     -Türkiye’de en fazla hangi ürünler tutuluyor?
    </strong>
   </p>
   <p>
    Türkiye’deki en favori ürünümüz, Peligom yapıştırıcılar. Üretimini de Türkiye’de yapıyoruz. Onun dışında suluboya, pastel boya ve keçeli kalemler ilgi görüyor. Tabii Türkiye pazarında yıllardır klasikleşen markamız Pelikan silgiler. Pelikan silgi çok yaygın kullanılıyor.
   </p>
   <p>
    <strong>
     -Türkiye’de üretim veya fabrikanız var mı?
    </strong>
   </p>
   <p>
    Türkiye bizim için yıllardır çok önemli bir pazar. Her yıl yüzde 15 – 20 büyüme kaydediyoruz. Bazı ürünler burada üretiliyor ancak fabrika bulunmuyor.
   </p>
   <p>
    <strong>
     -Kırtasiye sektöründe rekabet çok arttı. Gidişatı nasıl değerlendiriyorsunuz?
    </strong>
   </p>
   <p>
    Sektörde çok fazla çeşit ve marka var. Böyle olması serbest pazar açısından elbette gerekli ama diğer yandan kontrolsüz bir çeşitlilik var. Merdiven altı üretim çok fazla. Bizim yurtdışından getirttiğimiz ürünler çok ciddi kontrollerden geçiyor. Belirli testleri geçmeden ürün getirtemiyoruz. Önce Avrupa Birliği standartlarına uygun olması gerekiyor, Türkiye de bu şartları arıyor. Bunları geçemeyince ürün getiremiyorsunuz. Ürünleri gönderip ilgili kurumlardan rapor alıp devlete beyan etmek gerekiyor. Biz geçen yıl belge almak için müracaat ettik ve bürokratlar bize ‘Tek müracaat eden firma sizsiniz’ dedi, çok şaşırdık bu duruma.
   </p>
   <p>
    <strong>
     -Peki, diğer ithalatçılar nasıl ürün getirebiliyor?
    </strong>
   </p>
   <p>
    Başka firmaların bazı ürünleri oyuncak diye gümrükten geçirdiğini duyuyoruz. Oyuncaklarda kurallar bu kadar katı değil.
   </p>
   <p>
    <strong>
     -Piyasadaki kırtasiye ürünlerini yeteri kadar sağlıklı buluyor musunuz? Aileler alışverişte nelere dikkat etmeli?
    </strong>
   </p>
   <p>
    Öncelikle ürünün kokusu ve rengi önemli. Küçük çocukların yiyecek gibi algılayacağı şekilde üretim yapılmamalı. Özellikle kreş ve ana sınıfındaki öğrenciler bu tür renkli ve kokulu ürünleri yiyebiliyor. Bu durumda oluşabilecek zararları engellemek için bitkisel üretim yapılmalı. Bizim bu tür ürünlerimiz tamamen bitkiseldir. Onun dışında aileler markalı ürünlere yönelmeli. Bilinen markalar ve zincir kırtasiyeler daha güvenli. Onun dışında anne babalar ürünleri dokunarak almalı, bu zaten yeteri kadar fikir verecektir. Bir de çocuklarla ilgili ürünlerde mutlaka CE sertifikası aranmalı. Onu almak kolay değil. CE belgesi güvenli ürün anlamında çok önemli. Yapıştırıcıların daha güçlü olması için solvent maddesi kullanılıyor. Bu madde çocuklar için zararlı olabiliyor. Stick tarzı yapıştırıcılarda solvent yok, çocuklar için bunlar tercih edilmeli. Zaten Millî Eğitim Bakanlığı okullarda kullanılacak yapıştırıcılarda solvent kullanımını yasakladı.
   </p>
   <p>
    <strong>
     -Son yıllarda okullarda daha fazla ödev veriliyor. El becerilerine yönelik ödevlerdeki artış sektörü etkiliyor mu?
    </strong>
   </p>
   <p>
    Okullarda ödevlerin artması, özellikle el becerilerine dayalı ödevlerin anasınıflarında daha fazla verilmesi sektörü olumlu etkiledi. Ürün çeşidimiz ve satışlarımız arttı. Bu durum çocuklar için de önemli. Çocukların el yeteneklerini ve zekâlarını geliştirme imkânları var. Oyun hamuru ve parmak boyalar en fazla talep edilen ürünler hâline geldi.
   </p>
   <p>
    <strong>
     -Pelikan Van depremine de duyarsız kalmadı. Oradaki öğrenciler için neler yaptınız?
    </strong>
   </p>
   <p>
    Depremden sonra Van’daki öğrenciler için biz de bir şeyler yapmak istedik. Fikrimi merkeze açınca çok ilgi gördü. Konuyla ilgili toplantı yapıldı ve sonuçta 9 tonluk kırtasiye malzemesi Van’a gönderildi. Geçen hafta Erçiş’e giderek bu malzemeleri Erciş Kaymakamlığı’na hibe ettik. Bir kısmını okullarda dağıttık. Çocuklar bizden oyuncak da istedi, oyuncak üretmiyoruz ama o konudaki taleplerini de karşılayacağız.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31833-35-kirtasiyede-ce-isareti-arayin.html), [web.archive.org (arşiv bağlantısı)](http://web.archive.org/web/20130119000220/http://www.aksiyon.com.tr:80/aksiyon/haber-31833-35-kirtasiyede-ce-isareti-arayin.html)
