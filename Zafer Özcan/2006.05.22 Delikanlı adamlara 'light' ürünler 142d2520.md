# Delikanlı adamlara 'light' ürünler

*Zafer Özcan 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Havalar ısınınca görüntüyü kurtarmaya ek olarak sağlık bilinci de yükselince, light gıdalara olan talep de arttı. Artık neredeyse her ürünün lightı var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070326081859im_/http://www.aksiyon.com.tr/resim/598/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Havaların ısınması ve kıyafetlerin azalması, kış boyunca alınan fazla kiloların da ortaya çıkması anlamına geliyor. Özellikle hanımlar için yaz ayları, kilo sorunlarıyla birlikte geliyor. Spor yapmaya vakti ve imkânı olmayanlar için, fazla kilolara karşı en etkili tedbir, diyet veya "light" diye tabir edilen ürünler. Bahar ve yaz aylarında artan ihtiyaç ve talebin farkında olan gıda üreticileri, son yıllarda bu kategoriye özel bir önem vermeye başladı. Özellikle kadın tüketicilerin en büyük hedef kitle olduğu "light" ürün pazarı, 50 milyon dolarlık bir büyüklüğe ulaştı. Eskiden olduğu gibi sadece bisküvi ve gazlı içeceklerin değil, kebaptan dondurmaya, yoğurttan baklavaya kadar her ürünün light versiyonları piyasaya çıkıyor artık.  Kepek ekmek kullananlar, onunla birlikte tükettikleri ürünleri de, light olanlardan tercih ediyor. Kahvaltıların vazgeçilmezi kızarmış kepek ekmeğe, light margarin sürmek gibi… Ülkemizin önde gelen gıda üreticileri Ülker ve Eti bisküvide; Sütaş, Bahçıvan, SEK, Yörsan ve Pınar gibi üreticiler peynir ve yoğurtta; Coca Cola ve Pepsi gazlı içeceklerde; yine Ülker, Algida ve Panda dondurmada; Güllüoğlu ise baklavada light üretime yönelen firmalar.
   <br>
    <br>
     FORMUNA DİKKAT EDEN BAYANLAR
     <br/>
     <br/>
     Amerika ve Avrupa ülkelerinde olduğu gibi Türkiye'de de son yıllarda, obezite yani aşırı kilonun bir hastalık olarak kabul edilmeye başlanması, sağlıklı beslenme bilincini artıran etkenlerden. Görüntüyü bozmak bir yana, aşırı kilo birçok hastalığa davetiye çıkarıyor. Diyet ürün tüketicilerine şeker hastalarını da eklemek gerekiyor elbette. Buna rağmen talebin çoğunluğu, kilo sorunu yaşayan yetişkinler ile genç kızlar ve orta yaştaki bayanlardan geliyor. Gazlı içecek sektöründe light ürünleri ile öne çıkan Coca Cola Türkiye Halkla İlişkiler Müdürü Ebru Bakkaloğlu, halen Türkiye'de gazlı içecek kategorisinin yüzde 3'nü oluşturan light gazlı içecek pazarının her yıl ortalama yüzde 10 büyüdüğünü belirterek, "Dünyada, light gazlı içecek kategorisi ülkedeki ekonomik alım gücü ile doğru orantılı bir şekilde büyüyor. Türkiye'de kişi başına light içecek tüketimi henüz gelişmekte olan bir sektör." diyor.
     <br/>
     <br/>
     Türkiye'de light gazlı içeceklerin yüzde 60'ı kadınlar tarafından tüketiliyor. Bazı ürün gruplarında kadın tüketici oranı yüzde 80'e yükseliyor. Bakkaloğlu, yapılan araştırmaların, light ürün müşterilerinin 'sadık müşteri grubuna' dâhil olduklarını ortaya çıkardığını belirtiyor. Bu tüketici grubunun yüzde 80'i light ürünleri sürekli kullanmaya özen gösteriyor. Gazlı içecekte olduğu gibi gıdanın diğer alanlarında da, light ürünlerin hedef kitlesi kadın tüketiciler. Süt, yoğurt, peynir ve mayonez kategorilerinde light üretim yapan Pınar Grubu, hedef kitleyi, "Formuna dikkat eden, daha az kalori almaya çalışan bayanlar. İletişim stratejimiz 'kendine özen göstermek' üzerine kurulu." ifadeleriyle tanımlıyor. Light ürün tüketicisi bayanları sınıflandırdığınızda ise ilginç sonuçlar çıkıyor. Genç ve orta yaş grubu kadınlar daha çok estetik kaygılarla tüketim alışkanlıklarını değiştirmek istiyor. Daha ileri yaş grubundakilerde ise sağlık kaygıları ön plana çıkıyor.
     <br/>
     <br/>
     Light veya diyet ürünlerin üretim süreçlerinde uzmanların söz sahibi olması gerekiyor. Bu sebeple birçok gıda üreticisi bünyelerinde diyetisyen istihdam ediyor. Buna ek olarak birçok firma, üniversitelerin Gıda Mühendisliği bölümleri ile koordineli çalışıyor. Yurtdışında bu alanda öne çıkmış firmalardan destek alınması ise işin bir başka boyutu. Diyet ve light ürünler noktasında Türkiye'de en fazla birikime sahip olan firmalardan biri de Otacı. Yıllardır konu üzerinde uzmanlaşan şirkette üretim öncesi piyasa araştırması yapılarak, ihtiyaç belirleniyor. Daha sonra aralarında gıda mühendisi, diyetisyen ve üretim müdürlerinin de bulunduğu bir grup toplanarak, üretilecek diyet ürünlerin vücutta hangi ihtiyaçları karşılayacağından, tadının nasıl olacağına kadar karar veriyor. Bilimsel bir teknik süreçte hazırlanan ürünlerde, katkı maddeleri kullanılmamasına özel önem veriliyor. Yağ, tuz ve şeker gibi fazla kiloya davetiye çıkaran unsurlar özellikle eklenmiyor. Bazı ürünler, çeşitli vitaminlerle destekleniyor.
     <br/>
     <br/>
     Otacı ürünlerinin piyasadaki diğer diyetlerden farkı, lif içermeleri. Lif, kişinin tok kalmasına yardımcı olan bir madde. Diyet kategorisindeki ürünler yağı azaltılmış, şekersiz ve enerjisi azaltılmış olmak üzere üç kategoriye ayrılıyor. Otacı'nın diyetisyeni Deniz Şafak Akçayoğlu, tek başına diyet ürünlerinin tüketiminin hem kısa hem de uzun vadede sağlık sorunları oluşturabileceği uyarısı yapıyor. Fazla tatlandırıcı kullanımı da kanserojen maddelerin alımına neden olabileceğini belirtiyor. Buna karşılık yağ oranı düşük, lif oranı yüksek ve şeker ilavesiz besinlerin sürekli kullanımında sakınca olmadığının da altını çiziyor. Hatta şekersiz ve yağsız ürün kullanımının bir yaşam tarzı olarak benimsenmesinin faydalı olacağını da belirtiyor. Akçayoğlu, bazı ürünlerin lightını kullanmaktansa, normalini tüketmenin sağlığa daha yararlı olduğu görüşünde. Örneğin light ekmek yerine, tam buğday veya çavdar ekmeğini öneriyor. Tüketici davranışları değerlendirildiğinde ise kendine özel bir diyet programını düzenli uygulayan kişilerde yüzde 98 başarı sağlandığını belirtiyor. Doğru beslenme alışkanlığı kazanan hastaların verdikleri kiloları tekrar almadıklarını ancak beslenme alışkanlığını değiştirmeyenlerin kısa sürede eski hallerine döndüklerini ifade ediyor.
     <br/>
     <br/>
     ‘LİGHT ERKEK’ DERLER KORKUSU!
     <br/>
     <br/>
     Light ürün kategorisinde önde gelen üreticilerden Eti, halen pazar lideri konumunda. Eti Form markası ile light ürünleri tüketicilerle buluşturan şirket, özellikle formuna özen gösteren bayan tüketici kitlesine sesleniyor, reklâm stratejisi de bu şekilde belirlenmiş. Eti Form ürünleri bisküvi, kek ve kraker çeşitlerini içeren 14 farklı üründen oluşuyor. Çeşitler arasında Çikolata Kaplı Lifli Bisküvi, Portakal Kremalı Kepekli, Sandviç Bisküvi, Yulaflı Kepekli Bisküvi, Limon Lifli Kepekli Bisküvi, Çörekotlu Kepekli tuzlu bisküvi, Yeşil Çaylı Kepekli tatlı bisküvi, Muzlu Hindistan Cevizli tahıl bar ve Kızarmış kepekli ekmek dilimleri gibi ilginç karışımlar yer alıyor. Eti form, formuna özen gösterirken, damak tadından da taviz vermek istemeyenler için çikolata ve kremaları da light kategorisinde kullanıyor. Halen bisküvi sektöründeki light pazarı, 2005 yılı verilerine göre 7 bin 500-8 bin tona ulaşmış durumda. Bu toplam bisküvi pazarının yüzde 3'üne tekabül ediyor. Üretim miktarı 2001 yılında 5 bin tondu.
     <br/>
     <br/>
     Eti Pazarlama Direktörü Şule Atabey Şamlı, light ürün pazarına yönelik yaptıkları araştırmalarda özellikle erkek tüketicilere yönelik ilginç sonuçlara ulaştıklarını vurguluyor: "Erkekler bu ürünleri beğenerek yiyor, fakat light ürünleri yerken görülmekten rahatsız oluyordu. 'Light erkek' veya 'kepekli erkek' konumuna düşmek korkusuyla gizli saklı yediklerini, biri geldiğinde Eti Form'u sakladıklarını bile ifade ediyorlardı. Hâlbuki son reklam kampanyasından önce yaptığımız araştırmalarda gördük ki erkekler de formlarına özen gösteriyor. Ancak, estetik için değil sağlıklı olmak için tükettiklerini ifade ediyorlar."
     <br/>
     <br/>
     Şamlı, bu sonuç üzerine reklâm kampanyalarını da, erkeklerin bu ürünleri light oldukları için değil, sağlık için tükettikleri üzerine kurmaya karar verdiklerini belirtiyor. "Herhangi bir sosyal baskı altında kalmaksızın light ürünleri tüketmenin erkeklerin de hakkı olduğunu düşünüyoruz." diyor.
     <br/>
     <br/>
     Zayıflama meselesi bazı kişilerde adeta bir takıntı haline gelebiliyor. Sürecin uzaması ve bir türlü istenilen kiloya düşülememesi, buna karşılık diyetten de vazgeçmeme ısrarı, farklı arayışları gündeme getiriyor. Mesela insanlar hep aynı besinleri yemek istemiyor. Besinleri değiştirme veya çeşitlendirme isteği, diyetisyenlerin hastaları ile sık yaşadığı sorunlardan.
     <br/>
     <br/>
     SIRF LIGHT YESENİZ DE KİLO ALABİLİRSİNİZ
     <br/>
     <br/>
     Memorial Hastanesi Diyet ve Obezite Bölümünden Diyetisyen Seçil Kenar, çeşitleri gittikçe artan diyet ürünlerin, bu gibi durumlarda diyet listeleri için kurtarıcı haline gelebildiğini söylüyor. Ancak yaşadıkları sıkıntıları da belirtiyor: "Light ürünler konusunda yaşadığımız en önemli problem bu ürünlerin etiket bilgilerinin iyi okunmaması. Ürünün light olduğunu gören hasta, istediği kadar yiyebileceğini düşünüyor veya sırf light diye fazla yiyor. Bu da aldığı kaloriyi artırıyor ve kilo verecekken kilo bile alabiliyor. Örneğin bazı ürünlerde light ibaresi oluyor, bu üründe şeker yerine tatlandırıcı kullanılıyor fakat ürünün yağ içeriği diğer ürünlerle aynı, kişiler onu yediklerinde içerisinde light olduğu için yağ içeriğinin olmadığını düşünüyorlar. Diyet ürünlerin tüketimine karşı değiliz fakat etiket bilgileri çok iyi bilinmek şartıyla."
     <br/>
     <br/>
     Seçil Kenar, bazı kişilerin sadece light ürün tüketimi ile zayıflayabilecekleri gibi yanlış bir kanaate sahip olduklarını da belirtiyor. Yeme alışkanlığı ile yaşam tarzı değişikliği ve egzersiz gibi yöntemlerle desteklemeden, sadece bu gibi ürünlerin tüketiminin anlamsız olduğunu da ekliyor. Diyet ürünler genellikle içeriğindeki doymuş yağ oranlarının azaltılması, şekerin veya tuzun konulmaması gibi şekillerde yapılıyor. Vücudun basit şekere, doymuş yağa ve sodyuma ihtiyacı yok, bu ürünler kullanıldığında diğer besin grupları da dengeli olarak diyete dağıtılarak tüketiliyorsa bir besin eksikliği yaşanmıyor. Seçil Kenar, asıl sorunun kişilerin bu ürünleri, tüketilmesi gerekli besin gruplarının yerine koymasıyla başladığını söylüyor: "Öğle yemeğinde yemek yerine 1 paket light bisküvi yiyorsa tabii ki bir süre sonra dengesiz ve yetersiz beslenmekten sağlık problemleri yaşanması kaçınılmazdır."
     <br/>
     <br/>
     <br/>
     <br/>
     LIGHT KATEGORİSİ ALTINDA TOPLANMIŞ ÜRÜNLER VE İÇERİKLERİ
     <br/>
     <br/>
     Düşük Kalorili Besin: Besinin gram başına kalori miktarı 0.4 kalori ve altında olduğunu belirtir.
     <br/>
     <br/>
     Kalorisi Azaltılmış: Referans ürüne göre kalorisi üçte bir miktarıyla azaltılmış olduğunu belirtir.
     <br/>
     <br/>
     Şekersiz: İçeriğinde sofra şekeri içermez, diğer besin grupları referans ürünlerle eşdeğerdir.
     <br/>
     <br/>
     Tuz oranları azaltılmış ürünler: Sodyumsuz ( porsiyon başına 5 mg ve altı sodyum içeriği), Sodyumu Azaltılmış (porsiyon başına 35 mg ve altı sodyum içeriği) , Düşük Sodyumlu ( porsiyon başına 140 mg ve altı sodyum içeriği)
     <br/>
     <br/>
     Ekstra Yağsız: Yüzde 5 ve daha altı yağ içeriği olduğunu belirtir.
     <br/>
     <br/>
     Yağsız veya Düşük Yağ Oranı: Toplam içerdiği yağ oranı yüzde 25 ve daha düşük olduğunu belirtir.
     <br/>
     <br/>
     Kolesterolü Azaltılmış Ürünler: Kolesterolsüz ( her porsiyonda 2 mg veya daha altı kolesterol içeriği), Kolesterollü (her porsiyonda 20 mg ve daha altı kolesterol içeriği), Kolesterolü Azaltılmış (her porsiyonda yüzde 75 ve daha altı kolesterol içeriği)
     <br/>
     <br/>
     Diabetik Ürünler: Şeker yerine sakarin, aspartam, asesulfam-K gibi kalori içermeyen tatlandırıcılar veya dekstroz, maltoz, mısır şurubu, furuktoz gibi kalori içeren tatlandırıcılar kullanılan besinler.
     <br/>
     <br/>
     İLGİNÇ LIGHT ÜRÜN ÖRNEKLERİ
     <br/>
     <br/>
     Ülker: Mavi Yeşil markasıyla Ahududu, çilek, vişne ve portakallı light reçeller. Mavi Yeşil light ketçap ve mayonez, light margarin ve lifli puding.
     <br/>
     <br/>
     Eti: Form markasıyla kakaolu kek, dereotlu çubuk kraker, kepekli pizza kraker, light etimek, Eti Form muzlu Hindistan cevizli tahıl bar ve kepekli kızarmış ekmek dilimleri.
     <br/>
     <br/>
     Algida: Magnum markasıyla, kadın vücudu şeklinde düzenlenmiş light dondurma. Kalorisi yüzde 30 daha az ve diyabetik olarak da sunuluyor.
     <br/>
     <br/>
     Kerevitaş: Süperfresh markasıyla kepekli pizza üretiyor. Yağ oranı klasik pizzaya göre yüzde 35 daha düşük.
     <br/>
     <br/>
     Koska: Denizli kökenli ünlü helva üreticisi Dünya'da ilk kez lokum ve helva gibi ürünlerin diyet ve diyabetik versiyonlarını üreterek, özellikle şeker hastalarını sevindirdi.
     <br/>
     <br/>
     PVM Şekercilik: Alpenliebe markasıyla ilk kez şekersiz şeker üretti. Kalorisi düşük, krem-karamel ve krem-çilek içerikli bu şekerlerin en önemli özelliği kilo aldırmaması.
     <br/>
     <br/>
     SÜTAŞ: Light meyveli yoğurt, light kaşar peyniri, light yoğurt ve light ayran.
     <br/>
     <br/>
     PINAR: Kalorisi yüzde 50 azaltılmış light süt. Labne light sürülebilir krem peynir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24329), [web.archive.org (arşiv bağlantısı)](http://web.archive.org/web/20070326081859/http://www.aksiyon.com.tr:80/detay.php?id=24329)
