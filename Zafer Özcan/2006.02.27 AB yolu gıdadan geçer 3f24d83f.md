# AB yolu gıdadan geçer

*Zafer Özcan 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Birliği ile müzakere sürecinde Türkiye’nin başını en fazla ağrıtacak konu tarım, hayvancılık ve gıda sektörleri. Bazı üreticilere göre bütün Avrupa’yı doyuracak potansiyele sahip olan Türkiye’nin gıda ithalatçısı konumuna düşmesi acı bir durum. Tüketilen gıdanın üçte ikisinin merdiven altı üretim olması ise tabloyu daha da karartıyor. Çözüm, gelişmiş ülkelerde uygulanan, hem verim hem de kayıtlı üretimi getiren Sözleşmeli Tarım Modeli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070806204836im_/http://www.aksiyon.com.tr/resim/586/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Atilla Celep, uzun yıllar müteahhitlik yapmış bir mimar. İnşaat sektöründe durgunluk yaşanırken aldığı teklifle, hayvancılık gibi çok farklı bir alana geçer. Lüleburgaz Tatarköy yakınlarında ortağıyla kurduğu çiftlikte süt sığırcılığı yapıyor şimdi. Evi İstanbul'da ama o haftanın 4 günü çiftlikte kalıyor. Yeni işinden çok memnun, kazancından da. 10 kişinin çalıştığı çiftlikte, modern tekniklerle ve hijyenik şartlarda süt elde ediliyor. İneklerin sağlığı ise deneyimli bir veterinere emanet.
   <br>
    <br>
     En büyük sorun kayıt dışı üretim
     <br/>
     <br/>
     Bir iş adamını, hiç bilmediği bir alanda yatırım yapmaya sevk eden sebep Türkiye'nin gıda üretimi noktasında yaşadığı değişimin bir göstergesi aslında. Köylerden toplanan sütün sağlık ve kalitesine güvenemeyen süt ve süt ürünleri sanayicileri, Atilla Celep örneğinde olduğu gibi, sermaye sahiplerini bu alana yatırım yapmaya teşvik ediyor artık. Zira, köylüleri kooperatifler yoluyla bir araya getirerek, daha yüksek miktarda ve daha sağlıklı şartlarda üretim yapmaya ikna etmek kolay değil.
     <br/>
     <br/>
     Türkiye'nin Avrupa Birliği ile müzakere sürecinde en büyük sorunu olan tarım ve ona bağlı gıda sektörü, çok sancılı bir dönüşüm süreci yaşıyor. İstihdamın yüzde 35'ini oluşturmasına rağmen tarımdaki verimsizlik, geleneksel üretim yöntemlerinin getirdiği sıkıntılar ve teknolojik yatırım eksikliğinin beslediği hijyen sorunu, gıdacıları Avrupalı muadilleri karşısında zorluyor. Gıdanın iki temel sacayağını oluşturan et ve süt üreticileri ise bir yandan kendilerini yeni duruma adapte etmeye çalışırken, diğer yandan da üretici bilincinin artması için çaba sarf ediyor. Gıda sektörünün en önemli sorunu kayıt dışı üretim. Merdiven altı olarak tabir edilen gıda üretimi, sağlanan bütün gelişmeye rağmen halen sektör lideri konumunda! Merdiven altı üretim, işi kitabına uygun yapan üreticiler için haksız rekabet ortamı oluşturuyor. SÜTAŞ Yönetim Kurulu Başkanı Muharrem Yılmaz, olayın bundan daha vahim bir boyutuna dikkat çekerek, "Başta fiyat avantajı yanılgısı ile tercih edilen ürünler, düşük vitamin kalitesi içerdikleri tehlikeli bakteriler ve katkı maddeleri ile aslında tüketicinin parası kadar, sağlığından da çalıyor. Bu durum, tüketiciye olduğu kadar, ülke ekonomisine de zarar veriyor." diyor.
     <br/>
     <br/>
     Rakamlar, kayıt dışı sorununun hangi boyutlarda olduğunu ortaya koyuyor zaten. Türkiye'deki süt üretiminin sadece yüzde 25-30 civarı kayıtlı. Kişi başına düşen ambalajlı süt tüketimi yıllık 9-10 litre. Haksız rekabet ve hijyen dışında bu noktadaki üçüncü büyük sorun ise AB sürecinde başımıza gelecekler. Müzakere sürecinde bizden yıllık süt tüketim oranı sorulacak. Verilecek cevap 10 milyon ton, kaydını gösterebileceğimiz rakam ise 3 milyon ton. Bu durumda AB, "Kalan 7 milyon tonluk ihtiyacını benden alacaksın." diyecek. Zaten AB ülkelerinde, özellikle avro alanında süt fazlası var. Bu duruma düşmemek için müzakere sürecinde üretimi hızla kayıt altına almak kaçınılmaz görünüyor. Bunun çok zorlu bir süreç olduğunu vurgulayan Pınar Süt Genel Müdürü Ergun Akyol, sürekli artan çiğ süt üretiminin derdimize deva olmadığını belirtiyor: "Ülkemizde tarım ve hayvancılık ağırlıklı olarak aile içi küçük işletmeler ve dar alanlarda, verimsiz bir şekilde, ek iş olarak yapılıyor. Türkiye'de çiğ süt üretimi artmakla beraber büyük bölümü sağlıksız şartlarda mandıralarda ve evlerde işleniyor. Süt üretimi profesyonelce yapılmadığı için çiğ süt kalitesi AB standartlarını yakalayamıyor."
     <br/>
     <br/>
     Sektördeki 'merdiven altı' sorunu, ülkemizde faaliyet gösteren çokuluslu firmaların da en büyük problemlerinden. Danone Türkiye Genel Müdürü Serpil Timuray, Türkiye'de her sektörde yaygın olan kayıt dışının süt sektöründe rekor kırarak, yüzde 85'e ulaştığı bilgisini veriyor. İşini düzgün yapan, marka sahibi üreticilerin büyük bir pazar olan Türkiye'nin sadece yüzde 15'lik diliminden pay kapma yarışında olduğunu hatırlatarak, "Bu açıdan Türkiye özellikle bizim gibi çokuluslu firmalar için kârlı bir pazar değil. Ancak Türk halkının sütlü ürün tüketim alışkanlığı çok fazla. Üstelik Türkiye kalabalık bir nüfusa sahip. Bu açıdan beklentilerimiz uzun vadeli." diyor. Türkiye ile birlikte 150 ülkede faaliyet gösteren, birçok ünlü gıda markasının arkasındaki firma olan Unilever’in Türkiye Yönetim Kurulu Başkanı İzzet Karaca da, kayıtlı üretim anlayışının ekonomideki yansımalarına işaret ederek, bu yönde gerçekleştirilecek yapısal düzenlemelerin, Unilever gibi birçok şirketi daha Türkiye'ye çekeceğinden ve Türkiye'yi daha rekabetçi bir yapıya kavuşturacağından emin olduğunu vurguluyor.
     <br/>
     <br/>
     Kayıt dışı ne anlama geliyor?
     <br/>
     <br/>
     Gıda sektöründe sistemi tıkayan temel faktör, tarımdaki verimsizlik. Dikkati çeken ilk nokta, tarım sektörü ile gıda sanayi arasında güçlü bir köprü olmaması. Süt ve Et Üreticileri Birliği (SETBİR) Başkanı Erdal Bahçıvan'a göre Türk tarımının yapısı, tarımsal sanayi ve gıda sanayinin ivme kazanmasını engelliyor. Bu durum fiyattan kaliteye, lojistikten tüketime kadar her noktada etkili. Bahçıvan, toplumsal kültürün de kayıt dışını beslediğine dikkati çekiyor. Çünkü Türkiye'de süt ve peynir gibi ürünleri ambalajlı olarak tüketme alışkanlığı yok. İnsanlar sokak sütünden yaptıkları peynirden daha fazla lezzet alıyor. Sağlıklı gıda konusundaki bilinçlenmenin yetersizliği, çoğu zaman, damak tadı arayışını hijyen beklentisinin önüne geçirebiliyor.
     <br/>
     <br/>
     Olayın toplumsal alışkanlık veya kültür boyutu aslında son derece önemli bir ayrıntı. AB'ye uyum sürecinde gıda sektörünü en fazla zorlayan da, konunun hep bize özgü yanlarıyla tartışılması. Bu durumun sorunun çözümünü ne kadar zorlaştırdığı İstanbul Sanayi Odası'nın düzenlediği Sanayi Kongresi'nde de net olarak görüldü. Müzakere sürecinde 'gıda' alt başlığının tartışıldığı oturumun Polonyalı katılımcısı Emilia Kalinska'nın gelen sorulara verdiği tepkiler oldukça manidardı. Birliğin müstakbel üyelerinden Polonya'nın merkez sağlık müfettişliği uzmanı Kalinska'nın konuşmasından sonra, sektör temsilcileri doğal olarak en büyük sorun olarak tanımladıkları 'kayıt dışı' kavramını sordu. Bu meseleyi Polonya'nın nasıl aştığını anlatması istendi. Ancak konuşmacı soruyu anlayamadı. Yaklaşık 10 dakika süren açıklama çabası da sonuç vermedi. Onun ülkesi de AB yolunda ciddi sorunlar yaşadı ama 'kayıt dışı işletme veya üretim' değildi bunlar. Bu örnek bile Türkiye'nin uyum sürecinde nasıl bir pozisyonda olduğunu ortaya koymaya yetiyor.
     <br/>
     <br/>
     Gıda sektöründeki bütün problemlerin temelinde aslında iki önemli konu var: Tüketicinin kalite talebinin olmaması ve denetim eksikliği. Kayıt dışını bu kadar büyüten de bu iki etken aslında. Gıdayla ilgili kanunların ve gerek ulusal gerekse uluslararası standartların yeterli olduğuna dair üreticiler arasında görüş birliği var, sorun bunların uygulanmaması. Tat Gıda Ürün Geliştirme ve Kalite Güvence Grup Yöneticisi Dr. Elif Belbez, "Mevcut yasalarımız, bu tür firmaları üretimden menedecek yükümlülükler içermesine hatta son yıllarda AB uyum yasaları çerçevesinde bu yükümlülükler daha da ağırlaştırılmasına rağmen, maalesef denetim yetersizliği konusu kanayan bir yara. Ülkemizde halen Sağlık Bakanlığı, Tarım Bakanlığı ve belediyeler arasında yetki kargaşası devam ediyor, gıda kontrolleri tek bir otorite altında toplanamıyor. Durum böyle olunca periyodik olarak denetlenmesi gereken firmalar bu tür bir kontrolden geçirilmiyor." diyor. Elif Belbez'e göre tüketici yeterli bilince ulaşmadan hileli gıda satışlarının önlenmesi mümkün değil. İstanbul Hazır Yemek Sanayicileri Derneği Başkanı ve Sağlıklı Gıda Platformu Sözcüsü Hüseyin Bozdağ da aynı görüşte. Merdiven altı üretici değil, merdiven altı tüketici olduğunu söylüyor. Süt ve sütlü ürünlerde tüketici bilinci açısından bir kavram karmaşası yaşandığından da söz edilebilir. Muharrem Yılmaz, ambalajlı süt ve süt ürünlerinde talep ve beklentisi yüksek, hassas bir tüketici grubu olduğu görüşünde: "Ancak aynı tüketici çocuğu için daha faydalı ve doğal olacağına inanarak sokak sütünü alıp yoğurt yapabiliyor. Gıda, sadece yasalarla takibi yapılabilecek bir konu değil. Zaten yıllardır gıda tüzüğünde sokak sütü için yasak vardı. Denetim bir önlem olmakla birlikte, tüketicinin bilinçlenmesi ve tercihlerini değiştirmesi buradaki en önemli kriteri oluşturacak."
     <br/>
     <br/>
     Ülkemizde süt tüketiminin yüzde 70'i sokak sütü olarak tabir edilen açık sütlerden temin ediliyor. Hatta sadece düşük sosyokültürel ve ekonomik kesimlerde değil, A-B grubu diye tabir edilen gelir ve eğitim düzeyi yüksek kesimlerde bile sokak sütü tüketim oranı yüksek. Erdal Bahçıvan ise tüketicinin zihninde, 'neden ambalaja para ödeyeyim' gibi çok yanlış bir anlayış olduğu kanaatinde. Pakete para ödemek gibi görülen olayın aslında hijyen, kalite, depolama, taşıma ve Ar-Ge çalışmalarının bedeli olduğunun unutulmamasını istiyor.
     <br/>
     <br/>
     Gıdacılar artık öz denetim yapacak
     <br/>
     <br/>
     Gıda sektöründe yaşanan sorunlarda, denetim eksikliğinin önemli rolü var. Gıda, Tarım Bakanlığını ilgilendiren bir alan ancak bu konudaki denetim yetkisi tek kuruma ve sadece resmî organlara ait değil. Türk Standartları Enstitüsü (TSE) resmî kurum olarak belgelendirme ve standart belirleme yetkisine sahip ancak gıdadaki denetimi ağırlıklı olarak uluslararası özel şirketler yapıyor. Tehlike Analizi ve Kritik Kontrol Noktaları adı verilen HACCP belgelerini de bu tür kuruluşlar veriyor. Belgelendirme işi bugüne kadar TSE'nin tekelindeydi ancak AB uyum yasaları çerçevesinde bu tekel ortadan kalktı. TSE yetkilileri uluslararası belgelendirme kuruluşlarının kendi ülkelerinde ciddi çalıştıkları ancak Türkiye'deki geçiş sürecinden faydalanarak, aynı ciddiyeti buraya taşımadıkları görüşünde. Bu konuda TSE'ye sürekli ihbarlar gidiyor ve hiçbir kontrol yapmadan para karşılığı belge verildiği iddiaları sektörde sürekli dillendiriliyor. Gıdada başı çeken birçok firma yetkilisi de, 'para karşılığı belge' iddialarını ciddi buluyor. Kanunen belge verme yetkisine sahip kurumun Türk Akreditasyon Kurumu'na (TÜRKAK) akredite olması gerekiyor ancak bu kurum henüz ciddi bir faaliyete ve üye sayısına sahip değil.
     <br/>
     <br/>
     Sağlıklı Gıda Platformu sözcüsü Hüseyin Bozdağ, "Bir ofisi bile olmayan insanlar, uluslararası bir belgelendirme kuruluşunun temsilcisi olabiliyor." diyor. Bir hazır yemek firması olarak kalite belgesi alabilmek için 8 ay çalıştıklarını belirterek, buna karşılık iki günde aynı belgeyi alan meslektaşları olduğunu söylüyor. Bu karmaşayı gidermek için Sağlıklı Gıda Platformu, yeni bir çalışma başlattı. Platform üyesi kuruluşlar için bir kalite belgesi vermeye hazırlanıyor ve bundan sonra tüketiciye, 'bu belgeye sahip firmaya hijyen açısından güvenebilirsiniz' mesajı verilecek. Bozdağ, kuş gribi olaylarının sektörü kendi öz denetimini de yapmaya zorladığını belirtiyor. Sağlıklı Gıda Platformu’na gıdacılar kadar tüketici birlikleri, üniversiteler ve kamu kuruluşları da üye. Bozdağ, "Üretim ve denetim aşamalarında artık daha aktif olacağız. Amacımız gıdanın kötü olanını gizlemek değil, tam tersine ortaya çıkarmak." diyor. Erdal Bahçıvan gıda denetimi noktasında asıl görevin devlette olduğunu belirtiyor: "Çok ağır müeyyideler olmalı. Özelleşen hizmetlerin bu kadar fütursuz ve ölçüsüz kullanılması, yarın bu standartları oluşturan kurumları da zan altında bırakacaktır. Denetimin doğru yapılmadığı noktalarda ciddi anlamda cezai müeyyide verilmeli. Hepsini kamu yapmasın ama denetimi yaptırma görevini iyi yapsın. Sonuçta standart meselesinde sorunlar ve soru işaretleri var." diyor.
     <br/>
     <br/>
     Elif Belbez ise gıda güvenliği standartlarını belirleyen standart, yönetmelik, tebliğ ve HACCP gibi sertifikaları teorik anlamda yeterli hatta Türkiye şartlarında uygulanabilirlik açısından fazla bile buluyor: "Bu standart ve yönetmeliklerin uygulanması ve idamesi ciddi şekilde denetlenmediğinden gıda güvenliğine pozitif etkilerinin çok fazla yansıdığı da söylenemez. Reel anlamda Türkiye'de uygulamalar genelde dokümantasyon bazından ileriye gidemiyor. Bunun sebebi standartların Türkiye şartları düşünülmeden bire bir çevirisinin kullanılması ile denetim mekanizmalarının etkin olarak çalışmamasıdır."
     <br/>
     <br/>
     Çiftçinin geleceği sözleşmeli tarımda
     <br/>
     <br/>
     Türkiye'nin tarımdaki problemlerini çözmesindeki önemli kilometre taşlarından biri, sözleşmeli üretim modeli. Modelin yaygınlaşmasında ise öncülüğü büyük şirketler üstlenmiş durumda. Dünyanın üçüncü büyük perakende şirketi olan Alman Metro Group, Antalya'da başlattığı proje ile Avrupa Birliği (Eurogap) Standartlarına uygun üretim yapmaları için 32 üretici ile sözleşme imzaladı. Bu yöntemde üretim ilk aşamadan itibaren kontrol altında tutularak, yanlış, zamansız ve insan sağlığına zararlı ilaç kullanımı engelleniyor. Kurallara uymayan çiftçi ile yapılan sözleşme iptal ediliyor. Şirket üretimini önce ülke içindeki Metro ve Real marketlerinde satışa sunarken, bu ürünleri Avrupa pazarına ihraç etmeyi de planlıyor.
     <br/>
     <br/>
     Sözleşmeli üretimin en önemli aktörleri ise süt sığırcılığı yapan çiftçiler. Market raflarını dolduran süt markalarının hepsinin sözleşmeli tedarikçileri var. Müstahsil denen bu çiftçiler genellikle, firma tarafından eğitime tâbi tutulan ve üretimleri kontrol altında olanlar. Bu sebeple Erdal Bahçıvan, "Fabrikalar bizde ineklerin memelerinde, hatta beslendiği yerde başlar." diyor. Süt üreticileri, müstahsillerin standartlarının yükselmesine büyük önem veriyor. Çünkü onlarda yaşanacak her sorunun bedelini doğrudan markanın ödeyeceğinin bilincindeler. Atilla Celep örneğinde olduğu gibi, çiftçiler standartlarını yükseltme noktasında isteksiz davranırsa, ithal girişimcilerle sorun çözülebiliyor. Bu ise zaten sıkıntılı olan çiftçinin tamamen yalnızlaşması anlamına geliyor.
     <br/>
     <br/>
     İzzet Karaca, sözleşmeli tarım modeli sayesinde işletmelerin ihtiyaç duydukları hammaddeyi, kalitesi, fiyatı, alım satım şartları belirlenmiş bir şekilde temin ettiklerini ve ürün standardizasyonunu yakaladıklarını belirtiyor. Sözleşmeli tarımın daha ziyade fabrikaların civarındaki köylerdeki çiftçilerle yapıldığını da hatırlatarak, "Ürünler fabrikalara düşük tonajdaki römorklarla taşınmakta ve malın temiz ve vasıflı olması garanti edilmektedir. Sözleşmesiz tarımda çok ciddi kalite sorunları yaşanıyor. İşletmelerle sözleşmesi olmayan çiftçiler ürün kalitesine, hasat zamanına yeterli özeni göstermiyor. Bu nedenlerden dolayı sözleşmeli tarım, uzun vadede planlı tarıma geçişin ilk basamağıdır." diyor.
     <br/>
     <br/>
     Sözleşmeli tarımın bir faydası da, çiftçiye verilen eğitim ve ekipman desteği. Büyük firmalar arasında, müstahsillerini kendi açtıkları okullarda eğitenler de var, birkaç çiftçinin ortak kullanımı için soğutma tankı alıp kullandıranlar da. Ödül ve ceza uygulamaları bile söz konusu. Son derece kıymetli ama bir o kadar da çabuk bozulabilen süt hammaddesi, üreticiler için çok değerli. SÜTAŞ, çiftçileri eğitmek için Karacabey'deki merkezinin yanındaki bir araziye, Uygulamalı Eğitim Çiftliği kurmuş. Bu çiftlikte üreticiler hem teorik olarak eğitim alıyor, hem de uygulamalı olarak hayvancılıkta verim ve kalitenin artmasına yönelik neler yapmaları gerektiğini öğreniyor. Şirket gönüllü tedarikçilere proje desteği de veriyor. Muharrem Yılmaz, "Amacımız Türkiye'de de Avrupa'daki örnekleri gibi üreticilerin küçük birer işletmeye dönüşmesine yardımcı olmak ve sözleşmeli üretim modeline geçiş sağlamaktır." diyor.
     <br/>
     <br/>
     Tedarikçilerini büyük çiftliklerden seçen firmalardan olan Pınar Süt Genel Müdürü Ergun Akyol, "Büyük çiftliklerden alınan yüksek tonajlı sütler, bilinçli bir şekilde üretildiği ve anında soğutulduğu için kontrolünü ve kalitesinin devamlılığını sağlamak daha kolaydır." diyor. Sahadaki kontrollü üretim ve üreticiyi bilinçlendirme faaliyetinin yanı sıra, büyük markalar gelen sütleri fabrika girişinde gelişmiş cihazlarla bir kez daha denetliyor. Gözden kaçan olumsuzluklar burada tespit ediliyor ve standartlara uygun olmayan sütler üreticiye iade ediliyor. Sek Süt ise işi daha da garantiye almak için eğitimli personelini bizzat sahada görevlendiriyor. Fabrika aşamasına geçilmeden, belirli noktalarda kurulan laboratuarlarda denetim yapılıyor.
     <br/>
     <br/>
     Serpil Timuray, Danone'nin 18 bin çiftçiden her gün süt topladığını belirterek, çiftçi gelişim programı uyguladıklarını ve aşama kaydedenleri ödüllendirip, standartları yakalayamayanlara ceza verdiklerini söylüyor. Standartlarını yükseltmeleri için sürekli zorladıkları çiftçilerin kısa vadede bundan ekstra bir kârları olmadığını da belirten Timuray, "Bu standartlarla hiç ilgisi olmayan, sokak sütçüsüne ürününü veren çiftçi de aynı fiyattan malını satıyor. O bakımdan çiftçinin bizimle çalışma zorunluluğu yok. Onlara geleceğe yatırım yaptıklarını anlatmamız gerekiyor." diyor. Sektördeki ithal yatırımcı sayısının arttığını da belirterek, bunun bir "trend" haline geldiğini de belirtiyor.
     <br/>
     <br/>
     Dr. Elif Belbez ise ülkemizde bugüne kadar benimsenmiş bir tarım modeli olmamasına işaret ederek, yapılması gerekenleri özetliyor: "Gelişmiş ülkelerin benimsediği tek tip bir tarım modeli vardır; Sözleşmeli Tarım. Bu modelin benimsenmesine ihtiyaç vardır ve bunun için öncelikle üretici birliklerinin kurulması ve üreticilerin buraya üye yapılması, bire bir büyüyebilecek üreticilerin  tespiti ile destek ve teşviklerden yararlandırılması ya da küçük üreticilerin bir araya getirilerek ortak işletmelerde birleştirilmesi. Bu konularda gereken altyapı çalışmaları ve organizasyonlarda Tarım Bakanlığı'nın yapılanması, uygulamaya öncelikle lokal olarak belirlenen bölgelerde başlaması gerekmektedir."
     <br/>
     <br/>
     Aslında Tarım Bakanlığı da bu gerçeğin farkına vararak, Kayıtlı Süt Üretiminin Geliştirilmesi ve Sütte Gıda Güvenliği projesini başlatmış durumda. Projenin amacı AB standartlarında süt üreten çiftlikler oluşturmak. Henüz ön hazırlıkları yapılan projenin bir an önce yaygınlaştırılması gerekiyor. Çünkü Türkiye zaten AB ülkelerine süt ve süt ürünleri ihracatı yapamıyor. AB standartlarının farklı ülkelere doğru yaygınlaşması, ihracat potansiyeli olan ülkelerde bile Türkiye'nin önünü kesebilir.
     <br/>
     <br/>
     4 milyon tarım işletmesi var ama!
     <br/>
     <br/>
     Tarım Bakanlığı'nın OECD'ye bildirdiği rakamlara bakılacak olursa Türkiye'de toplam 4,1 milyon tarım işletmesi var. Avrupa'nın en büyük hayvancılık tesisi olan Koç Ata Sancak'ın ortaklarından iş adamı Ethem Sancak'a göre bakanlığın tarım işletmesi diye gösterdiği, köy evleri. Yıllardır miras hukuku yoluyla bölünen ve gittikçe küçülen tarım arazilerinde üretim yapmaya çalışan köylülerin ciddi bir verimlilik sorunu var. Çiftçi başına düşen ortalama toprak miktarı 62 dönüm olunca, bu yapıdan verimli işletme çıkarmak mümkün olmuyor. Çünkü nitelikli tarımda verimin artması arazinin büyüklüğü ile yakından ilgili.
     <br/>
     <br/>
     Türkiye'de çiftçi başına düşen tarım alanı AB ülkeleri ile karşılaştırıldığında çok küçük kalıyor. Almanya'da çiftçi başına düşen tarım arazilerinin belli bir hektarın altına inmesine izin verilmiyor.  Mevcut miras hukuku gibi nedenlerle ülkemizde araziler tarımda verimliliği, kârlılığı gerçekleştiremeyecek derecede küçük parçalara bölünmüş ve dağılmış durumda. İzzet Karaca, "Nadasa bırakılan topraklar göz önüne alındığında mahsul alabildiğimiz topraklarımız daha da azalıyor. Çiftçimiz tohumda, zirai ilaçta, gübrede doğru tercihi yapamıyor. Tarımda çalışan nüfusun oranı değişmez iken Gayrisafi Milli Hasıla'da (GSMH) tarım ürünlerinin payı düşüyor. Bu sektörde dünyadaki rekabetçiliğimiz zarar görüyor." diyor. Tarım ve hayvancılıkta ulusal bir strateji eksikliği olduğuna işaret eden Muharrem Yılmaz, bunun verimi düşürmek kadar, üreticinin maliyetlerini de artırdığını söylüyor. Küçük ölçekli yüz binlerce işletmeyi denetlemenin ne kadar zor olduğunu belirtiyor. Tarım ve hayvancılıktaki strateji eksikliği sektörü son 20 yılda ciddi şekilde tahrip etti. Pınar Et Genel Müdürü Zeki Ilgaz, "Ülkemizde uzun yıllar sadece bitkisel üretimin desteklenmesi, dünya fiyatları üzerine çıkan girdiler, sektör dinamikleri dikkate alınmadan yapılan et ve canlı hayvan ithalatı sonucu hayvancılık sektörü rekabet gücünü kaybederek önemli miktarda üretim ve gelir kaybına uğramıştır." diyerek durumu özetliyor.
     <br/>
     <br/>
     Tahribatın boyutunu rakamlar net olarak ortaya koyuyor. 1982-2002 döneminde Türkiye'deki toplam sığır mevcudu 14,4 milyondan 10,5 milyona gerileyerek yüzde 30 azalmış. Koyun varlığı 49,6 milyondan 27 milyona gerileyerek yüzde 45 azalmış. Hayvanları besleyecek mera alanlarının durumu da vahim. 21 milyon hektarlık alan, 20 yılda 12 milyon hektara gerilemiş. Son yıllarda Tarım Bakanlığı üniversitelerle işbirliği halinde bu alanları tekrar kazanmak ve verimi artırmak için projeler geliştiriyor. Türkiye'de halen çalışan nüfusun yüzde 33'ü tarım sektöründe istihdam ediliyor ve bu nüfusun GSMH'deki payı yüzde 14. Hayvansal üretimin tarımdaki payı ise yüzde 22.
     <br/>
     <br/>
     AB'de ise çalışan nüfusun sadece yüzde 5'i tarım sektöründe istihdam ediliyor ve bunlar GSMH'den yüzde 5,3 pay alıyor. Hayvansal üretimin tarımdaki payı ise yüzde 49. Türkiye'de sığırların karkas et verimi yılda 164 kilo, süt verimi ise 1700 litre. AB'de ise yıllık et verimi 275 kilo, süt verimi ise 5525 litre. Türkiye'deki 4,1 milyon tarım işletmesinin sadece yüzde 4'ünde ihtisaslaşmış hayvancılık yapılmakta. İşletme başına ortalama sığır sayısı 4 baş, arazi büyüklüğü ise 6 hektar. AB ülkelerinin tümünde ise 7,5 milyon tarım işletmesi var ve işletme başına düşen arazi büyüklüğü 17,5 hektar. İşletme başına düşen ortalama hayvan sayısı ise 45 baş. Türkiye ile AB arasında önemli yapısal fark ve verimlilik farkı nedeniyle Türkiye'de 1 kg. sığır etinin üretim maliyeti 5 avro iken, AB'de 2,5 avro seviyesinde. Aradaki önemli bir fark da şu. Bizdeki tarım işletmelerinin büyük çoğunluğunda geleneksel ve ihracatta bir engel olarak karşımıza çıkan hijyen şartlarına uymayan üretim yapılırken, AB'deki işletmelerde modern teknikler, hijyenik şartlarla bütünleştirilerek, yüksek verimlilik sağlanmış durumda.
     <br/>
     <br/>
     İthalat artarsa, üretim çökebilir
     <br/>
     <br/>
     İhracat bir yana Türkiye'de süt sektörünü olumsuz etkileyen hususlardan birisi, AB ülkelerinden yapılan ithalat. AB'nin kendi üreticilerine verdiği sübvansiyonlar, koruma duvarları ve teşvikler sebebiyle, ülkemize daha ucuza süt ithalatı yapmak mümkün. Yakın gelecekte bu ithalatın daha da artması bekleniyor. Ergun Akyol uyarıyor: "Ülkemizde de üreticileri ve sanayicileri korumaya yönelik uygulamalar gerçekleştirilmeli, AB ülkelerindeki gibi güvenlik stokları oluşturulmalı ve müdahale alımları ile fiyat dalgalanmaları dengelenmelidir. AB süreciyle birlikte problemler kısa vadede çözülemediği takdirde Türkiye'ye süt ve süt mamulleri ithalatı artacak, orta ve uzun vadede tüm süt sanayiinin ve süt üretiminin çökmesine sebep olacaktır."  Et ithalatı açısından bakıldığında ise Türkiye, kanatlı sektörü özellikle de hindide, teknik kapasite ve hijyen olarak AB'ye ihracat yapabilecek ve rekabet edebilecek seviyede. Durum böyleyken ülkemizde ortaya çıkan kuş gribi vakaları ve olayın basın tarafından tam bir krize dönüştürülmesi kanatlı et ithalatını da vurdu. Birçok ithalat bağlantısı iptal edildi. Bu durum gıda sektörünün ne kadar hassas olduğunun ve yılların emeğinin bir anda heba olmasına sebebiyet verebildiğinin bir göstergesi.
     <br/>
     <br/>
     Sonuç olarak Türkiye tarım ve gıda potansiyeli çok büyük bir ülke. Ciddi bir gıda ithalatçısı olmamıza rağmen, ilkokuldan itibaren bize öğretilen, 'Dünya'da tarım ürünleri anlamında kendi kendine yetebilme potansiyeline sahip yedi ülkeden biri' olduğu da bir gerçek. Şimdi cevaplanması gereken soru şu: 'Bu potansiyeli iyi kullanıp, geleceğin en önemli sektörü olarak görülen tarımda söz sahibi olabilecek miyiz yoksa bu kadar avantajlı olduğumuz bir alanda bile dışa bağımlı mı yaşayacağız?'
     <br/>
     <br/>
     TURİSTLERİN SAĞLIK SORUNLARI İMAJIMIZI BOZUYOR
     <br/>
     <br/>
     Tarım Bakanlığı tarafından hazırlanan ve yürürlüğe giren 'gıdaların üretimi, tüketimi ve denetlenmesi konulu, 5179 sayılı Gıda Yasası', denetimde Pro - Aktif sistemi getiriyor. Sistem ürünü tarladan sofraya kadar uzanan süreçte denetlemeyi kapsıyor. Bu denetimin yapılabilmesi için sözleşmeli tarım çok etkili bir uygulama. Özel sektördeki gıdacılar ise bir araya gelerek Gıda Güvenliği Derneği'ni kurdu. Dernek Başkanı Samim Saner, AB'nin gıda konusunda, 'beyaz kitap' isimli bir yayını olduğunu belirterek, gıda güvenliğinin AB'nin genişleme süreciyle de yakından ilgili olduğu tespitini yapıyor. Çünkü AB sınırından giren bir mal, otomatikman bütün üye ülkelerde serbest dolaşıma hazır hale geliyor. Bu açıdan müzakere sürecinde gıda konusu, malların serbest dolaşımı ve tarım ana başlıkları altında incelenecek. Tarımsal üretim veterinerlik ve hayvan sağlığını kapsıyor. AB'de tüketicinin korunmasına yönelik kanunlar son derece önemli. Tüketiciyi koruma denilince de ilk sırayı gıda güvenliği alıyor. Saner bu açıdan turizmin bile gıda güvenliği çerçevesinde ele alınabileceğine işaret ediyor. Türkiye'ye gelen turistlerde gıda kaynaklı sağlık sorunlarının yoğun olarak yaşanması, bu noktada Türkiye'nin imajını zedeliyor. Samim Saner'in şikâyeti, ülkemizde bu gibi sorunların çözülmesi yerine sürekli hedef şaşırtılarak çözümün geciktirilmesi. Bu hedef şaşırtmaya en iyi örnek ise kokoreç tartışmaları. Sorunun kokoreçten ibaret olmadığının altını çiziyor Saner ve kokoreç yasaklandığı takdirde sorun çözülecekmiş gibi bir hava oluşturulmasını da yanlış buluyor. Samim Saner dernek olarak en fazla çiğ köfte üzerinde durduklarını belirtiyor. Ve çiğ köfteyi kokoreçten daha sorunlu bir ürün olarak niteliyor.
     <br/>
     <br/>
     İHRACAT İÇİN FONKSİYONEL GIDA
     <br/>
     <br/>
     Türkiye'yi gıda ihracatı konusunda avantajlı konuma geçirebilecek yöntemlerden birisi de, fonksiyonel gıdaya yatırım yapmak. Fonksiyonel gıda, insan vücudu üzerinde olumlu etki yapacak öğelerle zenginleştirilmiş ya da olumsuz denebilecek öğelerden arındırılmış gıda ürünlerine verilen isim. Bu terim, bütün gıdalardan, kuvvetlendirilmiş, zenginleştirilmiş, geliştirilmiş gıdalara ve diyet takviyelerine kadar geniş bir alanı kapsıyor ve bu gıdalar zihinsel ve bedensel durumu iyileştirme potansiyeline sahip. Hastalık risklerini azaltmadaki etkileri de biliniyor. Mesela kurabiyeyi, kakao yerine keçiboynuzu ile yapmak fonksiyonel gıdaya bir örnek. Keçiboynuzu bazı kadın hastalıklarına karşı koruyucu özelliklere sahip bir bitki. Ayrıca kakaoya yakın bir tadı var.
     <br/>
     <br/>
     Avrupa'da fonksiyonel gıdaya olan talep gittikçe artıyor. Gıda Dernekleri Federasyonu Başkanı Şemsi Kopuz, Avrupa'da fonksiyonel gıda pazarının büyüklüğünün 20 milyar dolara ulaştığını söylüyor. Unilever Türkiye Yönetim Kurulu Başkanı İzzet Karaca ise Türk gıda mevzuatında fonksiyonel gıdanın henüz yer almamasını eleştiriyor: "Beslenmenin yanında Unilever olarak insan sağlığına da yardımcı olan fonksiyonel gıda ürünlerine kayma düşüncemiz var. AB'ye uyum çerçevesinde bu yasalar çıktığı zaman biz de bu kategorideki yatırımlarımıza başlayabileceğiz. Türkiye'nin bu konudaki ihtiyaçlarını tespit edip ona göre yatırımımızı yapacağız. Burada yeni markalar, yeni ürünler söz konusu olabilir, mevcut markaların genişletilmesi de söz konusu olabilir."
     <br/>
     <br/>
     Fonksiyonel gıda bir yana Türkiye'nin AB ülkelerine 'mamul ürün' yani işlenmiş gıda ihracatı bile sınırlı. Domates yerine salça ihraç etmenin getirisi çok daha fazla. 2005 yılının ilk dokuz ayında Türkiye'nin AB ülkelerine yaptığı işlenmiş gıda ihracatı sadece 170 milyon dolar olarak gerçekleşti. Oysa işlenmiş gıdada AB, 45 milyar avroluk bir pazar; ve yılda 35 milyar avro da ithalat gerçekleştiriyor. Fonksiyonel gıda ise bizim bu pazardan daha hızlı pay alabilmemiz için önemli bir fırsat olarak görülüyor. Şemsi Kopuz, "Fonksiyonel gıdanın önünü açamazsak Türkiye sektörde 30 yıl geriye gider." uyarısını yapıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23450), [web.archive.org (arşiv bağlantısı)](http://web.archive.org/web/20070806204836/http://www.aksiyon.com.tr:80/detay.php?id=23450)
