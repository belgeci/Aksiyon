# Türkiye'nin süt amcası

*Zafer Özcan 2004.12.20*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060127001834im_/http://www.aksiyon.com.tr/resim/524/68.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Küçük bir mandıradan Türkiye’nin önde gelen şirketlerinden birine dönüşen Sütaş’ta temel felsefe halen ‘sütçülük.’ Çünkü süt onlara göre taklit edilemeyen kutsal bir ürün. “Misafirlere burayı gezdirirken sıkılıyorum; çünkü bu ülkede birçok insanın görmediği özeni inekler görüyor.” Bu sözler, Uluabat Köyü’ndeki Sütaş çiftliğini gezerken bize refakat eden bir görevliye ait.
 </font>
 <p>
  <font class="content">
   İlk anda mübalağa gibi geliyor yukarıdaki ifadeler. Ancak, çiftliği dolaşınca görevlinin haklı olduğu çıkıyor ortaya... Çünkü, ekranlarda izlediğimiz şen şakrak inekler, gerçekten mutlu burada... Her şeyden önce yüksek konfora sahip ahırlarda yaşıyorlar. Kauçuktan imal edilmiş yatakları var. Beslenmeleri ve günlük yaşamları tamamen uzmanların gözetiminde. Gezinti parkurlarında güneşin tadını çıkarıyorlar. Yeni doğan buzağılar için “tek kişilik” odalar bile hazırlanmış. Üstelik, ahırları ziyaret etmek isteyen “insanlar” dezenfekte edilmiş çizmeler giymek zorunda. Velhasıl, ineklerin rahat etmesi için ortam tamamıyla onların keyfine göre dizayn edilmiş.
   <br>
    <br>
     İneklere “kutsallık” derecesinde bu kadar değer verilmesi, Karacabey’deki küçük mandıradan bugün 2 bin kişinin çalıştığı ve 150 milyon dolar ciroya sahip işletmeye uzanan bir yatırımın yakaladığı başarıyı gösteriyor aslında... Elbette, ismi çoktan ‘süt amca’ya çıkmış Muharrem Yılmaz’ın süte ve sütün kaynağı ineklere verdiği değerin karşılığını da...
     <br/>
     <br/>
     Mandıracılıktan süt endüstrisine
     <br/>
     <br/>
     Uluabat’ta devasa tesislere sahip Sütaş’ın sahibi Muharrem Yılmaz, üç kuşaktır sütçülük yapan bir ailenin üçüncü neslini temsil ediyor. Uzun yıllar hayvancılık ve mandıracılık yapar Yılmaz ailesi. Baba Sadık Yılmaz, bir dönem ilk marka denemesine girişir. İsminin baş harflerinden oluşan “SY” markası ile kaşar peyniri üretip satmaya başlar. Tarihler 1974’ü gösterirken aile ilk kez sanayi üretimine geçmeyi kararlaştırır ve Sütaş kurulur.
     <br/>
     <br/>
     Şüphesiz, şirketin bugünlere gelmesi kolay olmaz. Fabrika, işçisine maaş veremediği için ağlayan patronlara şahit olur. Firma, aynı mekanda birkaç kez yeniden kurulur. Başa dönüşler ve tekrar başlangıçlar yaşanır dönem dönem... Ancak, bütün bunlara rağmen aile, sütten kazandığını yine bu sektöre yatırmaktan vazgeçmez. Zira, bu mesleği asla sadece bir kazanç kapısı olarak görmemişlerdir. Bu yaklaşımı Muharrem Yılmaz, “Sadece süt üreterek ve satarak bu noktaya gelinmez. Bu mümkün değil. Başarı, bu işin bütün toplumsal boyutlarını kavrayarak olur. Biraz da idealist bir bakış açısı gerektirir. Sütçülük çok önemli bir meslektir, hatta bana göre kutsal bir meslektir.” sözleriyle açıklıyor.
     <br/>
     <br/>
     Süt, taklit edilmesi mümkün olmayan bir ürün. Laboratuvar ortamında üretilemiyor. Allah’ın insanoğluna ve bütün memeli canlılara hayatlarının başlangıcında verdiği bir can suyu... Üstelik, beslenme süreçlerinde alınması zaruri hayvansal proteinin en dengeli ve hesaplı biçimde yer aldığı bir besin kaynağı. Sağlıklı nesillerin yetiştirilmesinde süt tüketiminin asla ihmal edilmemesi gerekiyor. Muharrem Yılmaz, “İçinde yaşadığınız topluma karşı bir duyarlılığınız varsa, nesillerin iyi beslenmesi gerektiğinin farkına varıyorsunuz. Sonra nereye bakarsanız bakın en doğru ürünün süt ve süt ürünleri olduğunu görüyorsunuz. Bunun önemini fark ettiğinizde işinize bağlığınız ve sevginiz artıyor.” diyor. Yılmaz’a göre, Sütaş çatısı altında herkesin birinci ideali süt, sonra Sütaş. Çünkü, sütün bir felsefesi var ve iyi yapılırsa bu ürün kendi kendini üretebilir.
     <br/>
     <br/>
     Güneş ve toprak olduğu sürece sütün bitmeyecek bir kaynak olduğunu söyleyen Muharrem Yılmaz, “Süt bir doğal kaynak, onu üreten hayvan da kendi kendini ürettiği için doğal bir servet artışı sağlayan bir makine gibi adeta.” diyor. Yüzde 40’ını tarım kesiminin oluşturduğu Türkiye gibi bir ülke için bunun büyük nimet olduğunu söylüyor. Tarım kesiminde insanlar yılda iki veya en fazla üç kez ürünlerinden para kazanma şansına sahip. Oysa süt hayvancılığı tarım kesimi için aylık düzenli gelir imkanı demek... Muharrem Yılmaz, üreticilere çağdaş yöntemlerin benimsetilebilmesi şartıyla tarım kesiminde düzenli gelir imkanının süt hayvancılığı ile büyük ölçüde sağlanabileceğini iddia ediyor.
     <br/>
     <br/>
     Süt müfettişleri iş başında
     <br/>
     <br/>
     Burada vurgulanan “çağdaş yöntem şartı” özellikle Avrupa Birliği ile başlaması muhtemel müzakere sürecinden en fazla etkilenecek kesimin tarım sektörü olacağından ötürü hayli önemli... Zira, hem teknoloji kullanımı artacak hem de ilk üretimden son kullanıcı tüketiciye kadar uzanan safha sıkı bir denetim altında tutulacak. Elbette bu süreçte en önemli görev üreticilere düşüyor. Nitekim, Sütaş bu gerçeğin farkında. Sadece fabrikanın veya çiftliklerin Avrupa standartlarına uygun olmasının yeterli olmadığını biliyor.
     <br/>
     <br/>
     “AB yolunda esas hazırlığın süt üretimi yapanlarla birlikte olacak.” diyen Muharrem Yılmaz, Uludağ Üniversitesi’nin bilimsel desteği ile Karacabey’deki çiftlikte Süt Hayvancılığı Eğitim Merkezi’ni kurduklarını söylüyor. Amaç, üretimin standardını yükseltmek. Sütaş halen günde 800 bin litre sütü dışarıdaki üreticiden alıyor. Anadolu’nun çeşitli noktalarından toplanan sütün sağlıklı biçimde fabrikaya ulaşması gerekiyor. Firma bu amaçla bir kontrol sistemi geliştirerek, ‘süt müfettişleri’ adını verdiği özel bir ekip kurmuş. Hem sahada süt toplanırken hem de fabrikaya girişte ciddi denetim ve kontrol sistemi uygulanıyor. Standartlara uygun üretim yapmayanların anlaşmaları feshediliyor. Karacabey’deki eğitim merkezinde üreticilere, belirli dönemlerde süt toplama teknikleri ile süt ineklerinin bakımı ve beslenme şartları anlatılıyor.
     <br/>
     <br/>
     Süt üretiminde en önemli safha üretim. Muharrem Yılmaz, süt hayvancılığı yapılan ortamların bir an önce disipline edilmesinin şart olduğunu söylüyor. Türkiye’de süt üretiminin yüzde 80’e yakın bölümü kayıt dışı. Dolayısıyla, ciddi bir hijyen sorunu söz konusu. Üstelik, süt üretimi konusunda bir envanter çalışması da yok. Kayıt dışı üretim yapanlar piyasaya ucuz mal sürerek tüketicinin aklını karıştırıyor. Muharrem Yılmaz, Tarım Bakanlığı’na büyük görev düştüğünü belirterek “İlk etapta sütten alınan ve yüzde 8 olan Katma Değer Vergisi oranı aşağı çekilebilir. Böylece, hem kayıt dışı üretim azalır hem de toplanan vergi oranı yükselir.” diyor.
     <br/>
     <br/>
     Sütaş ve benzeri birçok firmanın portföyüne bakıldığında, özellikle çocuklara yönelik ayrı ürün katalogları dikkati çekiyor. Çocuklar için üretilen yoğurt çeşitleri ve peynir türevleri, çocuk gelişimine katkı yaptığını vurgulayan reklamlarla tüketiciye tanıtılıyor. Peki, bu sloganlar ne kadar gerçek? Sütaş’ın piyasaya sürdüğü “Büyümix”  çocukları kısa yoldan büyüten özelliklere sahip mi? Bu tür ürünlerde kullanılan katkı maddelerinin yan etkisi var mı?
     <br/>
     <br/>
     Muharrem Yılmaz, bu tür ürünlerin sütün içinde olmayan hiçbir maddeyi ihtiva etmediğini söylüyor. Büyümix gibi ürünlerin farkını ise içindeki fosfor ve kalsiyum oranının daha fazla olmasıyla açıklıyor. Türk ve Anadolu kültürünün binlerce yıllık imbiğinden geçmiş beslenme anlayışımızı çağdaş değerlerle geleceğe taşımak istediklerini söyleyen Yılmaz’a göre, Büyümix gibi ürünlerde süt buharlama yoluyla koyulaştırılıyor. Böylece, besin değeri yüksek konsantre bir ürün çıkıyor ortaya.
     <br/>
     <br/>
     Köyden geldi, ileri teknolojiyi yönetiyor!
     <br/>
     <br/>
     Bugün Sütaş’ın AR-GE bölümünde çalışan mühendis sayısı, üretimde istihdam edilenlerden daha fazla. Çiftlikte ileri bir teknoloji kullanılıyor. “Süt kabul” ünitesinde çalışan lise mezunu Ekrem Sevimli, fabrikaya ulaşan sütlerin kalitesini bilgisayar yardımıyla onaylıyor. Köyden Sütaş’a uzanan bir hayat çizgisi olan Ekrem Sevimli, Muharrem Yılmaz için bir çalışan kadar bir sembol de aynı zamanda. Türk köylüsünün önü açıldığı takdirde büyük bir hızla AB standartlarına uyum sağlayabileceğini öne süren Yılmaz, Ekrem Sevimli’yi örnek gösteriyor. “Bu arkadaşımız köyünden çıkarak 10 yılda dünyadaki en ileri teknolojilerden birini yönetecek seviyeye gelmiş. İşte bu sebeple ben Türk üreticisinin, Türk köylüsünün AB’ye uyum sağlayamayacağı endişesini taşımıyorum. Yeter ki önleri açılsın.”
     <br/>
     <br/>
     TÜRK HALKI SÜTÜ SEVMİYOR!
     <br/>
     <br/>
     Türkiye’de yılda 10 milyon ton civarında süt üretiliyor. Üretilen sütün yüzde 42’si tüketiciye çiğ süt (sokak sütü / açık süt) olarak ulaşıyor. Modern işletmelerde işlenen süt oranı yüzde 18-20. Mandıralarda işlenen sütün oranı ise yüzde 40. Ülkemizde kişi başına toplam süt ve süt ürünleri tüketimi, yılda yaklaşık 170 litre. Bu miktar içinde yılda kişi başına işlenmiş-ambalajlı süt tüketiminin payı ise 4-5 litre civarında. Devlet İstatistik Enstitüsü’nün 13. 10. 2003 tarihinde yayımladığı, ‘2002 Hane Halkı Bütçe Anketi Geçici Sonuçları’na göre, 2002 yılında, kişi başına düşen aylık ortalama yoğurt tüketimi 1,539 gram, süt tüketimi 2,8 litre, peynir tüketimi ise 430 gram. Türkiye Süt, Et, Gıda Sanayicileri ve Üreticileri Birliği’nin “süt tüketimi” konusunda yaptığı bir araştırmaya göre ise Türkiye’de yılda kişi başına ortalama 146 litre süt tüketiliyor. Bu miktarın 23 litrelik kısmı içme sütü, geri kalanı ise süt ürünleri. Aynı araştırmada, kişi başına ortalama yıllık süt tüketiminin ABD’de 292, AB ülkelerinde ise 342,5 litre olduğu belirtiliyor. Sonuç olarak Türk halkı gelişmiş Batı ülkelerine kıyasla oldukça az süt tüketiyor; ancak yoğurt ve peynir gibi süt ürünleri ile bu açığını büyük ölçüde kapatıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19260), [web.archive.org (arşiv bağlantısı)](http://web.archive.org/web/20060127001834/http://www.aksiyon.com.tr:80/detay.php?id=19260)
