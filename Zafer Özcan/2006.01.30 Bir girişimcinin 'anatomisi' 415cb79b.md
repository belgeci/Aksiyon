# Bir girişimcinin ‘anatomisi’

*Zafer Özcan 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin en büyük plastik top üreticisiyken Çin’in devreye girmesiyle plastik top satmakta zorlanan Keklikoğlu Kardeşler, şimdi Anatomi Türk markasıyla Tıp fakülteleri için anatomik maket üretiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503205253im_/http://www.aksiyon.com.tr/resim/582/63.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Z aman zaman medyadan duyduğumuz ‘ilginç meslekler’ vardır. Kimsenin aklına gelmeyen fikirleri geçim kaynağına dönüştürebilmiş üretken insanların hikâyeleri, her zaman  ilgi çekmiştir. Kayserili Adnan ve Mahmut Keklikoğlu kardeşler de, Türkiye’de başka örneği olmayan bir işle uğraşıyor. Tıp fakültesi öğrencilerinin derslerinde kullandıkları anatomik maketlerin üretimini yapıyorlar. Kayseri’nin girişimci ruhunun ilginç örneği olan bu işi Türkiye’de yapan ikinci bir firma yok. Yani iki kardeş şimdilik kimseye ‘meslektaşım’ diyemiyor. Onları bu işe yönelten ise ‘farklı bir şey yapalım’ düşüncesinden ziyade, bütün dünya ekonomisi üzerindeki ağırlığı her geçen gün daha fazla hissedilen ‘Çin sendromu’. Daha önce plastik top üreterek, marketlere veren Keklikoğlu kardeşler, ucuz Çin malları piyasayı sarınca yeni arayışa girmiş. “Günde 10 bin top üretiyor ve Türkiye’deki bütün büyük zincir marketlere veriyorduk. Kayseri’den Türkiye’deki 2 bin ayrı noktaya sevkıyatımız vardı.” diye anlatıyorlar.
   <br>
    <br>
     Anatomik maket gibi ülkede hiç olmayan bir alana girmeleri ise bir arkadaşlarının tavsiyesiyle olmuş. Anatomik kemik ithalatçısı bir arkadaşları, bu ürünü üretmelerini istemiş. Kemik üretiminde başarı sağlayınca, ‘diğer organları neden yapmayalım’ diyerek, tıp fakülteleri ile irtibata geçmişler. Kayseri Erciyes Üniversitesi Tıp Fakültesi’nden gelen talep üzerine hazırladıkları numuneler çok beğenilince, yeni mesleklerinin ‘anatomik maketçilik’ olmasına karar vermişler. Halen 6 tıp fakültesinin bu alandaki ihtiyaçlarını karşılayan Keklikoğlu Şirketi, 500’ü bulan anatomik maket çeşitlerinin, 100’ünü plastik maddeyle üretebiliyor. Hem de yabancı markaların üçte biri fiyatına.
     <br>
      <br/>
      Tıp Fakülteleri için anatomik maketler çok önemli. Keklikoğlu kardeşler bir insana ait organları daha iyi tanıyabilmek ve üretimi doğru yapabilmek için Tıp Fakültesi hocalarından destek alıyor. Şirkette maketler tamamen el işçiliği ile üretiliyor. Organlar elde boyanıyor. Üretim çok hassas olduğu için tamamen kalifiye elamanlarla çalışmak gerekiyor. Bu sebeple anatomik maket üretiminin işçileri, güzel sanatlar mezunu ya da ressamlık eğitimi almış kişiler.
      <br/>
      <br/>
      Dört yıldır bu işle uğraşan Keklikoğlu kardeşleri zorlayan bir konu, tıp fakültelerine verilen ödeneklerin yetersiz olması. Bu sebeple satışlardan memnun değiller. Zorlandıkları bir diğer husus da ithalata alışmış bir yapının varlığı. Birçok öğretim üyesinin, fiyatları daha pahalı olmasına rağmen yurtdışından gelen maketleri tercih etmesinden yakınıyorlar.
      <br/>
      <br/>
      Yaptıkları maketlerin kalitesini Erciyes, Konya Selçuk ve Muğla gibi üniversitelerdeki hocaların tescil ettiğini de belirterek, en azından ürünlerini ülkedeki bütün fakültelere bir alternatif olarak sunma şansının kendilerine tanınmasını istiyorlar.
      <br/>
      <br/>
      Yaptıkları işin başka örneğinin olmamasının bir dezavantajını da standartlar noktasında yaşamışlar. Kalitelerini tescil ettirmek için müracaat ettiklerinde Türk Standartları Enstitüsü’nden “Anatomik maket konusunda bir standardımız yok” cevabını almışlar. Adnan Keklikoğlu buna rağmen işin peşini bırakmadıklarını söylüyor. Israrlı talepleri sonucu kurum bu alandaki standartları hazırlamaya başlamış.
      <br/>
      <br/>
      Öğrencilerin yetişmesi için çok önemli
      <br/>
      <br/>
      Kayseri Erciyes Üniversitesi Tıp Fakültesi Anatomi Ana Bilim dalı Başkanı Prof. Dr. Kenan Aycan, anatomik maket ihtiyacını artık bu firmadan karşıladıklarını belirterek, üretim kalitesinden memnun olduklarını belirtiyor. Üretici olmadığı için bugüne kadar anatomik insan organı maketlerini hep ithal ettiklerini söyleyerek, “Yerli bir firmadan almak bizi memnun ediyor. İthal maketlerden hiçbir farkları yok, aradığımızı buluyoruz” diyor. Prof. Dr. Aycan, “Bize gelen bir kalp, karaciğer maketi gerçeği ile birebir aynı olmalı ki, verilen eğitimden sonuç alınabilsin. Yerli firma olduğu için bize çok daha ucuza geliyor ve daha fazla maket temin etme şansımız oluyor.” diyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23272&yorum=7933), [web.archive.org (arşiv bağlantısı)](http://web.archive.org/web/20060503205253/http://www.aksiyon.com.tr:80/detay.php?id=23272&yorum=7933)
