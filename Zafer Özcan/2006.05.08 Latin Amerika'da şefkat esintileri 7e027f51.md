# Latin Amerika’da şefkat esintileri

*Zafer Özcan 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Peygamberimizin doğumunun 1435. yılı sadece İslam âleminde değil, Güney Amerika’da da coşkuyla kutlandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608025923im_/http://www.aksiyon.com.tr/resim/596/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   BOGOTA - Salonun girişindeki uzun kuyruk dikkat çekici. Kayıt masasına ismini yazdıranlara birer kırmızı gül hediye ediliyor. İçerideki kalabalık arttıkça toplantı salonu adeta bir 'kırmızı gül’ bahçesine dönüyor. Kolombiya’nın başkenti Bogota’nın en eski üniversitesi Rosario’nun ana kampusundaki hareketliliğin sebebi, Kolombiya Türk Kültür ve Eğitim Merkezi’nin, üniversite ile birlikte organize ettiği Kutlu Doğum Haftası kutlama programı. Katolik Kolombiyalılar toplantıya büyük ilgi gösteriyor. Ülkede bilimsel konferanslara yeterli ilginin olmamasından şikâyet eden öğretim üyeleri, ortalama 30-40 kişi bekledikleri program için salonun yetersiz kalmasından şaşkın.
   <br>
    <br>
     350 yıllık bir tarihi olan Rasorio, ülkenin en eski üniversitesi. Katolik Okulu olarak işlev gören özel bir eğitim kurumu. Şimdi bu okulda, Türkiye’den gelen akademisyen, iş adamları ve Sema ekibi ile İslam Peygamberi Hz. Muhammed’in (SAV) doğumunun 1435. yılı kutlanıyor. Salonun girişinde ise Hollanda’da yaşayan ebru sanatçıları Dr. Mehmet Refii Kileci ve Dr. Mustafa Akdemir’in ebru gösterisi var. Kutlu Doğum programı ile Kolombiyalılar, hem Hz. Peygamber’in doğum yıldönümü kutlamalarına hem de Türk kültürünün eşsiz örneklerine aynı anda şahit olma fırsatı yakalıyor. Üniversite rektörü Prof. Dr. Hans Peter Knudsen, “6 bin yıllık bir millet olan ve birçok medeniyete beşiklik yapmış bir ülkenin temsilcilerini burada ağırlamak bizim için çok önemli.” diyerek başlıyor söze. Fatih Sultan Mehmet ve Kanuni Sultan Süleyman’ın dünya medeniyetine yaptığı katkılardan söz ediyor. Osmanlı’yı da bir hoşgörü devleti olarak tanımlıyor: “Osmanlı bütün dinlere ve kültürlere kucak açmıştır. Onun mirası üzerine kurulan modern Türkiye ise ‘yurtta sulh cihanda sulh’ projesi ile bir tolerans cumhuriyeti olduğunu ortaya koymuştur. Bugün bize gösterilen ilginin karşılığını vereceğiz.”
     <br/>
     <br/>
     Türkiye adına kutlamalara katılan eski bakanlardan Bülent Akarcalı ise kendisinin de Türkiye’deki Katolik Okulu St. Joseph’ten mezun olduğunu belirterek, “Ailem molladır ama beni Katolik okuluna gönderecek hoşgörüye sahiptiler. Bizim halkımız dinler arası saygıya çok inanır. Size İslam’ın hoşgörü ve merhametini anlatmaya, yine İslam adına adam öldürmenin ne kadar yanlış olduğunu anlatmaya geldik.” diyor.
     <br/>
     <br/>
     ‘ONUN ŞEFKATİ’ GÜNEY AMERİKA’YI DA SARIYOR
     <br/>
     <br/>
     Kutlu Doğum ve Peygamberlere Saygı Haftası bu yıl, sadece İslam ülkelerinde değil, bütün dünyada coşkuyla kutlandı. Danimarka’da bir gazetenin Peygamber Efendimize (SAV) hakaret içeren karikatürler yayınlaması ile başlayan medeniyetler krizine belki de en iyi cevap oldu bu kutlamalar. Çünkü Şili, Kolombiya ve Arjantin’deki programlarda yer alanlar, Müslümanlardan daha fazla Hıristiyan ve Yahudilerdi. Güney ve Latin Amerika’daki eğitim faaliyetleri ile ilgilenen Dr. Ali Bayram’ın, konuşmalarında sık sık altını çizdiği, “Bir Müslüman, Hz. İsa, Hz. Musa ve Kur’an’da adı geçen diğer bütün peygamberlere de inanır, onları inkâr ederse kendi dininin bir hükmünü de inkâr etmiş olur.” ifadesi, İslam’ın yaklaşımını özetler nitelikteydi. Bu bakış açısı, diğer din mensuplarını hem şaşırttı, hem de Müslümanların peygamber sevgisini net olarak ortaya koydu.
     <br/>
     <br/>
     Güney Amerika’daki kutlamalarda ana tema, O’nun (SAV) Merhameti (Su Compassion) olarak belirlenmişti. Peygamber Efendimiz’in (SAV) merhametinin ne kadar kuşatıcı olduğu ve bu merhametin sınır tanımazlığına vurgu yapıldı sürekli olarak. Her programda yayınlanan kısa filmler ve program çıkışında dağıtılan kitapçıklarda, 12 dilde O’nun şefkat anlayışı anlatıldı.
     <br/>
     <br/>
     Merhamet vurgusunun tamamlayıcısı ise semazenlerdi. Hz. Mevlana’nın 700 yıl öncesinden gelen, ‘ne olursan ol yine gel’ çağrısını aktaran sema gösterileri, okunan ilahiler ve semaya açılan eller, salonları dolduran farklı din mensuplarını bile duygulandırdı. Özellikle Arjantin’deki program sonrası hüngür hüngür ağlayan bazı katılımcılar, mesajın ne kadar içten ve kapsayıcı olduğunun işareti gibiydi. Arjantin’deki programın zirve noktası ise semazenleri izledikten sonra bir bayanın ekiple tanışarak Müslüman olmak istemesi oldu. Vuslat Sema Grubu’nun başındaki isim, 43 yıllık semazen Mustafa Yılmaz, bugüne kadar 22 ülkede ekibiyle program yaptığını ancak böylesini yaşamadığını belirterek, “Hac’dan dönüyormuş gibi memnun oldum. Tarif edilecek bir duygu değil. Genelde gittiğimiz ülkelerde Müslümanlara yönelik yapıyoruz, burada ise ilk kez yabancılara yönelik bir program oldu.” diyor.
     <br/>
     <br/>
     Güney Amerika’daki Kutlu Doğum kutlamalarında, bu ülkeler ile Türkiye’nin, birbirlerine sadece coğrafi açıdan uzak olmadığını, her açıdan aradaki mesafelerin ne kadar büyük olduğunu da gösterdi. Çünkü toplantıların Türk ve yerli katılımcıları birbirleri hakkında neredeyse hiçbir şey öğrenme ihtiyacı duymamıştı bugüne kadar. Bu durumu konuşmalarında sık sık vurgulama ihtiyacı hissettiler. Kutlu Doğum’un 1435. yılının, bu mesafelerin kapanabilmesi adına bir milat olabilmesi, bütün toplantılardaki katılımcıların ortak dileğiydi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24173), [web.archive.org (arşiv bağlantısı)](http://web.archive.org/web/20070608025923/http://www.aksiyon.com.tr:80/detay.php?id=24173)
