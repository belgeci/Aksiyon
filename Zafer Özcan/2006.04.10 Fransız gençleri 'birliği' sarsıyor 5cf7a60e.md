# Fransız gençleri ‘birliği’ sarsıyor

*Zafer Özcan 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeni iş yasasını protesto eden Fransız gençleri kendi ülkeleri kadar AB’nin geleceğini de etkiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083846im_/http://www.aksiyon.com.tr/resim/592/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fransa son günlerde yine sokak gösterileriyle sarsılıyor. Kısa süre önce yaşanan banliyö isyanının şokunu henüz atlatamayan ülkede şimdi de gayr-i memnun Fransız gençleri ayakta. Hükümetin hazırladığı ve işverene 26 yaşın altındaki çalışanları gerekçe göstermeden işten atma hakkı tanıyan Yeni İş Yasası (CPE) sadece öğrencileri değil, orta yaş kuşağını da sokaklara taşımaya yetti. Protestolara ve genel greve rağmen Anayasa Mahkemesi CPE’nin anayasaya uygunluğunu onayladı. Cumhurbaşkanı Jacques Chirac’ın imzasıyla yasa hayata geçti.
   <br>
    <br>
     Peki, Avrupa Birliği’nin (AB) Almanya ile birlikte en önemli ve etkili ülkesi Fransa’da bu yaşananlar ne anlama geliyor? Refah devleti, göçmen gençler bir yana, kendi gençlerine neden umutlu bir gelecek vadedemiyor? Fransa’da yaşananlar AB’nin geleceğini ve Türkiye’yi nasıl etkiler? Aksiyon, bu soruların cevabını, geçtiğimiz hafta Paris’te toplanan Abant Platformu’na katılan Türk ve Fransız aydınlarla birlikte aradı.
     <br/>
     <br/>
     Gösterilerin ve aralıklarla tekrarlanan genel grevlerin 1968 gençlik hareketleriyle hiçbir benzerliğinin olmadığı konusunda, uzmanlar görüş birliğine sahip. 1968’de dünyayı değiştirmek isteyen idealistlerin, devrimcilerin yerini, 2006’da devletin verdiği avantajları korumak isteyen, tutucu bir kitle almış durumda. Sendikalarla orta yaş kuşağının da protestolara katılması, sosyal bilimcileri gösterilere isim koyma noktasında zorluyor. Fransız Sosyolog Gilles Kepel, olayları banliyö isyanıyla kıyaslıyor: “Yabancı gençler iş bulmak ve seslerini duyurabilmek için ayaklanmıştı. Hükümet bu gelişmeden korkarak, onların daha kolay iş bulabilecekleri bir yasal düzenleme yapma yoluna gitti; ama bundan da Fransız gençler memnun olmadı. Sosyal güvencelerini kaybetmekten korktular. Görülüyor ki, iki tarafı da memnun edecek bir çözüm henüz bulunamadı.”
     <br/>
     <br/>
     Sorbonne Üniversitesi Öğretim Üyesi Prof. Dr. Ahmet İnsel ise banliyö olaylarını isyan, şimdiki protestoları ise Fransa’daki muhalefet-iktidar ilişkilerine uygun bir gelişme olarak nitelendiriyor. Ona göre hükümet ile yeni yasaya muhalefet eden toplumsal güçler arasında bir bilek güreşi başladı. Hükümetin amacı, Fransa’nın hiçbir şekilde reforma izin vermeyen bir sosyal yapısı olduğu gerçeğinden hareket ederek, toplumsal muhalefetin direnme gücünü kırmak ve arkasından çok daha kapsamlı neo-liberal reformlar yapmak. 1983-84’te İngiltere’de Margaret Thatcher’ın maden işçileri grevine direnip ağır bir toplumsal gerginliği göze alarak başlattığı reform girişiminin bir benzerini Fransız hükümeti de yapacak. İnsel, yasanın şimdilik 26 yaş altını kapsasa da, ileride bu sınırın çok daha yukarı çekileceğini savunuyor ve orta yaş kuşağının protestolara katılış gerekçelerini buna bağlıyor.
     <br/>
     <br/>
     AYRICALIKLARI KAYBETME KORKUSU
     <br/>
     <br/>
     Bu adımların arkası gelirse, Fransa’nın sosyal devlet olma vasfını yavaş yavaş kaybedeceğini söylemek yanlış olmaz. Protestocuların asıl korkusu da bu zaten. Paris Ehess Sosyal Bilimler Okulu Öğretim Üyesi Prof. Dr. Nilüfer Göle, hükümetin reformların çizgisini, küreselleşme ile birleştirdiğini hatırlatarak, bu durumun protestoculara, ‘ayrıcalıklarını kaybetme korkusu’ yaşattığını vurguluyor: “Burada 68’den farklı olarak değişime karşı bir direnç var. 68 çok önemli bir eleştiri ve kültür hareketiydi. Daha iyi bir toplum kurulabileceğine dair bir inanç vardı, bunda ise böyle bir ütopya boyutu yok. Toplumu değiştirebiliriz, daha iyi bir yaşam olabilir beklentisi yok. Bu hareketin dili ve idealizmi bile yok. Bu olaylar gençlik hareketinin ötesinde Fransız toplumunun memnuniyetsizlik ve korkularını dile getirdi.”
     <br/>
     <br/>
     Prof. Göle, bu noktada önemli olanın, banliyönün isyankâr gençliği ile protestocu Fransız gençliği arasında iletişimin türü olacağı görüşünde. Banliyödekiler buna katılırsa tam bir gençlik hareketi ortaya çıkacak çünkü. Fransız protestocular banliyö gençliğine kapıları kapatırsa, toplumsal katmanlar arasındaki duvarlar daha da kalınlaşacak. Varoştakilerin kaygı duyacakları bir gelecekleri bile yok, merkezdekiler de aslında onlar gibi olmaktan korkuyor. Bu da olayların, aradaki duvarları daha da kalınlaştıracağı görüşünü destekliyor.
     <br/>
     <br/>
     Fransa Bilimsel Araştırmalar Merkezi Üyesi, Siyaset Bilimci Jean François Bayart, banliyölerdeki isyanla şimdiki protestoların birbiriyle hiç ilgisi olmadığı kanaatinde. Her iki olayda da sorunların kaynağını büyük oranda siyasi iradede görüyor. Hükümetin reformları zorla da olsa hayata geçirme tavrını eleştiriyor, halkın ne yasal ne ideolojik olarak bunu kabul etmek istediğini söylüyor. Ona göre Fransa tehlikeli bir krizin içine girdi. Yaşananlar ülkenin AB içindeki kredisini azaltıyor. Fransız Akademisi Üyesi ünlü tarihçi Pierre Nora da, aynı kanaatte: “Fransa aslında AB’nin krizini yaşıyor. Fransız halkı AB’yi büyük bir Fransa olarak görüyor. AB’nin büyümesini Fransa’nın büyümesi olarak algılıyor. Genişlemenin getirdiği sıkıntıları kendine en çok dert edinen toplum Fransızlar. Yaşanan sıkıntıları tahlil ederken bu ayrıntıyı atlamamak lazım.”
     <br/>
     <br/>
     Felsefeci Monique Canto Sperber de, hükümetin tavrına yönelik eleştirileri destekleyenlerden. Fransızların çok korumacı bir halk olduğunu, bu yüzden reformları kabul etmekte zorlandığını belirtiyor. Reformların gerekli olabileceğini ancak bir sunuş problemi olduğunu vurgulayarak, “Olumlu ve inşa edici siyasi söylem eksikliği bugünkü problemleri doğurdu.” diyor. Sabancı Üniversitesi Öğretim Üyesi Doç. Dr. Ayşe Kadıoğlu, tabandan gelen taleplere karşı hükümetin duyarsız bir politika izlediği görüşünde. Fransız yöneticiler protestoları, bir serseri hareket olarak yorumluyor. Ancak Kadıoğlu, hareketin sistematik yapısına ve organize boyutuna dikkat çekerek, “Şu anda bir isyan şeklinde ama Fransa’da bir isyanın her zaman devrime dönme potansiyeli vardır. Olayın nereye gideceğini siyasetin alacağı tavır belirleyecek.” diyor.
     <br/>
     <br/>
     HÜKÜMETLER AB’Yİ GÜNAH KEÇİSİ OLARAK KULLANIYOR
     <br/>
     <br/>
     Fransa’nın AB içindeki etkili konumu, ülkenin yaşadığı problemlerin ister istemez birlikle ilişkilendirilmesine sebep oluyor. Türk ve Fransız uzmanlar bu yaklaşıma paralel olarak, ülkedeki sıkıntının, AB’yi olumsuz etkileyeceği kanaatinde. Gilles Kepel, yükselen ulus bilinci ve milliyetçiliğin AB’ye zarar vereceğini belirterek, “AB’nin büyümesi Avrupa halklarını korkutuyor. Özellikle üye olacak ve bundan büyük fayda sağlayacak ancak birliğe hiçbir katkısının olmayacağını düşündükleri ülkelerden rahatsızlar. Bu özelliğe sahip ülkeler olduğuna inanıyorlar ama onların AB için büyük pazar olduğu gerçeğini atlıyorlar.” diyor. Ahmet İnsel, Fransız gençlerin AB projesini reddetmedikleri, sadece mevcut yapılanmayı yetersiz buldukları düşüncesinde. Sadece pazar ekonomisi entegrasyonuna dayalı bir birlik fikrine karşı çıktıklarını söylüyor: “Gençlerin bu rahatsızlığı AB’nin kendi çizdiği yolda yürümesini engelliyor. AB’nin egemen güçleri AB’yi bir yere götürmek istiyor. Muhalif güçler ise bir başka yere… Bu durumda hem egemen hem de muhalif güçler kendi istediklerini yapacak güce sahip olamıyor. Çünkü karar alabilmek için asgari demokratik onaylar gerekiyor. Dolayısıyla iki taraf birbirini etkisiz kılıyor ve bu da AB projesinin yerinde saymasına yol açıyor. Üye devletler yıllardır kendilerinin istediği ama ülkelerinde yapamadıkları reformları AB yaftası altında sürekli gündeme getirip AB’yi günah keçisi olarak kullanıyor.”
     <br/>
     <br/>
     Nilüfer Göle, gelinen noktada AB’nin bedel ödeyebileceği görüşünde. Çünkü bu kadar büyük bir korku içe kapanmayı gündeme getirebilir. Burada işten atılan kişinin Fransız bile olsa ev kiralama şansı yok. Aile bağları bizdeki gibi sıkı değil. İnsanlar 20 yaşında bir başına kalıyor. Göle, yükselen ulus bilincini milliyetçilikten ziyade, kendi evini koruma duygusu olarak açıklıyor: “Evimizi, değerlerimizi, eşyalarımızı koruyalım, bunun içine yabancı girmesin gibi bir anlayış var. Birikimlerimiz boşa gitmesin anlayışı. Avrupa birikim üzerine kurulu, biz ise birikimleri harcayarak yok edilmişlik üzerine kuruluyoruz sürekli. Yok olan bir imparatorluk üzerine kurulduğumuz için yeni bir ev inşa etmeye çalışıyoruz. Onlar ise hep birikimlerle geldiler, hep üzerine koydular ve bunu heba etmek veya yabancılarla paylaşmak istemiyorlar. Hal böyle olunca birliğin genişlemesi ve Türkiye ister istemez tartışmanın bir parçası haline geliyor.”
     <br/>
     <br/>
     Olayların AB boyutu denildiğinde Ayşe Kadıoğlu’nu rahatsız eden, sosyal adalet gibi konuların, AB karşıtı zihniyetle birlikte ele alınması. İşsizlikten şikâyetçi olan kişi aynı zamanda AB projesine de karşı. Kadıoğlu: “Bu durum beni çok rahatsız ediyor. Sosyal adalet konularını, küreselleşme ve kültürel çoğulculukla bağlayan bir ideoloji üretilemedi. Sosyal adalet milliyetçilikle çok çabuk eklemleniyor ama küreselleşmeye pozitif yaklaşan görüşle bu konu bir türlü birlikte ele alınamıyor. Arada ciddi gerilim var, yaşanan sıkıntılarda bu gerilimin izleri görülüyor.” diyor.
     <br/>
     <br/>
     KÖPRÜ MİSYONU BİR TUZAKTIR
     <br/>
     <br/>
     Fransa’da yaşananlar şüphesiz Türkiye’nin AB geleceğini yakından ilgilendiriyor. Ahmet İnsel, Fransa’da şimdilik de olsa Türkiye’nin gündemden düşmesini hayırlı bir gelişme olarak görüyor. Bu durum, teknik bir süreç olan müzakerelerin, Fransız siyasiler tarafından baltalanmasını erteliyor en azından. Ahmet İnsel’e göre, bundan sonrası için Türkiye’nin birlik içindeki yeri düşünüldüğünde, kültürler veya dinlerarası bir köprü olma yaklaşımı terk edilmeli. Zira köprü misyonu bizim için bir tür tuzak. Bu misyonu üstlenmenin, imtiyazlı ortaklık veya ebedi adaylığı kabul etmek anlamına geleceğini savunuyor. Köprü olan bir ülkenin asla girmek istediği kapıdan içeri giremeyeceğini ve ortada kalacağını öne sürüyor.
     <br/>
     <br/>
     Gilles Kepel de, Türkiye’nin İslam dünyası ile Batı arasında bir köprü olmadığı düşüncesinde. Çünkü Araplar Türkiye’yi bir model olarak değerlendirmiyor. Hatta Araplar arasında Türkiye’yi eski sömürgeci bir imparatorluğun devamı olarak görenler var. Pierre Nora ise Türkiye’nin gelişinin Avrupa halklarını bir kimlik endişesine sevk ettiğini söylüyor. Avrupa kimliğinin değişeceğine yönelik bir korku yaşanıyor. AB’nin güçlenmesini isteyen Avrupalıların, Türkiye’nin katılımı ile birliğin güç mü kazanacağı yoksa güç mü kaybedeceği noktasında kafalarının karışık olduğunu belirtiyor.
     <br/>
     <br/>
     TÜRKLER ATLARINDAN YENİ İNDİ!
     <br/>
     <br/>
     Ayşe Kadıoğlu’na göre Türkiye’nin Avrupa ile ilişkisinde derin çelişkiler var. Ülke bir yandan laik ve demokratik bir yapının olduğu tek Müslüman aday sıfatı ile medeniyetler uyumunun taşıyıcısı olarak görülürken, diğer yandan üyeliği en sorunlu ülke olarak değerlendiriliyor. Kadıoğlu bu durumun Türkiye’yi Avrupa’nın en büyük ötekisi haline getirdiğini düşünüyor. Türkiye aslında gündemden düşmüş gibi görünse de Avrupa’nın kendi içindeki tartışmaların da tam merkezinde. Kadıoğlu’na göre İngiltere AB’nin Fransızlaşmasına, Türkiye’nin üyeliğine verdiği destekle tavır alıyor. İngiltere süper devlet haline gelen bir AB istemiyor, bunu isteyen Fransa. Türkiye o kavganın tam ortasında.
     <br/>
     <br/>
     Jean François Bayart, bize tuhaf gelse de, Avrupa halklarındaki Türkiye algılamasına yönelik olarak “Biz Avrupalılar eminiz ki, Türkler atlarından yeni indi ve Orta Asya’dan yeni geldi. Böyle bir milliyetçi kurgu söz konusu. Önce bu sahte durumu aşmamız gerekiyor.” şeklinde bir değerlendirme yapıyor. Türkiye’nin Müslüman nüfusu ile demokratik mücadelede ısrarlı olmasının önemine değiniyor. Bu sebeple Türkiye’yi tartışmanın, siyasi aklı gerektireceğini söylüyor. Türkiye’nin üyelik sürecinin, Osmanlı’nın Viyana’yı kuşatmasıyla kıyaslanmasını ise ‘saçma’ olarak nitelendiriyor: “Bu yaklaşım AB için bir siyasi gerilemedir.” Bayart’ın şu sözleri ise Avrupa’da Türkiye’ye karşı ne kadar sağlıklı bakış açıları olduğunu da ortaya koyuyor: “Türkiye’nin mücadelesi, bir AB vatandaşı olarak benim de mücadelemdir.”
     <br/>
     <br/>
     (Katkıda bulunan Zehra Şahin)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23874), [web.archive.org (arşiv bağlantısı)](http://web.archive.org/web/20071126083846/http://www.aksiyon.com.tr:80/detay.php?id=23874)
