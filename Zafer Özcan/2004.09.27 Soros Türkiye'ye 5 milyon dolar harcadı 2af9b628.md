# Soros Türkiye’ye 5 milyon dolar harcadı

*Zafer Özcan 2004.09.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118131332im_/http://aksiyon.com.tr/resim/512/62.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Para sihirbazı George Soros bugüne kadar Dünya’nın farklı ülkelerinde faaliyet gösteren Açık Toplum Vakıfları için 5 milyar dolar harcadı. Türkiye’nin payına düşen ise şimdilik 5 milyon dolar.
 </font>
 <p>
  <font class="content">
   Soros’un ölümünden sonra servetini de bu vakıflar kullanacak.
   <br>
    <br>
     Macar asıllı Amerikalı Musevi işadamı George Soros ilginç bir kişilik. 'Para sihirbazı' lakaplı Soros, dünyanın en zengin adamlarından biri. Borsa spekülatörü. ABD'nin Irak'a müdahalesine karşı çıkan Soros, Bush'un yeniden seçilmemesi için de 10 milyon dolar para ayırması ile dikkati çekti. Soros, Gürcistan'daki 'kadife devrim'de büyük katkısı olduğu iddia edilen Açık Toplum Vakfı'nın da kurucusu ve hamisi.
     <br/>
     <br/>
     Yıllardır Wall Street'in en başarılı yatırımcılarından biri olarak kabul edilen Soros, dünyanın farklı bölgelerindeki etkinlikleri ile gündemde. Örgütlediği vakıflar, servetini çeşitli işlere harcayabilmesine aracılık ediyor. Eski komünist ülkelerin demokratikleşme sürecine ilgi duyuyor. Soğuk savaşın bitmesinden sonra Rusya'da 1 milyar dolar harcadı.
     <br/>
     <br/>
     George Soros, bir süredir Türkiye'de de faaliyet gösteriyor. Açık Toplum Vakfı'nın Türkiye şubesi 2001'de faaliyete geçti. Açık Toplum Vakfı işin sosyal boyutunu temsil ederken, Soros İnvestment Capital isimli kuruluş ise ekonomik boyutunu oluşturuyor. Ancak bu iki kurumun birbiriyle diyalog kurması kesinlikle yasak! Aslında Soros'un her ülkede bir para kazanan bir de para harcayan kuruluşları var. Bu kuruluşların birbirleriyle hiçbir diyalog ve işbirliğinin olmaması ise Soros'un prensiplerinden. Soros'un Türkiye'ye ilgi duyması Aralık 1999'da yapılan Helsinki Zirvesi'nde Türkiye'nin Avrupa Birliği'ne resmî aday ülke statüsü kazanması ile başlıyor. Açık Toplum Vakfı Türkiye Genel Müdürü Hakan Altınay, "Adaylık sürecinin Doğu Avrupa ülkelerinde ne kadar dönüştürücü olduğunu gördükten sonra Türkiye'de de olmaya karar verdik" diyor. Amaçlarını Türkiye'deki reform sürecine destek vermek olarak açıklıyor.
     <br/>
     <br/>
     Vakıflar genellikle hükümetlerle kavgalıdır!
     <br/>
     <br/>
     George Soros'un yazarlık hevesi dikkat çekici. Truva yayınlarından piyasaya çıkan kitabında Açık Toplum Vakıfları ile ilgili olarak, "Sivil toplumu destekler. Ayrıca, demokratik etkin yönetim açık toplumun önemli bir parçası olduğu için, yerel ve merkezi hükümetlerle çalışmayı denerler. Fakat genellikle hükümet veya onların bazı faaliyetleriyle kavgalıdır" tespitini yapıyor. Bu tespiti, Gürcistan’daki Kadife Devrim ile yan yana getirdiğinizde Hakan Altınay’a hükümetle aralarının nasıl olduğunu sormak kaçınılmaz oluyor. Altınay ise AKP hükümetiyle kavga etmediklerini, hatta işbirliği yaptıklarını belirtiyor. Vakıf hükümetin eğitim reformu, insan hakları ile mikro - kredi gibi çalışmalarını destekliyor.
     <br/>
     <br/>
     Altınay, Soros ile Başbakan Tayyip Erdoğan'ın geçen yıl Davos toplantısında yaşadıkları diyaloğu aktarıyor. Erdoğan'ın Soros'a, "Türkiye'nin açık toplumcuları biziz" dediğini aktararak, işbirliğinin bu görüşme ile başladığı bilgisini veriyor. Altınay, "Bu hükümetin Türkiye'yi götürmeye çalıştığı yönün doğru bir yön olduğu kanaatindeyiz. Bu yüzden AB sürecine ciddi destek verdik" diyor. Soros'un Türkiye-AB ilişkisine yönelik tespitleri de şöyle: "Türkiye AB'ye yaklaştıkça daha açık toplum olacak ama AB de Türkiye'yi içine aldığı sürece daha açık bir topluma dönüşecektir. Türkiye'nin AB üyeliğini Türkiye için istiyoruz ama bunu AB için de istiyoruz. AB daha kapsayıcı ve daha laik bir birlik olmak istiyor ve geniş bir coğrafyada gücünü hissettirmeyi planlıyorsa kesinlikle Türkiye'yi içine almalıdır."
     <br/>
     <br/>
     Üç yıllık faaliyeti boyunca Soros'un Türkiye için harcadığı para 5 milyon dolar. Bu paranın yüzde 95'i sivil topluma giderken, yüzde 5'lik bir dilim hükümetin sosyal faaliyetleri için kullanıldı. Açık Toplum Vakfı bir süre önce Bilgi Üniversitesi öğretim üyeleri Dr. Ferhat Kentel ve Dr. Ayhan Kaya'ya Avrupalı Türkler üzerine bir saha çalışması yapmaları için finansal destek vermişti. Bu araştırmada Avrupalı Türkler'in Avrupa'da en fazla güvendikleri kurumların başında mahkemelerin geldiği, Türkiye'de ise en az güvendikleri kurumların mahkemeler olduğu ortaya çıkmıştı. Altınay, "Yani Avrupa'da yaşayan Türk kökenli vatandaş, Dinar'daki amca oğlu yargıca güvenmiyor ama yaşadığı ülkedeki Katolik yargıca güveniyor. Bu toplumsal bir sorundur aslında. İşte bu gerekçeyle Türkiye'de hukukun üstünlüğü kavramını birinci öncelik olarak ele alıyoruz" diyor.
     <br/>
     <br/>
     Soros'un şöhretini katlayan son olay, Gürcistan'daki 'kadife devrim.' Devlet Başkanı seçilen Mihail Saakaşvili'nin Eduard Şevardnadze'yi devirmesinde parmağı olduğu ileri sürülmüştü. Altınay, çıkan haberler üzerine Gürcistan bürosu ile konuştuğunu ve olayın yazıldığı gibi yaşanmadığını savunuyor. Ona göre yüz binlerce insanın kış soğuğunda parlamento önüne yığmaya Soros’un gücü yetmez.
     <br/>
     <br/>
     Vakıf Afrika'da yoğunlaştı
     <br/>
     <br/>
     Açık Toplum Vakfı şubelerinin büyük çoğunluğunun Afrika ülkelerinde olduğunu da belirtiyor Altınay. George Soros’un ünlü U2 grubunun solisti Bono ile Afrika'daki insanlar için ortak kampanyalar düzenlediklerini de hatırlatıyor. Yani Soros’un ilgi alanları içerisinde Afrika ağırlığını artırıyor.
     <br/>
     <br/>
     VAKIFLARI DANIŞMA KURULLARI YÖNETİYOR
     <br/>
     <br/>
     Açık Toplum Vakfı'nın Türkiye Danışma Kurulu'nda farklı kesimlerden dokuz isim yer alıyor. Vakfın Türkiye'deki faaliyetlerine ve paranın nereye harcanacağına bu danışma kurulu karar veriyor. Soros bu danışma kurullarına önerilerini iletiyor ancak bu öneriler her zaman kabul görmüyor. Vakfın merkezi New York'ta. Vakıflar 1984 yılından bu yana Afrika, Orta Asya, Kafkaslar, Latin Amerika, Güneydoğu Asya, Haiti, Moğolistan ve Türkiye gibi 60'a yakın ülkede faaliyet gösteriyor. Toplam çalışan sayısı ise 2000.
     <br/>
     <br/>
     Açık Toplum Vakfı'nın Türkiye'de desteklediği bazı projeler: Bağımsız Türkiye Komisyonu, Ders Kitaplarında İnsan Hakları Taraması, Eğitim Reformu Girişimi, Sosyal Politika Forumu, Herkes İçin İnsan Hakları, 20 İlde İnsan Hakları Filmleri Gösterimi, Bireysel Silahsızlanma Projesi, STK Eğitim Merkezi, Gezici Afet Eğitim Merkezi, Kagider Kadın Fonu, Namus Cinayetlerini Önleme Projesi, Kadın Filmleri Festivali, Açık Radyo, Beyoğlu Gazetesi ve Uluslararası Basın Enstitüsü ile birlikte Gazetecilik Eğitim Semineri.
     <br/>
     <br/>
     Açık Toplum Vakfı Türkiye Danışma Kurulu üyeleri: Dr. Can Paker (Başkan-İşadamı-Tesev), Nebahat Akkoç (Sivil Toplum-Diyarbakır Kadın Merkezi), Özlem Dalkıran (Uluslararası Af Örgütü), Neşe Düzel (Gazeteci), Prof. Dr. Ahmet İnsel (Akademisyen -Yazar), Prof. Dr. Eser Karakaş (Akademisyen-Yazar), Osman Kavala (İşadamı), Oğuz Özerden (Bilgi Ünv. Mütevelli Heyeti Başkanı), Salim Uslu (Hak-İş Konfederasyonu Başkanı).
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Süleyman Koç, 06-Nisan-2005
> Soros'un paraları: 
> Soros’un Türkiye’de faaliyetleri var mı? Bence var. Karışıklık çıkartıp istediklerini elde etmek Soros’un yöntemi. Yahudi olması sebebiyle “Büyük İsrail”i kurma gayesine hizmet ediyor. Orta Asya cumhuriyetlerindeki olayların ve bayrak yakma hadisesinin arkasında da Soros’un ajanları var. Uyanık olalım.

### Aydın Günaydın, 29-Eylül-2004
> Bush ve Soros: 
> Soros, tüm dünyada etkili olan krizleri çıkaran kişi. Ülkemizde de bu manada günahı çok yüksek. Soros, yönettiği fonlara para yatıranlara kazandırmak için milyonlarca insanı krizler yoluyla mağdur etti. Ancak, Bush'un ABD'de iktidara gelmesi sonucunda işi bitti. Zira Bush ve ekibi ekonomik kriz istemiyor. Onlar, yani neoconlar askeri krizlerle dünyayı yönetmeyi daha uygun buluyorlar. Çünkü arkasında ABD ordusu ve silah sanayii var. Soros ise paranın sahiplerini temsil ediyor. Bush IMF ve Dünya Bankasını kontrol altına aldıktan sonra, bu kurumlar Soros ve yatırımcılarının politikalarını desteklemedi. Soros böylece emekli olarak kendini hayır işlerine verdi. Bir de Bush'un seçimi kaybetmesi için uğraşıyor.

Kaynak: [www.aksiyon.com.tr](http://aksiyon.com.tr:80/detay.php?id=16178&yorum_id=3946), [web.archive.org (arşiv bağlantısı)](http://web.archive.org/web/20060118131332/http://aksiyon.com.tr:80/detay.php?id=16178&yorum_id=3946)
