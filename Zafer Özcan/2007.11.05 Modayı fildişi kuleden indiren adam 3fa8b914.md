# Modayı fildişi kuleden indiren adam

*Zafer Özcan 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pierre Cardin ismi pek çoklarımız için bir kıyafet markasıdır ama onun yaşayan en ünlü moda ikonu olduğunu bilenimiz azdır. Moda endüstrisinde ilklerin ve icatların tasarımcısı olarak tanınan Cardin, 85 yaşında hâlâ işinin başında.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080109204927im_/http://www.aksiyon.com.tr/resim/674/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hemen herkesin bildiği bir markadır. Konfeksiyon veya günümüzdeki söylenişiyle hazır giyim dendiğinde, tartışmasız bir ünü vardır Pierre Cardin’in. Yaşayan en ünlü moda tasarımcısı Pierre Cardin’in, kendi adını taşıyan giyim markası, araştırmalara göre bugün dünyanın en çok tanınan 3. markası konumunda; Coca Cola içeceğinden ve Levi’s kotlarından sonra. 160 ülkede 900 lisansör, bu ismi kullanarak üretim yapıyor. Kısacası girmediği ülke kalmamış. ‘Dünya Markası’ nedir dendiğinde, canlı örnek diye sunulabilecek bir tasarımcının, uzun metrajlı hayatı ve sıra dışı girişimcilik öyküsünden bahsediyoruz aslında.
   <br>
    <br>
     Pierre Cardin aslen bir İtalyan. 1922 Venedik doğumlu. Ailesinin Fransa’ya taşınmasıyla hayatını burada sürdürmeye başlayan Cardin, artık bütün dünyada bir Fransız olarak tanınıyor. Çocukluğunda sanatçı olma hayalleri kurmasına rağmen, 14 yaşında tekstil işiyle tanışır. Bir kumaş tüccarının yanında çalışmaya başlar. 1939’da bir dikiş atölyesine çırak olarak girer. İkinci Dünya Savaşı yıllarını ise Lyon şehrindeki Kızılhaç merkezinde muhasebecilik yaparak geçirir. Bu dönem onun için, ticaret ve hesap kitap işlerini öğrenme dönemi olur aynı zamanda. Savaşın bittiği 1945 yılında Paris’e gelir. Modaya merakı artmıştır. Ünlü modacı Christian Dior’un yanında 4 yıl çalıştıktan sonra, 1950’de kendi şirketini kurar. Tasarımcılığa sahne kostümleriyle başlayan Cardin, kendi işinin başına geçtikten sonra hem kadın hem de erkek giyiminde devrim kabul edilen tasarımlara imza atmaya başlayacaktır.
     <br/>
     <br/>
     EN BAŞARILI İKİ LİSANSÖRDEN BİRİ…
     <br/>
     <br/>
     Pierre Cardin bugün 85 yaşında; ama işinde hâlâ aktif. Tasarımcılık yeteneğinin yanındaki ticari zekâsı, onu ünlü modacı olmanın ötesine taşımış ve dünyanın sayılı zenginlerinden biri haline getirmiş. Yeryüzünde ticaretle sanatı, aynı anda bu kadar başarıyla taşıyabilen girişimci sayısı, bir elin parmaklarını geçmez. Cardin ise onların başta geleni.
     <br/>
     <br/>
     Ünlü modacının Türkiye temsilcisi ise 40 yıllık bir tekstil firması, Aydınlı Grup. Cardin’in, “Almanya ile birlikte Avrupa’daki en başarılı iki lisansörümden biri” diye tanımladığı Aydınlı Grubu’nun yöneticilerinden Ahmet Sait Kavurmacı’nın davetiyle, bu çok yönlü ve çok renkli moda ikonunu daha yakından tanımak için Fransa turundayız. Kavurmacı, birlikte çalıştıkları yıllar içinde renkli yönlerini keşfettiği modacıyı Türk medyasının da yakından tanımasını istediğini ve onun da bunu geri çevirmediğini söylüyor. Bir gazeteci için ilginç ve bir o kadar da farklı bir tecrübe…
     <br/>
     <br/>
     Mösyö Cardin denince akla ilk gelen yer Paris elbette. Dünya modasının, Milano ve New York’la birlikte üç önemli merkezinden kabul edilen bu tarihî şehir, Cardin’in moda endüstrisinde fırtınalar estirdiği dönemlerin şahidi. 1950’li yıllar, dünyada henüz hazır giyimin bilinmediği, terzilerin ve tasarımcıların altın çağını yaşadığı dönemdir. Elitleri tasarımcılar, halkı ise terziler giydirmektedir. Devir, “haute couture” yani kişiye özel giyim devridir. İşte böyle bir dönemde, Fransızlar’ın ‘pret a porter’ dediği, ilk hazır giyim koleksiyonlarını hazırlayan modacı olur Cardin.
     <br/>
     <br/>
     KONFEKSİYONUN İCADI, ELİTLERİN İTİRAZI
     <br/>
     <br/>
     Aynı kıyafetlerin çokça bulunduğu mağaza konseptini (günümüzün giyim mağazaları) ilk kez tasarlayan Cardin’in bu sıra dışı hareketi, moda çevrelerinden tepki toplamakta gecikmez ve Cardin, Paris Moda Federasyonu’ndan atılır. Onun, “haute couture” tarzını halka indirme gayreti hoş karşılanmamıştır ve cezası hemen kesilmiştir. Ancak bu durum genç modacıyı yolundan çevirmez. Cardin, tasarımlarını hazır giyime dönüştürmeyi sürdürür. O günleri anlatırken, atılma hadisesinin devamını da aktarıyor: “Önce beni federasyondan attılar. ‘Sen Paris’in yüksek modasını temsil edemezsin’ dediler. Beş yıl sonraysa başkan olarak dönmemi istediler; ama ben kabul etmedim, hatta üye bile olmadım.”
     <br/>
     <br/>
     Pierre Cardin’i anlatabilmek için pek çok sıfat kullanmak gerekir; ama onun ilk ve en önemli özelliği tasarımcılıktır şüphesiz. Gördüğü her manzarayı kıyafetlere yansıtabilecek kadar işinde usta. Öyle ki, bir fabrikanın havalandırma borusu bile ona ilham verebiliyor. Ya da trenlerin iki vagonu arasındaki körük, hatta bir sümüklü böcek bile tasarımlarında ilham aldığı ilginç materyaller arasında. Paris’teki kişisel müzesi ise onun 1950’den bu yana yaptığı tasarım örneklerine ev sahipliği yapıyor. 1951’de ilk tasarladığı mantodan, onun icadı olan giyim örneklerine kadar her ayrıntıyı bulmak mümkün bu müzede.
     <br/>
     <br/>
     OTOMOBİL FABRİKASINA ELBİSE HAZIRLATTI!
     <br/>
     <br/>
     İlk başta tuhaf gibi geliyor; ama tasarımlarında her türlü maddeyi kullanmış Cardin. En sevdiği ise çelik. Evet, bildiğimiz çelikten bahsediyoruz. 1968’de tasarladığı gece elbiselerinin askılık ve boyunlukları çelikten yapılmış. Çelik aksesuarı kendi üretemeyeceği için de Citroen otomobil fabrikasından yardım istemiş ve tasarladığı çelik materyalleri onlara ürettirmiş. Kauçuk ve plastik, tasarımlarda kullandığı diğer malzemeler. Bu gibi ürünleri kumaşla sentezleyip, kıyafet tasarlamak, ünlü modacının en büyük zevki. Kısacası Mösyö Cardin, eline bir malzeme geçtiğinde hemen onun üzerinde çalışmaya başlıyor. Bu çalışma sonuçta bir mobilyaya mı, bir kıyafete mi yoksa bir parfüm şişesine mi dönüşecek, o daha sonra ortaya çıkıyor. Çünkü Pierre Cardin markası sadece kıyafetlerde değil, mobilya, halı, parfüm, porselen, çatal-bıçak setleri gibi ürünler için de geçerli. Ünlü modacı, konfeksiyonun mucidi olmasına rağmen, tasarıma hep özel önem vermiş. Moda kavramını bir zengin fantezisi olmaktan çıkarmış; ama bunu yaparken de özgün tasarımlardan ödün vermemiş. Onu, dünya modasının zirvesine taşıyan da bu özelliği olsa gerek.
     <br/>
     <br/>
     Mucitlik denince Cardin’le anılan, ilk kez onun tasarladığı kıyafetlere de değinmek lazım elbette. Günümüzde çalışan kadının gözdelerinden olan tayyör onun icadı mesela. Tayt, fil paçalı pantolon, uzun palto, kaban ve yarasa kol ise diğer buluşları. Mucit modacının ilginç anılarından biri de, tasarımlarını sunacak modellerle ilgili. Hazır giyimin bilinmediği 1960’lı yıllarda mankenlik diye bir meslek de yoktur haliyle. Sadece özel tasarımları tanıtan kadın modeller vardır. Cardin, ilk erkek koleksiyonunu hazırlayınca, onları tanıtacak manken bulamaz ve Sorbonne Üniversitesi öğrencilerinden yardım ister. Böylelikle günümüzdeki anlamıyla ilk erkek giyim defilesi, 1967’de üniversite öğrencilerinin sunumuyla gerçekleştirilir.
     <br/>
     <br/>
     Pierre Cardin, işadamı, modacı ve gazetecilerden oluşan Türk misafirlerini, Paris’in en gözde noktasında bulunan şirket merkezinde (Escape Cardin) karşılıyor. Paris’i bilenler için, şirketin merkezi şehrin ve aynı zamanda da dünyanın en ünlü caddelerinden Champs Elysees’ye (Şanzelize) paralel sokakta. Burası aynı zamanda Cumhurbaşkanlığı Sarayı Elysees’in de (Elize) bulunduğu nokta. Ünlü modacının evi, sarayın tam karşısında.
     <br/>
     <br/>
     <br/>
     GOBİ ÇÖLÜNDE DEFİLE YAPMAK
     <br/>
     <br/>
     Misafirlerini karşıladığı şirket merkezinde ilk gösterdiği mekân, tiyatro salonu. Çocukluğundan beri sanat merakı olan ve modacılığa da sahne kostümleri tasarlayarak başlayan Cardin, para kazanmaya başladıktan sonra en önemli yatırımlarını da sanata yapmış. Paris’te 4 ayrı tiyatrosu var ve bunların geçmişi 40 yılı buluyor. Sanattan bahsetmişken, onun hayatını anlatan uzun metrajlı bir filmin yakın zaman önce Çin’de çekildiğini de belirtmek lazım. Neden Çin sorusunun cevabını ise kendisinden alalım: “Çin’de bir milyardan fazla insan yaşıyor. Benim en çok tanındığım yer Çin’dir. Şimdi herkes Çin’e gidiyor; ama ben 30 sene önce gittim.” İlginçtir, Çin’deki son defilesini ünlü Gobi çölünde yapmış. Gerçek çöl ortamına 280 metrelik bir platform konmuş ve 100 manken görev almış bu defilede.
     <br/>
     <br/>
     85 yıllık bir ömür, aynı zamanda dev bir hayat tecrübesi demek. Her anını dolu dolu geçiren bir insanın tecrübeleri ve anlatacakları da çok fazla haliyle. Cardin’in hayat tecrübesinden süzülenleri alabilmek için kısa bir çay molası bile yeterli oluyor. Dünya hayatında hemen her istediğini elde etmiş, kafasındaki her planı uygulamaya koymuş bir insan. Gerçek tutkusu olarak nitelendirdiği modayı, “bir fantezi değil, sosyal bir olay ve insani bir ihtiyaç” diye tanımlıyor.  Artık çalışmak zorunda değil; ama o aynı tempoda çalışıyor. Mutluluk ve dengeyi çalışmakta bulduğunu söylüyor: “Ben belli bir yaştan sonra dinlenmek için çalışanlardan değilim. Hatta yaşlanınca eskisinden daha çok çalışmaya başladım. İçimde kalan, yapamadığım tek şey çocuktur. Sevdiğim kadının çocuğu olmuyordu, ben de başkasından çocuk yapmak istemedim.” Evet, Cardin’le görüşen herkesin dikkatini çeken ilk konu, çocuk meselesi oluyor. Bu kadar büyük birikim ve maddi varlığın, aileden bir mirasçısı yok…
     <br/>
     <br/>
     İnsanların maddi varlığı ve gücü yükseldikçe, tevazularının artması, en mühim erdemlerden kabul edilir. Cardin’de de bunu fazlasıyla görmek mümkün. En basitinden, aracını bile hâlâ kendi kullanan, tek başına seyahat eden, son derece sade giyinen bir insan. Buna karşılık hayatındaki her şeyi bizzat belirlemeyi ve yönetmeyi seven bir yapısı var. Beraberindeki insanların, yemek masasında nereye oturacağına kadar kendi karar vermeyi seviyor. Bu sebepten olsa gerek, şirketinin bir danışma kurulu veya yönetim kurulu yok. Bütün kararları kendi alıp uyguluyor. Bu yönüyle tasarım kavramının Cardin için hayatın bir parçası haline geldiğini söylemek mümkün. O her şeyi tasarlamaktan hoşlanıyor. Hayatı bu şekilde yaşamaya alışmış ne de olsa!
     <br/>
     <br/>
     Dünyanın herhangi bir noktasına gidip, Türklerle ilgili bir hikâye dinlememek mümkün mü? Cardin de geleneği bozmuyor ve sohbet esnasında şirketindeki Türklerden bahsediyor. Atölyesinde çalışan iki Türk’ten övgüyle söz ediyor. Onların üretimde çok çabuk ve kaliteli olduklarını anlatıyor. Milletimizin ‘yayılmacı’ özelliğini o da fark etmiş olmalı ki, “Türkler dünyanın her yerinde karşıma çıkıyor” diyor. Cardin, ürünlerinin satışı açısından Türkiye pazarından da son derece memnun. Hem satış hem de üretim açısından Türkiye’nin on yıl önceye göre büyük aşama kaydettiğini söylüyor. Söz Türkler’den açılınca, konu ister istemez devletler arası ilişkilere de geliyor. Pierre Cardin, Avrupa’daki Türkiye algısını yorumluyor: “Avrupa Türkiye’den korkuyor; çünkü kıskanıyor. Bu da sizin için iyi bir şey.”
     <br/>
     <br/>
     EN NEFRET EDİLEN RAKİP
     <br/>
     <br/>
     Moda ikonu ile Elize Sarayı’nın yanındaki şirket merkezinde başlayan yolculuğumuz, bu kez Akdeniz sahilinde, ünlü Cannes şehrindeki kendi sarayında sona eriyor. Palais de Bulles (Baloncuk Sarayı) adını taşıyan yapı tamamen bir Cardin tasarımı. Yuvarlak hatların mutlak hâkim olduğu, özgün ve farklı bir yapı. Onun yüzlerce gayrimenkulünden sadece biri. Modacılığın yanı sıra bir gayrimenkul zengini de olan, şatoları bulunan Cardin, aynı zamanda Maxsim’s restaurant ve Minim’s cafe zincirlerinin sahibi.
     <br/>
     <br/>
     Sonuçta neresinden bakarsanız bakın Pierre Cardin, tasarımı, yüksek modayı hayatın içine sokmuş, elitlerin eğlencesi olmaktan çıkarmış bir isim. Bu yüzden olsa gerek, diğer modacıların “en nefret ettikleri rakip” konumunda. O ise bunları umursamıyor ve kendini gezegenin her noktasına taşıyan özgün çizgisinin keyfini sürüyor.
     <br/>
     <br/>
     <br/>
     <br/>
     <br/>
     MARKASINI ANLATTI, ŞİMDİ TİYATROSUNU GETİRECEK
     <br/>
     <br/>
     Pierre Cardin, Türkiye'de 1993'ten bu yana Aydınlı Grubu ile çalışıyor. 2004'ten bu yana Cardin'in ana lisansörü konumundaki Aydınlı Grup Yönetim Kurulu üyesi Ahmet Said Kavurmacı, fason üretim yaptıkları bir dönemde kendilerine böyle bir markanın temsilciliği için teklif geldiğini belirterek, "2004 sonrası ilişkiler gelişti. Ana lisansör konumuna geldik. İran, Irak, Suriye, Rusya ve Ukrayna gibi ülkelerdeki lisans hakları da bize geçti. Son olarak da mobilya ve halıdaki lisans alanımızı genişletmiş olduk." diyor.
     <br/>
     <br/>
     Günümüzde marka olmanın, özellikle de dünya markası olmanın büyük bir maliyet gerektirdiğini vurgulayan Kavurmacı, farklı ülkelere ürün satmakla dünya markası olmanın çok farklı işler olduğunun altını çiziyor. Bu sebeple sıfırdan marka olmak yerine bu süreci yaşamış ve o aşamalardan geçmiş bir markanın sorumluluğunu almayı tercih ettiklerini vurgulayarak, Pierre Cardin ile çalışırken hem ürün kalitelerinin arttığını, hem de onun bilgi birikimi ve tecrübesinden yararlandıklarını söylüyor.
     <br/>
     <br/>
     Pierre Cardin daha çok bir erkek giyim markası olarak tanınıyor; ama kadın koleksiyonlarında da son derece iddialı. Özellikle ipek eşarpta sektörde lider konumda. Türkiye'de 600 noktada eşarpların satıldığını belirten Kavurmacı, bundan sonra marka bünyesindeki bayan ürünlerinin daha fazla öne çıkacağını ve bayan koleksiyon satan mağazaların sayısının artacağını söylüyor. Son yapılan anlaşmayla Pierre Cardin'in halı, mobilya ve ev tekstili konusundaki bölgesel satış haklarını alan Aydınlı Grubu, önümüzdeki günlerde bu üç ürünün satışında da öne çıkmayı planlıyor.
     <br/>
     <br/>
     Pierre Cardin'i geçen yıl markanın tanıtımı için Türkiye'ye getirdiklerini hatırlatan Kavurmacı, 2008'de ise bu kez onun tiyatrosunu getirerek, kendi yazdığı Marko Polo adlı oyunu sergilemek istediğini söylüyor. Yani Cardin önce ticaret için geldiği Türkiye'ye bu kez sanat için gelmek istiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28789), [web.archive.org (arşiv bağlantısı)](http://web.archive.org/web/20080109204927/http://www.aksiyon.com.tr:80/detay.php?id=28789)
