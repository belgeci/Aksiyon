# Alternatif tatile hanımlar karar veriyor

*Zafer Özcan 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk aile yapısına uygun hizmet anlayışı ile faaliyete geçen Alanya Adenya Otel, kadın ve çocuklara yönelik  plajı ve daha büyük aktivite alanlarıyla benzerlerinden ayrılıyor.
  </font>
 </div>
 <div id="newsText">
  <font class="detail-text">
   <p>
    Yaz tatili yaklaşırken tatil planları da yapılmaya başladı. Kimi tatili memleketinde geçirmeyi planlıyor, kimi de Akdeniz’de bir otelde dinlenmeyi hayal ediyor. Önceden yazları sadece memleketlerini tercih eden muhafazakâr kesimde tatil anlayışı değişiyor. Tatilin hiç değilse bir kısmını alternatif otellerde geçirmek isteyenlerin sayısı artarken, taksitli satış ve erken rezervasyon imkânları, tatil kavramını orta sınıfa yayıyor. Alternatif tatildeki son gelişmeleri, sektörün en yeni tesisi Adenya Otel’in Genel Müdürü Mehmet Han Çopur ile konuştuk.
   </p>
   <p>
    <strong>
     -Adenya Otel hakkında bilgi alabilir miyiz?
    </strong>
   </p>
   <p>
    Adenya’nın kelime anlamı cennet ülkesi demek. 290 odası ve 11 farklı oda tipiyle altenatif tatil sektörünün, beş yıldızlı en yeni tesisidir. Alternatif tatilde verilen hizmetlerin hepsini veriyoruz. Bunun yanında, otelimizde bayanlara özel sahil ve 600 kişilik bir mescit bulunuyor. Alanya’nın en güzel koylarından İncekum mevkiinde bulunuyor.
   </p>
   <p>
    <strong>
     -Sizin sektörde ne kadar tecrübeniz var?
    </strong>
   </p>
   <p>
    Ben sektörün önde gelen otellerinden Bera’da 9 yıl genel müdürlük yaptım. Sektörde toplam 12 yıllık tecrübem var.
   </p>
   <p>
    <strong>
     -Alternatif tatil sektöründe nasıl bir tablo var?
    </strong>
   </p>
   <p>
    Türk aile yapısına uygun diye tanımladığımız, alkol bulunmayan ve bayan erkek ayrı havuzlara sahip otel sayısı toplam 25. Bunlar arasında 5 tanesinin yatak kapasitesi 200’ün üzerinde olan beş yıldızlı tesisler. Tesislerin sayısı yıllardır artmıyor, yenileri açılsa da kapananlar olduğu için toplam sayı aynı kalıyor.
   </p>
   <p>
    <strong>
     -Muhafazakâr kesimde tatil talebi artarken neden sektörde daha büyük gelişme olmuyor?
    </strong>
   </p>
   <p>
    Yatırımcıların sektöre girmeye cesaret edememesinin en büyük sebebi, son yıllarda ramazan ayının yaza denk gelmesi. Ramazanda doluluk oranları en iyi şartlarda bile yüzde 40’ı geçmiyor. Yapılan yatırımın geri dönüşü 18 yıla kadar çıkıyor. Ben ramazan okul sezonuna doğru gittikçe ortalama 5 yıl sonra yatırımların ciddi oranda artacağını düşünüyorum.
   </p>
   <p>
    <strong>
     -Alternatif oteller daha mı pahalı?
    </strong>
   </p>
   <p>
    Diğer turizm tesislerine göre bizim fiyatlar ortalama 1,7 kat daha fazla. Bunun en önemli sebebi personel sayısının daha fazla olması. Çünkü bayan ve erkeklere ayrı hizmet vermek zorundayız. Normal bir otelin 180 kişi ile yapabildiği işi biz en az 280 kişi ile yapabiliyoruz. Onun dışında bizde alkol olmadığı için içecek maliyetlerimiz düşük; ancak normal otellere göre daha fazla et kullandığımız için yemek maliyetimiz yüksek. Çünkü bize gelen müşteriler yemeklerde daha fazla et talep ediyor. Bir de sadece helal belgeli gıda firmaları ile çalışıyoruz.
   </p>
   <p>
    <strong>
     -Muhafazakâr kesimde tatil alışkanlığı tabana yayılıyor denebilir mi?
    </strong>
   </p>
   <p>
    İnsanların tatil yapma alışkanlığı artık bir lüks değil, ihtiyaç görülüyor. İnsanların geliri arttıkça tatil talebi de artıyor. Önceden sadece memlekete giden insanlar, artık anne babalarını da alıp otelde tatil yapabiliyor. Ben yıllardır sektördeyim, daha önceleri erken rezervasyona hiç talep gelmezken, şimdi insanlar tatil planlarını kıştan yapmaya başladı. Çünkü ocakta rezervasyon yaptıran yüzde 30 daha avantajlı. 12 eşit taksitle ödeme imkânı veriliyor. İnsanlar rezervasyon yaptırır ve ön ödeme yaparlarsa bu oteller için de çok olumlu. Çünkü ölü sezon dediğimiz kış aylarında otelleri açık tutma imkânımız oluyor.
   </p>
   <p>
    <strong>
     -Kış aylarında otele talep hiç yok mu?
    </strong>
   </p>
   <p>
    Bahsettiğim 25 otelden sadece 3 – 4 tanesi kış aylarında açık. Biz de açık olacağız. Sömestir tatilinde doluluk yüzde 100 oluyor ve tüm kış ayının masrafını karşılayabiliyor. Kış ayları için ısıtmalı kapalı havuzlarımız var. Sömestir tatilinden faydalanmak için kış aylarında açık olmak gerekiyor.
   </p>
   <p>
    <strong>
     -Tatil tercihlerinde belirleyici olan nedir?
    </strong>
   </p>
   <p>
    Alternatif turizmde öncelikle hanımları ve çocukları memnun etmek gerekiyor. Tatile onlar karar veriyor muhafazakâr kesimde. Çünkü günümüzde hanımların rahat edecekleri tesis sayısı çok az. Biz de hizmetlerimizi onlara yönelik artırdık. Tatilde rezervasyona bayan karar veriyor. Tesisler hanımlara göre dizayn edildi. Pozitif ayrımcılık yaptık. Herkes bayanlara torpil yapmışsınız diyor. Bayanların plajı iki katı büyüklükte, yürüme ve  güneşlenme alanları daha büyük.
   </p>
   <p>
    <strong>
     -Bu tesislere yabancılardan ve özellikle Arap turistlerden ilgi var mı?
    </strong>
   </p>
   <p>
    Bize çok fazla Arap turist gelmiyor. İran pazarı iyi dediler, orada çalışma yaptık ancak netice alamadık. Arap turistler genelde diğer otelleri tercih ediyor. Bize daha çok, sonradan Müslüman olmuş Avrupalılar geliyor. Buna rağmen yabancı oranı oldukça düşük.
   </p>
   <p>
    <strong>
     -Ramazanda Adenya ne gibi hizmetler verecek?
    </strong>
   </p>
   <p>
    Ramazan ayında açık olacağız, havuzlar iftardan sonra açılacak, sahura kadar havuza girme imkânı olacak ve aktiviteler yapılacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32692), [web.archive.org (arşiv bağlantısı)](http://web.archive.org/web/20120614092424/http://www.aksiyon.com.tr:80/aksiyon/newsDetail_getNewsById.action?newsId=32692)
