# Reel sektöre tam destek

*Zafer Özcan 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Finans, yeni dönemde KOBİ’ler ve reel sektörün en büyük destekçisi olmayı hedefliyor.
  </font>
 </div>
 <div id="newsText">
  <font class="detail-text">
   <p>
    Türkiye’de katılım bankacılığının önde gelen kuruluşlarından, Ülker – Boydak ortaklığı ile kurulan Türkiye Finans’ın çoğunluk hisseleri, bir süre önce Suudi Arabistan’ın en büyük bankası NCB’ye satıldı. Türkiye Finans Genel Müdürü Derya Gürerk, Araplardan gelen sermaye desteği ile hedeflerini büyüten bankanın yeni yol haritasını Aksiyon’a anlattı.
   </p>
   <p>
    <strong>
     -Türkiye Finans hakkında genel bilgi alabilir miyiz?
    </strong>
   </p>
   <p>
    Türkiye Finans, Ülker ve Boydak ortaklığında, Anadolu ve Family Finans’ın 2005 yılında birleşmesiyle kuruldu. 2008 yılında Türkiye Finans’ın yüzde 60 hissesi Ortadoğu’nun en önemli bankalarından ve Suudi Arabistan’ın en büyük bankası The National Commercial Bank (NCB) tarafından satın alındı. Katılım bankaları arasında toplanan fonlarda yüzde 24 pazar payına sahibiz. Sektördeki 49 banka içerisinde en yüksek kredi notuna sahip beş bankadan biriyiz.
   </p>
   <p>
    <strong>
     -Bankanızın verdiği yeni hizmetler hakkında bilgi alabilir miyiz?
    </strong>
   </p>
   <p>
    Suudi İhracat Programı (SEP) çerçevesinde uzun vadeli ve cazip oranlarla kullandırdığımız Suudi Arabistan ihracat kredisi, İslam Kalkınma Bankası grubu iştiraki olan ve Türkiye’de özellikle KOBİ finansmanı üzerinde yoğunlaşan Uluslararası İslam Ticaret Finans Kuruluşu’ndan (ITFC) temin edilen ithalat kredileri, Bankamız KOBİ müşterilerinin tesis kurulumu ve uzun vadeli yatırım projelerine fonlama imkânı sağlayan İslam Kalkınma Bankası proje finansmanı olanakları ve Amerikan Tarım İhracat Kredileri (GSM) vasıtasıyla müşterilerimizin yurtdışı ticari ilişkilerini destekliyoruz. Teminat üretmekte sıkıntı çeken KOBİ’lere sunulan Kredi Garanti Fonu kefaleti hizmeti kapsamında en fazla kefalet veren banka olarak 130 milyon TL toplam KGF kefalet riski ile sektör birincisi olduk.
   </p>
   <p>
    <strong>
     -Türkiye Finans, reel sektörün finansmanı konusuna nasıl yaklaşıyor?
    </strong>
   </p>
   <p>
    KOBİ’leri ‘Lokomotif Segment’ olarak adlandırıyoruz. 120 bini mikro toplamda 180 bin KOBİ müşterimize hizmet veriyoruz. ‘Reel Sektöre Reel Destek’ sloganı ile yürüttüğümüz çalışmalarla faizsiz bankacılık prensipleri doğrultusunda müşterilerimizin ihtiyaçlarına cevap veriyoruz. 15 milyon TL kriterine göre Türkiye’nin gerçek anlamda KOBİ’lerine hizmet veriyoruz. 25 milyon TL üzerinden hesaplanmış KOBİ tanımına göre KOBİ’lerdeki nakdi kredi büyüklüğümüz 4 milyar 250 milyon TL olup sektör içerisinde yüzde 2,6 pay alıyoruz. Bütün sektörlerde faaliyet gösteren KOBİ’lerden oluşan portföyümüz imalat ve ticaret sektörlerinde yoğunlaştı. Bu işletmeler hem bankamızın hem de ülkemizin gelişmesine katkı sağlıyor.
   </p>
   <p>
    <strong>
     -Katılım bankacılığı Türkiye’de hangi seviyeye geldi?
    </strong>
   </p>
   <p>
    Dünyada olduğu gibi ülkemizde de faizsiz finansa bakış açısı derinleştikçe katılım bankacılığı alternatif bankacılık olmaktan çıkıp tüm bireysel ve ticari müşteriler için fon sağlayan ve yatırım enstrümanları sunan bir yapıya dönüşüyor. Müşterilerimize faizsiz bankacılık prensiplerine uyan ve piyasa koşullarına göre rekabetçi finansman imkânları sağlayan ilkeli bankacılık hizmeti veriyoruz. Bu hizmetlerden faiz hassasiyeti olan müşterilerimiz kadar, böyle bir hassasiyete sahip olmayan müşteri kitlemiz de istifade ediyor. Kaliteli, dürüst ve ilkeli finansman sağladığımız sürece zaman içinde, daha da geniş kitlelerce tercih edilen bir finans kolu olacağımızı değerlendiriyorum.
   </p>
   <p>
    <strong>
     -Katılım bankalarının farklı ürünlerinden örnekler verebilir misiniz?
    </strong>
   </p>
   <p>
    Biz katılım bankaları olarak, leasing işlemlerini kendi bünyemizde gerçekleştirirken mevduat bankaları  aynı işlemleri ancak leasing şirketleri üzerinden gerçekleştirebiliyor. Kâr-zarar ortaklığı projeleri olan emek/sermaye ve sermaye/sermaye ortaklıkları sadece katılım bankalarına özel ürünler. Mesela, ITFC (Islamic Trade Finance Corporation) ve IDB (Islamic Development Bank) tarafından sağlanan faizsiz fonlara aracılık faaliyetleri sadece katılım bankacılığı faaliyetidir.  Aynı şekilde, tüm katılım bankaları tarafından, Suudi Arabistan’dan yapılacak ithalatları desteklemek amacı ile ithalatçı firmalara yönelik kullandırılan, SEP (Saudi Export Program) kredilerine aracılık yapılmaktadır.  Hac ve umre ibadeti yapmak isteyen herkesin yararlanabileceği katılım bankalarına özel bir finansman ürünümüz de Umre ve Hac Finansmanıdır. Bunlarında dışında, borsada işlem gören hisse senetleri arasından belirli kriterleri sağlayanlar üzerinden faizsiz getiri imkânı sunan Katılım Endeksi A Tipi Borsa Yatırım Fonumuz mevcuttur.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34768-reel-sektore-tam-destek.html), [web.archive.org (arşiv bağlantısı)](http://web.archive.org/web/20130910041607/http://www.aksiyon.com.tr:80/aksiyon/haber-34768-reel-sektore-tam-destek.html)
