# En mütevazı ama en sağlıklı kuruyemiş: Leblebi

*Zafer Özcan 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuruyemiş sektörünün yenilikçi markalarından Gülşen, yaptığı ihracatla Çorum leblebisini dünyaya tanıtıyor.
  </font>
 </div>
 <div id="newsText">
  <font class="detail-text">
   <p>
    Leblebi ustası Hacı Mehmet Gülşen’in 1923’te kurduğu ve oğlu Burhan Gülşen’in devam ettirdiği Gülşen Leblebi, bugün sektörün önde gelen markalarından. Çorum’da ürettiği leblebileri 10 ülkeye ihraç eden Gülşen Kuruyemiş’in başında artık Burhan Gülşen’in oğlu Mustafa Gülşen bulunuyor. Üç nesildir Çorum leblebisi üreten şirket son yıllarda ARGE yatırımları ve innovatif yaklaşımlarıyla sadece leblebide değil, kuruyemiş sektöründe de iddialı. Mustafa Gülşen, Çorum leblebisini ve sektörde yaşanan gelişmeleri anlattı.
   </p>
   <p>
    <strong>
     -Leblebi nasıl bir ürün?
    </strong>
   </p>
   <p>
    Natürel leblebinin birçok üründe olmayan farklı özellikleri var. Çerezlik tüketim dışında diyetisyenlerin tavsiye ettiği bir ürün. Lifli yiyecek grubunda yer alıyor ve yağsız. Tokluk hissi veriyor. Ana hammaddesi nohuttur ve üretiminde kullanılan tek katkı maddesi sudur. Çorum’da mide hastalığı çok az ve bunun sebebi leblebi tüketiminin çok olmasıdır. Leblebi ayrıca reflüye de çok iyi geliyor.
   </p>
   <p>
    <strong>
     -Çorumlular leblebi sattıkları kadar da tüketiyorlar o zaman…
    </strong>
   </p>
   <p>
    Çorum’da leblebi ve kuruyemiş kültürü çok yaygındır. Eve gelen misafire pasta börek yerine kuruyemiş ikram edilir.
   </p>
   <p>
    <strong>
     -Leblebiciliğin Çorum ticari hayatındaki yeri nedir?
    </strong>
   </p>
   <p>
    Hâlen şehirde ihracata çalışan tek firma biziz ancak 200 civarında esnaf var leblebi satışı yapan. 70’li yıllara kadar burada leblebi üretimi daha fazlaydı ancak o dönem tuğla fabrikalarının kurulması ve o işin daha fazla gelir getirmesiyle pek çok leblebi ustası ayrılarak, tuğla ustalığına döndü. Buna rağmen leblebi kültürü hâlen devam ediyor. Çorum leblebisi Türk Patent Enstitüsü tarafından tescillendi ve coğrafi işaret aldı.
   </p>
   <p>
    <strong>
     -Şehirde leblebiciliği geliştirmek için ne gibi çalışmalar yapılıyor?
    </strong>
   </p>
   <p>
    Bundan üç ay önce, 22 üretici bir araya gelerek, Çorum Leblebisi Üretim Pazarlama İşletme Kooperatifi’ni faaliyete geçirdik. Amacımız leblebi üretimini artırmak, usta yetiştirmek ve üyelerimize uygun şartlarda ve iyi kalitede ürün temin etmek. Sektörü canlandırmak istiyoruz. Bunu yaparken de elbette leblebi kültürünü geliştirmek ve yaşatmak gibi bir hedefimiz var.
   </p>
   <p>
    <strong>
     -Sektörde ne gibi sorunlar yaşıyorsunuz?
    </strong>
   </p>
   <p>
    Sektörün en büyük sorunu, Çorum leblebisi unvanına yakışmayacak tarzda ürün satan işyerlerinin varlığıdır. Bunların denetim altına alınması gerekiyor. Bu bize büyüklerimizden kalan bir miras, onu geliştirerek yaşatmamız gerekirken, olaya sadece para kazanma odaklı bakan bazı firmalar Çorum leblebisinin imajını zedeliyor.
   </p>
   <p>
    <strong>
     -Gülşen markasıyla Çorum leblebisi ve kuruyemiş üretiyorsunuz. Markalaşma çalışmalarına neden ağırlık verdiniz?
    </strong>
   </p>
   <p>
    Biz 30 yıldır kalite ve markalaşmanın önemine inanıyoruz. 1982 yılında Çorum’da Taşhan Caddesi’nde ilk modern mağazamızı açtığımızda diğer esnaf bizimle dalga geçti, ‘burası eczane mi olacak’ dediler. Bunu diyenler şimdi bizi taklit ediyor. Kuruyemişte düzeni tamamen değiştirdik. Hijyene çok önem verdik, sektördeki ilk tasarımlı ambalajları yaptık. 2001 yılında mağazalaşmaya hız verdik. Çorum’da 7 mağazamız var. Havaalanları ve seçkin yol üstü mağazalarında ürünlerimiz satılıyor.
   </p>
   <p>
    <strong>
     -Ürünlerinizde tasarım ve innovatif yaklaşımlar öne çıkıyor. Neden tasarıma bu kadar önem veriyorsunuz?
    </strong>
   </p>
   <p>
    Bunlara önem verilirse ayakta kalınacağını gördük. İleride bunların önem kazanacağını gördük. Esas olan markaya yatırım yapmaktır. Bizi ilgilendiren bütün gıda ve ambalaj fuarlarını ziyaret ediyoruz.
   </p>
   <p>
    <strong>
     -Yurtdışında hangi ülkelere ihracat yapıyorsunuz?
    </strong>
   </p>
   <p>
    10 ülkeye ihracat yapıyoruz. Avustralya, Fas, İsveç, Çin ve Yeni Zellanda gibi ülkelere Gülşen markası ile Çorum leblebisi gönderiyoruz. En fazla talep Ortadoğu ve Körfez ülkelerinden geliyor.
   </p>
   <p>
    <strong>
     -Son dönemde leblebi fiyatları neden arttı?
    </strong>
   </p>
   <p>
    Leblebi son bir yılda 8 liradan 12 liraya çıktı. Bunun temel sebebi leblebilik nohut üretiminin iki yıldır az ve kalitesiz olmasıdır.
   </p>
   <p>
    <strong>
     -Leblebi diğer çerezlikler kadar talep görmüyor? İmaj sorunu mu var?
    </strong>
   </p>
   <p>
    Haklısınız, Çorum’a her gelene leblebi siparişi verilir ama kuruyemişçide pek aranan bir ürün değildir. Bir imaj sorunu var ama bu kadar faydalı bir ürünün daha fazla talep görmesi lazım. Firma olarak leblebi çeşidini artırıp farklı tatlarla ve iyi bir sunumla leblebinin imajını düzeltmeye çalışıyoruz. Sağlığa faydaları daha fazla bilinirse hak ettiği yere gelebilir.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### İlgihan Kadayıfçı, 14 January 2013, 13:30
> Adana'da ve İstanbul'da ÇORUM  leblebisi bulamadım. Adana neyse ama İstanbul'da olmaması  garip. Her yerde yalnız Kütahya Tavşanlı leblebisi satılıyor. Hatta büyük bir kuruyemiş dükkanında, leblebinin hammaddesinin Çorum'a Kütahya'dan gittiğini söylediler!...Çorum'da artık eskisi gibi leblebi yapılm...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0110C896157D657F9A1F8B7B4C959A72?newsId=34229), [web.archive.org (arşiv bağlantısı)](http://web.archive.org/web/20140504031326/http://www.aksiyon.com.tr:80/aksiyon/newsDetail_getNewsById.action;jsessionid=0110C896157D657F9A1F8B7B4C959A72?newsId=34229)
