# AB para vermek için para harcıyor

*Zafer Özcan 2004.08.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Birliği,  aday ülkeler için fon ayırmakla yetinmiyor, bu fonların nasıl kazanılabileceğini öğretmek için de para ayırıyor.  İşte bu amaçla gerçekleştirilen TÜSMES  projesi ile Anadolu’daki binlerce girişimci, ‘Avrupa Birliği’nden nasıl fon alırız?’ dersi  aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070824005103im_/http://www.aksiyon.com.tr/resim/505/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’nin Avrupa Birliği’ne (AB) tam üyelik sürecine Türk halkının verdiği desteğin yüksek oranlarda seyretmesinin en temel gerekçesidir, üyeliğin ekonomik getirisinin olduğu inancı... Sokaktaki insan, AB’nin hayatımızı nasıl etkileyeceği ve Türkiye’nin hangi çerçevede ortak yapıya katılacağından ziyade, cebine girecek parayla ilgileniyor. AB üyesi ülkelerdeki yüksek refah seviyesi, başta Almanya olmak üzere birçok Avrupa ülkesinin Türk insanı için ‘işveren’ konumunda olması, bu yöndeki beklentileri artırıyor.
   <br>
    <br>
     Aralık 1999’da Helsinki’de yapılan zirvede AB’nin Türkiye’ye tam üyelik için resmi aday statüsü vermesi, AB fonlarından yararlanma fırsatı doğurdu. Üye ve aday ülkelere yönelik pek çok fonu bulunan birlik, girişimcilerin onayladığı projelerine önemli maddi katkılar sağlıyor. Ancak birçok konuda olduğu gibi fonlarla ilgili çalışmalarda da Türkiye, diğer adaylara nazaran geride kaldı. Bunu fark eden AB, fonlardan nasıl yararlanılabileceğini uygulamalı olarak öğretmek için para ödemeyi göze aldı ve bir ihale açtı. MK Danışmanlık Yönetim Kurulu Başkanı Meltem Kurtsan’ın koordinatörlüğünde kadın girişimcilerden oluşan bir ekip, ihaleyi kazandı ve TÜSMES Projesi adı altında geçtiğimiz yıl Anadolu’daki birçok ilde girişimcilere AB fonlarını anlattı.
     <br/>
     <br/>
     AB fonlarındaki kadın kotası
     <br/>
     <br/>
     AB fonlarının Anadolu’daki girişimcilere anlatılması için hazırlanan Türk Üniversiteleri, Kobileri ve Bilim Merkezleri’nin Avrupa’ya Entegrasyonu Projesi (TÜSMES) dokuz kadın girişimcinin hazırladığı ortak bir çalışma. Meltem Kurtsan’ın koordine ettiği proje, Bilim Merkezi Vakfı’ndan Gözde Onaran ve Ayşegül Yaman, Makro Değişim Şirketi’nden Yasemin Tutal, Kobiline’dan Aylin Sönmezer ve Esra Güler ile Net İletişim’den Nur Coşkun tarafından hazırlandı. MK Danışmanlık’tan Oya Güven ve Canan Coşkun ise proje sorumlusu olarak görev yapıyor.
     <br/>
     <br/>
     İhaleyi, tamamı kadınlardan oluşan bir ekibin kazanmasının teknik bir boyutu olduğunu söyleyen Meltem Kurtsan, “Eğitim seminerlerinde girişimcilerimize, AB için hazırladıkları projeler için kadın partner bulmalarını öneriyoruz. Çünkü AB kadın girişimcilere çok önem veriyor. Altıncı Çerçeve Programının yüzde 40’ı kadın girişimcilere ayrılmış durumda” diyor. AB’nin, ABD ve Japonya’nın teknolojideki üstünlüğünü kırmak için oluşturduğu en büyük fon olan Altıncı Çerçeve Programı’nın temel hedefi Ar-Ge’ye dayalı projelere destek vermek. Ancak, ülkemizde bütçesiyle sürekli gündeme gelen ve “17,5 milyar euro’luk AB fonu Türk girişimcileri bekliyor” şeklinde reklamı yapılan Altıncı Çerçeve Programı, bugüne kadar Türk girişimcisi tarafından “bol keseden para dağıtılan” bir kaynak olarak algılanmış. TÜSMES projesi işte bu noktadaki yanlış anlamaları düzeltmek için devreye giriyor.
     <br/>
     <br/>
     “AB’nin herkese para dağıtan bir kurum” olarak algılanmasının yanlış olduğunu anlatarak işe başladıklarını vurgulayan Meltem Kurtsan, “Fonlar bir kazanç kapısı değil. Kazanılan fon, uygulanacak projenin ancak maliyetini karşılıyor” diye konuşuyor. AB, ayrıca, verdiği paranın nasıl kullanıldığını da bir dedektif gibi denetliyor. Bu noktadan hareket eden TÜSMES projesi, iki ana hedef üzerine odaklanmış: özendirici olurken aynı zamanda caydırıcı olmak! Özendirici çünkü AB’de çok büyük kaynaklar var ve siz yeteri kadar proje üretmezseniz bu kaynaklar başka ülkelere gidecek. Caydırıcı çünkü, ortada etrafa saçılan paralar yok, kimse boşuna hayal kurmasın!
     <br/>
     <br/>
     Türkiye’de bütün sanayi kollarında ciddi bir Ar-Ge ihtiyacı olduğunu belirten Kurtsan, “Ancak bu çalışmalar için gereken kaynak AB’de var. Bu kaynağın kullanılabilmesi de geleneksel yöntemlerle olmuyor. Bizim amacımız Türk firmalarına yeni mantaliteyi benimsetmek” diyor. AB’nin de bu konudaki eksikliğin farkında olduğunu belirten Kurtsan, kazandıkları ihalenin Türkiye ve diğer yeni aday ülkeler için açıldığını dile getiriyor.
     <br/>
     <br/>
     Ortaklık kültürünü geliştirmek!
     <br/>
     <br/>
     AB’den fon kazanmak için projelerin çok iyi hazırlanmış olması yetmiyor. Brüksel gelen taleplerde, çok uluslu ortaklıklar arıyor. AB’den fon kazanabilmek için hazırlanan projenin en az 4, en fazla da 20 farklı ülkeden ortaklarla birlikte hazırlanması gerekiyor. Meltem Kurtsan bunu, ortaklık kültürünün teşvik edilmesi ve Türk sanayisinin AB’ye uyum süreci olarak değerlendiriyor. Türk şirketlerinde ekip çalışması ve ortaklık kültürünün çok zayıf olduğu tespitini yapan Kurtsan, “Fonlar için hazırlanan projeler bu anlayışı geliştiriyor. Çok istediğimiz AB’nin temeli de zaten takım çalışması ve ortaklık kültürüne dayanıyor” diyor.
     <br/>
     <br/>
     Ortaklık kültürü, sadece bir kaç ayrı kurumun bir araya gelmesi anlamına gelmiyor. Beş farklı ülkeden beş ayrı tekstil firması ortak bir proje üretse bile bu çalışmanın Brüksel’in gözünde hiçbir değeri yok. Brüksel üretilen projelerde kurumsal ortaklıklar aradığı gibi, farklı alanlarda çalışan insanların bir takım çalışmasıyla yeni projeler üretmesini teşvik ediyor. Tekstil konusunda bir proje üretiliyorsa, proje sahipleri içinde en fazla biri tekstilci olabilir; gerekirse hiçbiri tekstilci olmayabilir.
     <br/>
     <br/>
     Tekstil konusunda yeni bir projeye imza atacak gruptakilerden biri nano-teknoloji, biri arkeoloji, diğeri mühendislik gibi farklı alanlarda çalışan kurumların olması gerekiyor. Girişimciler bu yaklaşımı biraz zorlama ve anlamsız bulsa da, çerçeve programların böyle bir özelliği var. Bambaşka alanlardan gelerek oluşan tüzel kişilik, bir yenilik üretiyor. Herkes kendi işini yapıyor, ama ortaya yeni bir ürün veya proje çıkıyor.
     <br/>
     <br/>
     AB Çerçeve Programları’nın hedefi
     <br/>
     <br/>
     AB fonlarıyla ilgili olarak Anadolu’daki girişimcilere seminerler veren Doç. Dr. Şems Yönsel, katılım payını ödedikten sonra AB ile adaylık ilişkisi olmayan ülkelerin dahi söz konusu çerçeve programlarına proje vermesinin mümkün olduğunu söylüyor. Şems Yönsel, Altıncı Çerçeve Programının AB tarafından Avrupa’nın çıkarları için geliştirildiğinin altını çiziyor.
     <br/>
     <br/>
     AB’nin amacı bu fonları Ar-Ge faaliyetlerinde kullandırtarak ABD, Rusya ve Japonya’ya karşı teknolojik üstünlük sağlamak, en azından aradaki açığı kapatmak. Bu sebeple katılım payını ödese bile Japonya ve ABD gibi Avrupa’ya teknolojik üstünlük sağlamış ülkeler programa katılamıyor. Türkiye’de proje denilince insanların zihninde belirli kalıplar olduğu tespitini yapan Doç. Dr. Yönsel, Türkiye’deki projelerin bilimsel ve teknik yeterliliğine rağmen yanlış yöntemlerle hazırlanmasından ötürü AB’de de kabul görmediğini belirtiyor.
     <br/>
     <br/>
     Türkiye’de Altıncı Çerçeve’den sorumlu kurum TÜBİTAK. Meltem Kurtsan’ın “ortaklık kültürü” olarak nitelendirdiği takım çalışmasını Şems Yönsel, “uluslararası konsorsiyum” olarak tanımlıyor. Türkiye’den projelere dahil olmak isteyen kurumlar, sadece bu konsorsiyumun bir ortağı olabiliyor. Proje fikri kimden çıktı ise yapılacak çalışmanın koordinatörlüğünü o firma üstleniyor. Şems Yönsel, AB’nin neden farklı iş kollarından konsorsiyumlar istediğini ise şöyle açıklıyor: “Bizde yıllardır konuşulan bir üniversite-sanayi işbirliği kavramı vardır. Konuşuruz, önemine vurgu yaparız ama bir türlü uygulanmaz. Bu sorun sadece bizde değil, Avrupa ülkelerinde de var. İşte Avrupa ve Batı ülkeleri bu sorunu çerçeve programlardaki mantalite ile aştı. Yani bir kurumun hazırladığı projeyi kabul etmedi, farklı kurumların işbirliğini şart koştu. Bu zorunluluk üniversite ile sanayicileri işbirliğine zorladı. İyi kullanabilirsek Altıncı Çerçeve Programı bize üniversite ile sanayinin işbirliğine gitmesi gibi önemli bir katkı getirecektir.”
     <br/>
     <br/>
     Şems Yönsel, AB’nin verdiği fonların yanı sıra, bir de bu fonların nasıl kullanılabileceğini öğretmek için ayrıca para vermesini anlamlı buluyor. AB’nin bu çabasını, işine yarayabilecek bir fikri keşfetme uğraşı olarak nitelendiriyor. Altıncı Çerçeve Program gibi fonların tabana yansımadığı için özellikle Türkiye gibi ülkelerde yeteri kadar değerlendirilemediğini söyleyen Yönsel, “Brüksel biliyor ki yeni aday ülkelerde problem oluyor. Biz başarısız olursak, bizi aday olarak kabul eden de başarısız olmuş sayılır. Dolayısıyla bizim daha fazla başarılı olmamız için bunun gibi tanıtım ve eğitim projelerine de para harcamaktan çekinmiyorlar” diyor.
     <br/>
     <br/>
     Anadolu’daki girişimci şaşkın
     <br/>
     <br/>
     Şems Yönsel AB fonlarını anlatmak için bugüne kadar Anadolu’daki birçok ilde girişimcilerle bir araya geldi. Konunun bu boyutlarını anlatınca aldığı ilk tepkinin şaşkınlık olduğunu belirtiyor. Girişimcilerin ilgisinin çok olduğunu söyleyen Yönsel, ancak bu ilginin somut sonuçlara dönebilmesi için Türkiye’deki şirketlerin uluslararası alanda çok iyi ilişkilere sahip olması gerektiğini belirtiyor.
     <br/>
     <br/>
     Altıncı Çerçeve Programı’na gelen proje tekliflerinin ortalama 10 üyeli konsorsiyumlar olduğu bilgisini veren Yönsel, “Bu on kişiden birisi proje koordinatörü, kalan dokuzu ise ortak. Demek ki ortak olma ihtimali yüzde 90 iken, koordinatör olma ihtimali yüzde 10. O açıdan biz uluslararası konsorsiyumlara nasıl ortak olunabileceğini anlatıyoruz” diyor. Bütün semineri izledikten sonra, “Bu projeleri kazanmak imkansız, biz uğraşamayız” tepkileri aldığını belirten Yönsel, insanların kolay para peşinde olduklarını, zaten yapılan duyuruların da bu yönde olduğunu belirtiyor.
     <br/>
     <br/>
     “Benim bu işten bir kârım-kazancım yok neden gireyim?” sorusunun da kendisine sık sık sorulduğunu belirten Yönsel, “Sizin hayatta bu kadar farklı ülkelerden ve farklı iş kollarından insanlarla başka türlü işbirliği yapma şansınız yok. Yani bir mimarın bir bilgisayar mühendisi ile bir tekstilcinin bir nano-teknologla bir araya gelmesi pek mümkün değil. Bu program bunu sağlıyor” diye konuşuyor.
     <br/>
     <br/>
     <br/>
     FON KAZANMAK KOLAY DEĞİL
     <br/>
     <br/>
     TÜSMES projesi kapsamında Anadolu’da Kayseri, Bursa, Eskişehir, Denizli, Gaziantep ve Adana illerinde bin 500 sanayici ile 500 üniversite mensubuna seminer verildi. Seminer katılımcılarının yüzde 40’ını üniversiteler, belediyeler ve sivil toplum kuruluşları oluşturdu. Sanayiciler arasında ise tekstil, gıda ve bilişim seminerlere en fazla ilgi gösteren sektörler oldu. TÜSMES seminerlerine katılan Sampaş da, Adana merkezli bir bilgisayar sistemleri şirketi. Türkiye genelinde yaygın bir ağa sahip olan şirketin orta vadedeki hedefi Ar–Ge faaliyetlerine önem vererek, yurt dışına açılmak. Bu amaçla TÜSMES’in Adana’daki eğitim programına katılan Sampaş AŞ Dış İlişkiler Yönetmeni Vildan Ülvan, AB’den fon desteği alabilme konusunda büyük bir şaşkınlık yaşadığını söylüyor. Türkiye’de Ar–Ge’ye önem veren şirketlerin dış dünyaya açılabilmesi için AB’den fon alabilmesinin önemine işaret eden Ülvan, “Ben TÜSMES’in bilgilendirme toplantısına katılınca büyük bir şaşkınlık yaşadım. Çünkü bize kâr amacı gütmeyen projelere destek verildiği söylendi. Oysa biz şirketiz ve kâr bizim için gerekli. Bu açıdan AB’den fon sağlamak bizim için son derece zor. Yabancı partner bulmak da kolay değil” diyerek, yerli sanayi için Altıncı Çerçeve Programının hazır bir para kaynağı olmadığına vurgu yapıyor.
     <br/>
     <br/>
     <br/>
     Altıncı çerçeve programı nedir?
     <br/>
     <br/>
     Çerçeve programlar, AB’nin Avrupa’da araştırmayı desteklemek için oluşturduğu başlıca kaynaktır. 1984 yılından itibaren uygulamaya koyulan çerçeve programlar beşer yıllık dönemleri kapsıyor. Bu çerçevede Altıncı Çerçeve Programı AB’nin siyasi, ekonomik ve sosyal hedeflerine katkıda bulunmak üzere Avrupa’daki bilimsel araştırmalara mali destek sağlamak için kurulan bir programdır. 2002-2006 yıllarını kapsayan Altıncı Çerçeve Programı, 1 Ocak 2003 tarihinde tam olarak işler hale geldi. Toplam 17,5 milyar euro’luk bütçesi olan programa Türkiye’nin 350 milyon euro’luk katkıda bulunması bekleniyor.
     <br/>
     <br/>
     Program, gerçek bir Avrupa Araştırma Alanı’nın oluşturulmasına katkı sağlamayı hedefliyor. Avrupa Araştırma Alanı ise bilim ve teknoloji açısından Avrupa’da bir iç pazar oluşturma yolunda atılmış önemli bir adım. Günümüzde, ekonomik gelişme gittikçe artan bir şekilde araştırma faaliyetlerine dayanıyor ve mevcut sorunların ulusal düzeyde çözülemeyeceği anlaşılıyor. Altıncı Çerçeve Programı, Avrupa Araştırma Alanı’nı gerçek bir varlık haline getirme idealinin finansal temelini oluşturuyor.
     <br/>
     <br/>
     Altıncı Çerçeve Programı’nın genel bütçesi 17,5 milyar euro. 16,27 milyar euro Topluluk Antlaşması kapsamındaki araştırma faaliyetlerine; 1,23 milyar euro, EURATOM kapsamındaki nükleer araştırma faaliyetlerine ayrıldı.
     <br/>
     <br/>
     Türkiye ve Altıncı
     <br/>
     <br/>
     Çerçeve Programı
     <br/>
     <br/>
     Türkiye Altıncı Çerçeve Programı’na aidatını yatırarak üye oldu. Birinci yılını dolduran programa ilk yıl 97 bin 622 kurum proje sundu. Bunların 18 bin 330’u başarılı olarak fon kazandı. İlk yıl kazanan proje sayısı ise bin 737. Türkiye’den programa ilk yıl toplam 882 kurum, yabancı ortaklarıyla birlikte başvuru yaptı. Bu kurumlardan sadece 94’ü, toplam 72 proje kazanabildi. Yani Türkiye’den başvuru yapan kurumların başarı oranı yüzde 11. Avrupa ülkelerinde ve diğer adaylarda bu oran yüzde 18’e kadar çıkıyor. Ortakları vasıtasıyla proje kazanan Türkiye merkezli 94 kurumun 21’ini KOBİ’ler, 44’ünü ise üniversiteler oluşturdu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13997), [web.archive.org (arşiv bağlantısı)](http://web.archive.org/web/20070824005103/http://www.aksiyon.com.tr:80/detay.php?id=13997)
