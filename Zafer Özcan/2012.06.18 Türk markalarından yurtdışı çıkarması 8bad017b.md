# Türk markalarından yurtdışı çıkarması

*Zafer Özcan 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk markalarının yurtdışındaki büyümesi devam ediyor. Geçen mayıs ayında, farklı sektörlerden önde gelen yerli markalar değişik coğrafyalarda yeni mağazalar açtı.
  </font>
 </div>
 <div id="newsText">
  <font class="detail-text">
   <p>
    Fas, Belçika ve Avusturya’da hizmete soktuğu 5 yeni mağazası ile yurtdışı mağaza sayısını 250’ye yükselten İstikbal Mobilya’yı, erkek giyimin öncü markası Süvari ve gıda sektöründen Bolulu Hasan Usta izledi. Kuzey Afrika’dan sonra Avrupa’da arka arkaya açtığı mağazalarla dikkat çeken İstikbal, 2012 yılı sonuna kadar yurtdışında 30 yeni mağaza daha açacak. İstikbal’in Viyana mağazası Boydak Holding ve İstikbal Mobilya üst düzey temsilcilerinin katıldığı bir törenle açıldı. Belçika’nın Flaman Bölgesi’nin önemli şehirlerinden Antwerpen ve Genk’de de aynı gün 2 yeni mağazayı daha hizmete sokan İstikbal, bu yıl içerisinde Batı Avrupa’daki yapılanmasını Almanya, İngiltere, Fransa, Viyana ve İsveç’te açılacak yeni mağaza yatırımlarıyla sürdürmeyi hedefliyor. Son dönemde yurtdışı atılımlara öncelik veren Süvari Giyim, mayıs ayında Irak’ta, 22. yurtdışı mağazasını hizmete soktu. Böylelikle toplamda 97. mağazasına ulaşan Süvari, bu yıl içinde 100 mağaza hedefini aşmayı planlıyor. Gıda sektörünün hızlı şirketlerinden Bolulu Hasan Usta (BHU) Süt Tatlıları,  Türkiye ve Kıbrıs’taki 142 bayiden oluşan hizmet halkasına haziran ayında Abu Dabi’de 2 şube daha ekledi. BHU, önümüzdeki 10 yıl içinde Ortadoğu ve Afrika ülkelerinde franchising yoluyla büyümeyi hedefliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32859-turk-markalarindan-yurtdisi-cikarmasi.html), [web.archive.org (arşiv bağlantısı)](http://web.archive.org/web/20120903135004/http://www.aksiyon.com.tr:80/aksiyon/haber-32859-turk-markalarindan-yurtdisi-cikarmasi.html)
