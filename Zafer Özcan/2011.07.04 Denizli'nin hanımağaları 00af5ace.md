# Denizli’nin hanımağaları

*Zafer Özcan 2011.07.04*

<font class="agenda2NewsSpot">
 <p class="BasicParagraph">
  <strong>
   <span lang="EN-GB">
    Pamuk ameleliği var hayatının ilk yıllarında, sonra okuldan dönünce otlatmaya götürdüğü ineğin sütünü pazarda satmak. Şimdi ise sanayideki başarılarıyla ‘hanımağalık’ bayrağını annesinden devralmaya hazırlanıyor.
   </span>
  </strong>
  <p class="BasicParagraph">
   <strong>
    <span lang="EN-GB">
    </span>
   </strong>
  </p>
 </p>
</font>
<font class="newsDetail">
 <p>
  <p class="BasicParagraph">
   <span>
    Denizli’nin önde gelen firmalarından Akça Şirketler Topluluğu’nun hikâyesinde, hanımağaların tartışılmaz bir rolü var. Hazır beton, hazır sıva, taş ve kum ocağı işletmeciliği yapan ve geçen yılı 75 milyon TL ciroyla kapatan Akça Grup’un kurucuları Abdullah ve Neslihan Akça çifti, Acıpayam ilçesinin Hisar köyünden. Onlar, yokluklar içinde başladıkları hayat yolculuğunu, bugün Denizli’nin en önemli aile şirketlerinden birinin kurucuları sıfatıyla sürdürüyor. İşin başında artık ikinci kuşak bulunsa da Neslihan Akça örnek yaşam öyküsüyle “Denizli’nin hanımağası” olarak anılıyor. Topluluğun yönetim kurulu üyesi ve Neslihan Hanım’ın en küçük kızı Semra Akça Acar ise gerek şirketteki ağırlığı gerekse sanayideki başarılarıyla, ‘hanımağalık’ bayrağını annesinden devralmaya hazırlanıyor.
   </span>
  </p>
  <p class="BasicParagraph">
   <span lang="EN-GB">
    Hanımağaların öyküsüne geçmeden öncede Akça ailesini biraz daha yakından tanımakta yarar var. 1960’larda Hisar köyünde yaşayan Neslihan-Abdullah Akça çiftinin 3’ü erkek 5’i kız, toplam 8 çocukları vardır. Baba, bir yandan Aydın’a ameleliğe giderken, diğer yandan camide imamlık yapmaktadır. Ancak hayat şartları ve ekonomik zorluklar aileyi olumsuz etkiler. Abdullah Bey’in köyde 8 çocuğuna bakma imkânı kalmaz. Sıkıntılı bir sürecin ardından şehre taşınmaya karar verilir. Akça ailesi 1970’te köyden Denizli’ye göç eder. Semra Hanım ailenin en küçük bireyi olarak o tarihte henüz 1,5 yaşındadır. O şartlar altında taşındıkları yer ise şehrin kenar mahallelerinde bulunan, halalarının iki odalı mütevazı evidir.
   </span>
  </p>
  <p class="BasicParagraph">
   <span lang="EN-GB">
    Şehirde maişet temin etmek için fırsatlar daha fazladır belki ama zorlukları da unutmamak lazım. İlk yıllar oldukça meşakkatli geçer. Evin hanımları pamuk ameleliğine gitmeye başlar, erkek çocuklar ise babalarıyla birlikte çalışır. Yapabildikleri işse tuğla fabrikalarında, toprak yükleyip boşaltmaktır. Baba ve beş oğlu şehre ve elbette hayata tutunabilmek için canlarını dişlerine takarak çalışır. Bir süre sonra, işlerini yaptıkları briket fabrikasının sahibi, Abdullah Bey ve oğullarının çalışkanlıklarından etkilenerek artık devam ettirmekte zorlandığı işyerini onlara devretmek istediğini söyler. Uzun zamandır beklenen fırsat nihayet karşılarına çıkmıştır. Abdullah Bey teklifi kabul eder ve 1973’te ailenin ilk sanayicilik tecrübesi de başlamış olur. Önlerine iyi bir fırsat çıkan Akça ailesi, bunu iyi değerlendirmek adına işe dört elle sarılır.
   </span>
  </p>
  <p class="BasicParagraph">
   <span lang="EN-GB">
    Üç kız kardeş halalarında kalarak amelilik yapmaya devam ederken, Abdullah Bey, eşi ve beş oğluyla briket üretimine başlar. Erkek çocuklar artık fabrikada yatıp kalkmaktadır. Semra Hanım, küçük bir çocuğun gözüyle o günleri anlatıyor: “İnsan çok çalışır ve hak yemezse Allah yardım ediyor. Bize de yardım etti. Abimler çok çalışıyordu, biz de çok çalışıyorduk. Gaz lambalı bir evde kalıyorduk. Babam bize iki tane inek almıştı. İneklere bakmak ve sağmak kızların göreviydi. İneklerimizden sağdığımız sütü, annemle Denizli Kaleiçi’ne götürüp sattığımızı çok iyi hatırlıyorum. Okuldan dönünce inekleri gütmeye giderdik.”
   </span>
  </p>
  <p class="BasicParagraph">
   <span lang="EN-GB">
   </span>
  </p>
  <p class="BasicParagraph">
   <span lang="EN-GB">
    İş hayatına iki yaşında girdim
   </span>
  </p>
  <p class="BasicParagraph">
   <span lang="EN-GB">
    Küçük yaşından itibaren çalışarak ailesine katkıda bulunan Semra Hanım, okumaktan da geri kalmaz. Kardeşleri çalışmak zorunda oldukları için ilkokuldan sonra devam edemez. Diğer çocuklarını okutamayan Abdullah Bey küçük kızının ortaokula gitmesinde ısrarlıdır. Semra Hanım, babasının da yönlendirmesiyle ortaokula yazılır. O günden sonra bir yandan ortaokula devam ederken, diğer yandan da briket imalatında ailesine yardım etmeye başlar. Okuyan tek kardeş olduğundan onun görevi gelir-gider defterlerini ve diğer kayıtları tutmaktır. O dönemi, “Ortaokula başlayınca babam bana, ‘bundan sonra büroda bulunacaksın’ dedi. Öyle olunca inekler ablam ve yengeme kaldı. Böylelikle 11 yaşında iş hayatına girmiş oldum. Abimler brikethanede üretime bakar, işleri bizzat yürütürken, ben kayıtları tutar ve müşteriye bilgi verirdim. Boş kaldığımda ise briketleri sulama ve yükleme gibi işlere yardım ederdim.” sözleriyle anlatıyor.
    <span>
    </span>
   </span>
  </p>
  <p class="BasicParagraph">
   <span lang="EN-GB">
    1976’da Denizli’de deprem olur. Şehir için sıkıntılı bir dönemdir ancak Semra Hanım bu hadise sonrası işlerinin açılmaya başladığını söylüyor. Depremde, Akça şirketinin ürettiği briketlerin sağlam olduğunun görülmesi önlerini açmıştır. Aldıkları siparişlerde adeta patlama yaşanır. Akça şirketi ise tam bir aile işletmesi gibi çalışmaktadır. İşin başında baba bulunurken, erkeklerin biri teslimatta, diğerleri üretimde çalışır. Anne ve küçük kız ise hesap işleri ile banka işlerini takip etmektedir. Semra Hanım o süreci, “İşçi de bizdik, patron da” diye tanımlıyor. Babasının gözleri iyi görmediği için annesinin ehliyet almak zorunda kaldığını söyleyen Semra Hanım, onun gerçek bir hanımağa gibi çalıştığını söylüyor. Traktörle müşteriye mal sevkiyatı yapmaktan tutun da otomobille banka işlerini halletmeye kadar her işe koşar o dönem hanımağa. Küçük kızı ise Ticaret Lisesi’nden mezun olur. Hedefinde üniversite olmasına rağmen, şirketteki iş yoğunluğundan yüksek eğitim alma fırsatı bulamaz. Çünkü artık şirketin bütün mali işleri onun sorumluluğundadır.
   </span>
  </p>
  <p class="BasicParagraph">
   <span lang="EN-GB">
    Akça Grubu, 1988’de Denizli’nin ilk hazır beton santralini kurarak sektörün dikkat çeken firmalarından biri hâline gelir. Onu kum yıkama tesisi izler. Amelelikle yola çıkan aile artık şehrin orta büyüklükteki işletmelerinden birinin sahibi hâline gelmiştir. Hisar köyünden Denizli’ye, inek gütmekten sanayiciliğe giden yolda elbette her şey dışarıdan göründüğü kadar kolay olmamıştır. Semra Hanım, o dönem yaşadıkları sıkıntıları hâlâ gözleri dolarak anlatıyor. Onu en fazla etkileyen ise insanların çalışkanlık ve dürüstlük gibi erdemlere odaklanmak yerine, dış görünüme bakarak karar vermeleri. Özellikle annesine gelen tepkilere bugün bile üzülüyor. Neslihan Akça’nın en dikkat çekici özelliği, bir yandan Denizli sanayisinde kendine önemli bir yer edinirken, diğer yandan köydeki hâlini muhafaza etmesi. Şehirde, sanayicilerin içinde bile başörtüsünü çıkarmayan ve kıyafetlerini de değiştirmeyen Neslihan Hanım, bazı kişilerden takdir görürken, bazılarının da aşağılamalarına maruz kalmış.
   </span>
  </p>
  <p class="BasicParagraph">
   <span lang="EN-GB">
    Ehliyet sınavında bir polisin annesine, ‘Koca moruk sen ehliyet alıp ne yapacaksın!’ demesini hâlâ unutamıyor Semra Hanım. Ona, ‘kadın hâlinle bu işlerden ne anlarsın’ dediklerinde bile annesinin hiç vazgeçmediğini ve şirketin bugünlere gelmesinde çok büyük emeği olduğunu söylüyor.
   </span>
  </p>
  <p class="BasicParagraph">
   <span lang="EN-GB">
    90’lara gelindiğinde 3 kardeş kendi yolunu çizince, aile şirketinde aktif çalışan 4 erkek ve 1 kız çocuk kalmıştır. Ailede çalışan tek kız çocuğu olarak Semra Hanım’ın görevi yine mali işlerdir. Çünkü onun dışında mali işleri yürütecek kimse yoktur. “Allah insana en uygun rolü veriyor.” diyen Semra Akça, sosyal hayatta biraz çekingen bir kişiliği olduğundan hesap kitap işlerinin kendisi için çok uygun olduğunu düşünüyor. Bu dönemde Abdullah Bey şirketin bütün hesap kitap işlerini ona bırakır.
   </span>
  </p>
  <p class="BasicParagraph">
   <span lang="EN-GB">
    Aile şirketlerinde aileye gelen eşlerin bu işe bakış açıları, kabullenmeleri çok önemli. Bu konuda sıkıntı yaşayan şirketler son dönemlerde aile anayasaları hazırlamaya başladı. Eşlerin sürece katılımı belirli standartlara ve kurallara bağlanıyor. Benzer problemler Akça Grubu’nda da yaşanmış. Semra Hanım süreci, “Bir süre eşim ayrı telden çaldı, bizimkiler ayrı telden. Ben iki ev arasında epey sıkıntı yaşadım. Eşim Hasan’a ‘Ya ben şirketten ayrılayım ya da sen gel beraber çalışalım’ dedim. Ben bize gelmesini önerdim yoksa sıfırdan başlayacaktık. Bunun üzerine eşim bizim gruba katılmış oldu.” sözleriyle anlatıyor.
   </span>
  </p>
  <p class="BasicParagraph">
   <span lang="EN-GB">
    Semra Hanım’ın eşi Hasan Bey, 1995’te şirkete katılır. Buna göre kardeşler şirkete ortak olurken, eşlerin profesyonel çalışmasına karar verilir. Şu anda ise ailedeki üçüncü kuşağın şirkete adaptasyon süreci yaşanıyor.
   </span>
  </p>
  <p class="BasicParagraph">
   <span lang="EN-GB">
    Türkiye’de kadın girişimcilerin sayısı her geçen gün artmasına rağmen, kum ocağı ve beton gibi sektörlerde kadınlar yok denecek kadar az. Semra Hanım’ı iş hayatında en fazla zorlayan konu, çalıştığı sektör olmuş aslında. Özellikle ilk yıllarda, yakın çevresi dâhil hiç kimse ona bu işi yakıştıramamış. “Oturup ağladığım günler çok oldu.” demesine rağmen ayakları üzerinde kalmayı başarmış. Sektördeki rakip firmaların kendisini çok hafife aldıklarını söyleyerek bu durumu kendi lehine çevirmeyi nasıl başardığını da anlatıyor: “Dezavantaj gibi görünse de basit görülmek, basit görülen insanlar için bir avantajdır. Ben bunu çok yaşadım. Bunu bir fırsat bildim. İş kadınlarına önerim, kimsenin sizi düşünmesini beklemeyin. Pozitif ayrımcılığa inanmıyorum. Pozitif ayrımcılık, taşıma su ile değirmen döndürmeye benzer. İnsanlar seni güçlü görürse, senin kendine saygın varsa, onlar da sana saygı gösterir. Ben kendi işimde bunu yaşadım.”
   </span>
  </p>
  <p class="BasicParagraph">
   <span lang="EN-GB">
    Semra Akça, kariyerine devam ederken, ailesini de ihmal etmeyen bir girişimci. Üç çocuğu var ve bir ailede üç çocuğun ideal olduğunu düşünüyor. İş hayatına bakışı da kariyer endeksli değil. “Kariyer için değil, mecbur olduğum için çalıştım.” diyerek hiçbir zaman toplumda iyi ve itibarlı bir konuma sahip olmayı hesaplamadığını söylüyor. Asıl kariyerin ise çocuklarını iyi ve helal kazançla yetiştirmek olduğunun altını çiziyor.
   </span>
  </p>
  <p class="BasicParagraph">
   <span lang="EN-GB">
    Akça kardeşlerin çocuklarının da ilginç bir öyküsü var. 5 kardeşin 10 çocuğu, şirketin üst katında kreşe çevrilmiş dairede bir arada yetişmiş. Semra Hanım bunun neticesinde hem çocukların birbiriyle kaynaştığını, hem de ailelerinden uzak kalmadıklarını söylüyor. Şirkette büyüyen üçüncü neslin bir özelliği de ilkokul üçüncü sınıftan itibaren haftada bir gün, 2 saat şirkette nöbet tutmaları. Bu nöbetin parasal karşılığını da alıyorlar. Semra Hanım, bu uygulamayı yeni neslin şirkete adaptasyonu açısından önemli buluyor.
   </span>
  </p>
  <p class="BasicParagraph">
   <span lang="EN-GB">
    Yeni neslin katılımı elbette bu uygulamayla sınırlı bir iş değil. Türkiye’de iş hayatının yüzde 90’ından fazlasını oluşturan aile şirketlerinde yeni neslin adaptasyonu çok önemli bir problem. 4. nesle ulaşan şirket sayısının az olması, bu zorluğun göstergelerinden. Yaşanan sıkıntılar şirketleri aile anayasası hazırlamaya sevk ediyor. Akça Grubu da aile anayasası hazırlamış. Semra Hanım, “Çocuklarımız üniversite sonrası hemen şirkete gelmesin, gelirlerse bile tabandan başlasınlar dedik ama bunu uygulamak her zaman kolay olmuyor. Mesela küresel kriz var, o zaman hemen ihtiyacın olabiliyor. Buna rağmen kurallarımızı koyduk, bizde eşlerin ve kardeşlerin pozisyonu bellidir. Eşler genellikle şirkete katılıyor ama gelmeyenler de oluyor. Eşini getiremiyorsa kendisi de şirkette olmasın diye bir politikamız vardı. Bunun şimdi biraz acımasız olduğunu görüyoruz. Uygularken de sıkıntılar yaşadık. Bu kuralı, evlendiği zaman eşi gelmek isterse gelebilir ama şirket kurallarına, prensiplerine uymak kaydıyla diye değiştirmek istiyoruz.”
   </span>
  </p>
  <p class="BasicParagraph">
   <span lang="EN-GB">
    Anne, baba ve 5 kardeşle kurdukları şirketteki vâris sayısının, torunlarla beraber şimdi 30’a çıktığını belirten Semra Hanım, Türkiye’deki aile şirketlerinin hissedar sayısının artması ile ciddi sıkıntılar yaşadıkları tespitini yapıyor. Birçok şirketin yeni nesli adapte edememekten dolayı bölündüğünü hatırlatarak “Biz aile olarak bir arada kalabildiysek bunu adalet duygusu ile sağladık. İş bölümü yapıyoruz, herkes çalışıyor ve maaşını alıyor. Kasadan istediğin kadar para çekmek diye bir olayımız yok. İşimi yapmazsam maaşımın kesileceğini biliyorum. Bir sonraki nesil de bu anlayışla yetişiyor.” diyor.
   </span>
  </p>
  <p class="BasicParagraph">
   <span lang="EN-GB">
    Aile şirketlerinin ayakta kalması için kardeşlerin birbirine isyan etmemesinin önemine işaret eden Semra Hanım, “Küçük bir anlaşmazlıkla ipleri koparmaya kalkarsan aile şirketi yürümez. Sabırlı olmak zorundasın. Aile şirketinde yerine göre kardeşini sadece bir ortak olarak görebilmelisin.” tespitini yapıyor.
   </span>
  </p>
  <p class="BasicParagraph">
   <span lang="EN-GB">
   </span>
  </p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=B8EAA7C7367CD93CAE8386297091407E?newsId=29873), [web.archive.org (arşiv bağlantısı)](http://web.archive.org/web/20110711032308/http://aksiyon.com.tr:80/aksiyon/newsDetail_getNewsById.action;jsessionid=B8EAA7C7367CD93CAE8386297091407E?newsId=29873)
