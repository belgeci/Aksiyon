# Yeni TCK’dan AB de endişeli

*Zafer Özcan 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nisan’da yürürlüğe girecek olan ve bazı maddeleri kamuoyunda tepkilere yol açan yeni Türk Ceza Kanunu, uyum adına hazırlanmış olmasına rağmen AB yetkililerini de endişelendiriyor. Avrupa Komisyonu Temsilcisi Hans Jörg Kretschmer, gerekirse Meclis’ten değişiklik isteyebileceklerini belirtiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626201753im_/http://www.aksiyon.com.tr/resim/537/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Türkiye’de beni en çok şaşırtan, medyada gördüğüm bazı uygulamalar oldu. Makaleler ve yazılar her zaman gerçeği yansıtmayabiliyor. Avrupa ülkelerinde görmeye alışık olmadığımız bir durum bu. Demokrasilerde doğru bilgi, halkın haber alma hakkı adına   son derece önemlidir.”
   <br>
    <br>
     Avrupa Komisyonu Türkiye Temsilcisi Büyükelçi Hans Jörg Kretschmer, son günlerde verdiği demeçler ve bazı siyasilerle girdiği polemiklerle dikkatleri üzerinde toplayan bir isim. Türkiye’deki görevi sırasında yaptığı açıklamalarla büyük tartışmalara sebep olan eski temsilci Karen Fogg’dan görevi devraldı. Klasik bir diplomat görüntüsü veriyor. Fogg’a kıyasla daha az konuşuyor. Son günlerdeki çıkışlarını ise, “Ben hep söylenmesi gerekenleri söyledim, değişen bir şey yok.” sözleriyle izah ediyor. Kretschmer, Aksiyon’u Ankara Uğur Mumcu Caddesi’ndeki komisyon temsilciliğinde kabul etti. Konuşmanın sonunda, verdiği mülakatın Türkiye’de bir basın mensubuyla yaptığı en uzun görüşme olduğunu söylediğini de belirtelim.
     <br/>
     <br/>
     -Görev almadan önce Türkiye’yi ne kadar tanıyordunuz? Beklediğiniz gibi bir ülke buldunuz mu?
     <br/>
     <br/>
     Türkiye hakkında çok bilgim yoktu. İki kez seyahat etmiş ve İstanbul’la birkaç turistik merkeze gitmiştim. 57. hükümetin son dönemine denk geldi benim görevim. Hükümet tarih alma konusunda çok istekliydi. Hayal kırıklığı yaşamadım. Burası çalışma açısından çok enteresan bir yer.
     <br/>
     <br/>
     -Tercih size bırakılsaydı yine de Türkiye diyebilir miydiniz?
     <br/>
     <br/>
     Tayinler konusunda çok az etkimiz var ama tercih belirtebiliyoruz. Türkiye benim ilk iki tercihimden biriydi. Burada çalışmayı çok istiyordum ve çok mutluyum. Zor ama çok heyecanlı bir görev yeri benim için.
     <br/>
     <br/>
     -Sık sık Türkiye’nin farklı bölgelerini, Kars, Ağrı, Mersin veya İzmir’i ziyaret ediyorsunuz. Türk toplumunun AB’ye bakışı bölgelere göre farklılık gösteriyor mu?
     <br/>
     <br/>
     Güneydoğu ve Doğu Anadolu’ya sık sık ziyaretler yapıyorum. Görüştüğümüz insanların hepsi farklı sebeplerle olsa da AB’ye üyelik sürecine büyük destek veriyor. Bunun iki ana sebebi olabilir. Birincisi, o bölgede yaşayanlar insan hakları ve temel özgürlükler açısından çok zor dönemlerden geçti. Bölgede ciddi çatışmalar oldu. AB’nin, temel özgürlüklerin gelişimine katkı yapacağını düşünüyorlar ve bunda da haklılar. Son iki buçuk yılda çok etkileyici reformlar yapıldı. Bunlar AB perspektifiyle başladı. İkinci sebep ise ekonomik nedenlerdir. Katılımdan önce ekonomik durumun pozitif yönde gelişeceği beklentisi var, ki ben de bunun böyle olacağını umuyorum. AB üyesi Türkiye’nin ekonomisi elbette çok daha iyi olacaktır.
     <br/>
     <br/>
     -Doğu halkının AB desteği batıya göre daha yüksek diye bir tespit yapılabilir mi? Ekonomik durumun daha iyi olduğu batı bölgelerine gidildikçe AB desteği azalıyor denebilir mi?
     <br/>
     <br/>
     Öyle olduğunu sanmıyorum, çünkü AB üyeliğine destek Türkiye’de zaten çok yüksek, yüzde 70 civarında. Gelişmiş Ankara ve İstanbul gibi merkezlerde de bu destek çok yüksek. Sanayiciler ve iş dünyası da yoğun destek veriyor. Doğu ile Batı arasında belirgin bir fark olduğunu düşünmüyorum.
     <br/>
     <br/>
     -Türkiye’de AB desteği çok yüksek ama bu insanlar AB’yi bilmiyor. Ekonomi biraz daha iyiye gider, cebimizdeki para artar beklentisiyle bilinçsiz bir destek verildiği yorumları yapılıyor.
     <br/>
     <br/>
     Bu konuda söyledikleriniz doğru. Halk arasında AB hakkında bilgi düzeyinin düşük olduğunu görüyoruz. Geçenlerde yapılan Eurobarometre araştırması Türkiye’de ulusal ölçekte yapılan ilk çalışmaydı. Soru yöneltilenlerin yüzde 73’ünün AB konusunda ciddi bilgiye sahip olmadığını ortaya koydu. Sürece ciddi bir destek var; fakat bu sağlıklı bilgiye dayanmıyor. Zaman içinde ne olacağı ortaya çıkacak. Çünkü AB konusunda bilgi düzeyi artınca, beklentiler de daha gerçekçi olacak. Bunu da müzakere sürecinde göreceğiz. Müzakereler başlayınca Türkiye’de, Orta Avrupa ülkelerindekine benzer bir durum yaşanırsa şaşırmam. O ülkelerde ilk başlarda üyelik konusunda yoğun destek vardı, müzakereler başladıktan sonra bu desteğin önemli ölçüde azaldığını gördük. Türkiye’de benzer bir durum yaşanabilir diye düşünüyorum.
     <br/>
     <br/>
     -AB, bir toplumsal dönüşüm projesi. Yasal düzenlemeler yapılıyor, sistem teknik açıdan AB normlarına uyumlu hale getiriliyor. Peki, toplumda böyle bir değişim süreci yaşanıyor mu? Bu süreçte toplumun dönüşümü de önemli değil mi? Hep hükümet mi bir şeyler yapacak, sivil toplum sürecin neresinde?
     <br/>
     <br/>
     Kesinlikle haklısınız, sadece hükümetin aktif olması yeterli değil. Ama görüyorum ki Türkiye’de sivil toplum giderek daha aktif hale geliyor. Yasalar çok önemli; çünkü hukuki düzen AB ile uyumlu olmalı; fakat ikinci adım bu hukuki düzenin uygulanması. İdarenin ve mahkemelerin reform ruhuna uygun hareket etmesi. Hedef, Türkiye’yi AB’ye uygun liberal bir demokrasi haline getirmektir. Hukuki sistem mükemmel olabilir; ama insanların bu yeni durumu içselleştirmesi gerekiyor. Bu da herkesin zihinsel dönüşüm yaşamasıyla olur. İnsanlar hak ve özgürlüklerinin bilincinde olup bunu kullanmalılar. Bu noktaya gelebilmek için sivil topuma önemli görevler düşüyor. Toplumsal dönüşüm süreci farklı alanlarda, farklı hızlarda ilerleyecek. Toplumsal dönüşümün zorlu olduğu alanlardan biri cinsiyet ayrımcılığı konusudur. Türkiye’nin doğu ve güneydoğusunda gelenekler ve kültür noktasında sorunlar var ve AB standartları için temel bir dönüşüm yaşanması gerekiyor. Bu bölgelerde dönüşümün düzeyinin daha yüksek olması gerekiyor.
     <br/>
     <br/>
     -Türkiye’de büyük bir kitle AB üyeliğini istiyor ama bunların büyük çoğunluğu da ‘istiyoruz ama bizi almazlar’ diye düşünüyor. Ne yaparsak yapalım bizi almazlar inancına cevabınız nedir?
     <br/>
     <br/>
     Türkiye’nin AB projesinin başarı ya da başarısızlıkla sonuçlanmasında belirleyici faktör Türkiye’nin reform sürecini sürdürme kapasitesidir. Türkiye bu dönüşümü sağlar ve üyeliğe hazır hale gelirse bu proje başarıyla sonuçlanır. Türkiye, AB’ye hazır olduğunda bugünkü Türkiye’den farklı hale gelecektir deniyor ve bu yorum doğru. Reform süreci iki buçuk yıl önce başladı ama henüz ilk aşamada. Daha yapılması gereken çok şey var. O çerçevede zor ve uzun bir süreç olacak bu. Kamuoyu desteği azalsa bile önemli olan hükümetin reformları tutarlı ve düzenli şekilde sürdürmesidir. Her zaman asıl hedefi izlemesidir. Türkiye bu yönde ilerlerse o zaman şu an Türkiye’nin AB üyeliğine şüphe ile yaklaşan bazı ülkeler ve Avrupa kamuoyu da bu durumdan pozitif etkilenecektir. Son iki buçuk yıldır Türkiye’de istikrar var. Umalım ki önümüzdeki dönem siyasi istikrar devam etsin ve bu sayede reformlar yapılabilsin. Aksi takdirde siyasi çalkantı olursa reform süreci sekteye uğrar. Türkiye’deki reformların sürati müzakere sürecinin ne kadar süreceğini belirleyecek.
     <br/>
     <br/>
     -Her şey yolunda giderse, tam üyelik için bir tarih verebilir misiniz?
     <br/>
     <br/>
     Süreç için tarih vermek çok zor ama Türkiye tüm kriterleri yerine getirdiği takdirde üye olacaktır. Bu da Türkiye’nin performansına bağlı. Müzakerelerin ise 2013-2014’ten önce biteceğini düşünmüyorum. Yani 10 yıllık bir müzakere süreci bekliyor Türkiye’yi.
     <br/>
     <br/>
     -Paris Mathc Dergisi muhabirleri Türkiye’nin doğu sınırında bir köye giderek, ‘işte AB’nin yeni doğu sınırı’ diye alaycı bir haber yapmıştı. Bu bölgeleri gördüğünüzde Türkiye’nin üyeliği adına bir karamsarlığa kapılıyor musunuz?
     <br/>
     <br/>
     Hayır, karamsarlığa kapılmıyorum, kötümser değilim. Ancak Türkiye’nin aşması gereken zor bir durum bu. Doğuda ekonomik kalkınma başlatılmalı ve bu başarıyla sonuçlanmalı. Hem siyasi hem ekonomik kalkınma gerekiyor. Batı ile doğu arasındaki farkın kapanması gerekiyor. Sosyal açıdan da bu bölgelerin gelişime çok ihtiyacı var. O bölgeler için net stratejilere ihtiyaç var. Zaten AB Türkiye ile müzakerelerin başlatılması kararı aldığı zaman bu durumun farkındaydı. Doğu ve Güneydoğu’nun durumunu iyi biliyorlardı. Mali yardımların önemli kısmı da ülkenin bu kesimindeki sosyo-ekonomik gelişme için ayrılmış durumda. Hükümetin tek başına yapabileceği bir iş değil bu. Özel sektöre bir sorumluluk düşüyor. Yatırımların bu kesime kaydırılması çok önemli.
     <br/>
     <br/>
     -Buradaki tecrübenizden hareketle, Türkiye’de basın veya siyasiler açısından sizi en çok üzen veya şaşırtan ne oldu?
     <br/>
     <br/>
     Bu kolay bir soru değil, biraz düşünmeyi gerektiriyor. Son iki buçuk yıla baktığımda Türkiye’de siyaset daha açık hale geldi. Karar mercilerine erişebiliyorsunuz, bu önemli bir gelişme. Medya konusunda bazen şu şaşırtıyor beni, Avrupa ülkelerinde görülemeyecek uygulamalarla karşı karşıya kalıyoruz. Makaleler ve haberler her zaman gerçeği yansıtmayabiliyor. Demokraside doğru bilgi çok önemli. Bu açıdan baktığınızda böyle bir sorunla karşılaşmak beni şaşırtıyor açıkçası.
     <br/>
     <br/>
     -Türkiye’de AB’ye yönelik en yaygın eleştiri çifte standart meselesi. AB bize farklı diğer adaylara veya üyelere farklı davranıyor deniliyor. Sizce çifte standart konusunda AB’nin hiçbir öz eleştiriye ihtiyacı yok mu? Mesela Türkiye’de kadınlara dayak konusuna hemen kınama verildi ama İtalya’da polisin küreselleşme karşıtlarına çok sert müdahalesine aynı sertlikte tepki verilmedi?
     <br/>
     <br/>
     Ben çifte standart olduğuna inanmıyorum. Önemli olan bu gibi olaylarda, AB standartları açısından bakıldığında ülkenin nasıl reaksiyon gösterdiğidir. Ayrıntılı bir soruşturma olmalı ve orantısız güç kullanan polise soruşturma açılmalı. Türkiye soruşturmayı açtı. Bazı müeyyideler uygulandı, bu adımlar çok memnuniyet verici. Soruşturmanın sonucunu bekliyoruz. AB’de aynı durum olduğunda önce halk çok sert tepki veriyor ve bunun bir sonucu da oluyor.
     <br/>
     <br/>
     -Halk tamam ama AB’nin yetkili organları aynı sertlikte tepki vermiyor deniyor!
     <br/>
     <br/>
     Türkiye yoğun şekilde gözlemleniyor; çünkü AB üyesi olmak istiyor. Tepkiler bu açıdan normal karşılanmalı. Avrupa Parlamentosu Türkiye’deki gelişmelerle yakından ilgili. AB ülkelerinde aynı olay olduğunda hükümetler gereken tedbirleri hemen alıyor, Türkiye’ye yönelik bir ayrım görmüyorum. Türkiye bu olayda soruşturma açarak üzerine düşeni yaptı zaten.
     <br/>
     <br/>
     -Türkiye AB’ye tam üye adayı olan ilk ve tek Müslüman ülke. Bu durum tam üyelik için bir dezavantaj mıdır?
     <br/>
     <br/>
     Hayır.
     <br/>
     <br/>
     -Peki ilk ve tek Müslüman üye ne anlama gelir Avrupa’nın ve dünyanın geleceği açısından? Medeniyetler çatışmasına karşı bir panzehir olarak nitelendiriliyor bazı çevrelerde.
     <br/>
     <br/>
     Pek çok kişi bundan bahsediyor. İslam dünyası da zaten Türkiye’yi izliyor bu süreçte. Tam üyelik Batı ile Müslüman dünya arasında bir köprü olur deniyor ve haklı da olabilirler. Türkiye bence AB’nin güvenlik ve dış politikasına önemli katkılar sağlar ve AB’nin bu bölgedeki rolünü pekiştirebilir.
     <br/>
     <br/>
     -Hükümet başından beri AB’yi şaşırtan bir performans sergiledi. Ama son dönemde AB’ye bir ilgi kaybından bahsediliyor ve AKP’nin Avrupa’daki itibarını zedelediği söyleniyor? Böyle bir durum var mı?
     <br/>
     <br/>
     Benim bildiğim kadarıyla AB’de hiç kimse hükümetin ilgisinin azaldığından veya itibarının zedelendiğinden bahsetmedi. Bence bunu söylemek doğru değil.
     <br/>
     <br/>
     -Siz böyle bir eleştiri yapmıştınız, doğuya yaptığınız son ziyaretinizde?
     <br/>
     <br/>
     Ben bunu söylemedim ama ne söylediğimi hatırlatarak kapatılmış bir konuyu açmak istemiyorum. AB’nin Troyka toplantısı Türkiye’de oldu ve Türkiye’nin ne yapması gerektiği konusunda mutabakata varıldı, süreçte bir belirsizlik veya kesinti yok.
     <br/>
     <br/>
     -Peki Türkiye’nin müzakere süreci öncesi şu an yapması gerekenler neler?
     <br/>
     <br/>
     Türkiye’nin daha fazla ilerleme kaydetmesi gereken bazı siyasi konuları örnek verebilirim; ama bunların zamanlaması Türkiye’ye ait. Müzakere öncesi veya sonrası olabilir bunlar. Reformların hızı sürecin hızını belirleyecek. Mesela yargı reformu başladı ama yapılması gereken daha çok şey var. Bağımsız, tarafsız ve etkin bir yargı sistemi olmalı. Bu sadece hukuki açıdan değil, ekonomik durum açısından da önem taşıyor. Din özgürlüğü konusu var. Siyasi alanda reformlara baktığınızda en az ilerleme kaydedilmiş olan din özgürlüğüdür. İfade özgürlüğü konusu var. Gazeteciler ve fikir yazıları hakkında çok dava açılıyor ama olumlu tarafı bunların çoğu beraatle sonuçlanıyor. Kadının toplumdaki statüsü konusu var, değişiklikler yapıldı ama bunların uygulanması önem taşıyor. İşkence ve kötü muamele ile mücadele devam etmeli, ilerleme sağlandı ama henüz uygulamada sorunlar var.
     <br/>
     <br/>
     -1 Nisan’da yürürlüğe girecek yeni Türk Ceza Kanunu ile ilgili önemli eleştiriler yapılıyor. Yasanın Türkiye’yi hapisteki gazeteciler cennetine çevireceği söyleniyor. Bu konuyu incelediniz mi? AB’ye uyumla gelmek isterken, tersi bir durum mu oluşuyor?
     <br/>
     <br/>
     Biz AB olarak yeni TCK’nın bazı hükümlerinden endişeliyiz ve bunu dile getirdik. İfade özgürlüğü ile ilgili hükümlere dikkat çekmiştik. Bazı değişiklikler oldu ve bunları dikkatle izleyeceğiz. İfade ve basın özgürlüğü her demokraside hayati önem taşıyan bir konu. Gerekirse Meclis’ten bu konuda daha fazla değişiklik yapılmasını isteyebiliriz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20380), [web.archive.org (arşiv bağlantısı)](http://web.archive.org/web/20070626201753/http://www.aksiyon.com.tr:80/detay.php?id=20380)
