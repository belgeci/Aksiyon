# 4 milyar dolar havaya

*Zafer Özcan 2005.09.12*

<div bgcolor="#FFFEF6">
 <font>
  <img border="0" height="1" src="/web/20060106092722im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106092722im_/http://www.aksiyon.com.tr/resim/562/54.jpg" vspace="5"/>
  </p>
 </font>
 <font class="content">
  Yalıtım denilince bir çoğumuzun aklına dış cephe kaplamaları gelir. Yalıtımın ısı, ses, su ve yangına karşı etkili bir önlem olduğunun bir çok insan farkında değil. İnşaat maliyetine yüzde 3 - 5 arasında ek yük getiren yalıtım uygulamaları Türkiye’de çok yetersiz ve yalıtımsız binalar ülke bütçesine yılda 4,2 milyar dolara mal oluyor.
 </font>
 <p>
  <font class="content">
   Aile fertleri bir siteden ev alabildikleri için mutluydu. İstanbul gibi, insana çok fazla özel hayat hakkı tanımayan, çocukların özgürce koşup oynamalarına izin vermeyen bir şehirde, site sakini olmak bir ayrıcalık bile sayılabilirdi. Özellikle evin küçük afacanlarını mutlu etmişti bu gelişme. Artık daha çok dışarı çıkabilecek, daha fazla serbest hareket edebileceklerdi ne de olsa. Yeni evlerindeki ilk günler son derece keyifli geçti. Yaşamdaki arızaları ve şehirlerdeki plansızlığı iyi kamufle eden yaz aylarında her şey yolunda görünüyordu; ta kış gelip çatana kadar. Hem depreme dayanıklı olduğu hem de daha sağlıklı bir ortam sunduğu için aslında son derece cazip bir yerleşim alanı olan site binalarının, yağışlı günlerde su geçireceği ve yoğun neme sebep olacağı hiç akıllarına gelmemişti doğrusu! Oturdukları dairenin kuzey cephe olmasının getirdiği dezavantajları da yeni fark ediyorlardı. Bütün bunlara rağmen, halk tabiriyle ‘sıfır bir daire’, üstelik de site içinde, nasıl bu kadar yağmura, neme, soğuğa açık olabilirdi? Binayı depreme karşı sağlam yaparken, bu ayrıntıların da insan hayatı için önemli olduğu niye kimsenin aklına gelmemişti?
   <br>
    <br>
     Bir yandan dairenin eksiklerini kapatmaya uğraşan evin reisi, bir yandan da zihninde bu sorularla boğuşuyordu. İnşaatı yapanların aklına gelmeyen, aslında onun da hiç farkında olmadığı bir ayrıntı eksikti binalarında: yalıtım. Müteahhit firmanın, binanın maliyetini sadece yüzde 3 arttıran masraftan kaçmasıydı aslında sorunun özeti. Bu ayrıntıyı atlamanın Türkiye bütçesine bir yıllık yükü ise 4,2 milyar dolar.
     <br/>
     <br/>
     Yalıtım denince birçoğumuzun aklına dış cephe kaplamaları gelir. Ağırlıklı olarak bu kaplamaların binaları daha şık ve gösterişli hâle getirmek için uygulandığı düşünülür. Yalıtımın ısı, ses, su ve yangına karşı etkili bir önlem olduğunun aslında çoğumuz farkında bile değiliz. Bu konudaki bilgisizliğimiz, araştırmalarda da ortaya çıkıyor. Isı, Su, Ses ve Yangın Yalıtımcıları Derneği’nin (İZODER) yaptırdığı bir ankette ‘yalıtım nedir’ sorusuna katılımcıların yüzde 48’i hiç karşılık verememiş. Cevabı olanların bilgileri ise eksik veya yanlış. Kavram olarak bu kadar uzak ve ilgisiz olduğumuz yalıtım, aslında yaşamımızın daha güvenli ve kaliteli hâle gelebilmesinin en önemli unsurlarından biri. İnsan yaşamına doğrudan etkisinin yanı sıra, bu konu genel anlamda devletin bütçesiyle de çok ilgili. Araştırmalara göre, Türkiye’deki bütün binalar yalıtımlı olsaydı, başta da belirttiğimiz gibi devlet yılda toplam 4,2 milyar dolar tasarruf edecekti! İZODER üyeleri asıl işleri olan yalıtım malzemesi üretmenin yanı sıra, son yıllarda-bu konunun öneminin daha iyi anlaşılması için- ciddi tanıtım kampanyaları yapıyor. Başkan Arif Nuri Bulut, “Biz bilgi ve uygulama eksikliğini görerek bu kampanyayı başlattık. Konunun ne kadar önemli olduğunu vurguluyoruz; çünkü yalıtım, binalar için bir kere yapılabiliyor.” diyor.
     <br/>
     <br/>
     Hem güvenlik hem konfor
     <br/>
     <br/>
     Yalıtım, özellikle su yalıtımı binanın inşaatı ile birlikte başlıyor. Binanın doğal sebeplerle aşınması ve yıpranmasına karşı alınabilecek en etkili önlemlerin başında su yalıtımı geliyor. Temelden başlayan bu işlem, binanın şiddetli yağmurlarda su alarak aşınmasını engelliyor. Bir bina çok sağlam dahi olsa, sürekli su almakla, taşıyıcı özelliği olan kolonları yıpranarak güçten düşebilir. Başkan Bulut, bu durumun bina ömrünü azalttığını vurguluyor. Konforu bozması, nem yapması ise görünen etkiler. Ancak Türkiye’deki binaların en az yüzde 60’ında böyle bir su yalıtım sistemi bulunmuyor. Kışın ısı kaybını önlemesi açısından mantolama yöntemiyle ile yapılacak ısı yalıtım sistemi de son derece önemli bir ayrıntı. Havaya giden milyar dolarların en önemli sebeplerinden biri de yapılamayan veya eksik yapılan ısı yalıtımları. Soğuk kış aylarında, yalıtımsız duvarlar yüzünden, kaloriferden veya sobadan çıkan ısının önemli bir kısmı dışarı sızarak boşa gidiyor. Hâl böyle olunca da, evleri ısıtmak için daha fazla yakıt tüketmek gerekiyor. Doğal olarak hem aile bütçesi sarsılıyor hem de devlet bütçesi olumsuz etkileniyor. Kış aylarında özellikle İstanbul’da fahiş olarak nitelendirilebilecek doğalgaz faturalarının en önemli gerekçesi, ısı yalıtımı yapılmamış binalar. Sadece doğalgaz açısından da bakmamak lâzım konuya. Kömürle ısınan yalıtımlı bir binada beş ton kömürle kışı atlatmak mümkünken, yalıtımsız binalarda en az iki katı yakıt almak gerekiyor.
     <br/>
     <br/>
     Yangın yalıtımı ise Türkiye’de en az bilinen yalıtım türleri arasında yer alıyor. 2002 yılında çıkan, binaların yangından korunmasına yönelik yönetmelik sonrası projeler yangın yalıtımlı olarak uygulanmaya başlandı. Özellikle insanların yoğun olarak bulunduğu alışveriş merkezleri, sinemalar ve ticari yapılarda yangın yalıtımı son derece önemli. Nuri Bulut, yangın yalıtımının temel hedefini insan yaşamını korumak olarak açıklıyor. Yani hiçbir ürün için yanmaz demek mümkün değil; önemli olan binaların yangına dayanıklılık süresini artırmak. Müdahale süresini uzatarak soğutmaya yardımcı olmak ve oradaki insanların binadan kaçacak yeterli zamanı bulmasını sağlamak. Bu açıdan binaların inşası sırasında yangına mukavemeti yüksek malzemenin kullanılması önemli bir ayrıntı. Nuri Bulut bu açıdan İstanbul’daki büyük alışveriş merkezlerinin durumunu olumlu buluyor. Projeler dışarıdan geldiği için yangına mukavemetli malzemeler kullanıldığını vurguluyor.
     <br/>
     <br/>
     AB 12 kat önümüzde
     <br/>
     <br/>
     Avrupa Birliği ülkeleri ile kıyaslandığında, Türkiye’nin yalıtım konusunda da alması gereken çok yol olduğu ortaya çıkıyor. Hâlen Türkiye’de AB ortalamasının 12 kat altında bir yalıtım uygulaması var. Son on yılda ise Türkiye’de yalıtım uygulamaları 10 kat artmış. Ülkemizde yaklaşık 8 milyon bina, 16 milyon da konut var. Yalıtımlı bina oranı ise sadece yüzde 16. Isı yalıtımlarının sadece soğuktan korunmak için düşünülmemesi gerektiğini de vurguluyor Bulut ve ekliyor: “Güneydeki işyerleri ve konutlarda, nasılsa çok soğuk olmuyor diye yalıtım ihmal edildiği için bu kez yaz aylarında binalar çok fazla ısınıyor ve soğutmak için normalden daha fazla klima kullanmak ve elektrik tüketmek gerekiyor. Bu da olayın bir başka boyutu.” Kısacası yalıtım konusundaki bilgisizlik sadece kışların sert yaşandığı soğuk bölgeleri değil, ılıman iklime sahip Akdeniz yöresini de doğrudan etkiliyor. Çünkü ısı yalıtımı, sadece soğuktan değil, aşırı yaz sıcaklarından da insanları korumayı amaçlayan bir uygulama.
     <br/>
     <br/>
     Peki, yalıtım konusundaki ilgisizliğin maliyetlerle ilişkisi ne? Pahalı bir uygulama olduğu için insanlar veya inşaat sahipleri kaçınıyor olabilir mi? Nuri Bulut inşaat esnasında yapılacak yalıtım uygulamasının, binanın toplam maliyetine yüzde 3-5 oranında ek bir yük getirdiği bilgisini veriyor. Bu maliyet sonradan yapılan uygulamalarda ise daha yüksek. Nuri Bulut, yalıtım konusundaki umursamazlığın yasalara kadar uzandığını bir örnekle açıklıyor.
     <br/>
     <br/>
     Kat Mülkiyeti Kanunu’nda, binaya doğalgaz bağlanacağı zaman, bina sakinlerinin oy çokluğu yeterli görülürken, yalıtım yapılması içinse oybirliği şartı getirilmiş. Bulut, yasalarda da yalıtım konusunun hak ettiği şekilde yer alması gerektiğini vurguluyor. İmar yasasında yalıtımın hiç geçmemesini de eleştiriyor. Hazırlanmakta olan enerji verimliliği kanun tasarısında, enerji verimliliğini arttırıcı her türlü malzemeye KDV indirimi teşviki verilmesinin planlandığını da hatırlatan Bulut, “Özendirici birtakım kararlar alınmalı, bina vergisinden indirim yapılmalı. Yalıtımlı binalara enerji indirimi sağlanmalı. Böyle olduğu takdirde, elde edilecek verimlilik ve ekonomik kazanç, sağlanan indirimlerin maliyetinden çok daha fazla olacaktır.” diyor.
     <br/>
     <br/>
     YALITIMSIZ BİNALAR CEP DELİYOR!
     <br/>
     <br/>
     İZODER; Antalya, İstanbul, Ankara ve Erzurum illerinde yalıtımlı ve yalıtımsız binaların durumunu inceleyerek, bir yılda yakıt için harcanan miktarları ortaya çıkarmış. Araştırma sonuçlarına göre, yalıtımsız binalar, bütçeden, olması gerekenden çok daha fazla pay alıyor. Örneğin, Antalya’da yalıtımsız bir binanın yıllık net enerji tüketiminin bedeli 7 bin 431 YTL. Bina yalıtımlı olduğunda bu rakam yılda net 2 bin 986 YTL’ye düşüyor. İstanbul’da yalıtımsız bir binada oturanlar, enerjiye yılda ortalama 13 bin 480 YTL harcıyor. Bina yalıtımlı olduğunda ise bu rakam 4954 YTL’ye kadar düşüyor. Ankara’da ise yalıtımsız bir binada oturanların yılda harcadıkları toplam enerjinin ortalama fiyatı 17 bin 835 YTL, yalıtımlı binada rakam 5 bin 39 YTL’ye iniyor. En soğuk illerden olan Erzurum’da ise yalıtımsız bir binanın yılda tükettiği enerjinin maliyeti 28 bin 429 YTL, yalıtım olursa 10 bin 174 YTL. Bu karşılaştırmalı rakamlar da gösteriyor ki Türk halkı zaten yetersiz olan bütçesinden çok önemli ancak gereksiz bir miktarı yalıtımsız binaları ısıtmak için harcıyor.
     <br/>
     <br/>
     YALITIM NEDiR?
     <br/>
     <br/>
     Yalıtım, Arapça kökenli tecrit ve Fransızca kökenli izolasyon sözcüklerinin karşılığı olarak yakın zamanlarda Türkçeye giren bir sözcük. İnşaat sektörü için yalıtım bir yapı fiziği koludur. Bir yapı elemanından su ve ısı geçişi, su buharı difüzyonu, yangının ve sesin yayılımı gibi fiziksel hareketleri denetim altında tutmak ve düzenlemek için alınması gerekli önlemleri inceler.
     <br/>
     <br/>
     Türkiye’de yeni yeni farkına varılmaya başlanan yalıtım konusu Avrupa Birliği mevzuatında önemli yer tutuyor. Bu açıdan özellikle aday ülkelerde yalıtım uygulamalarının gelişmesi için önemli fonlar ayrılıyor. Sektörün hızlı büyümesi Türkiye’de de yalıtım ve çatı ustalarına olan ihtiyacı artırdı. İZODER bünyesinde kurulan Yalıtım Eğitim Danışma Merkezi (İYEDAM) bu işin zanaatını iyi bilecek ustalar yetiştiriyor. Usta yetiştirmek yalıtım işinde son derece önemli; çünkü doğru malzemeyi doğru kişinin kullanması gerekiyor. Uygulama yanlış olursa, sonuçlar çok pahalıya mal olabiliyor. İYEDAM bünyesinde çatı ve yalıtım ustalarını yetiştirecek proje, İZODER’in AB fonlarından sağladığı destekle devam ediyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22477&yorum=5834), [web.archive.org (arşiv bağlantısı)](http://web.archive.org/web/20060106092722/http://www.aksiyon.com.tr:80/detay.php?id=22477&yorum=5834)
