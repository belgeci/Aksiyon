# Moda demokratikleşti, halka indi!

*Zafer Özcan 2011.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskiden sadece yüksek gelir grubuna hitap eden markalı ürünlere artık herkes ulaşabiliyor. Moda halka inerek demokratikleşiyor.
  </font>
 </div>
 <div id="newsText">
  <font class="detail-text">
   <p>
    Ayakkabı sektöründe son yıllarda yerli markaların ağırlığı dikkat çekiyor. Çin’den yapılan ucuz ithalat ve dünya markalarının gelişine rağmen, yerli markaların pazar payı artıyor. Bunda, markalaşmaya verilen önemin rolü var. Türkiye’nin dünyadaki en iyi deri üretimini yapan ülkelerin başında gelmesi de sektörü öne çıkarıyor. Son yıllarda her kesime hitap eden iddialı ürünleriyle dikkat çeken Pames Grup, aralarında Arow ve MP’nin de bulunduğu 13 aktif markasıyla sektörün öncülerinden. Ağrılı girişimci Kazım Sağın’ın kurduğu Pames Grup’ta bayrağı artık kızı Yasemin Sağın devralıyor. Sağın, sektörü ve Pames’i Aksiyon’a değerlendirdi.
   </p>
   <p>
    -Ayakkabı sektöründe markalaşmanın önemi nedir?
   </p>
   <p>
    Eskiden ayakkabıda bu kadar marka algısı yoktu; ama biz gidişatın o yöne olacağını düşündük. Markalaşmaya önem verdik. Gelinen noktada insanlar artık aldıkları her üründe markaya bakıyor. Ayakkabı seçerken ürünün markası belirleyici oluyor.
   </p>
   <p>
    -Marka eskiden belirli gelir grubuna hitap ederdi. Şimdi tabana yayıldığı söylenebilir mi?
   </p>
   <p>
    Alışveriş trendleri markalar üzerinden belirlenirken, eskiden lüks kavramı içinde yer alan ve sadece yüksek gelir gruplarına hitap eden markalı giyim, artık tabana yayılıyor. Moda ve markaların demokratikleştiği bir süreç yaşıyoruz diyebiliriz. Üretimdeki alternatiflerin artması ve tüketicinin kral olduğu bir dönemde, markalar artık her kesime hitap ediyor. Uzmanlar, çocukların bile günde 3 bine yakın markaya maruz kaldığını söylüyor. Bu kadar markanın olduğu bir ortamda kalıcı olmak önemli hâle geldi. Kalıcılığı belirleyen etkenlerse hizmet, kalite, tasarım ve elbette uygun fiyat politikası.
   </p>
   <p>
    -Markalaşmaya yatırım yapılması ayakkabı sektörünü nasıl etkiledi?
   </p>
   <p>
    Markalaşmaya verilen önem sektörün Avrupa ile rekabetine olumlu etkiler yaptı. Eskiden Batı’daki modaları izleyerek yönünü belirleyen yerli üreticiler şimdi kendi modalarını oluşturuyor. Bundan 10 yıl önce modayı bir yıl geriden izlerdik. Uluslararası firmaların Türkiye’de yatırım yapmasıyla bu durum ortadan kalktı. Gelecek yılın modasını kendimiz öngörerek ona göre yatırım yapmazsak geride kalırız, çok uluslu firmalarla rekabet edemeyiz. Bütün dünya markalarının her alışveriş merkezinde bulunduğu bir ortamda hiçbir yerli markanın geride kalma lüksü yok.
   </p>
   <p>
    -Bir yıl sonraki modayı öngörebilmek için nasıl bir yatırım gerekiyor?
   </p>
   <p>
    Bu aslında ciddi bir takip ve araştırma meselesi. Özellikle Ar–Ge birimlerinin çalışmasını gerektiren bir konu. İçeride çalışmak kadar, saha araştırması da istiyor. Yurtdışı fuarları yakından izlemek de önemli bir ayrıntı. Sadece ayakkabı da değil tabii. İnsanlar artık kıyafetlerine göre ayakkabı seçtiğinden, giyim mağazalarındaki trendleri de bilmek gerekiyor. Devamlı takipteyiz, takibi bırakırsanız, piyasa da sizi bırakır.
   </p>
   <p>
    -Genç bir patronsunuz, ayakkabıdan anlar mısınız?
   </p>
   <p>
    Ben şirketin her biriminde çalışarak bu noktaya geldim. Evet, ayakkabıdan anlarım; kullanılan malzemeyi ve kalitesini bilirim. Ayakkabının üretim yöntemine göre kendine özgü bir kokusu vardır, onu bilirim. Her birimde çalıştım; ancak kendimi daha çok Ar–Ge, finans ve tasarıma yakın görüyorum.  Ayakkabı işi moda sektörünün parçası olduğundan, tasarım meselesine özellikle kafa yoruyorum.
   </p>
   <p>
    -Tasarıma gelince yeni koleksiyonlar hakkındaki fikirlerinizi de alalım…
   </p>
   <p>
    2012 yaz koleksiyonunu üretiyoruz. Önümüzdeki yaz ayakkabı sektörü açısından çok renkli geçecek. Turuncu, pembe ve fuşya renkler kadın ayakkabılarında ağırlıkta olacak. Yazlık ayakkabılarda dolgu topuk ve rahatlık ön planda. Erkeklerde ise bordro ve beyaz renkler ağırlıkta olmakla birlikte, klasik koyu renkler ve kahverengiler de yine revaçta. Anneler ve kızları için babet modellerin modası hiç geçmiyor. Her elbisenin altına giyilebilen babet, kurtarıcı bir model.
   </p>
   <p>
    -Bu yılki en iddialı koleksiyonunuz nedir?
   </p>
   <p>
    Pames Grup’un bu yılki en iddialı ürünleri bölgeler koleksiyonu. Kapadokya, İstanbul, Nemrut, Akdeniz ve Karadeniz esintileriyle hazırlanan spor ayakkabılarımız büyük ilgi görecek.
   </p>
   <p>
    -Türkiye’den sonra yurtdışında mağazalaşma planınız var mı?
   </p>
   <p>
    Yurtiçinde belirli bir doygunluğa ulaştıktan sonra yurtdışına açılmak istiyoruz. İlk hedefimiz Erbil ve Süleymaniye. Yurtdışındaki büyüme stratejimizde komşular ve yakın coğrafya her zaman ön planda olacak. Türk firmaları için çevre ülkelerde çok önemli fırsatlar olduğunu düşünüyorum.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31197-16-moda-demokratiklesti-halka-indi.html), [web.archive.org (arşiv bağlantısı)](http://web.archive.org/web/20120815083101/http://www.aksiyon.com.tr:80/aksiyon/haber-31197-16-moda-demokratiklesti-halka-indi.html)
