# Biz işçileri çağırdık ama insanlar geldi!

*Zafer Özcan 2008.05.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Göçün 47. yılında, Avrupalı Türklerin sorunları azalmak yerine artıyor. 1960’larda ülkelerine davet ettiklerinin, sadece işçi değil aynı zamanda insan olduğunu fark etmelerinden bu yana Avrupa ülkeleri entegrasyon politikalarını sertleştiriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080530133239im_/http://www.aksiyon.com.tr/resim/703/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080530133239/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080530133239/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080530133239oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080530133239oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Biz işçileri çağırdık ama insanlar geldi.’ İsviçreli yazar ve mimar Max Frisch’e ait bu cümle, Euro Türklerin 47 yıllık Almanya ve Avrupa macerasını özetlemeye yetiyor aslında. Dile kolay, neredeyse yarım asır geçmiş, Sirkeci Garı’ndan ilk tren Münih’e hareket edeli. Umudun peşinde, iş ve aş için memleketlerini bırakıp giden, hayatlarını idame ettirecek parayı kazanınca da geri dönmeyi planlayan Türk işçiler, bırakın dönüş yapmayı, Almanya ve Avrupa gündeminin en önemli parçası bugün. 30 Ekim 1961’de Federal Almanya ile Türkiye Cumhuriyeti arasında imzalanan işçi göçü anlaşmasının 47. yılında, uyum sorunları her zamankinden çok daha yüksek sesle, her zamankinden daha ağır, adeta kurşuni bir atmosferde tartışılıyor. Birinci nesli çiçeklerle karşılayan Almanlar, ülkelerinde üçüncü hatta dördüncü nesle ulaşan bu insanlara artık çok mesafeli.
   <br>
    <br>
     Alman siyasetçiler arasında ‘Türk karşıtlığını’ politikaya tahvil edenlerin sayısı hızla artıyor. Yabancılara ama illa ki de Türklere karşı olmak, politik arenada kazandıran bir söyleme dönüştü son yıllarda. İktidarda ise yabancı karşıtı diye bilinen politikacılar var. Buna karşılık Türk işçiler, daha doğrusu onların çocuk ve torunları da gardlarını almış durumda. Her zamankinden çok daha fazla savunma pozisyonundalar. Peki, neden böyle oldu? Bu noktaya nasıl gelindi? Bu kaostan çıkmanın bir yolu var mı? İşte bu sorunun cevabını geçen hafta Antalya’daki seminerde aradı, Türk ve Alman sivil toplum temsilcileriyle, gazeteciler.
     <br>
      <br/>
      SİZİNKİLER VE BİZİMKİLER SENDROMU
      <br/>
      <br/>
      Friedrich Naumann Vakfı ile Türkiye Araştırmalar Merkezi Vakfı’nın organize ettiği toplantıda, ilişkiler bütün açıklığı ile tartışıldı. Tam tabiriyle iki taraf da eteklerindeki taşları döktü. Aslında bütün bu sorunların temeline girişteki cümleyi koyabiliriz. Bir taraf karşısında sadece göçmen işçi görmek isterken, diğer taraf artık sadece işçi değil, insan olduğunu anlatmaya çalışıyor.
      <br/>
      <br/>
      Çeyrek asırdır Almanya’da TRT adına gazetecilik yapan Hasan Çakır’ın tespiti, gelinen noktadaki sıkıntıya işaret ediyor. Yani ‘sizinkiler ve bizimkiler’ sendromuna. Almanların Türklere ‘yabancılar’ diye bakması bir dereceye kadar anlaşılabilir bir husus ama Euro Türklerin de Almanlara yabancı muamelesi yapması gerçekten ilginç. Bu bakış açısının belirli bir eğitim ve kültür seviyesinde de taraftar bulması ise meselenin en olumsuz yanı. Burada ilginç olan, pek çok Alman’ın iyi görüştüğü bir grup Türk dışındakilere olumsuz yaklaşması. Çakır’ın tespiti çarpıcı: “Almanya’da artık her Alman’ın üç-dört tane evcil Türk’ü var. Onları ayırıp kalanlara kötü gözle bakıyorlar.”
      <br/>
      <br/>
      Bilindiği gibi bu yılın başında Almanya’nın Ludwigshafen şehrinde Türklerin kaldığı bir binada yangın çıktı ve 9 gurbetçi hayatını kaybetti. O yangını birkaç gün ara ile başka kentlerdeki yangınlar izledi. Bu olay akıllara ister istemez Solingen faciasını getirdi ve göçmenlerin eski travması tekrar canlandı. Son günlerde ilişkilerin yine tartışma konusu hâline gelmesinin de miladı Ludwigshafen yangını. İşin kötü yanı bu olay aradan geçen 4 aya rağmen hâlâ aydınlatılamadı. Alman yetkililer, ‘kundaklama ispat edilemedi’ ifadesinden öteye tatmin edici bir açıklama yapamıyor. Alman medyası ise yangının üzerine gitmek yerine Türk hükümetinin ve Başbakan Erdoğan’ın tutumunu sorgulamayı tercih ediyor. Başbakan’ın o yangın sonrası Almanya’ya gitmesi, bölgeyi ziyareti ve Köln’de 25 bin gurbetçiye konuşması hâlâ Alman basınının gündeminde. Almanya’daki Türkler ise elbette hükümetin ilgisinden memnun. Aslında iki taraf da meselenin farkında; Türk hükümetinin Almanya çıkarmasının esas gerekçesi, Alman Başbakanı Merkel’in meseleye ilgisiz kalması. Yangın bölgesine gidip, ‘ben sizin de başbakanınızım, olay en kısa sürede aydınlatılacak’ diyememesi!
      <br/>
      <br/>
      BURADA SOLCULAR BİLE MİLLİYETÇİ OLDU!
      <br/>
      <br/>
      Hâlihazırda Almanya ve Avrupa genelinde Türkiye’deki önemli gazetelerin birçoğunun baskı merkezleri var. Frankfurt merkezli Avrupa baskıları, buradan kıtanın geneline ulaşıyor. Avrupa’daki Türk gazetelerinin genel yayın çizgisine bakıldığında ise milliyetçi söylemin ağırlık kazandığı görülüyor. Bunun sebebi, yukarıdaki gelişmeler ve Almanların yaklaşımları elbette. Hasan Çakır, medyaların durumunu anlatırken, Alman meslektaşları ile adeta cephelerin medyası hâline dönüştüklerinden yakınıyor. Özellikle iki tarafın okurları ve siyasetçilerinin beklentisi de zaten bu. Türk okuru, kızgın olduğu Alman’ın kendi gazetesinde dövüldüğünü görmek istiyor! Toplantıda altı çizilen şu tespit, gidişat hakkında fikir vermeye yetiyor aslında: “Almanya’ya sıkı solcu olarak gelen gurbetçiler bile burada milliyetçi oluyor.”
      <br/>
      <br/>
      Medya üzerinden devam eden karşılıklı atışmalarda en sıcak örneklerden biri, Ludwigshafen yangını ise diğeri de Alman genci Marco olayı. Alanya’da ailesiyle tatil yapan 17 yaşındaki Marco, 13 yaşında bir İngiliz kıza tecavüz etme suçundan, kızın ailesinin şikâyeti üzerine tutuklanmıştı. Gencin tutuklanması ve Türk Ceza Kanununa göre yargılanması Alman medyasını ayağa kaldırmış ve olay günlerce ekranlarda ve gazete köşelerinde adeta ‘anti-Türk’ kampanyasına dönüştürülmüştü. Aslında Türkiye’nin yaptığı sadece yasaları uygulamaktan ibaretti ve zaten şikâyetçi olan da İngiliz aileydi. Aynı şekilde Hamburg’da yaşlı bir Alman’ı döven Türk gençleri günlerce manşetlerden inmemiş, oysa yine aynı şehirde karakola sığınan ve burada aldığı darbelerden hayatını kaybeden bir Türk gencinin dramı ise yine Alman medyası tarafından görmezden gelinmişti. Milliyet Gazetesi Almanya sorumlularından Recai Aksu, Alman meslektaşlarının bu tavrını, Türklerin toplum içinde ıslah edilmesi gereken kitle veya vücuttaki kanserli hücre gibi algılanmasına bağlıyor.
      <br/>
      <br/>
      Hessen Eyaleti Başbakanı Roland Koch’un, yabancı düşmanlığı üzerinden seçim kazanmasının basın tarafından onaylanmasını, orada destek bulmasını da bu psikolojiye bağlıyor. Aynı şekilde Kuzey Ren Westfalya Eyaleti uyum bakanı Armin Laschet gibi iki tarafın birlikte yaşamasını savunan, Türk göçmenlere daha anlayışlı yaklaşan siyasilerin, yabancı düşmanlığı üzerinden prim toplayanlara oranla basında neredeyse hiç görülmemesi de, Alman basınının sübjektif tutumuna verilen örneklerden biri.
      <br/>
      <br/>
      ENTEGRASYONDAN ASİMİLASYONA
      <br/>
      <br/>
      Alman sağ partilerin ve politikacıların bu tavrı karşısında gurbetçilerin beklentisi ise çok açık; ırkçı olmayan, yabancı düşmanı politika gütmeyen sol ve sosyal demokrat partilerin ırkçılığa karşı sadece basın açıklamaları ile yetinmeyip, aktif tavır almaları.
      <br/>
      <br/>
      Euro-Türklerin ve Alman kamuoyunun son yıllarda gündemini en fazla işgal eden konu, entegrasyon ve asimilasyon tartışmaları. Tartışmanın fitilini ateşleyen kişilerden biri de Başbakan Erdoğan kuşkusuz. Köln’deki konuşmasında, ‘entegre olun, ancak asimile olmayın’ mesajı veren Başbakan’ın bu sözleri de Alman medyasından büyük tepki almıştı. Aslında işin özeti şu; Türkler asimile olmaktan endişe ederken, Almanlar demokratik bir toplumda asimilasyon olamayacağını belirterek, bu korkuları yersiz ve abartılı buluyor. Asimilasyon tartışmalarını besleyen uygulamalardan bazıları, Türk gençlerinin ana dillerini okullarda öğrenmeleri yolundaki engeller, hatta bazı okullarda aralarında Türkçe konuşmalarının yasaklanması, Türkçe öğretmenlerinin atanmaması ve tabii ki 2005’te çıkarılan göç yasası. Bu yasaya göre Almanca bilmeden, aile birleşimleri dahi mümkün olmuyor. Oysa aynı şartlar farklı ülkelerden Almanya’ya evlilik yoluyla gelmek isteyenlere karşı geçerli değil. Sözgelimi Tayland’dan Almanya’ya evlilik yoluyla gelecek bir kadında Almanca konuşma şartı aranmazken, bu şart Türk kadınları için aranıyor. İşte bütün bunlar asimilasyon korkularını besliyor. Hürriyet Avrupa Yayınları Müdürü Bülent Mumay da bu korkulara işaret etti konuşmasında. Asimilasyon korkusunu besleyen unsurlara dikkat çekerek, çanak antenler sayesinde Avrupalı Türklerin evlerine Türkçenin girdiğinin, yoksa ana dilinin insanların hayatından yavaş yavaş çıkmakta olduğunun altını çiziyor.
      <br/>
      <br/>
      ÇOĞULCU TOPLUMDA ASİMİLASYON OLMAZ
      <br/>
      <br/>
      Alman araştırmacı Dirk Halm, bu korkuları yersiz bulanlardan. Türk medyasının sürekli bu konunun altını çizmesinden yakınarak, “Çoğulcu bir toplumda böyle bir konu başlığı yoktur. Türklerin bu korkusu beni şaşırtıyor” diyor. Bu noktada sözü, 20 yılı aşkın süredir Almanya ve Avrupa genelindeki Türklerin durumunu araştıran Türkiye Araştırmalar Merkezi Vakfı Başkanı Prof. Dr. Faruk Şen’e bırakmak gerekiyor. Şen’e göre Almanya’nın Türklere karşı bir asimilasyon politikası yok, sadece Türklerin yaşadığı dramlardan sonra onlara sahip çıkmayan bir Alman siyaseti sorunu var. Özellikle Solingen ve Ludwigshafen yangınları gibi olaylar Türkleri daha fazla içine kapattı ve Alman toplumu ile ilişkileri minimuma indirdi. Şen, entegrasyonda yaşanan sorunların, ekonomik durumla doğrudan bağlantısı olduğunu düşünüyor. Buna somut bir de örnek veriyor: “Almanya genelinde Türkler arasında işsizlik oranı yüzde 30, yüzde 43 ise fakirlik sınırında yaşıyor. En iyi entegrasyon politikaları Kuzey Ren Westfalya eyaletinde ama en mutlu Türkler, entegrasyon politikalarının en sert olduğu Bavyera ve Baden-Wüttenberg eyaletlerinde yaşıyor. Çünkü bu iki eyalette Türkler arasındaki işsizlik oranı yüzde 10’u geçmiyor, fakirlik sınırındaki gurbetçi oranımız ise sadece yüzde 4. Bu da gösteriyor ki, ekonomi ne kadar iyiyse entegrasyon da o kadar başarılı oluyor.”
      <br/>
      <br/>
      MİSAFİR İŞÇİLİK TARİHTE KALDI
      <br/>
      <br/>
      İster asimilasyon korkularınız olsun, ister Türklerin entegrasyona direndiğine inanın, aslında iki tarafın da kabullenmesi gereken bir gerçek var. O da Türk göçmenlerin kalıcılıkları. Misafir işçi statüsünün tarihe karıştığını görmek gerekiyor. Ne Almanların Türklere ‘nasılsa bir gün gidecekler’ gözüyle bakması gerçekçi, ne de Türklerin ‘gerekirse kesin dönüş yaparız’ anlayışları. Veriler bu iki tutumu da boşa çıkarıyor. Sadece Almanya’da 205 bin Türk artık kendi evinde oturuyor. Ülke genelinde 800 cami var. 5 milyon 200 bin toplam Avrupalı Türk’ün 3 milyonu Almanya, İsviçre ve Avusturya gibi Almanca konuşan ülkelerde yaşıyor. Avrupa’da hepsi Almanya merkezli 9 adet Türkçe günlük gazete yayında. Buna ek olarak 107 bölgesel yayına sahip Türkler. Bütün bunlar da gösteriyor ki, bu insanlar artık bu ülkelerin kalıcı unsurları hâline gelmiş ve iki tarafın da gelecek planlarını buna göre yapması gerekiyor.  Prof. Dr. Necdet Basa’nın tabiri aslında aradaki ilişkinin hangi boyuta geldiğini net şekilde ortaya koyuyor. Euro-Türkleri Avrupa’nın mütemmim cüzü diye nitelendiriyor Prof. Basa. Yani bir bütünün ayrılamaz, ayrılması bütünün kendisine ciddi zarar verecek parçaları.
      <br/>
      <br/>
      Antalya’daki toplantıda ortaya çıkan gerçeklerden biri de, Alman gazetecilerin Türk meslektaşlarına göre daha pozitif bir tutum sergilemeleriydi. Nitekim Katrin Techner, aradaki ön yargıları ortadan kaldırmak için iki tarafın da daha çok çalışması gerektiğini vurguladı. Techner’e göre bu kadar korku ve kuşkuya gerek olmayan bir süreç yaşıyoruz. Diğer bir Alman gazeteci Paul Josef Raue de meslektaşını destekleyerek, ülkede yayın yapan bin 500 yerel gazetede sürekli Türklere ait başarı hikâyelerine yer verildiğini belirtti. Raue, Türklerin işlediği cinayetleri yazmanın ırkçılık olarak nitelendirilemeyeceğinin de altını çizdi. Aslında Türkler cinayetlerin yazılmasından rahatsız değil. Her ülkeden insanlar Almanya’da suç işliyor ama sadece Türkler suç işlediğinde başlığa ‘Türk suç işledi’ ibaresi çıkarılıyor. Asıl sorun da bu zaten.
      <br/>
      <br/>
      Görünen o ki, ilişkileri medya üzerinden götürmek sağlıklı bir yaklaşım değil. Dirk Halm’ın bir tespiti, medya üzerinden siyaset belirlemenin vahim sonuçlarını ortaya koyuyor: “Bizim ülkemizde İslam’ın medyalar üzerinden sunulmasından kaynaklanan sorunlar var. Medya üzerinden bize sunulan İslam’ın çok negatif bir görüntüsü var ama biz henüz günlük hayatta bu kadar olumsuz bir tablo hissetmiyoruz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30367), [web.archive.org (arşiv bağlantısı)](http://web.archive.org/web/20080530133239/http://www.aksiyon.com.tr:80/detay.php?id=30367)
