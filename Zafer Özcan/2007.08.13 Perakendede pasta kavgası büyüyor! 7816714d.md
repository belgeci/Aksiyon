# Perakendede pasta kavgası büyüyor!

*Zafer Özcan 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’deki perakende pazarı hızla büyüyor. Bu durum hem yerli, hem de yabancı yatırımcıların iştahını kabartıyor. Peki, pazar payı gittikçe artan organize perakende karşısında küçük esnafın durumu ne olacak?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071029162931im_/http://www.aksiyon.com.tr/resim/662/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Çok uğraştım; ama hipermarketler yasa taslağını kanunlaştıramadım. Hükümet adına özür diliyorum. Yeni dönemde çıkar, yasa hazır.’ 22 Temmuz seçimlerinde aday olmayan Sanayi ve Ticaret Bakanı Ali Coşkun, 4,5 yıllık bakanlık döneminin muhasebesini yaptığı, Ege Bölgesi Sanayi Odası’nın Meclis toplantısında kullandı bu ifadeleri. Uluslararası büyük marketlerin ve ulusal zincir mağazaların karşı çıktığı, küçük esnaf ve sanatkârları korumak ve yerel zincirlerin rekabet şansını yükseltmek için hazırlanan yasa tasarısı, Bakan’ın sözünü ettiği. AK Parti iktidarı döneminde uzun süre bu yasa taslağı konuşuldu, tartışıldı, hatta son şekli verildi; ama bir türlü kanunlaşamadı. Perakende sektöründeki büyüme ve rekabetin hızla artması, buna karşılık sektörde henüz yasal bir düzenlemenin olmaması, tartışmaları daha da alevlendirdi. Türkiye’de bir yandan sürekli yeni alışveriş merkezleri açılırken, bir yandan da gittikçe sertleşen rekabet koşulları ve ortama ayak uyduramadıkları için durumları her geçen gün zorlaşan mahalle bakkallarının sıkıntıları tartışma konusu oluyor. 137 milyar dolarlık büyüklüğü ve 2,5 milyonluk istihdamı ile Türkiye’nin en önemli sektörlerinden perakendedeki potansiyel, sadece yurtiçindeki yatırımcılar değil, yabancı şirketler açısından da iştah kabartıyor.
   <br>
    <br>
     Uluslararası Alışveriş Merkezleri Konseyi’nin (ICSC) belirlediği standartlara göre, alışveriş merkezleri geleneksel ve özellikli olmak üzere iki ayrı kategoride değerlendiriliyor. Türkiye’deki merkezlerin büyük bölümü geleneksel kategorisinde. Ak Merkez, Kanyon, Metro City gibi yapılar günümüzün modern ve geleneksel alışveriş merkezi profiline en fazla uyan yapılar. Bunlara ilaveten, Carrefour SA, Real gibi büyük marketi merkeze alan; ancak içinde birçok farklı mağaza, lokanta, kafeterya gibi bölümlerin bulunduğu alışveriş merkezleri geleneksel konseptte değerlendiriliyor. Kadir Has gibi sadece çocuk ürünlerine yönelik çalışan bazı merkezler ise özellikli kategorisinde.
     <br/>
     <br/>
     Ülkemizde ilk açılan alışveriş merkezi, 1988’de hizmete giren Bakırköy’deki Galleria. Onu 1991’de Ankara Karum ve 1993’te İstanbul’daki Capitol ve Ak Merkez izliyor. Günümüze gelindiğinde merkezlerin sayısı 136. Bunlara, İstanbul ve Anadolu’da inşaat halindeki 72 ve henüz proje aşamasındaki 104 alışveriş merkezini de eklemek gerekiyor. İşin ilginç yanı Türkiye’deki 81 ilin sadece 25’inde alışveriş merkezi bulunması. Bazı yerlerde yığılma yaşanırken, bazı bölgelerde hiç bulunmuyor. Alışveriş merkezleri ve bunun farklı bir uzantısı olan büyük marketlerin sayısındaki hızlı artış, Türkiye’deki perakende potansiyelini ortaya koymaya yetiyor. 137 milyar dolarlık pastanın yarısı gıda perakendesi. Sektör büyüklüğünün 2010 yılına kadar 199 milyar dolara ulaşacağının tahmin edilmesi, perakendedeki savaşı daha da kızıştırıyor. Perakende Türkiye’de, enerji, eğitim ve sağlıktan sonra, dördüncü büyük sektör.
     <br/>
     <br/>
     <br/>
     BAKKALLAR HALEN SEKTÖR LİDERİ!
     <br/>
     <br/>
     Büyük marketlerin sayısındaki hızlı artış, hatta bunların indirim marketler yoluyla mahalle içlerine kadar girmesi (BİM, DİA, ŞOK gibi) hep bakkalların sıkıntılarını arttıran gelişmeler. Ancak madalyonun diğer yüzüne bakıldığında, sektörde bakkal amcaların hâkimiyeti dikkati çekiyor. Organize olmayan perakendenin, yani bakkalların ve tek şubeli mahalle marketlerinin, pazardaki payı yüzde 65. Sadece tekstil ürünlerini ele aldığımızda organize perakendenin pazar payı yüzde 10’a kadar geriliyor. Türkiye’de insanlar halen giyim eşyalarını tek şubeli, çarşı içlerindeki küçük mağazalardan temin etmeye devam ediyor. Bütün bu verilere rağmen bakkal amcaların durumlarının pek iç açıcı olduğunu söylemek de mümkün değil elbette. Yerel market zincirlerinin bir araya gelerek oluşturduğu Perakendeciler Derneği (PERDER) Genel Başkanı Erdal Tüfekçi, mahalle bakkallarının bu haliyle devam edemeyeceğini, bir düzenlemenin şart olduğunu belirterek, buna ilaveten rekabet şansını gittikçe yitiren küçük esnafı koruma adına adımlar atılması gerektiğini vurguluyor.
     <br/>
     <br/>
     Organize perakende, aslında en büyük sorunu işsizlik olan Türkiye için en önemli istihdam kapılarından biri; ancak bakkal sahipleri yanlarında genellikle aileden birini çalıştırdıkları için, istihdama katkı yapmıyor. Tüfekçi’ye göre bakkalları bir yandan desteklerken, bir yandan da kayıtlı ekonomiye kazandırmak için çalışma yapmak gerekiyor. Sanayi ve Ticaret Bakanlığı tarafından hazırlanan ancak bir türlü kanunlaştırılamayan büyük marketler yasasının önemini de vurgulayarak, “Bu çalışma küçük esnafı korumak diye algılanıyor; ama böyle bir durum yok. Gelişen bir sektörün düzenlenmesidir. Bizden de görüş alındı. Gelişmiş ülkeler incelendi. Yerel zincirler olarak, kendi ülkemizin ihtiyaçlarına göre oluşturulmuş bir yasa çıkmalı diye düşünüyoruz.” diyor. Yasal düzenlemeden beklentilerinin, büyük marketler için bir yasaklama olmadığını vurgulayarak, esas problemin 50 metrekarelik bir bakkal dükkânı ile 15 bin metrekarelik dev bir hipermarketin aynı yasal çerçevede ele alınması olduğunu belirtiyor. Büyük bir marketi açmanın belirli izinlere bağlı olması gerektiğini belirten Tüfekçi, bu izinlerin, bölgedeki market sayısı, ulaşım altyapısı, o lokasyona sağlayacağı katkı gibi basit şartlar olabileceğini ifade ediyor.
     <br/>
     <br/>
     Bakan Coşkun’un sektörden özür dilemesine yol açan yasa taslağı, mahalle bakkalından yerel zincirlere, ulusal marketlerden çok uluslu hipermarketlere kadar perakendenin bütün unsurlarını yakından ilgilendiriyor. Büyük mağazalar bu tasarının doğrudan muhatabı; tek şubeli marketler ve bakkallar ise dolaylı etkilenecek kesimi oluşturuyor. Sektör, yasa tasarısı noktasında ikiye ayrılmış durumda. Küçük esnaf ve yerel zincirler yasanın gerekliliğini savunurken, ulusal marketler ve çokuluslu market zincirleri, yasal düzenlemeye ihtiyaç olmadığı görüşünde. Alışveriş Merkezleri ve Perakendeciler Derneği (AMPD) Başkanı Nuşin Oral, Türkiye’de bir alışveriş merkezi açma furyası yaşandığını kabul ederek, “Buna rağmen açılan merkezler ihtiyacın üzerinde değil, sadece Levent ve Beylikdüzü gibi bazı yerlerde yoğunlaşma var.” diyor. İddiasını da rakamlarla destekliyor. Türkiye’de perakende satış sektörünün kapladığı alan halen 2,5 milyon metrekare. Bu oran, bu işin aynen Türkiye gibi yeni gelişmeye başladığı Polonya ve Çek Cumhuriyeti gibi ülkelerde bile 4,5 milyon metrekareyi buluyor.
     <br/>
     <br/>
     BİRİNİN AK DEDİĞİNE DİĞERİ KARA DİYOR
     <br/>
     <br/>
     Kanun tasarısına gelince… Avrupa ülkelerinde bu işin yasal düzenlemeleri olduğunu belirten Oral, ancak bunların ne zaman yapıldığına bakmak gerektiğini vurguluyor. Türkiye’deki tasarı Fransa modeli örnek alınarak hazırlandı. Oysa başta Fransa olmak üzere yasal düzenlemelerin bulunduğu Almanya, İngiltere gibi gelişmiş ülkelerde perakende satış alanı ortalama 15 milyon metrekare. Sektörün tamamı kayıt içi ve ortalama 3 büyük oyuncu pazarda yüzde 80’lik bir hâkimiyete sahip. Oysa Türkiye’de kayıt dışılık yüzde 60’ı buluyor. Alışveriş sonrası fiş verme oranı yüzde 55’i geçmiyor. Gıdadaki beş büyük oyuncunun toplam cirosu pazarın sadece yüzde 20’sine ulaşıyor. Oral, “Türkiye’de ve Avrupa’da durum bu iken, oradaki uygulamayı aynen alıp buraya yapıştırmak olmaz.” diyor. Gelişmekte olan bir pazardaki bu düzenlemenin pazarın büyümesine büyük darbe vuracağı uyarısını yapıyor.
     <br/>
     <br/>
     AMPD bünyesinde temsil edilen çokuluslu market zincirleri de, gelinen noktada sektör için yasal düzenlemeye ihtiyaç olmadığı görüşünde. Alman perakende devi Metro Grup bünyesindeki Real Hipermarketleri Türkiye Genel Müdürü Ulf Groth, “Şu anda böyle bir yasaya ihtiyaç yok. Ne zaman ihtiyaç olur? Pazar doyuma ulaştığında sınırlamalar getirmek zorunda kalabilirsiniz ama şu anda zaten yeni gelişen bir sektör var. Sektörde organize perakendenin payı çok düşük. Avrupa’da yasal düzenlemeler yapıldığında sektör doyuma ulaşmıştı ve organize perakendenin payı yüzde 80’leri aşmıştı.” diyor.
     <br/>
     <br/>
     Türkiye’deki hipermarket uygulamalarının nasıl olacağı, yasal düzenlenmelerin neler olacağı noktasında, yerellerle büyükler arasında keskin farklar dikkati çekiyor. Aslında tam bir, ‘birinin ak dediğine diğeri kara diyor’ durumu söz konusu. İki tarafın buluştuğu tek ortak nokta, zararına sa tışın yani bir malın satın alma fiyatının altında satılmasının yasaklanması. İki tarafın farklı düşündüğü noktalar ise son derece fazla. En önemli tartışma konusu, perakende dünyasında ‘private label’ olarak bilinen, büyük marketlerin kendi markaları ile üretim yapması. BİM’in, ‘Dost sütü’, Tansaş’ın kendi adını verdiği bisküvi ürünleri veya Migros’un yine Migros markalı ürünleri gibi… Bu dünyada da yaygın bir uygulama. Büyük bir zincir market, küçük üreticiye, denetimini de kendisi yaparak, kendi adına gıda maddeleri ürettirip, bunları en uygun fiyattan, yine kendi marketinde satıyor. Erdal Tüfekçi’ye göre zaten gelişmekte zorlanan yerel markalar, bu gibi uygulamalarla daha da geriliyor. Bu şekilde ülkemizdeki millî markaların ulusal ve uluslararası rekabet şansı kalmıyor. Ulf Groth ise Tüfekçi’nin tam aksine bu uygulamanın küçük üreticiyi güçlendirdiği kanaatinde: “Biz kendi markalarımızı Türk firmalarına ürettiriyoruz. Sonuçta bizim kalite standartlarımızda üreten orta ölçekli firmalar hem para kazanıyor, hem de standartları yükseliyor. Buna kısıtlama gelirse onlar da zarar edecektir.” Private Label uygulamasının yerli markaları geliştireceğini düşünen isimlerden biri de KİM Marketler Zinciri Yönetim Kurulu Başkanı Atilla Ersan. PERDER’in görüşünün aksine uygulamayı savunan Ersan, “Bu uygulamayı yapan firma kendi markasını oluşturduğu için, standartları da yükselterek üretim yapan firmaları daha kaliteli ürünü daha ucuza yapmaya teşvik ediyor. Maliyet açısından üretici firma tanıtım, reklâm gibi giderleri düştüğü için müşteri aynı kaliteyi daha ucuza alabiliyor.” diyor.
     <br/>
     <br/>
     <br/>
     PAZARLARI MARKETLER KAPANSIN MI?
     <br/>
     <br/>
     Sektörde büyüklerle küçükleri karşı karşıya getiren ikinci konu, pazar günleri marketlerin kapalı olması. Yerel zincirler bunu kapanma değil, tatil olarak tanımlıyor. Bir günlük tatilin sektördeki verimliliği arttıracağı, çalışanları rahatlatacağı ve alışverişin hafta sonlarına yığılmasını önleyeceğini savunuyor. Tabii bakkalları bu uygulamanın dışında tutmak şartıyla. Erdal Tüfekçi, bu uygulamanın küçük esnafa da hayat vereceği görüşünde. Atilla Ersan da, pazarları kapalı olmayı savunanlardan. Bu durumun özellikle eşleri veya aile efradıyla çalışan market sahipleri için pozitif etki yapacağını düşünüyor. Bu durumda birçok marketin personel tasarrufuna gidebileceğini de ekliyor. Nuşin Oral ve Ulf Groth ise pazar günleri alışveriş merkezi ve marketlerin kapalı olduğu Avrupa’da bile bunu esnetme, pazarları da bu merkezleri açma girişimleri başlamışken, Türkiye’de bu uygulamaya geçmenin sektörü daraltacağı endişesini taşıyor. Oral, pazar günleri çalışmayan bir sektörün doğal olarak eleman tenkisatına gideceğini vurgulayarak, kaybın en az yüzde 20 olacağını söylüyor. Mevcut çalışanların haftanın yedi gün çalışmasına da gerek olmadığını belirterek, zaten birçok büyük mağazanın vardiya usulü eleman istihdam ettiğinin altını çiziyor. Groth ise Türkiye’de insanların market alışkanlıklarıyla ilgili ilginç bir noktaya dikkate çekiyor: “Alışveriş, Türkler için sosyal yaşamın bir parçası. Bir tür boş vakit harcama ve eğlence yeri gibi bakılıyor alışverişe ve insanlar mağazalara ailecek gelmeyi tercih ediyor. Bunun için en uygun gün ise pazar. İnsanlar pazar gününü bu şekilde değerlendirmek istiyor. Uygulama müşterinin de ciddi tepkisini çekecektir.”
     <br/>
     <br/>
     Büyük mağazalar yasasının gündeme gelmesiyle tartışılan konulardan biri de, yeni açılacak hipermarketlerin şehir dışında olması meselesiydi. Bu marketlerin şehir içlerinde kalması, trafik karmaşası oluşturduğu gibi, bakkallar ve küçük marketlerin rekabet şansını daha da azaltıyor. İşin tüketici boyutuna bakıldığında ise şehir dışındaki markete ulaşmak her açıdan daha zor. Erdal Tüfekçi, en azından yeni açılacak marketlerin belirli izin şartlarına bağlanması ve şehir dışında olmasının, tekelleşmeyi önleme adına önemli olduğunu vurguluyor. Büyük marketlerin şehir dışına taşınması konusuna en ilginç tepki ise Real Genel Müdürü Ulf Groth’tan geliyor: “Türkiye’de mobilizasyon oranı Avrupa’daki gibi değil. Ben 35 milyon Avro’luk bir yatırımı şehir dışına taşırsam, müşteriye ulaşmam çok zorlaşır. Böyle bir yatırımı da yeterli ciroya ulaşamayacağı için yapmam.”
     <br/>
     <br/>
     Nuşin Oral ise sektörde ‘tüketiciyi cezalandırma’ anlamına gelebilecek uygulamalardan kaçınılması gerektiği görüşünde. Büyük marketlerin, bakkal ve tek şubeli marketlere oranla ortalama yüzde 30 daha ucuz ürün sattığını belirterek, “Tüketicinin kabahati nedir ki, yüzde 30 ucuza alabileceği malı daha pahalı alsın? Terziler yaşasın diye hazır giyim olmasın demek gibi bir şey bu. Sonuçta bakkal günlük ürün satacak, veresiye verecek, eve servis yapacak ve kendine avantaj sağlayacak. Büyükleri yasaklayarak küçükleri kalkındırmak mümkün değil.” diyor. Herkesin bakkal açmak zorunda olmadığını da belirten Oral, sektöre girmek isteyen ailelere, yeni açılacak merkezlerde çalışmalarını öneriyor: “Önümüzdeki 5 yılda 100 yeni alışveriş merkezi açılacak ve bunların birinde en az 2 bin kişi çalışıyor. Cebine biraz para koyan, bakkal açmak zorunda değil. Önümüzdeki beş senede 300 bin kişi işe alınacak bu sektörde. Bu işe girmek isteyenler, çalışan olarak da girebilir.”
     <br/>
     <br/>
     <br/>
     ARTIK YERELLER DE BİLİNÇLENDİ
     <br/>
     <br/>
     Erdal Tüfekçi ise ilk anda büyük mağazaların uygulamalarının tüketici lehine gibi görünse de, ileride yaşanacak bir tekelleşmeden en fazla zararı da yine tüketicinin göreceği kanısında. İç piyasadaki büyük marketlerin sürekli küçükleri satın aldığını, onların da uluslararası zincirler tarafından satın alındığını hatırlatarak, “Piyasada 9 büyük ulusal hipermarket markası var. Çok marka var gibi görünüyor; ama bunların tamamı 3 şirket. Pazar üç şirkete geçtiğinde fiyatı onlar belirleyecek. Bu tüketici için bir avantaj mıdır? Uzun vadede bir tekelleşmeye gidiyoruz ve bu tüketici aleyhine olacak.” diyor. Perakendenin Türkiye’de çok büyük bir pazar olduğunu vurgulayan Atilla Ersan ise yerel zincir sahibi bir perakendeci olmasına rağmen, tekelleşme endişelerini paylaşmıyor: “Tekelleşme diye bir şey olamaz. Çok uluslu zincir mağazalar ülkemizdeki organize perakendenin pazar açığının farkında. Son yıllarda yerel zincirler de perakendeyi daha bilinçli yapmaya başladı. Her geçen gün biraz daha profesyonelleşme adına gelişmeler oluyor. Gerek kurumsallaşma adına, gerek kurumsal kimlik oluşturma adına yapılan çalışmalar olumlu adım olarak dikkat çekiyor. Bütün bu gelişmelerde, yerel ve ulusal zincirlerin, çok uluslu zincirlere karşı tedbir aldığını gösteriyor.”
     <br/>
     <br/>
     Pasta bu kadar büyük olunca, pay kapma yarışı da hızlanıyor haliyle. Türkiye’nin en büyük sanayi devlerinin hepsinin bu sektörde güçlü markalarla ve büyük cirolarla yer alması, çokuluslu zincir marketlerin de birer ikişer pazara girmesi, yerel zincirlerin ve mahalle bakkallarının rekabet şansını her geçen gün zorlaştırıyor. Türkiye gibi, alışveriş alışkanlıklarında halen geleneksel yaklaşımların ağırlıkta olduğu ülkelerde bakkal amcaların şansı her zaman vardır kuşkusuz; ama önemli olan, sistem tamamen büyüklerin lehine dönmeden gerekli tedbirleri alabilmek. Çünkü bu bir dönüşüm süreci ve müşteriye sundukları imkânlar arttıkça, zaman ister istemez büyüklerin lehine çalışmaya devam edecek. Yapılması gereken, yasaklamalara dayalı yasal düzenlemelerden medet ummak yerine, rekabet şansını arttırabilecek sektör içi düzlenmelere şimdiden başlamak. Bu konuda yol göstermek ve öncülük etmek de, PERDER ve onun bağlı olduğu federasyona düşüyor.
     <br/>
     <br/>
     <br/>
     <br/>
     HER YIL 35 MİLYAR DOLAR YATIRIM ŞART
     <br/>
     <br/>
     Sektörü yakından izleyenler için, Türkiye’de alışveriş merkezleri denilince ilk akla gelen isim, Alkaş Danışmanlık Yönetim Kurulu Başkanı Avi Alkaş’tır kuşkusuz. Günümüzün modern alışveriş merkezlerinin birçoğunun kuruluşunda onun imzası var. Sektöre Ak Merkez’de yönetici olarak giren, daha sonra bu işin danışmanlığına soyunan Alkaş, Türkiye’nin alışveriş merkezi geleneğinin kapalı çarşılara kadar uzandığını söylüyor. İlk modern merkez Galleria olmasına rağmen, Osmanlı’daki Kapalıçarşı veya Mısır Çarşısı tarzının bu işin başlangıcı olduğunu düşünüyor. Bir alışveriş merkezi için en az 5 bin metrekarelik bir ticari alanın şart olduğunu, açık alan ve otoparkın da merkez dâhilinde olması gerektiğini söylüyor. Ona göre, tek merkezden yönetim ve mülkiyet kavramı da, modern bir alışveriş merkezi için son derece önemli. Yani ticari alandaki dükkânların tamamının merkezin sahibinin veya en fazla ortaklarının mülkiyetinde olması gerekiyor. Bir alışveriş merkezinde esas olan mağazaların satışla değil, sadece kira yoluyla işletmeciye verilmesi. Çünkü sattığınız anda mağaza karmasına korumak artık imkânsızlaşıyor. Modern bir alışveriş merkezi en önemli nokta, mağaza karması. Kısacası, bir giyim markasının yanında köftecinin olmaması gerekiyor. Bunun yolu da mülkiyeti korumaktan geçiyor. Alkaş’a göre, bir merkezdeki her dükkânın açılış ve kapanış saati, merkezin saatiyle eşit olmak zorunda. Kiracının, ‘bugün müşteri yok, erken kapatayım’ deme lüksü yok yani…
     <br/>
     <br/>
     <br/>
     <br/>
     TÜRKİYE’DEKİ PERAKENDE VERİLERİ
     <br/>
     <br/>
     Müşteriye fiş verme oranları
     <br/>
     <br/>
     Organize perakendeciler 			% 97
     <br/>
     <br/>
     Geleneksel perakendeciler (bakkallar)	% 55
     <br/>
     <br/>
     Pazardaki satıcılar				 % 28
     <br/>
     <br/>
     <br/>
     <br/>
     Hızlı tüketim ürünlerinde (taze sebze/meyve) pazar payları
     <br/>
     <br/>
     Geleneksel perakende		% 67
     <br/>
     <br/>
     Organize perakende		% 33
     <br/>
     <br/>
     (Kaynak: AC Nielsen)
     <br/>
     <br/>
     <br/>
     <br/>
     Gıda perakendesinde mağaza sayıları
     <br/>
     <br/>
     Hipermarketler		160
     <br/>
     <br/>
     Süpermarketler		5 bin 385
     <br/>
     <br/>
     İndirim mağazaları		2 bin 355
     <br/>
     <br/>
     Büfe ve kuruyemişçiler	5 bin 962
     <br/>
     <br/>
     Bakkallar			135 bin 473
     <br/>
     <br/>
     Manav ve şarküteriler		67 bin 259
     <br/>
     <br/>
     Diğer				33 bin 259
     <br/>
     <br/>
     (Kaynak: AMPD 2005)
     <br/>
     <br/>
     <br/>
     <br/>
     Büyük gıda perakendecilerinin mağaza sayıları
     <br/>
     <br/>
     Koç Grubu
     <br/>
     <br/>
     (Migros-Şok-Tansaş-Makro)		783
     <br/>
     <br/>
     Sabancı Grubu (Carrefour-ChampionSA DiaSA-Gima-Endi)	451
     <br/>
     <br/>
     BİM	 1397
     <br/>
     Metro-Real	17
     <br/>
     <br/>
     Kiler		122
     <br/>
     <br/>
     Tesco-Kipa	22
     <br/>
     <br/>
     Yimpaş	42
     <br/>
     <br/>
     <br/>
     <br/>
     BAKKALLAR KENDİ ŞİRKETLERİNİ KURSUN
     <br/>
     <br/>
     7 yıldır görev yaptığı Türkiye’de perakende pazarını yakından izleyen Real Genel Müdürü Ulf Groth, beş yıl öncesine göre tüketicide ciddi değişimler olduğunu söylüyor. İnsanların artık daha kaliteli ve yüksek standartlı ürün talep ettiklerini belirterek, “Fiyatın, tüketici davranışının tek belirleyicisi olmaktan çıktığını gözlemliyorum. Hijyenik ürün talebi çok arttı. Müşteri artık çeşit istiyor, aldığı ürünün kaynağını bilmek istiyor. Bilgiye aç bir müşteri kitlemiz var.” diyor. Müşterideki bu değişimi bakkalların da iyi gözlemlemesi gerektiğini vurgulayan Groth, Türkiye’de sayıları 400 bini bulan bakkalların veya bunların en azından bir bölümünün ortak bir şirket kurarak satın almalarını oradan yapmalarını öneriyor. Bunun maliyetleri ve dolayısıyla fiyatları da düşüreceğini belirtiyor: “Sistemi değiştirmeden bizimle yarışamazlar. İnsanlar artık toplu alışverişini bakkaldan yapmıyor, müşteriye en kolay satabilecekleri ürünlerde öne çıkmalılar.” Bunun için Avrupa’nın her yanında bulunan ve kiosk adı verilen satış merkezlerini örnek vererek, şarküteri niteliğindeki bakkalların ayakta kalacağını söylüyor.
     <br/>
     <br/>
     <br/>
     <br/>
     TÜKETİCİ, MARKETLERE KISITLAMA İSTEMİYOR
     <br/>
     <br/>
     Türkiye’deki alışveriş merkezleri ve hipermarketlerin büyük çoğunluğu İstanbul’da bulunuyor. Alışveriş Merkezleri ve Perakendeciler Derneği’nin yaptırdığı tüketici yönelimi araştırması, İstanbulluların büyük market ve hipermarketleri nasıl kullandığını ve onlardan beklediğini ortaya koyuyor.
     <br/>
     <br/>
     Buna göre müşteriler mutfak ve temizlik malzemesi alışverişlerini ağırlıklı olarak market, süpermarket ve hipermarketlerden yapıyor. Büyük mağazaların tercih edilmesinin iki ana sebebi var, fiyatların uygunluğu ve her şeyi bir arada bulabilme imkânı. İstanbulluların yüzde 44’ü zincir mağaza ve alışveriş merkezlerinin alışveriş saatlerinin kısıtlanmasını istemiyor. Bu merkezlerin pazar günleri kapalı olmasına da müşterinin yarısı karşı çıkıyor. Yine müşterinin yüzde 60’ı fiyat indirimlerine sınırlama getirilmesine karşı çıkıyor. Müşterinin en fazla rahatsız olduğu konu ise hipermarketlerin şehir dışına taşınması. Müşterinin yüzde 75’i buna karşı çıkıyor. Yine müşterilerin yüzde 70’i yapılacak yasal düzenlemelerin müşteriyi olumsuz etkileyeceği görüşünde.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28131), [web.archive.org (arşiv bağlantısı)](http://web.archive.org/web/20071029162931/http://www.aksiyon.com.tr:80/detay.php?id=28131)
