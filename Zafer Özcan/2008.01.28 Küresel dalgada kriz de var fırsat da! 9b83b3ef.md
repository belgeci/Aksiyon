# Küresel dalgada kriz de var, fırsat da!

*Zafer Özcan 2008.01.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, hem kriz tecrübelerine sahip hem de şoklara, krizlere ve dalgalanmalara karşı eskisinden çok daha dayanıklı. Bu yüzden, son küresel dalgalanmada kimse paniğe kapılmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080602192128im_/http://www.aksiyon.com.tr/resim/686/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080602192128/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080602192128/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080602192128oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080602192128oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Çok değil daha 7 yıl önce tarihinin en büyük ekonomik krizini yaşayan ve bir anda yarı yarıya fakirleşen bir ülkede, mali piyasalardaki küçük bir dalgalanma bile insanları tedirgin etmeye yetiyor. Eski korkular depreşiyor, 2001 ve öncesindeki büyük yıkımlar akıllara geliyor ve ‘acaba’ soruları beyinleri adeta kemiriyor. Son yedi yıldır, Cumhuriyet tarihinde görmediği bir istikrar ve güven ortamından geçen Türkiye’de şimdiki gündem, ABD’de başlayan ve bütün dünyayı etkileyen ekonomik resesyonun (durgunluk) piyasalara etkileri. Siyaseten gerilimli ve hareketli bir dönemden geçsek de, herkesin kafasındaki asıl meselenin siyasi değil, ekonomik kriz olduğunu tespit etmek için kâhin olmak gerekmiyor. Sütten ağzı çok yanan bir toplum için elbette bu olağan bir durum. Hâl böyle ama sonda söylenmesi gerekeni başta söyleyecek olursak, burası artık ‘eski Türkiye’ değil. Şoklara, krizlere, ekonomik dalgalanmalara karşı daha dayanıklı olduğumuz tartışılmaz. Yeni Türkiye’nin farkı şu; hem kriz tecrübesine hem de daha sağlam bir mali yapıya ve bütçe disiplinine sahip.
   <br>
    <br>
     Tera Menkul Değerler Genel Müdür Yardımcısı Ayşe Çolak, “Biz yerel krizlere alışkınız ama bu küresel bir çalkalanma. Türkiye’nin doğrudan müdahale edebileceği bir durum yok. Bütün dünyayı etkiliyor.” diyor. Aslında bu ortamda Türkiye’nin iki önemli avantajı, iki de önemli dezavantajı var. Avantajlar en ciddi sıkıntının yaşandığı ABD ile Türkiye arasındaki dış ticaretin sınırlı olması. Türkiye ihracatının büyük bölümünü Avrupa ülkelerine yapıyor. Dış ticarette büyük ölçüde ABD’ye bağımlı olan Uzakdoğu ülkeleri, bu krizden ister istemez daha fazla etkileniyor. Nitekim oradaki borsalarda daha sert düşüşler yaşandı. İkinci büyük avantaj, dünyadaki likiditenin en bol olduğu Ortadoğu ülkeleriyle Türkiye’nin tarihî, kültürel ve dinî bağlarının olması. Başta ABD ve Fransa gibi Batılı ülkeler olmak üzere gelişmiş piyasalar, krizle oluşan açıkları kapatmak için gözünü petrol ve doğal kaynak zengini ülkelere dikmiş durumda. Son zamanlarda, gerek ABD Başkanı Bush, gerekse Fransa Cumhurbaşkanı Sarkozy’nin bölge ziyaretleri ve yapılan ikili ekonomik anlaşmalar bunun göstergesi. Türkiye fırsatı iyi kullanırsa, oradaki birikiminden aslan payını kapabilecek potansiyele sahip.
     <br>
      <br/>
      2001 KRİZİYLE BENZERLİĞİ YOK
      <br/>
      <br/>
      Dezavantajlara gelince… Birincisi Türkiye’nin cari açık problemi, diğeri Avrupa ülkelerindeki daralma. Cari açık ekonominin yumuşak karnı. Uzmanlara göre şimdi değil ama belki yılın ikinci yarısında Türkiye krizi daha fazla hissedebilir. Çünkü ihracatın önemli bölümü Avrupa ülkelerine yapılıyor ve oradaki ekonomik daralma alımları azaltabilir. Bunun yansıması da yılın ikinci yarısında hissedilebilir. İhracatın azalması demek, zaten petrol ve doğalgaz gibi ürünlerde dışa bağımlı Türkiye’nin cari açığının daha da büyümesi anlamına geliyor. Bu şartlarda cari açığın kontrollü götürülmesi ve finanse edilmesi büyük önem kazanıyor. Türkiye son 4 yıldır doğrudan yabancı yatırımlarla cari açığı finanse etti. Yılda ortalama 20 milyar dolar yabancı yatırım geldi. Türkiye’nin bir de bu açıdan dezavantajı var aslında. Kriz sebebiyle yabancı sermaye akışında durgunluk yaşanırsa, cari açığın finansmanı zora girebilir. Bu durumda reçete yine Ortadoğu ülkeleri. Basında çok eleştirilen, çok küçümsenen Arap şeyhlerini gerek doğrudan yatırımlar, gerekse sıcak para girişi için Türkiye’ye yönlendirmek çok önemli.
      <br/>
      <br/>
      Bu tip çalkantıların aslında en kötü yanı moralleri bozması. Planlanan bazı yatırımların ertelenebileceğini söylentileri ve bazı şirketlerin bu konuda açıklama yapması moralleri bozmaya yetiyor. Ayşe Çolak, şu an yaşanan durumun 2001 krizinden çok farklı olduğu kanaatinde: “İyi yönetilirse minimum hasarla atlatırız. 2001’deki gibi bir durum beklemiyorum. Bankaların durumu çok sağlam. Bankacılık Düzenleme ve Denetleme Kurulu çok sıkı çalışıyor.”
      <br/>
      <br/>
      BU KEZ KİMSE PANİK OLMADI
      <br/>
      <br/>
      Türkiye Finans Genel Müdürü Yunus Nacar, gereken tedbirlerin alındığını ve bundan sonra da alınacağını hatırlatarak, bu açıdan krizin derinleşmesini beklemediğini belirtiyor. Türkiye’nin artık bir fon ekonomisi olmaması ve reel sektör yatırımlarındaki artışın, krizin etkilerini azaltıcı faktörlerden olacağının altını çiziyor. Amerikan Merkez Bankası’nın (FED) yaptığı faiz indirimlerinin Merkez Bankası’nın elini rahatlattığını belirten Nacar, buna rağmen faizde şok indirimler beklenmemesini öneriyor: “Faizin bu kadar yüksek olması reel sektör ve ihracatçılar için olumsuz bir durum ama bizim ülke olarak bir korkumuz var. O da enflasyon canavarı. Onun hortlamasından korkuyoruz. Bu bakımdan Merkez Bankası’nın enflasyonu arttırmayacak tedbirleri almasını anlamak lazım. Faiz indirilmeli, üretim ve istihdam için bu gerekli ama bunu enflasyonu azdırmadan yapmak çok daha önemli.”
      <br/>
      <br/>
      Bu süreçte hükümetin de gereğini yaptığını belirten Nacar, bütçe disiplininin gerçekleşmesini çok önemli buluyor. Bir de siyasi istikrar var tabii. Siyasi istikrarı, sağlıklı bir ekonomik yapının olmazsa olmaz şartı diye nitelendirerek, “2000’li yıllardaki gibi parçalı bir hükümet yapısında olsaydık bu dalgalanma bize katlanarak vururdu. Bakın şimdi Türkiye’de kimse paniğe kapılmadı. Ben banka yöneticisi olarak paniğe kapılmadım. Bunun sebebi siyasi istikrardır. Siyasi problem olmazsa ekonomi de iyi yönetilir.” diyor.
      <br/>
      <br/>
      Reel sektör de finans sektörüne paralel düşünüyor, ekonomik dalgalanma konusunda. Türkiye Sanayici ve İşadamları Derneği Yönetim Kurulu Başkan Yardımcısı Ümit Boyner, büyük bir dalgalanma yerine zamana yayılmış bir daralma olacağını öngörüyor. Bu süreçte psikolojinin de büyük önem taşıdığını belirterek, “Kriz bekledikçe ihtimali çoğaltıyoruz.” uyarısı yapıyor. Gerek mali piyasalarda, gerek kamu maliyesinde, gerekse özel sektörde her çapta risk yönetimi yapılması gerektiğinin altını çizerek, herkesin açık pozisyonlarına tedbir almasının önemine değiniyor. Birçok iş dünyası temsilcisi gibi Boyner’i de rahatlatan konu, finansal sektörün ciddi bir yeniden yapılanma geçirmiş olması: “Kısa süreli bir daralma yaşanacak ama panik yapmanın manası yok. Bu özellikle gelişmiş piyasaları ilgilendiren bir kriz. Bu durumda gelişmekte olan piyasalara para gidecek deniyor, bu olacak ama çok çabuk olmayacak. Elinde doğal kaynağı olan petrol zengini ülkeler bu işten kazançlı çıkacak. Dünya üzerinde gelir dağılımında değişiklik yaşanacak.”
      <br/>
      <br/>
      Bu dönemde yapısal reformlara ağırlık vermek gerektiği de altını çiziyor Ümit Boyner. Devletin harcamalarını azaltması gerektiğini vurguluyor. İş dünyası açısından en büyük korkusunun açık pozisyon riskleri olduğunu vurgulayarak, “Belirsizlik bizler için en sıkıntılı konudur ama Türkiye’de bunlara çok alıştık. 2001’de çok büyük bir krizi yönettik. Şimdi bizim dışımızda gelişen bir durum var. Daha az korkuyorum. Eski dönemdeki panik yok.” diyor. Hükümetin ekonomi yönetiminin de bu dönemde test edileceğinin altını çizen Boyner’e göre, ilk dönemde dünyadaki ekonomik dengeler Türkiye lehineydi. Şimdi bunlar aleyhimize döndü. AK Parti’nin ekonomik performansı açısından asıl sınav şimdi başlıyor.
      <br/>
      <br/>
      ŞİMDİ KONTRATAK ZAMANI!
      <br/>
      <br/>
      Aslında iş dünyası küresel ekonomideki dalgalanmanın Türkiye için tehditler kadar fırsatları da içerdiği görüşünde. Ümit Boyner, her şeyi hükümetten beklemek yerine bu süreci değerlendirmek gerektiğini belirterek, “Enteresan bir fırsat dönemi de olabilir bu süreç. Demografik yapıya baktığınızda paraların akacağı bir piyasayız. Yabancı sermaye çekme adına çok şey yapılabilir. Dalgalanmayı sadece kriz değil fırsat olarak da görmek lazım.” diyor. Kayseri Sanayi Odası Başkanı Mustafa Boydak da, bu görüşleri paylaşıyor. Dünyada ciddi çalkantı yaşandığı bir dönemin Türkiye için tam kontratak zamanı olduğunu vurgulayarak, ekonomik ve finansal yapının eskiye göre çok daha sağlam olmasının buna imkân verdiğini düşünüyor. Ancak Boydak’ın bir de uyarısı var. Türkiye’deki ekonomik gündemin üretim endeksli olmaması durumunda her zaman sıkıntı yaşanabilir: “Üretimi öne çıkarmak lazım. Üreten insanların ekonomiye katkısı çok fazla. Reel sektörün meselelerine eğilme noktasında, hükümetin dalgalanmayı da fırsat bilip yakın temasta olması münasip olur. İlk planda yapılması gereken üretimin önündeki engellerin kaldırılmasıdır. Maliyetler açısından baktığımızda yapısal reformların başlaması lazım. SSK primi indirimi konuşuldu, uygulamayı bekliyoruz. Bankacılık aracılık maliyetlerinin de sıfırlanmasını bekliyoruz.” Anadolu’daki iş adamlarının bu seneden fazla umutlu olmadıklarını aktaran Boydak, “İş adamları üretmenin zevkini yaşamak yerine sıkıntısını yaşıyor. Bunlar hükümetin alacağı basit tedbirlerle aşılabilecek konulardır.” diyor.
      <br/>
      <br/>
      Aslında Anadolu’da morallerin sağlam olması önemli. Son yıllarda Türkiye’deki üretim, istihdam ve ihracatta Anadolu’nun payı her zamankinden daha fazla. Özellikle KOBİ’lerdeki gelişim ülke ekonomisini rahatlatan ve İstanbul’a endeksli olmaktan çıkaran unsurlardan. Hükümetin bu dönemde, çok yakından tanıdığı Anadolu’daki iş dünyasının sesine kulak vermesi gerekiyor. Ekonomik ve Sosyal Konsey toplantısının geçen hafta Gaziantep’te yapılması bile bu ilde büyük heyecana sebep oldu. Kısacası, Boydak’ın da dediği gibi küçük adımlar bile Anadolu’nun üreten illerinde büyük karşılıklar bulabiliyor.
      <br/>
      <br/>
      MERKEZ BANKASI ENFLASYONA TAKILIP KALMAMALI
      <br/>
      <br/>
      Müstakil Sanayici ve İş Adamları Derneği Başkanı Dr. Ömer Bolat ise dünyadaki finans hareketlerinin üretim ekonomisinin önüne geçmesi ve sermaye hareketlerinin serbestleşmesiyle birlikte artık bir piyasadaki krizin bütün ülkeleri etkileyebildiğine dikkati çekiyor: “Hiç kimse Türkiye bu dalgadan etkilenmeyecek diyemez. Ülkemizdeki kur hareketleri ve kur hareketlerine cevaben Merkez Bankası’nın faiz politikası, Türkiye ekonomisinin bu krizden ne derece etkilenebileceğini ortaya koyacak.” Bu süreçte FED’in radikal faiz indirim kararlarını olumlu bulduklarını belirterek, Türkiye Merkez Bankası’nın da enflasyon konusuna saplanıp kalmaması ve ekonomiye bütüncül yaklaşması gerektiğinin altını çiziyor.
      <br/>
      <br/>
      Bolat’a göre bu süreçten Türkiye’nin en az etkilenebilmesi için gerek Merkez Bankası gerekse ekonomi yönetiminin aksiyoner bir tavır içinde olmasını şart görüyor. Bunun yolu da faiz indirimleri, iç istihdamı ve tüketimi arttırmaya yönelik vergi indirimlerine gitmekten geçiyor. Döviz kurundaki makul artışlardan da korkulmaması gerektiğini vurgulayan Bolat’a göre bu ekonominin geneli açısından sağlıklı bir gelişme. Zira aşırı değerli Türk Lirası ve düşük döviz kuru hem üretimi, hem ihracatı, hem de istihdamı olumsuz etkiliyor. Buna karşılık ithalat artışı ve cari açığa sebep oluyor.
      <br/>
      <br/>
      Bütün bu olumsuz yönlere ve eleştirilerine rağmen Türkiye’deki ekonomik göstergelerin uluslararası çalkantıya direnç gösterecek durumda olduğunu hatırlatan Bolat, “Paniğe ve kriz tellallığına gerek yok. Herkes işini iyi yapmalı. Açıklar varsa kapatılmaya çalışılmalı. Sermaye açısından likit kalmaya özen gösterilmeli. Güçlü hükümet ve siyasi istikrar çok önemli. Güven ortamı var. Halkın psikolojisi olumsuza dönmedi. Bunlar çok olumlu gelişmeler.” diyor. Türkiye’deki sıkışmanın en önemli sebebinin düşük kur olduğunu belirterek, Merkez Bankası’nın bu kadar körü körüne enflasyona odaklanmasını yanlış buluyor. Buna rağmen hedefin tutturulamamasını da eleştiriyor.
      <br/>
      <br/>
      Sonuçta Türkiye ekonomisinin, aynen bütün dünyada olduğu gibi, zor bir dönemden geçtiği gerçek. Piyasalardaki dalgalanma ister istemez bizim kıyılarımıza da vuruyor. Eskisine oranla çok daha güçlü bir hükümet ve sağlıklı bir ekonomi yönetimi olması, krizin etkilerini azaltıyor. Hem mali hem de reel sektörün panik yapmaması bunun bir sonucu. Eğer Türkiye bu dalgayı fırsat bilip gerekli tedbirleri alır ve devamında atağa kalkabilirse, yeniden yapılanan küresel ekonomide artık daha büyük bir oyuncu olabilir.
      <br/>
      <br/>
      <br/>
      DALGAYI FIRSAT BİLİP NOTUMUZU YÜKSELTEBİLİRİZ
      <br/>
      <br/>
      Finans sektörü ve reel sektör sürece bu şekilde yaklaşırken, hükümetteki temkinli iyimserlik dikkat çekici. Ekonominin koordinasyonundan sorumlu Başbakan Yardımcısı ve Devlet Bakanı Nazım Ekren, piyasalardaki son dalgalanmayla ilgili ilginç bir saptama yapıyor. Bakana göre, önce mortgage, sonra likidite ve son olarak da kredi sorunundan kaynaklandığı açıklanan dalgalanma, aslında ekonomik ve finansal bir kriz olmaktan önce bir iletişim krizi. Buna rağmen süreçten çıkarılabilecek önemli dersler var. Bakan Ekren, “Türkiye eğer kurgusunu iyi yapar, makro ekonomik, finans ve siyasi istikrarını devam ettirirse, bu dalgalanmadan kredi notunu yükselterek çıkabilir” diyor. Bunun için de önce rasyonel tavır göstermek, sonra da sürü psikolojisiyle hareket etmemek gerekiyor. Yani sıkıntıdan hemen kurtulmak için sektör bir anda ortak hamleler yaparsa, dalganın sonuçları daha ağır olabilir. Erken’e göre Türkiye bu süreçte dünyada yatırım yapılabilecek ülkelerden olduğunu vurgulayabilmek adına önemli bir avantaja sahip. Hükümetin hem krize karşı tedbirlerini aldığını, hem de yapısal reform çalışmalarını hızlandırdığını da vurgulayarak, 2008’in konu başlıklarını da sıraladı: “Ar- Ge harcamalarının vergiden muaf tutulmasına ilişkin kanun, Sosyal Güvenlik Reformu ve İstihdam Paketi Meclis’ten geçecek. Özelleştirmeler devam edecek. Mali disiplin korunacak ve kayıt dışılık ile mücadeleye hız verilecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29416), [web.archive.org (arşiv bağlantısı)](http://web.archive.org/web/20080602192128/http://www.aksiyon.com.tr:80/detay.php?id=29416)
