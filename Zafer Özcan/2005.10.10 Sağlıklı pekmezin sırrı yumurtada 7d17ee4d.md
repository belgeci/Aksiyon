# Sağlıklı pekmezin sırrı yumurtada

*Zafer Özcan 2005.10.10*

<div bgcolor="#FFFEF6">
 <font>
  <img border="0" height="1" src="/web/20051214033302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051214033302im_/http://www.aksiyon.com.tr/resim/566/58.jpg" vspace="5"/>
  </p>
 </font>
 <font class="content">
  Bağ bozumu, Nevşehir ve çevresinde tatlı bir telaşı da beraberinde getirir. Bir yandan üzümler satışa sunulup bir yıllık emeğin karşılığı alınırken, diğer yandan evlerde kaynatılan pekmezler ve köftülerle kış hazırlıkları başlar. Bölgede, bağ bozumu daha çok erkeklere kalırken, pekmez üretiminin patronu ise kadınlar.  Sağlıklı pekmezin sırrı ise içine kırılan bir yumurta.
 </font>
 <p>
  <font class="content">
   Hayri Kebapçı, doğal güzellikleri ile ünlü Ürgüp’ün gönüllü tanıtım elçilerinden. Ulaşlı kasabasında yaşıyor. Bölgede düzenlenen turlar, televizyon çekimleri ve misafir ağırlamalarında hep onun ismi ön planda. Asıl işi ise üzüm üreticiliği. Üç ayrı çeşidiyle Ürgüp üzümleri, peri bacalarından sonra bölgenin en önemli sembolü ve geçim kaynağı. Eylül-ekim ayları ise yörede bağ bozumu yani hasat zamanı. Üzümler toplanıyor, ağırlıklı olarak Kayseri pazarında satılıyor. Ankara, Konya, Adana hatta Muş gibi uzak iller de müşteriler arasında. Üzümlerin önemli bir kısmı şarap üreticileri tarafından satın alınıyor. Bölgenin en ünlü üzüm çeşitleri sofralık üretilen parmak üzüm, Emir adı verilen beyaz üzüm ve Dirmit olarak ünlenen kara üzüm.
   <br>
    <br>
     Pekmez üretiminin patronu kadınlar
     <br/>
     <br/>
     Ulaşlı için yörenin en medyatik köyü demek yanlış olmaz. Sakinleri, gazetecilerin ‘çekim yapacağız’ sözüne son derece alışkın. Pekmez pişiren yaşlı ninelerden, bağlarda üzüm toplayan gençlere kadar hiç kimse fotoğraf çekilmesinden rahatsız olmuyor. Çünkü bağ bozumu görüntüleri için bölgeyi ziyaret eden haberciler Ulaşlı’yı ziyaret etmeden dönmüyor. Üzümüyle meşhur Manisa ve çevresinde gördüğümüz düz ovalardaki üzüm bağlarının aksine Nevşehir, Ürgüp ve Avanos’ta bağlar genellikle dağlık arazide. Sarp yamaçlardan zor şartlarda toplanarak sofralara ulaşıyor yörenin üzümleri. Buna rağmen köylüler durumdan şikâyetçi değil. “Bu üzümün tadını başka yerde bulamazsınız.” diyorlar.
     <br/>
     <br/>
     Köylülere göre, genel sorun üzümün para etmemesi. Yetiştirmesi son derece masraflı ürünlerinden daha fazla gelir elde etmek isteyen köylüler gidişattan memnun değil. Ulaşlı köyünün bağlarında oğlu Yaşar ve eşi Nadiye ile üzüm toplarken rastladığımız Şakir Günbağı, hasat zamanına kadar kaç kez tarlaya gidip geldiğini hesaplamış. “Tam 27 kez bağa geliyorum, yoksa verim alamayız” diyor. 50 dönüm bağı var Şakir Günbağı’nın. Kayseri pazarına gönderdiği üzümün kilosunun 500 bin lira olduğunu söylüyor, bunun 200 bin lirası da masrafa gidince, elinde kalanla 6 nüfusu geçindirememekten yakınıyor. Ürgüp ve çevresinde ‘ne kadar üzüm bağın var’ sorusuna verilen cevap genellikle dönüm üzerinden olmuyor. Köy meydanında üzümünü Muşlu bir tüccara satan Mehmet İlhan’a aynı soruyu sorduğumuzda, “80-100 amelelik bağım var.” cevabını veriyor. Üzüm işinde bir amele yani tarım işçisi günde 60 çubuğu belleyebiliyor. Bu noktadan hareketle bağların büyüklüğü, amele üzerinden hesaplanarak bulunuyor. Mehmet İlhan, Ürgüp’te bir bardak çayın 1 YTL olduğunu söyleyerek, bunun 3 kilo üzümün tutarından bile fazla olmasını eleştiriyor. Mazot, tarım ilacı ve gübre son zamanlarda çiftçileri en çok zorlayan harcama kalemleri. Mazotu zorunlu olarak kullanan çiftçi tasarrufu gübre ve ilaçtan yapmak zorunda kalınca, bağından eskisi kadar verim alamıyor. Nevşehir ve çevresine bağ bozumu zamanında karşılaşılan manzaralardan biri de pekmez kaynatan kadınlar. Hülya Özdemir ve Tuğba Uçar’la, Çat kasabasında dört ayrı kazanda pekmez kaynatırken tanışıyoruz. Normalde pekmezi herkes kendi ihtiyacı kadar ürettiği için, tek kazan yeterli oluyor. Onlar ise para kazanmak için bu işi yapıyor ve dışarıdan aldıkları siparişleri hazırlıyor. Arkadaşı ocağa odun atarken, Hülya Özdemir bize pekmez yapımının aşamalarını anlatıyor. Önce, bağdan gelen üzüm çiğneniyor. Fizikî güç gerektiren bu işi genelde erkekler yapıyor. Bir naylona serilen üzümler çuval içinde çiğneniyor ve akan üzüm suyu bir kapta toplanıyor. Oradan kazana alınıyor. Üzerine ise toprak atılıyor. Bu toprak Gümüşkent denen bölgeden getirilen, beyaz renkte özel bir toprak. Sonra kazanın ateşi yakılıyor. 15-20 dakika kaynatılan üzüm suyu tekrar kovalara alınıyor ve orada 2 saat bekletilerek, toprağın dibe çökmesi bekleniyor. Hülya Özdemir bazen toprağın çökmediğini, bu sebeple saatlerce beklemek zorunda kaldıklarını söylüyor. Ardından, çöken toprak kapta kalırken duru şerbet tekrar kazana alınarak, 4 saat daha odun ateşinde kaynatılıyor ve pekmez hazır hale geliyor. Pekmezin kıvama gelebilmesinde bu özel toprağın önemi büyük. Üzümler çiğnendikten sonra artan posaya ise ‘şif’ adı veriliyor. Bu madde kışın evlerde yakacak olarak kullanılıyor.
     <br/>
     <br/>
     Nevşehir’in Nar beldesinde, sokak ortasında ortaklaşa pekmez kaynatan komşuların ayak üstü bize ikram ettikleri yiyeceğin adı köftü. Beyaz üzümden daha çok kışlık olarak üretiliyor. Özellikle cevizle birlikte tüketiliyor. Üzümü kadar cevizleri de son derece lezzetli olan Nevşehirlilerin buluşu olan köftü, mükemmel lezzetine rağmen pazarlanamadığı için sadece bu yörede biliniyor. Elmas Tığlı (65) ve Hatice Şişman (70) imece usulüyle kışlık pekmezlerini hazırladıklarını söylüyor. Umuz ve Ahmet Öz çifti, pekmezin daha sağlıklı olması için yaptıkları küçük ama etkili bir uygulamadan bahsediyor. Kaynama esnasında pekmez kazanına bir adet yumurta kırılıyor. Yumurtanın pekmezdeki bütün zararlı unsurları köpük haline getirip yüzeye çıkardığını söylüyorlar. Yüzeye çıkan köpükler kepçelerle alınarak dışarı atılıyor. Bu uygulamaya bir nevi pekmezin hijyenik hale getirilme süreci de denebilir. Normalde çok masraflı ve çok aşamalı olan gıda üretimindeki hijyen uygulamasını da Anadolu insanı kendi yöntemleriyle gerçekleştiriyor.
     <br/>
     <br/>
     Bağcılık halen eski usullerle yapılıyor
     <br/>
     <br/>
     Ürgüp Belediye Başkanı Bekir Ödemiş, turizmin dışında bölgenin en önemli geçim kaynağı olan üzüm üretimiyle yakından ilgileniyor, her yıl bağ bozumu şenlikleri düzenliyor. Üreticilerle sürekli görüşerek, sorunlarını dinleyen başkanın şikâyeti, bu kadar geniş bir bağ alanına sahip olmasına rağmen Ürgüp’te halen bu işin eski usullerle yapılması. Özelikle üzümün pazarlamasında ciddi sorunlar yaşanıyor. Muş’a kadar giden Ürgüp’ün meşhur üzümleri, İstanbul ve İzmir gibi büyük kentlere ulaşamıyor. Mehmet İlhan, üzümü İstanbul’a göndermeleri durumunda yapacakları masraftan ellerine hiç para kalmayacağını söylüyor. Başkan Ödemiş ise Ürgüp ve çevresindeki çiftçinin yeniliklere açık olduğunu belirterek, Tarım Bakanlığı’nın olaya el koyarak çiftçiyi bilinçlendirmesi gerektiğini vurguluyor. Üzüm üretiminde iklim şartlarının ve coğrafi şartların önemine dikkat çekerek, Ürgüp ve çevresinin Emir, Dirmit ve parmak üzümlerinin merkezi olduğunu belirtiyor. Son yıllarda bölgede Kalecik Karası’nın deneme üretimleri yapılmasını da eleştirerek, farklı bölgelerde bu tip denemeler yapmak yerine bir bölgenin en iyi ürününün geliştirilmesi ve ona destek verilmesi gerektiğini vurguluyor. Pekmez üretiminin de halen geleneksel üretimin dışına çıkamadığını belirterek, “Pekmez zahmetli bir iş ve insanlar sadece kendi ihtiyaçları kadar üretebiliyor. Oysa bu bir program dâhilinde bakanlık tarafından desteklense, üzümden geçinemeyen insanlar için iyi bir alternatif geçim kaynağı olabilir. Bugün Ürgüp ve Nevşehir’de pekmez fazlası var, zaten herkes üretici olduğu için alıcı yok ama bu ürünler dışarı pazarlansa çok iyi gelir getirebilir.” diyor.
     <br/>
     <br/>
     <br/>
     <br/>
     <br/>
     <br/>
     BABADAN KALMA YÖNTEMLER VERİMİ DÜŞÜRÜYOR
     <br/>
     <br/>
     <br/>
     <br/>
     Nevşehir ve çevresinde 23 bin 500 hektar alanda üzüm üretimi yapılıyor. Üzüm bağlarının toplam alanı olarak bakıldığında Nevşehir yöresi, Manisa ve Antep’ten sonra gelmesine rağmen, verimlilik açısından gerilerde kalıyor. Dekar başına 650-700 kilo üzüm alınıyor. Ortalama 4 kilo yaş üzümden 1 kilo kuru üzüm çıkıyor. 5,5-6 kilo yaş üzümden ise 1 kilo pekmez elde edilebiliyor. Nevşehir’de bağların yüzde 67’sinde Dirmit denilen siyah üzüm üretiliyor. Kalanın yüzde 13’ü Emir üzümü, yüzde 20 kadarı ise sofralık parmak üzümü. Üretim Nevşehir merkez ile Ürgüp, Göreme Vadisi ve Avanos’un bir bölümüne yayılmış durumda. Yılık rekolte ise 180-200 bin ton arasında değişiyor. Sadece Ürgüp’teki yıllık üretim ise 60 bin ton. Bölgede üzüm üretim alanının genişliğine rağmen verimin düşük olmasında, Başkan Ödemiş’in şikâyet ettiği geleneksel yöntemlerin halen kullanılıyor olması ve iklimin etkileri var. Alçak budama sistemi (goble) kalite ve verimi düşürüyor. Yüksek sistem bağcılık ise verimi artırıyor. Ürgüp İlçe Tarım Müdürü Hüsnü Özsoy, halen üreticinin geleneksel yöntemleri kullandığını belirterek, “Buna rağmen bu insanlar yeniliğe çok açık, yol gösterdiğinizde üretim tarzlarını değiştirmeye hazırlar.” diyor. Son yıllarda, bölgeye has bir ürün olmamasına rağmen Kalecik Karası üretiminden daha fazla verim alınması, kullanılan yüksek bağ sisteminden kaynaklanıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22646&yorum_id=1), [web.archive.org (arşiv bağlantısı)](http://web.archive.org/web/20051214033302/http://www.aksiyon.com.tr:80/detay.php?id=22646&yorum_id=1)
