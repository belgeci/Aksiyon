# Parfüme fahiş fiyat ödüyoruz

*Zafer Özcan 2008.02.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sansiro Kozmetik Yönetim Kurulu Başkanı Mehmet Benli’ye göre dünyada parfümü en pahalı tüketen ülkelerden biri Türkiye. İthal ürünlerin ağırlıkta olduğu pazarda, tüketicinin parası kozmetikten çok markaya gidiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080518174041im_/http://www.aksiyon.com.tr/resim/690/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080518174041/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080518174041/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080518174041oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080518174041oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye'nin, dünyadaki en pahalı benzini kullandığı yıllardır yazılıp çizilir; ama normalden çok daha pahalıya tükettiğimiz ürünler petrolle sınırlı değil. Bu listeye kozmetik ve parfümeriyi de eklemek gerekiyor. Ülkedeki şehirleşme ve kent nüfusunun artmasına paralel olarak kişisel bakım ürünlerinin kullanımı da hızla yaygınlaşıyor. Parfüm kısa süre öncesine kadar lüks tüketim maddesiyken, artık her kesimde yaygınlaşıyor; özellikle çalışan nüfus içinde. Bursa merkezli kozmetik üreticisi Sansiro'nun yönetim kurulu başkanı Mehmet Benli'ye göre tüketiciler parfümü fahiş fiyattan satın alıyor. Türkiye'de kozmetik sektöründe ağırlık yabancı firma ve markalarda. Birkaç büyük yerli üretici olmakla birlikte, pastadan aslan payını yabancılar alıyor. Parfümün Türkiye'de pahalı olmasının en önemli sebebi de bu aslında. Paramızın çoğu markaya gidiyor. Mehmet Benli, "Yabancı markaların yaklaşık beşte biri oranında fiyatlarla satış yapıyoruz. Biz ürünümüzün kalitesine de güveniyoruz. Onlar büyük üretici olduğu için bize göre maliyetleri çok daha düşük. Bu işten biz de kâr ediyorsak, demek ki yabancı üreticiler fahiş kârlar elde ediyor." diyor. Parfüm ve kozmetik ürünlerinin pahalı oluşu, doğal olarak bu işin kaçakçılığını da gündeme getiriyor. Benli'ye göre yerli üreticilerin çoğalması ve fiyatların düşmesiyle bu alandaki kaçakçılık da azaldı.
   <br>
    <br>
     SABANCI,  TEKSTİLDEN ÇEKİLİNCE!
     <br>
      <br/>
      1998 yılına kadar tekstil sektöründe faaliyet gösteren; ancak şartların ağırlaşmasıyla yeni iş arayışına giren Benli kardeşler ile ortaklarının kurduğu bir firma, Sansiro. Tekstilden kozmetiğe geçmek, ciddi risk almayı da gerektiriyor. Mehmet Benli, 1998'de bu kararı almalarında Sakıp Sabancı'nın bir açıklamasının etkisi olduğunu söylüyor. Merhum işadamı, o yıllarda Sabancı Grubu'nun tekstil işinden çekileceğini açıklamıştı. O dönemden bugünleri görebilen yatırımcılar, erken tedbir almanın sonuçlarını şimdi yaşıyor. Tekstili bırakarak kozmetiğe yönelen Sansiro, 32 ülkeye markalı ihracat yapıyor. Türkiye'nin her yerinde satılan markanın hedefi bundan sonra yurtdışına açılmak. Mehmet Benli ilk yurtdışı mağazalarını Ukrayna'da açarak, dışa açılımı başlattıklarını belirtiyor.
      <br/>
      <br/>
      Yurtdışında kendine iddialı hedefler koyan Sansiro'nun hikâyesi, Bursa'da açık parfüm satışıyla başlıyor. Kozmetik mağazası sahibi bir arkadaşlarıyla birlikte sektöre giren Benli kardeşler, 1998'de küçük bir satış merkezi açar. Başlangıçtaki hedefleri üretimden ziyade, perakende açık parfüm satışıdır. Böylelikle açık versiyon veya dökme diye tabir edilen parfümlerin satışına başlarlar. Özellikle kaliteli ürün ve uygun fiyatlarıyla kısa sürede ilgi görürler. Markalı parfümlerin çok pahalı olması, sattıkları dökme parfüme talebi artırır. İki senelik bir satış tecrübesinden sonra başkalarının ürettiği parfümleri satmak yerine imalatı kendileri yapmaya karar verirler. Uzun uğraşlardan sonra çeşitli parfüm formüllerine ulaşırlar. Esans hammaddesini kimlerin sattığını da araştırırlar. Farklı üreticilerin parfümlerini satarken, bir yandan da kendi parfümlerini satmaya başlarlar. Üretimde belirli birikim ve tecrübeye ulaşınca da, Sansiro adını verdikleri parfüm ve kozmetik ürünleriyle sektöre giriş yapar üç ortak. Mehmet Benli, markanın kısa sürede benimsendiği ve Türkiye'nin her yerinden telefonlar gelmeye başladığını söylüyor. Zamanla talep artınca toptan satışlara da başlanır. Sağlık Bakanlığı dökme parfüm satışını yasaklayınca, tamamen markalı üretimle sanayileşme kararı alırlar ve dış piyasalara açılma süreci başlar.
      <br/>
      <br/>
      TOGO'YU AYAKKABI MARKASI SANIYORDUK!
      <br/>
      <br/>
      İç piyasada belirli seviyeye ulaştıktan sonra ihracat departmanını kuran şirketin yurtdışına açılımına, Türkiye İş Adamları ve Sanayiciler Konfederasyonu'nun (TUSKON) dış ticaret zirveleri vesile olur. Birinci Afrika zirvesine katılan Mehmet Benli, bu toplantının şirketin önünü açtığını belirtiyor. İki günlük iş görüşmeleri sonucu, o güne kadar adını bile duymadıkları ülkelerle iş bağlantısı kurduklarını belirterek, "Daha önce sadece bir ayakkabı markası olarak bildiğimiz Togo'ya ihracat yaptık. TUSKON vesilesiyle öğrendiğimiz bir ülkeydi. Çevremizdeki herkes çok şaşırdı. Ben daha sonra Togo'yu ilk kez Samanyolu TV'deki Ayna programında gördüm. Orada parfüm iyi satılıyor. Sonra bu ülkeye bayilik verdik." diyor.
      <br/>
      <br/>
      Afrika ülkelerine ihraç edilen Türk mallarının neredeyse tamamının Avrupa ülkeleri üzerinden gittiğini belirten Benli, Fransa ve İtalya gibi ülkelerin bu ürünlere kendi kârlarını da eklediğini, bu sebeple Afrika'ya ulaşana kadar fiyatların katlandığını söylüyor. TUSKON  vasıtasıyla Türkiye'deki firmalar ile doğrudan iletişime geçen Afrikalı işadamlarının, fiyatları çok uygun bulduklarını aktarıyor. Sansiro, Togo ve Nijerya başta olmak üzere artık birçok Afrika ülkesine doğrudan ihracat yapıyor. Şirketin TUSKON vasıtasıyla keşfettiği diğer pazar ise Ukrayna ve eski Doğu Bloku ülkeleri. Rusya ve çevre ülkelerde kadınların kişisel bakıma çok önem verdiklerini, hatta gerekirse aç gezdiklerini; ama bakımsız gezmediklerini söyleyen Mehmet Benli, bu sebeple ilk yurtdışı mağazasını Ukrayna'da açtıklarını belirtiyor. Ukrayna mağazasının başındaki kişiyse, oradaki Türk okulundan mezun bir genç. Bir süre Bursa'da kalarak mesleğin inceliklerini öğrendikten sonra tekrar Ukrayna'ya dönerek mağazanın başına geçmiş. Şirketin vizyonu, bir gün Paris'te yani kozmetiğin merkezinde mağaza açmak.
      <br/>
      <br/>
      ERKEKLER DE KADINLAR KADAR KULLANIR OLDU
      <br/>
      <br/>
      Kişisel bakım, parfüm, kozmetik denilince akla daha çok kadınlar gelir. Bu sektörün büyük müşterisi bayanlardır elbette. Mehmet Benli ise son yıllarda kozmetik tüketiminde erkeklerin kadınları yakaladığını söylüyor. Yüzde 70'e 30 olan oranlar, yüzde 55'e 45 şeklinde değişmiş durumda. Aslında kadınların daha çok kullanması bir yana, kişisel bakım ürünleri tüketiminde de son yıllarda ciddi artış var. Bunda refah düzeyinin artması kadar, şehirleşme ile birlikte dönüşüm geçiren toplumsal hayatın da etkisi var elbette. Özel sektörde yaşanan hızlı büyüme, bir arada ve ofis ortamında çalışan sayısının artması, beyaz yakalıların sayısındaki hızlı yükseliş ve artan kariyer kaygıları, insanları ister istemez kişisel bakıma yönlendiriyor. Artık parfüm bir lüks tüketim aracı olmaktan çıkmış durumda. İşin ilginç yanı Türkiye'nin sosyal ve ekonomik dönüşüm sürecinden en fazla etkilenen sektör olma özelliğine sahip, kozmetik. 1950'de Türkiye'de köylülerin nüfusa oranı yüzde 85 iken bu oran şimdi, yüzde 65'e 35 şehirler lehine dönmüş durumda. Elbette tarlada çalışırken lüzumsuz görülen kişisel bakım, sanayide veya ofiste çalışırken ihtiyaca dönüşebiliyor.
      <br/>
      <br/>
      Parfüm ve kozmetik tüketiminin artmasıyla, kadın çalışanların sayısının artması arasında da doğru orantılı bir ilişki var. Kadınların iş yaşamındaki ağırlığı arttıkça, kişisel bakım ürünlerinin müşterisi de artıyor. Mehmet Benli bu bilgilere ilginç bir ekleme daha yapıyor. O da kozmetik sektörünün, ekonomik kriz dönemlerinde büyüyen, nadir iş kollarından olması. İnsanların sıkıntılı zamanlarda, kozmetik tüketimini artırdığını söylüyor. Şu tespiti daha da ilginç: "Araştırmalara göre ekonomik sıkıntıların arttığı dönemde kadınlar kişisel bakım ürünlerini daha fazla tüketirken, erkekler sigaraya yöneliyor."
      <br/>
      <br/>
      Kozmetik sektörünün bir ayağında da alkolsüz esanslar var elbette. Yıllarca 'hacı misi' diye bilinen bu kozmetiklerin alkolsüz olması dindar insanlar için tercih sebebiydi; ama ağır ve sert kokuları, yaygınlaşmalarını da engelliyordu. Sansiro'nun hedef kitlesinde alkolsüz esans kullanan insanlar da var elbette. Hacı misleri kadar ağır olmayan, aynı zamanda alkol içermeyen parfüm üretimine de başlamışlar. Aslında parfüm ve kolonyalarda kullanılan etil alkol, kokuyu dağıtma özelliğine sahip. Kullanılma gerekçesi de bu. Etil alkol sayesinde koku hem daha hafifliyor, hem uçuculuk kazanıyor, hem de karşı tarafı rahatsız etmiyor. Alkol olmayan ürünlerde koku ağırlaşıyor ve dağılmıyor. Kolonya ile parfümlerdeki etil alkol aslında aynı ürün. Mehmet Benli, son yıllarda dindar insanlar arasında da parfüm kullanımının yaygınlaştığını vurguluyor. Hâlâ alkolsüz esans kullanmakta ısrar edenlerin ise sayılarının azaldığını söylüyor. Bu sebepten olsa gerek şirketin alkolsüz esans satışı, toplam satışların ancak yüzde 1'ine ulaşabiliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29644), [web.archive.org (arşiv bağlantısı)](http://web.archive.org/web/20080518174041/http://www.aksiyon.com.tr:80/detay.php?id=29644)
