# Güneyin zor seçimi

*Zafer Özcan 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin güneyinde kıran kırana bir seçim rekabeti yaşanıyor. Adana ve Urfa’da AK Parti’nin rakibi, kendi başkanları. Antep’te AK Parti’nin karşısına eski bakan Mustafa Yılmaz çıkarken, Mersin’de 4 parti de iddialı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090321101540im_/http://www.aksiyon.com.tr/resim/745/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090321101540/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090321101540/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090321101540oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090321101540oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İstanbul, Ankara ve İzmir kadar medyanın gündemine gelmese de, güneyin büyük şehirlerinde kıran kırana bir seçim rekabeti yaşanıyor. Gaziantep, Şanlıurfa, Adana ve Mersin 29 Mart’a en sıkı hazırlanan iller arasında. Bunun en önemli sebebi, iktidar-muhalefet yarışından ziyade, tekrar aday gösterilmeyen AK Partili başkanlarla aynı partinin yeni adaylarının karşı karşıya gelmesi. Özellikle Adana ve Urfa’da, AK Parti eski başkanlarıyla rekabet ediyor. Gaziantep iktidar partisinin güçlü olduğu bir şehir. Seçimi renkli ve daha heyecanlı yapan, CHP adayının, şehrin sevilen politikacılarından ve bütün Türkiye’de tanınan eski bir bakan olması. Mersin’in özelliği ise güneydeki ve Türkiye’nin genelindeki ikili yarışın, çoklu hâle dönüştüğü nadir illerden olması. Şehirde başkanlık koltuğuna göz diken 4 parti var.
   <br>
    <br>
     SANAYİNİN YANINA TURİZM EKLENECEK
     <br>
      <br/>
      Güneyin incisi Gaziantep’teki yarış, Türkiye’deki genel siyasi karaktere uygun devam ediyor. AK Parti ve CHP arasındaki rekabet gittikçe kızışıyor. Antep halkı, 15 yıllık bir Celal Doğan (CHP) iktidarından sonra 2004’te şehrin mührünü AK Parti’ye devretmişti. Tıp doktoru kimliğiyle tanınan Asım Güzelbey, Büyükşehir belediye başkanı seçildi. 5 yıllık başkanlık döneminde fazla yıpranmadı. Seçimlere kısa süre kala Doğan Grubu gazetelerinin yolsuzluk iddialarıyla gündeme gelse de, bu süreçten yüzünün akıyla çıkmayı başardı. Haberlerin gerçeği yansıtmadığının anlaşılması, Radikal Gazetesi’nin özür dilemesi ve Başbakan Erdoğan’ın desteği, Güzelbey’i kamu vicdanında da akladı. Büyükşehir’de başkanla yola devam diyen AK Parti, iki merkez ilçe Şahinbey ve Şehitkamil’deki başkanları değiştirdi. Şahinbey’de Ömer Can’ın yerine, Mehmet Tahmazoğlu, Şehitkamil’de ise Metin Özkarslı’nın yerine Rıdvan Fadıloğlu aday gösterildi. Bu değişikliklere rağmen iki başkanın seçim çalışmalarında partiye destek vermesi hatta Şehitkamil Belediye Başkanı Metin Özkarslı’nın, Büyükşehir’e danışman olması, teşkilattaki muhtemel huzursuzlukları önlemiş oldu. Bu arada daha önce Gaziantep’te iki olan merkez ilçe sayısı, Oğuzeli’nin eklenmesiyle üçe çıktı.
      <br/>
      <br/>
      Aslında şehri turladığınızda Antep’teki değişimi gözlemlemek mümkün. AK Partili belediyelerin en önemli karakteristiklerinden, alt geçitler ve köprülü kavşaklar merkezdeki trafiği rahatlatmış. Dünyanın en eski şehirlerinden ve Kurtuluş Savaşı’nın sembol kentlerinden Gaziantep’teki bütün tarihî eserler gün yüzüne çıkarılmış, tarihî yapıların çevre düzenlemesi yapılmış ve yeni müzeler kurulmuş. Şehrin bin yıllık kalesi restore ediliyor ve Kurtuluş Savaşı’nı sembolize edecek şekilde yeniden düzenleniyor. Başkan Güzelbey ile seçim sohbetini şehrin göbeğinde, Türkiye’nin tek tematik parkında gerçekleştiriyoruz. Başkan, tabii olarak söze bu parkı anlatarak başlıyor. Eskiden metruk bir arazi konumundaki 200 bin metrekarelik alanda şimdi masal parkı, bilim merkezi, botanik evi ve yakında hizmete girecek çocuk eğlence merkezi bulunuyor. Güzelbey, “Rakiplerle polemik yapmak yerine, yaptıklarımızla halkın karşısına çıkıyoruz.” diyor.
      <br/>
      <br/>
      Gaziantep Türkiye’nin sanayi merkezlerinden. Dolayısıyla küresel krizden en fazla etkilenen iller arasında. Krizin etkilerinin yerel seçimde hissedilip hissedilmeyeceği merak konusu. Bu konu Başkan Güzelbey’in de gündeminde. Sanayicilerin sıkıntılarını ve artan işsizliği yakından izliyor. Orta ve uzun vadeli çözüme yönelik projelerini de hazırlamış aslında. Onun düşüncesi, sadece sanayi şehri olmanın Antep’e artık yetmediği yönünde. İşsizliğe karşı en önemli alternatif ise turizm. Özellikle kültür, tarih, sağlık ve eğitim turizmi. Tekrar seçildiği takdirde hedefi Antep’e yılda 1 milyon turist getirmek. Bunun en az 50 bin kişiye istihdam sağlayacağını vurguluyor. Gaziantep Üniversitesi’ne ek olarak iki yeni vakıf üniversitesinin kurulması ve sağlık alanındaki mevcut potansiyelin güçlendirilmesiyle, Antep’in, başta Suriye olmak üzere komşu ülkeler için bir cazibe merkezi hâline gelmesini hedefliyor Başkan. Bu hedefi hayata geçirebilmek için de, komşu ülkelerle ilişkileri sürekli geliştirmeye özen gösteriyor. Türkiye’nin son yıllarda bölge ülkeler üzerinde artan etkinliğini şehrine kanalize etmenin altyapısını hazırlıyor. Başkan Güzelbey’in en önemli destekçilerinden biri, AK Parti Kadın Kolları Başkanı ve Gaziantep Milletvekili Fatma Şahin. Fatma Hanım Ankara veya başka ilde görevli olduğu günler dışında şehirden ayrılmıyor ve Antep’te Türkiye ortalamasını yükseltecek oy oranına ulaşacaklarına inanıyor.
      <br/>
      <br/>
      Gaziantep’teki yarışın ikinci iddialı ismi CHP’nin adayı, eski bakanlardan Mustafa Yılmaz. 5 dönem milletvekilliğinin ardından siyasi kariyerini belediye başkanı olarak tamamlamak istiyor. Aslında 22 Temmuz seçimi sonrası köşesine çekildiğini ancak ısrarlar üzerine tekrar aktif siyasete döndüğünü söylüyor. Bunu da kendine has üslubuyla ifade ediyor: “Bana yapılan başkanlık teklifine ‘evet’ değil, ‘havet’ dedim, kabul etmek zorunda kaldım.” İktidar partisinin Antep’teki gücünü kabul eden Yılmaz, “Burada AKP’ye rakip olmamızda benim aday olmam etkendir, bunu rakibim de kabul ediyor.” diyor. Rakibi Asım Güzelbey’i, belediyeye ait (sinema, fuar alanı, otogar, dükkânlar gibi…) mülkleri özelleştirmesinden dolayı ağır dille eleştiriyor. Başkan seçildiği takdirde yapacağı en önemli icraatın belediyeyi halka açmak olacağını söylüyor. Diğer önem verdiği projesi şehrin bazı bölgelerine, içinde sağlık ocağından, taziye evlerine kadar farklı ünitelerin bulunacağı semt merkezleri kurmak.
      <br/>
      <br/>
      Antep’teki seçim yarışının iki parti arasında geçeceğini Mustafa Yılmaz da vurguluyor. Sonuçta 29 Mart’ta ibre AK Parti’den yana ancak CHP de aday farkıyla iddialı.
      <br/>
      <br/>
      <br/>
      URFA’DA AFİŞ SAVAŞI; BAŞBAKANIMIZ TAYYİP BABA, ADAYIMIZ FAKIBABA
      <br/>
      <br/>
      Şanlıurfa’daki seçim atmosferini, şehir meydanına asılan şu pankart açıklıyor aslında: ‘Başbakanımız Tayip Baba, adayımız Fakıbaba’. 28 Mart 2004 yerel seçiminde AK Parti’den belediye başkanı seçilen Ahmet Eşraf Fakıbaba, 29 Mart için partisinden tekrar aday gösterilmedi ve seçime bağımsız giriyor. Onun yerine parti, akademisyen Mehmet Oymak’ı tercih etti. Aslında başlangıçta bu tercih gerek Urfa gerekse Türkiye genelinde büyük şaşkınlığa sebep oldu. Mevcut başkanın tekrar aday gösterilmemesi binlerce Urfalıyı protesto için yollara döktü. Sonuçta Başbakan Erdoğan kararından vazgeçmedi ve Fakıbaba, Saadet Partisi destekli bağımsız aday olarak seçime katılıyor. Meselenin şehirde bu kadar büyümesinin en önemli sebebi, Fakıbaba’nın halk nezdindeki popülaritesi kuşkusuz. Eğer seçime AK Parti saflarında katılsaydı rekor bir oyla tekrar seçileceğinden kimsenin şüphesi yok! Peki, neden Başbakan böyle bir imkânı reddedip, rekor oyla kazanacağı bir belediyeyi riske etti?
      <br/>
      <br/>
      Bunun gerekçesi kamuoyuna “Urfa’da partinin 9 milletvekilinden 7’sinin Fakıbaba’yı istememesi” olarak yansıdı. Söylentilere göre, başkan vekillerin isteklerine ‘evet’ demediği için iş bu noktaya geldi. Bu iddialarda doğruluk payı var; fakat resmin bütününü yansıtmıyor. Başkanın tek sorunu vekillerle değil. Urfa’da iş adamı ve diğer sivil toplum kuruluşu temsilcileri, parti teşkilatı ve vali dâhil birçok kesimle arası iyi değil Fakıbaba’nın. Bu kopukluk ister istemez Ankara ile ilişkilere yansıyor. Başkan, milletvekillerine tavır koyup, Başbakan’a hiçbir eleştiri getirmese de, Erdoğan Urfa mitinginde, “AK Parti treninden inen bir daha binemez” diyerek, son noktayı koydu. Çünkü konuştuğumuz insanlar, Fakıbaba’nın bağımsız seçildikten sonra tekrar AK Parti’ye katılacağına inanıyordu.
      <br/>
      <br/>
      URFA’DA HERKES TAYYİPÇİ!
      <br/>
      <br/>
      Urfa birçok açıdan ilginç bir yer. Belki Türkiye’de başka örneği yok. Çünkü “Oyumuz Fakıbaba’ya” diyen insanlar bile AK Partili olduklarını saklamıyor ve Tayyip Erdoğan’a bağlılıklarını özellikle vurguluyor. Şehirde tam bir ‘Tayyip Baba’ efsanesi dolaşıyor. Öyle ki, miting sonrası Fakıbaba’nın aday gösterilmemesini protesto eden 40-50 kişilik bir grup bile, “Tayyip Baba sen bizim her şeyimizsin” diye bağırıyordu! Son yıllarda merkezî hükûmetin ödenekleriyle yapılan yatırımlar da şehrin geleceği açısından büyük önem taşıyor. Başbakan’ın hizmete açtığı Adana-Urfa otoyolu, bölgenin çehresini değiştirebilecek önemde. Hükûmetin uygulamaya koyduğu GAP eylem planı, Urfa’yı en fazla heyecanlandıran konulardan. Tarımın en büyük istihdam alanı olduğu ilde, çiftçinin en büyük beklentisi enerji fiyatlarının düşürülmesi. Çünkü sulu tarımda elektrik fiyatları en büyük maliyet. Urfa Ticaret ve Sanayi Odası Başkanı Eyüp Sabri Ertekin, GAP ve Urfa için açıklanan kaynakların IMF’nin gazabına uğramasını istemediklerinin altını çiziyor. Hükûmetin Urfa’ya dönük diğer bir planı da, GAP kalkınma idaresinin merkezini şehre taşımak.
      <br/>
      <br/>
      Başbakan Erdoğan, şehirdeki büyük popülaritesine rağmen Fakıbaba’nın kişisel gücünü de küçümsemiyor ve buradaki seçim çalışmalarına büyük önem veriyor. Kısa süre önce Urfa’ya gelen eski TBMM Başkanı Bülent Arınç’ın yanı sıra, neredeyse her hafta bir bakan kenti ziyaret ediyor. Fakıbaba da bu süreçte boş durmuyor. O da Başbakan’ın şehirdeki popülaritesinin farkında ve seçim çalışmalarını ona göre yapıyor. Başkanın seçim otobüsü şehir içinde, ‘Şanlıurfa’nın Tayyibi’ sloganıyla dolaşıyor! Şanlıurfa Girişimci İş Kadınları Derneği Başkanı Cevahir Asuman Yazmacı da, Fakıbaba’nın şanslı göründüğünü belirtiyor; ancak hemen ekliyor: “İnsanlar burada partiye bakmaz, herkes Başbakan’ı bilir. O hangi partideyse oraya giderler. Başbakan’ın öyle bir etkisi var.” Yazmacı, Mehmet Hoca diye hitap ettiği AK Parti adayı Mehmet Oymak’ın şehirde sevilen ve sayılan bir isim olduğunu da ekliyor.
      <br/>
      <br/>
      Göründüğü gibi Urfa’da çok ilginç bir seçim süreci yaşanıyor. Bunun sonucuyla ilgili bilinçaltındaki kaygıları da Şanlıurfa Genç İş Adamları Derneği Başkanı Mehmet Öksüzoğlu dillendiriyor. Urfa’nın 30 yıl sonra ilk kez iktidar partisinden bir belediye başkanına kavuştuğunu ve bunun da hizmet olarak şehre döndüğünü belirten Öksüzoğlu, insanların yeni dönemde bunu kaybetme korkusu yaşadığını vurguluyor. Temel endişe, parti içinde bile iktidarla diyalog kuramayan ve vekillerle sıkıntı yaşayan bir başkanın; parti dışında ve bir muhalif olarak bunu nasıl başaracağı ve şehrine nasıl yatırım çekeceği yönünde? 29 Mart’ın sonucunu büyük oranda bu sorunun vicdanlarda bulacağı karşılık belirleyecek.
      <br/>
      <br/>
      ADANA’DA DURAK MI; DURMAYAK MI?
      <br/>
      <br/>
      Güneydeki seçimin en renkli geçeceği illerden biri de kuşkusuz Adana. Burada başkanlık koltuğunda 20 yıldır aynı isim oturuyor: Aytaç Durak. 1984’te ANAP’tan ilk kez başkan seçilen Durak, 89’da seçimi kaybeder. Devamında 1994, 1999 ve 2004’te tekrar seçilmeyi başarır. ANAP, DYP, AK Parti ve son olarak MHP, onun sağ siyasetteki adresleri. Başbakan, aynen Urfa’da olduğu gibi Adana’da Durak’la yola devam etmeme kararı aldı. Durak MHP’ye geçerken, AK Parti eski ANAP kökenli milletvekili ve iş adamı Mehmet Ali Bilici’de karar kıldı. Adana’daki yarış da Bilici ile Durak arasında geçecek; fakat CHP adayı, Sanayi Odası Başkanı Ümit Özgümüş de iddialı. Aytaç Durak da aynen Fakıbaba gibi Başbakan’la arasına mesafe koymamaya dikkat ediyor. Fakıbaba Urfa’da nasıl Başbakan’ı karşıladıysa, Durak da miting öncesi karşılama komitesinde. Durak’a “Neden AK Parti sizinle devam etmedi?” dediğimizde, topu teşkilata atıyor. Aday gösterilmemesinin baş sorumlusu olarak Seyhan Belediye Başkanı Prof. Azim Öztürk’ü gösteriyor. Parti içindeki bir grubun Başbakan’ı yanılttığını düşünüyor. Basına yansıyan, “Erdoğan’la bir dönem için anlaştıkları”  bilgisini doğrulayan Durak, buna rağmen Tayyip Bey ve ekibiyle sorunu olmadığını, partide devam etmesinin yerelde engellendiğini düşünüyor.
      <br/>
      <br/>
      Kendisine zaman zaman “5 dönem çok değil mi?” diye sorduklarını da belirten Durak, devam etmesini çok ilginç bir gerekçeyle açıklıyor: “Ben buradan bir gün ayrılayım, gayrimeşru ekipler oluşur. Belediyedeki rasyonel çalışmalar allak bullak olur. Doğru, 5 dönem çok;  ama yararlı oluyor musun olmuyor musun, ona bakılır. Ben bu masada otursam ve hiçbir şeye karışmasam dahi, gelenlerin tahribatını engelleyeceğim için Adanalı buna destek verir.” Aytaç Durak’ın Adana’daki en önemli projesi, 200 bin konuttan oluşan ve ‘yeni bir şehir’ anlamına gelen Kuzey Adana. Tarım alanları üzerine kurulduğu için ciddi drenaj problemleri olan, evleri su basan, yazın sivrisinek ve nemden insanların kırıldığı bir şehir konumundaki Güney Adana’ya alternatif olarak üretilen Kuzey Adana, bugün kentin modern yüzü konumunda. Buna rağmen ciddi eleştiriler de alan bir çalışma. Kuzey–Güney ayrımının şehri ikiye böldüğü ve yerel yönetimde ayrımcılık yapıldığını düşünenler var. Başbakan Erdoğan da Adana mitinginde bu konuya değinerek, AK Parti iktidarı ile şehirde Kuzey– Güney ayrımının biteceğini vurguladı. Özellikle AK Partili rakipler bu konuyu çok kullanıyor. Durak’ın rakiplerinin en fazla eleştirdikleri konulardan biri de metronun bir türlü tam olarak hizmete açılmaması. Metronun bir bölümü seçime yetiştirilmeye çalışılırken, bir bölümünde inşaat devam ediyor. Kuzey Adana kuşkusuz Durak için oy deposu gibi; ancak tek kozu bunlar değil. Ucuz ekmek ve ucuz ulaşımı unutmamak lazım.
      <br/>
      <br/>
      AK Parti’nin adayı Mehmet Ali Bilici de bu konuya değinerek, Adana’nın ucuz ekmek ve ucuz kent içi ulaşımla artık rehin alınamayacağının altını çiziyor. Bilici’ye göre, Adana Türkiye’nin en kötü idare edilen şehri. AK Partili aday, şehirde tanınan bir sanayici olmasının verdiği özgüvenle, “Ben yıllardır kendi işlerimi nasıl başarıyla idare ediyorsam, Adana’yı da öyle idare edeceğim.” diyor. Şehrin en önemli ilçe belediyesi ise Seyhan. 800 bini bulan nüfusuyla Türkiye’nin birçok ilinden daha büyük bir yer. İlçenin AK Partili başkanı Prof. Azim Öztürk, şehrin genelindeki seçim sonucunun kendi ilçesinde belirleneceğine inanıyor. Öztürk, Büyükşehir için aday adayı olmuş bir isim. Buna rağmen o dönemdeki rakibi ve partisinin Büyükşehir adayı Mehmet Ali Bilici’ye tam destek vererek, “Kendisi Turgut Özal’ın milletvekillerindendi. Partimizde de tabanın ve teşkilatın kabul ettiği bir isim. Hiçbir sıkıntımız yok.” diyor. Aytaç Durak’ın kendisiyle ilgili suçlamalarına ise cevap vermiyor Öztürk ve ekliyor: “Ben polemiklerin tarafı değilim, bugüne kadar da hiç olmadım. Sadece işimi yaptım. Benim söyleyeceğim budur. Biz Seyhan’da son 5 yıldır hizmet odaklı bir belediyecilik yaptık ve yapmaya devam edeceğiz.”
      <br/>
      <br/>
      Adana’da, 2004 yerel seçimini AK Parti adayı Aytaç Durak yüzde 39 oy oranıyla kazanmış. 3 dönem CHP’nin yönettiği Seyhan Belediyesi’ni ise Azim Öztürk yüzde 37 ile almış. Öztürk bu tablonun, söylendiği gibi şehirde Durak’ın yüksek oy getirecek kişisel bir tabanı bulunmadığının göstergesi olduğunu söylüyor. MHP’nin de genelde yüzde 20’yi aşan oy oranı yerelde yüzde 15’lere iniyor. Kısacası 5. dönem için Aytaç Durak’ın işi kolay değil. Buna rağmen son sözü sandık söyleyecek.
      <br/>
      <br/>
      MERSİN’DE 4 PARTİ DE İDDİALI
      <br/>
      <br/>
      Güneydeki seçim yarışının kuşkusuz en karmaşık ve zorlu geçeceği il Mersin. MHP, AK Parti, CHP ve DTP yarışa iddialı hazırlanıyor. Türkiye genelinde ikili yarışa dönen seçimin genel karakterini bozan bir şehir Mersin. Belediye Başkanı CHP’li Macit Özcan yine aday. 2007 seçiminde şehirde birinci parti olan MHP, il başkanı Mahmut Tat’ı aday gösterdi. AK Parti’nin adayı ise Mustafa Eyiceoğlu. Başkan Özcan iki dönemdir görevde. Normalde sağ oylar şehirde yüzde 60’ı buluyor; ancak MHP ile AK Parti çekişmesinden kazançlı çıkan CHP oluyor. CHP 22 Temmuz’da Mersin’de üçüncü parti olmuştu.
      <br/>
      <br/>
      Mersin’deki seçimin bir özelliği de, icraatların fazla öne çıkmaması ve yarışın ideolojiler ekseninde devam etmesi. Yatırımlarda yaşanan eksikler ve sorunlar çok konuşulsa da, yolsuzluk dosyalarıyla sürekli gündeme gelse de, ideolojik kutuplaşmalar yine de Başkan Özcan’ı ‘en güçlü aday’ hâine getiriyor. Aslında Mersin, Adana ile birlikte MHP’nin en iddialı olduğu iki büyükşehirden biri. 2007’deki birinciliğine rağmen, adayın yeterli bulunmamasının partinin şansını azalttığı konuşuluyor. AK Parti’ye bakıldığında ise Başbakan’ın Mersin mitingindeki kalabalık pek çok insanı şaşırtmış görünüyor. Miting sonrası “AK Parti kazanabilir” diyenlerin oranı artmış görünüyor. İktidar partisinin adayı etkili bir isim olmasa da, Mersin’de Kürşat Tüzmen isminin gücünü unutmamak gerekiyor. Mersin’de çok sevilen bakan, şehirde kapı kapı dolaşarak seçimin sonucunu etkilemeye çalışıyor. Buna rağmen ibrenin hâlen mevcut Başkan Macit Özcan’dan yana olduğunu düşünenlerin sayısı hayli fazla. AK Parti ve MHP’nin sürpriz yapması ise bu şehri iyi bilenleri şaşırtmayacak.
      <br/>
      <br/>
      Katkıda bulunanlar: Adem Yılmaz, Suphi Kaya, Ümit Pıtır
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32620), [web.archive.org (arşiv bağlantısı)](http://web.archive.org/web/20090321101540/http://www.aksiyon.com.tr:80/detay.php?id=32620)
