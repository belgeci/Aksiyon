# Aklımızı başımızdan alsın yeter!

*Zafer Özcan 2010.11.01*

<font class="agenda2NewsSpot">
 İstanbul Autoshow, 13. kez kapılarını açtı. Göz kamaştıran modeller, ‘ayağımızı yerden kessin yeter’ anlayışına son verip beklentileri yükseltiyor.
 <span>
 </span>
</font>
<font class="newsDetail">
 <p>
 </p>
 <p class="MsoNormal">
  Otomotiv sektörünün en gözde tasarımları, henüz yollara düşmemiş modeller, İstanbul Otomobil Fuarı’nda görücüye çıktı. Kapılarını 13. kez ziyaretçilerine açan ve iki yılda bir düzenlenen İstanbul Autoshow’da bu yıl, pazarı canlandırmaktan ziyade, uluslararası otomobil fuarlarıyla rekabet, yeni modeller ve prestij gibi unsurlar öne çıkıyor. Zira 2010’a karamsar giren otomotivciler, yılın ilk 9 ayı itibarıyla geçen yılki satışları geçmiş durumda. Beklentilerin aksine otomobil satışlarının, vergi teşvikinin olduğu 2009 yılını daha şimdiden geride bırakması, İstanbul Autoshow’u da farklı bir mecraya taşıdı. CNR Fuar Merkezi’nde düzenlenen fuarda bu yıl Türkiye’de ilk kez görücüye çıkacak 100 yeni model, otomotiv tutkunlarını bekliyor.
 </p>
 <p class="MsoNormal">
  Ticari araçlarla birlikte yılda ortalama 70 milyon otomobilin üretildiği otomotiv sektörü, bütün dünyada ekonominin ve istihdamın motoru konumunda. Araştırma ve geliştirme faaliyetlerine en fazla bütçenin ayrıldığı sektörlerin de başında gelen otomotiv, yaklaşık bir asırdır fuarlar üzerinden kendi geleceğini tayin ediyor. Otomotivin podyumları arasına Detroit, Paris, Cenevre ve Tokyo gibi şehirlerden sonra, son çeyrek asırdır İstanbul da katıldı. İki yıllık periyot hesaba katıldığında İstanbul Autoshow aslında 26. yaşını kutluyor.
 </p>
 <p class="MsoNormal">
  2008’de Amerika’dan başlayarak bütün dünyayı etkisi altına alan ve 2009’da Türkiye’de de ciddi şekilde etkileri görülen küresel krizin en fazla etkilediği sektörlerin başında otomotiv geliyordu. ABD’nin otomotiv devleri General Motors, Ford ve Chrysler’i krizde batmaktan, Başkan Obama’nın Kongre’den geçirdiği yardım planı kurtarmıştı. Süreçten en fazla zarar gören ülkelerden biri de Türkiye olmuş ve ihracat pazarlarının daralmasıyla kriz sektörde bütün ağırlığıyla hissedilmişti. İhracatının yüzde 80’ini Avrupa ülkelerine yapan Türkiye’deki otomotiv üreticileri, bu pazardaki daralmayla birlikte üretimlerini kısmak zorunda kalmış ve özellikle de otomotiv yan sanayiinde ciddi istihdam kayıpları yaşanmıştı. Hükümetin, krizin aşılması için 2009’da uygulamaya koyduğu vergi teşvikleri ise sektöre âdeta can simidi olmuş ve otomotiv üreticileri bu sayede neredeyse ellerindeki bütün stokları eritme imkânı bulmuştu. Vergi teşvikleri ile geçen yıl krizden sıyrılmayı başaran sektör oyuncuları, aslında 2010’a girerken fazla umutlu değildi. 2010’da iç pazarda toplam 580 bin otomobil satmayı hedefleyen üreticiler, şimdiyse yıl sonunda 735 bin rakamına ulaşılacağını öngörüyor. Yani işler umduklarından çok daha iyi gitti. Satılan otomobillerde, tüketicinin ortalama bekleme süresi 2 ay. Bazı modellerde bu süre 6 aya kadar çıkıyor. İşte bütün bu tablo, İstanbul Autoshow’u bambaşka bir noktaya taşıyor. Otomobilde fiyat ve satış rekabetini değil, yeni modeller, sıra dışı tasarımlar, daha çevreci yaklaşımlar ve elbette kaliteyi öne çıkarıyor.
 </p>
 <p class="MsoNormal">
  2009 toplam satış rakamlarında Renault’un egemenliğine son vererek Türkiye’de sektör liderliğine tırmanan Hyundai Assan, fuara yeni ve iddialı iki modeliyle katıldı. Hyundai Assan Başkanı ve CEO’su Kwang Heum Um da açılıştaki konuşmasında, en yeni modellerini Paris Otomobil Fuarı’ndan sonra Türkiye’de tanıttıklarının altını çizdi. Hyundai bu fuarda kendine özgü dinamik tasarım ve fonksiyonelliğe sahip mini-MPV modeli ix20 ve Genesis Coupe ile üst gelir gruplarının dikkatini çekmeye çalışıyor. Türkiye’de daha çok sabit ve orta gelir gruplarına yönelik modelleriyle öne çıkan Hyundai, pazar liderliğinin de getirdiği özgüvenle olsa gerek, çıtayı biraz daha yükseltiyor. Şirket bu kez havalı ve iddialı modelleriyle öne çıksa da daha uzun bir süre Türk tüketici için Hyundai denilince akla Accent serisi gelmeye devam edecek gibi görünüyor.
 </p>
 <p class="MsoNormal">
  Fuarın bir diğer Güney Koreli iddialı markası KIA’nın Türkiye distribütörü Çelik Motor Genel Müdürü Bora Koçak, sektördeki hareketliliğin temel gerekçesi olarak, döviz kuru ve faiz oranlarındaki düşüşü gösteriyor. Bu yıl tahmin edilen 735 bin rakamının, gelecek yıl için 800 binlik bir satış hedefi konulmasına yol açtığını belirten Koçak, KIA’nın da bu yıl 10 binlik satış rakamını geçeceğini söylüyor. Anadolu Grubu ve Çelik Motor olarak 10 yıldır KIA’ya yatırım yaptıklarını belirten Koçak, şirketin tepe yönetiminin Türkiye’yi stratejik pazarlardan biri olarak değerlendirdiğini belirtiyor.
 </p>
 <p class="MsoNormal">
  Fuarın en iddialı modellerini temsil eden Doğuş Otomotiv Pazarlama Müdürü Özgür Özbalaban ise bu yıl geçen yıla göre yüzde 50 büyüdüklerini belirtiyor. Audi ve Wolkswagen’in en yeni ürünlerini fuarda sergileyen Doğuş Otomotiv standındaki en göz alıcı otomobil ise Audi 7 Sport. Tasarımıyla spor bir model kadar, bir makam aracını da andıran Audi 7 Sport, son derece dikkat çekici özelliklere sahip. Türkiye’deki anahtar teslim fiyatı ise 107 bin avro.
 </p>
 <p class="MsoNormal">
  Özgür Özbalaban, günümüzde insanların otomobillere yönelik beklentilerinin çok yükseldiği tespitini yapıyor. Yani insanlar artık, ‘ayağımı yerden kessin yeter’ anlayışında değil. Tasarım, ekonomi ve kalite aynı anda talep ediliyor. Bu bakımdan üreticiler bir yandan tasarım ve kalitede fark oluşturmaya çalışırken, diğer yandan daha az yakıt tüketen modeller geliştiriyor. Çünkü artık insanlar için otomobil ihtiyaç olduğu kadar yaşam tarzına da dönüşüyor. Yaşam tarzına dönüşen otomobil anlayışına en ciddi karşılığı veren markaların başında kuşkusuz Japon Toyota geliyor. Hâlen Japonya’nın en önemli küresel markası konumundaki Toyota, geçen yıl yaşadığı gaz pedalı problemini ve araç geri çağırmaları aşmış olarak İstanbul Autoshow’un en iddialı stantlarında yer alıyor. İki ayrı salonda yer alan Toyota, 4. salondaki standını iki ayrı bölümde kurgulamış. Yeşil bölümde, yakıt verimliliği ve yüksek performans sunan optimal drive teknolojisine sahip Yaris, Auris, Corola, Avensis, Verso, Urban, Crusier ve RAV4 modelleri sergilenirken; mavi bölümde Hybrid teknolojisine sahip güneş panelli Prius, Auris ve HSD modelleri yer alıyor.
 </p>
 <p class="MsoNormal">
  Otomobil dünyasının efsanesi Mercedes ise fuarda en yeni modellerinin yanı sıra Iphone ve Ipad uygulamalarını da ilk kez İstanbul’da tanıttı. Fuarda ayrıca ‘En yakın benzinci’ iPhone uygulamasının ve mobil web sitesinin de tanıtımı yapıldı. iPhone App Store, iTunes ve www.mobil.mercedes-benz.com.tr sitelerinden ücretsiz olarak indirebilecek olan iPhone uygulamaları ile Service24h (yol yardım), sigorta yenileme, ambulans, önemli numaralar, en yakın yetkili servis bilgisi, en yakın benzinci, online aksesuar alışverişi, kampanyalar ve haberler gibi birçok fonksiyonel bilgiye ulaşmak mümkün.
 </p>
 <p class="MsoNormal">
  Otomobil fuarının dikkat çekici markalarından biri de Skoda’ydı. Wolkswagen grubunun daha ekonomik modellerini üreten Skoda, 2010’da çok önemli yeniliklere imza attı. Hatta öyle ki Genel Müdür Mahmut Kadirbeyoğlu, Skoda’daki yenilikleri anlatırken, “Bizim bile başımızı döndüren gelişmeler oldu.” diyor. Bütün bu yenilikler neticesi Skoda’nın 2010’u yüzde 80’lik bir büyümeyle kapatacağını söyleyen Kadirbeyoğlu, “Türkiye küresel krizin etkisinden çıktı. Otomobile aç bir pazarımız var. Sektör bundan sonra daha da iyiye gidecektir.” yorumunu yapıyor.
 </p>
 <p class="MsoNormal">
  Türkiye’deki otomobil tüketimine ilişkin veriler de Kadirbeyoğlu’nu doğruluyor. Batılı ülkelerde otomobil sahipliği her 1000 kişide 500 iken, Türkiye’de bu oran her 1000 kişide 100... Trafiği en büyük dert olan İstanbul’da bile bu oran 1000 kişide 106’yı geçmiyor. Bu rakamlar, tüketici güven endeksinin ve satın alma gücünün sürekli yükselmesiyle birleşince ortaya elbette otomotiv devlerinin iştahını kabartan bir pazar çıkıyor.
 </p>
 <p class="MsoNormal">
  Katkıda bulunan: Alpay Sevim
 </p>
 <p class="MsoNormal">
 </p>
 <p class="MsoNormal">
  Ford Focus
 </p>
 <p class="MsoNormal">
 </p>
 <p class="MsoNormal">
  2011 yılında pazara sunulması beklenen Ford Focus, 3. nesli ile karşımızda. Önceki nesiller ülkemizde büyük satış başarıları yakalamış ve ikinci elde de her zaman aranan modellerden olmuştu. İç tasarımı tamamen yenilenen Focus, dışarıdan da Ford’un kinetik tasarım anlayışını yansıtıyor.
 </p>
 <p class="MsoNormal">
 </p>
 <p class="MsoNormal">
  Citroen C4
 </p>
 <p class="MsoNormal">
  Genç ailelerin dinamik ve şık otomobili Citroen C4, Paris Otomobil Fuarı’nda yapılan lansmanının ardından ilk kez ülkemizde boy gösteriyor. Mevcut modele göre büyüyen boyutları ve bagaj hacmiyle dikkat çeken aracın uzunluğu 4,33, genişliği 1,79, yüksekliği ise 1,49 metre. Bagajı sınıfını aşan 408 litrelik hacmi ile eski C4’ün en çok eleştiri alan eksiğini kapatıyor. 2011 yılının ikinci çeyreğinde piyasaya sürülmesi beklenen aracın özellikleri arasında EGS (Elektronik Vites Sistemi), yokuşta kalkış desteği, elektronik park freni, istem dışı şerit değiştirme uyarı sistemi ve Xenon çift-fonksiyonlu yönlendirmeli ön farlar bulunuyor.
 </p>
 <p class="MsoNormal">
 </p>
 <p class="MsoNormal">
  Nissan Juke
 </p>
 <p class="MsoNormal">
  Sıra dışı tasarım anlayışıyla kompakt Crossover segmentine yepyeni bir bakış açısı sunan Juke, fuar sonrasında tüketicilerle buluşacak. Enerji dolu yapısı ile “Şehrin Haylazı” olarak adlandırılan Nissan Juke, 1.5 dizel düz vites, 1.6 benzinli düz ve CVT otomatik vites ile DIG-T 190 HP’lik benzinli düz 4x2 ve CVT otomatik vites 4x4 seçeneklerine sahip olacak. Juke’da donanım seviyesine göre 6 havayastığı, ESP, Normal/Eco/Sport modlu Nissan Dinamik Araç Kontrol Sistemi, Cruise Control, 17 inç alüminyum alaşımlı jantlar, spor ya da deri döşeme ve Nissan Connect gibi özellikler sunuluyor.
 </p>
 <p class="MsoNormal">
 </p>
 <p class="MsoNormal">
  Volkswagen Passat
 </p>
 <p class="MsoNormal">
  Ülkemizde bugüne kadar 43 bin adet satılan Passat yeni yüzüyle Türk tüketicilerle buluştu. 2010 yılının ilk 8 aylık döneminde 7 bin 252 adetlik satışıyla D segmentinde yüzde 30’luk pazar payıyla liderliğini devam ettirdi.
  <span>
  </span>
  Volkswagen’in ödüllü BlueMotion motorlarının kullanıldığı yeni Passat’ta donanım seviyeleri güncel modelde olduğu gibi Trendline, Comfortline ve Highline. Start/Stop ve Fren Enerjisi Geri Kazanım Sisteminin standart olarak sunulduğu araçta
  <span>
  </span>
  Şehiriçi Fren Asistanı, Elektronik Park Freni, Adaptif Hız Sabitleyici (ACC) aracın bazı özellikleri. Yeni Passat biri benzinli olmak üzere 3 farklı motor seçeneğiyle geliyor.
 </p>
 <p class="MsoNormal">
 </p>
 <p class="MsoNormal">
  Fiat Doblo EV
 </p>
 <p class="MsoNormal">
  Türkiye’de üretilip tüm dünyaya ihraç edilmesi planlanan Fiat Doblo EV 10 yıllık Doblo serüveninin en yeni durağı. 300 bin km veya on yıl ömürlü bataryalarla donatılan Doblo 110 km’de sınırlandırılmış hıza sahip. 149 bg güç üreten motor 317 nm’lik muhteşem torku kalkıştan son hıza kadar kullanıcısına sunabiliyor. 0-50 km’yi 3,8 saniyede alan Doblo EV 0-100 hızlanmasını 9,6 saniyede tamamlıyor. Kokpitinde vites kolu yerine tuşlar bulunan, şarj göstergesi ile menzili ve süreyi gösteren aracı ilerleyen yıllarda çevreci ve sessiz yapısı ile yollarımızda sıkça göreceğiz.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=522AD58DDB97F25805F0A25207851761?newsId=27849), [web.archive.org (arşiv bağlantısı)](http://web.archive.org/web/20101104092946/http://www.aksiyon.com.tr:80/aksiyon/newsDetail_getNewsById.action;jsessionid=522AD58DDB97F25805F0A25207851761?newsId=27849)
