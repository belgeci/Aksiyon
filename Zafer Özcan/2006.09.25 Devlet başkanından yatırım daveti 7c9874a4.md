# Devlet başkanından yatırım daveti

*Zafer Özcan 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TUSKON’un iş zirvesi, Avrasyalı girişimcilerle Türk sanayiini buluşturdu. Bazı ülkeler girişimcileri çekebilmek için devlet başkanlarını devreye sokacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625023307im_/http://www.aksiyon.com.tr/resim/616/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Buradaki iş görüşmeleri sadece ekonomik ilişkileri güçlendirmekle kalmıyor; Avrasya ülkeleriyle Türkiye arasındaki dostluk köprülerine de yenilerini ekliyor.’ Rusya Federasyonu Stavropol Bölgesi Ulaştırma ve İletişim Bakanı Sergei Berezin’in bu sözleri, Türkiye Sanayici ve İşadamları Konfederasyonu’nun (TUSKON) düzenlediği Avrasya iş dünyası zirvesinin sonuçlarını özetliyor aslında. 12 ülkeden 500’e yakın işadamını Türk girişimcilerle bir araya getiren toplantı, hem iş, hem dostluk anlamında, hem de kültürel anlamda binlerce buluşmaya zemin hazırladı. Kuruluşundan kısa süre sonra organize ettiği Afrika İş Dünyası zirvesiyle dikkati çeken ve 500 Afrikalı işadamını ülkemize getiren TUSKON, bu kez de Avrasya coğrafyasının girişimcilerini buluşturdu.
   <br>
    <br>
     Konfederasyonun bu girişimi, bir sempozyum veya zirve olmanın çok ötesinde, aynı alanlarda çalışan işadamlarına ortaklık ve yatırım imkanları hazırlıyor. Görüşmeler tek tek numaralandırılan masalarda yapılıyor. Hatta kimin hangi alanlarda yatırım yapmak istediği, hangi ülkenin hangi sektörlere ihtiyacı olduğu anonslar ve yazılı duyurularla sürekli tekrarlanarak, işadamları doğru noktaya yönlendiriliyor. “Rusya’da tarım makineleri üretimi yapan firmalara ihtiyaç var. Bu konuda görüşme yapmak isteyen Türk üreticiler, 202 numaralı masada bekleniyor.” gibi anonsları sık sık duyuldu zirve sırasında. Bu yönüyle benzerlerinden oldukça farklı bir tablo yaşandı, Lütfi Kırdar Kongre ve Sergi Sarayı’nda.
     <br/>
     <br/>
     KALİTENİN ADI TÜRK MALI
     <br/>
     <br/>
     Toplantı için bir ay öncesinden hazırlıklara başladıklarını söylüyor Rus Bakan Berezin. Hangi konularla ilgilendiklerini, yatırım yapmak istedikleri ve yatırım bekledikleri alanları önceden sekretaryaya bildirmişler. Rusya’nın Stavropol bölgesi, ülkenin güneyinde yer alıyor ve önemli bir üretim ve yatırım alanı olarak biliniyor. Bölge ayrıca Rusya’nın tarım üretimine müsait yegâne alanı olma özelliğine sahip. Beraberinde 28 işadamı ile toplantıya katılan Berezin, inşaat malzemeleri, seramik çeşitleri, fayans ve tuğla, cam ve tarım makineleri üretimine kendi bölgelerinde büyük ihtiyaç olduğunu vurgulayarak, “Bölgemizde bu saydığımız ürünler için bol miktarda hammadde ve doğal kaynak var. Bu sektörlerdeki Türk girişimcileri bekliyoruz. Hattâ gelip yatırım yapmasalar bile bu sektörlerde üretim yapan firmalar Stavropol’u pazarlama listelerine alabilirler, bize mal gönderebilirler.” diyor. Türkiye’ye ilk kez gelen Bakan Berezin, iki ülke arasında yıllık 15 milyar dolar olan ticaret hacmini 25 milyar dolara çıkarmak istediklerini de ekliyor.
     <br/>
     <br/>
     TUSKON zirvesine 100’ün üzerinde işadamı ile katılan Kazakistan, son yıllarda gittikçe gelişen ekonomisi, artan satın alma gücü ve zengin doğal kaynakları yabancı yatırımcıların gözdesi haline gelen ülkelerden. Kazakistan’ın 9 farklı bölgesini temsil eden ve yüzde 70’i Türkiye’ye ilk kez gelen işadamları adına toplantıyı değerlendiren, Kazakistan İşadamları Derneği (KAZKA) Başkanı Cumabek Canikulov, “Her gelen işadamı burada bağlantısını kurdu. En azından Türk ekonomisi ve sanayicisinin durumunu yakından gördük. Sanayicileri yerlerinde ziyaret etme imkânı bulduk.” diyor. Kazak işadamları iki günlük İstanbul toplantılarından sonra İzmir, Manisa, Antalya, Afyon, Bursa, Ankara ve Gebze gibi illere giderek, sanayi bölgelerinde incelemelerde bulundu. Canikulov, Türkiye’de en fazla inşaat malzemeleri, tekstil, turizm, makine ve lojistik sektörlerini merak ettiklerini ve bu alanlarda ileri teknoloji ile çalışan Türk firmalarının teknik birikiminde yararlanmak istediklerini belirtiyor. Kazak girişimcilerin Türk sanayiindeki altyapı gelişiminden çok etkilendiklerini de vurguluyor. Ankara Üniversitesi’nde yüksek lisansını tamamlayan ve çok iyi derecede Türkçe konuşan Canikulov, ülkesini Orta Asya’nın en cazip yatırım ülkesi olarak tanımlıyor. Yüksek lojistik imkânları ve düşük vergi oranlarını da buna örnek olarak veriyor.
     <br/>
     <br/>
     İki ülke arasındaki ilişkilerin, Kazakistan’ın bağımsızlığını kazanmasından sonra ağabey-kardeş ilişkisi olarak başladığını ve Türkiye’nin desteğine ihtiyaç duyduklarını da hatırlatıyor: “Biz artık buraya sadece destek istemek için gelmiyoruz. Aramızda malî gücü çok yüksek girişimciler var. Türk girişimcilerle ortaklıklar yapmak istiyoruz. Hatta aramızda buraya fabrika kurmak için hazırlık yapanlar var.”
     <br/>
     <br/>
     İşadamlarını buluşturan bu gibi platformların bir faydası da, Türk sanayi sektörünün birikim ve gelişmesini ortaya koyma fırsatı bulması. Çünkü ülkemizde uluslararası standartlarda üretim yapan ve kalkınmış ülkelere bile mallarını satan sanayici sayısı çok fazla. Bu açıdan yurtdışında Türk Malı ibaresinin güçlü bir imajı var; özellikle Orta Asya ülkelerinde. Tacikistan’dan toplantıya katılan işadamı Mümin Umarov, “Türk Malı denildiğinde bizde kalite akla gelir. Tacikler inşaat malzemelerinin yüzde 70’ini Türkiye’den alıyor.” diyor. Kendisi ham deri ticaretiyle uğraşan Umarov, platformda 12 ayrı şirketle iş anlaşması ve yeni bağlantı yaptığını belirterek, toplantıda taşımacılık ve lojistik firmalarının daha fazla olması gerektiğini, çünkü bu alanlarda ciddi sıkıntı çektiklerini söylüyor.
     <br/>
     <br/>
     Tacik ve Türk işadamları tarafından kurulan ve merkezi Duşanbe’de bulunan TATSİAD’ın Genel Sekreteri Mustafa Beyaz ise Tacikistan’dan 30 işadamının geldiğini belirterek, gelenlerin ortamdan çok etkilendiğini vurguluyor. Mustafa Beyaz, Cumhurbaşkanı İmam Ali Rahmanov’un ülkede barış ve sulhu sağlamasından sonra ciddi bir ekonomik kalkınma yaşandığını hatırlatıyor: “Ekonomik kalkınmaya büyük önem veren Cumhurbaşkanı Rahmanov, özellikle Türk İşadamlarının ülkesinde yatırım yapmasını çok istiyor. Bu sebeple önemli bir adım atarak, Türkiye’ye uygulanan vizeyi kaldırdı. Türk iş dünyasını Tacikistan’daki fırsatları değerlendirmeye davet ediyoruz.”
     <br/>
     <br/>
     ARTIK SENARYOLARI BİZ YAZIYORUZ
     <br/>
     <br/>
     Toplantının misafir işadamları arasında Türk girişimcilerin bulunması zirveye ait ilginç ayrıntılardan. Orta Asya cumhuriyetleri bağımsızlığını kazandıktan sonra bu ülkelere yerleşerek iş kuran ve önemli projelere imza atan Türk girişimciler, TUSKON toplantılarına hem misafir hem de ev sahibi olarak katıldı. Merkezi Bakü’de bulunan Fomara Elektrik firması direktörü Havva Balkanlı Artıran, hem ev sahibi hem de misafir girişimci kimliğinin en güzel örneklerinden biriydi. Eşiyle birlikte kurdukları ve fabrikalara anahtar teslimi izolasyon, elektrik ve havalandırma malzemeleri işi yapan Fomara’nın Azerbaycan’daki öyküsü 1999’da başlıyor. Bursa’da kurdukları ve o bölgede tek olan şirketi zirveye taşıdıktan sonra önce Bakü’de şube açtıklarını, sonra bu ülkeyi merkez haline getirdiklerini belirtiyor. Kendi alanları için Orta Asya’nın bakir bir pazar olduğunu belirterek, “Bu ülkelerde alanında uzman kişi ve kurumlara çok ihtiyaç var. Amacımız sadece malımızı satmak değil, kardeş bir ülkeye ustalık ve uygulama becerimizi de götürmekti. Bunu başardığımızı düşünüyorum.” diyor. Artıran, Bakü-Ceyhan-Tiflis Boru Hattı gibi projelerin Azerbaycan’a ekonomik anlamda ciddi bir sıçrama yaşatacağını da dile getiriyor: “Azerbaycan’da yatırım yapmak isteyen ancak ortak bulamamış insanlara bu ülkeyi anlatıyoruz. Yeni bağlantılar sağlamak için ciddi altyapımız var. Bu toplantıda ciddi bir bilgi hazinesi oluşturduk. Kurulan dostluklar ticarî ilişkilere dönüşecek. Bu açıdan toplantıyı tarihî bir olay olarak algılıyorum. Çünkü yıllardır başkalarının yazdıkları senaryoları oynayan bu bölgenin insanları, artık senaryoları kendisi yazmaya başladı.”
     <br/>
     <br/>
     Türkiye aslında bütün cumhuriyetler ile ilişkileri geliştirme hedefinde ancak bunlar arasında Azerbaycan’ın özel bir konumu var. Azerbaycan Türk Sanayici ve İşadamları Cemiyeti (TÜSİAB) Genel Sekreteri Kenan Sağlıklı’nın verdiği bilgiler, iki ülke ilişkilerinin önemini anlatmaya yetiyor. Azerbaycan’da halen 300 Türk şirketi faaliyet gösteriyor. Petrol sektöründen sonra ülkede en büyük ciroyu da Türk şirketleri gerçekleştiriyor. Gıda, tarım, ticaret, hizmet ve sağlık gibi birçok alanda faaliyet gösteren bu şirketler toplam 55 bin kişiyi istihdam ediyor. Sağlıklı, TUSKON toplantısında iki günde 100’e yakın işadamı ile görüşerek onlara Azerbaycan’ı anlattığını belirterek, “İki ülke arasındaki ilişki artık Azerilerin Türklere sırtını yaslama anlayışının çok ötesine geçti. Azeri girişimciler Türkiye’de yatırım yapmak istiyor, kendilerine ortak arıyorlar.” diyor. Bütün bunlara rağmen iki ülke arasında halen çok yüksek gümrük vergileri olduğunu da hatırlatarak, bunların tamamen kaldırılmasını öneriyor. Sağlıklı’ya göre Türkiye ile Azerbaycan arasında serbest dolaşım olmalı. Bu sağlanırsa iki ülkenin gelecekte bundan büyük çıkarları olabilir.
     <br/>
     <br/>
     YENİ PROJE UZAK ASYA OLACAK
     <br/>
     <br/>
     TUSKON Genel Başkanı Rızanur Meral, Afrika’yı konu alan ilk zirvedeki eksiklerin burada telafi edildiğini belirterek, Avrasya zirvesinin çok daha verimli geçtiğini ve 12 ülke ile Türkiye arasında ciddi ticaret köprüleri kurulduğunu belirtiyor. Bu toplantının bir özelliği de misafirlerin iki günlük zirve sonrası yaptıkları Anadolu gezileri. TUSKON üyesi dernekler ile ticaret ve sanayi odalarının ev sahipliğinde gerçekleşen programlarda, sanayide öne çıkan Adapazarı, Kayseri, Manisa, İzmir, İzmit, Konya, Bursa, Antep ve Maraş gibi şehirleri farklı ülkelerden gruplar ziyaret etti. İstanbul bölümüne, yer problemi sebebiyle ancak 1450 Türk işadamı katılabilirken, Anadolu’da bu rakam ikiye katlandı. Böylece 3 bin Türk girişimci yabancı muhataplarıyla buluşmuş oldu. Rızanur Meral, her girişimcinin en az 5 görüşme yapacağını hesapladıklarını ancak bu rakamın 15’i geçtiğini belirterek, zirve boyunca toplam 20 bin iş görüşmesi yapıldığını belirtiyor.
     <br/>
     <br/>
     Peki bu görüşmelerin sonuçları neler olacak? Meral hemen somut sonuçlardan bahsediyor. Mesela çelik kapı, bina cephe kaplama, peyzaj gibi alanlarda ciddi bağlantılar yapılmış bile. 12 ülkenin oluşturduğu bölgede inşaat sektöründe patlama yaşandığı için, inşaat malzemeleri noktasında da ciddi anlaşmalar yapılmış. Avrasya’da inşaat malzemesi bulunamaması ilginç bir ayrıntı. Bu ülkelerin, bin konutluk toplu konut ve 200 kilometrelik otoyol inşaatı gibi dev projeleri var ama tuğla ve çimento bulamıyorlar. Her türlü inşaat malzemesi büyük ihtiyaç. Bu alanlarda ciddi işbirlikleri oluştuğunu belirtiyor. Bir de Türkiye’nin çok başarılı olduğu ancak Avrasya’nın aç olduğu bir sektöre yani tekstile işaret ediyor. Bu ülkelerin insanları giyime yeni önem vermeye başlayan, moda kavramı ile yeni tanışan insanlar. Maliyetleri bize göre çok ucuz olduğu için Türk tekstilcilerini yatırıma davet ediyorlar. Meral, “Bizim aldığımız bilgiye göre, bazı ülke temsilcileri döndüklerinde Türk girişimcileri yatırıma davet etmek için devlet başkanları aracılığı ile mektup gönderecekler.” diyor. Bu ülkelerin yatırım için neden cazip olduğunu da rakamlarla anlatıyor: “Bu 12 ülkenin dış ticaret fazlası 200 milyar dolar. 550 milyar dolarlık mal satıp, 336 milyar dolarlık alıyorlar. Bu fark yatırımlara ve tüketime gidecek. Bu fazlalığın kaynağı bakır, alüminyum, doğalgaz ve petrol hammadde fiyatlarındaki artış. Çünkü bunlar doğal kaynak zengini ülkeler. Mesela Moğolistan altın rezervlerini bir Türk şirketine işlettirmek istiyor. Müthiş fırsatlar var önümüzde.”
     <br/>
     <br/>
     TURİZM KÖPRÜSÜ DE OLUŞTURDUK
     <br/>
     <br/>
     Anadolu seyahatlerinin ekonomik işbirlikleri kadar, Türkiye’nin tanıtım ve imajına yapacağı katkıya da dikkat çekiyor TUSKON Başkanı. Katılımcıların önemli bir bölümünün ilk kez Türkiye’ye geldiğini de hatırlatarak. Zirve katılımcısı 12 ülkeden Türkiye’ye her yıl gelen turist sayısı 3 milyon.  Meral’in tespitlerine göre bu ülkelerden gelen turistler, ülkemize en fazla dövizi bırakan gruplar. Bu açıdan TUSKON’un hedefi, rakamı 5 milyona çekmek. Misafirleri gerek İstanbul’da gerekse Anadolu’nun çeşitli kentlerinde ağırlayan konfederasyon, bunun karşılığında her ülkeden de davet aldı toplantılar boyunca. Meral, Anadolu’daki şubelerle iş bölümü yaparak her ülkeyi ziyaret edeceklerini söylüyor. Bundan sonraki dış ticaret köprülerinin Türk girişimcilerin fazla varlık gösteremediği coğrafyalarla kurulacağını da belirterek, “Bundan sonraki köprü Uzakdoğu olacak. Kore, Japonya ve Çin bilinen ve zaten köprü kurulmuş ülkeler ama bu coğrafyada, Yeni Zelanda’dan Papau Yeni Gine’ye, Laos’tan Kamboçya’ya, Endonezya’dan Burma’ya kadar çok farklı ülkeler de var. Güneydoğu Asya köprüsünü martta planlıyoruz.” diyor.
     <br/>
     <br/>
     Avrasya iş zirvesini bu yıl 15 yabancı gazeteci de izledi. 12 ülkeden televizyon, gazete ve ekonomi dergisi temsilcileri katıldı. Ayrıca 109 firmanın katıldığı bir fuar düzenlendi. Rızanur Meral, Afrika ve Avrasya zirvelerinde Devlet Bakanı Kürşat Tüzmen, TOBB Başkanı Rıfat Hisarcıklıoğlu ile Dış Ticaret Müsteşarı Tuncer Kayalar’ın çok ciddi desteğini aldıklarını ve organizasyonun başarısında onların payının büyük olduğunu söylüyor. Özellikle dış ticaret müsteşarlığının yıllardır yaptığı çalışmalar ile hazırladığı alt yapıyı övüyor: “Onlar yıllardır bu işi projelendirmiş, biz de hayata geçirmiş olduk. Bu açıdan TUSKON’un çalışması onları çok mutlu etti. Projelerini hayata geçirdiğimiz için çok teşekkür aldık.”
     <br/>
     <br/>
     GENÇ TERCÜMANLARIN ROLÜ
     <br/>
     <br/>
     TUSKON’un Avrasya zirvesini düzenlemek için 140 kişilik bir ekip 5 ay boyunca çalıştı. 8 bin kişi ile ön görüşmeler yapıldı. Toplantıya 12 ülkeden 10 bakan, 5 bakan yardımcısı ve 450 iş adamı katıldı. İstanbul’daki görüşmelere 1500 Türk işadamı geldi ve toplam 20 bin ikili görüşme yapıldı. İki günlük toplantı maratonu ile Anadolu gezilerinden oluşan toplam bir haftalık zirvede, 400 tercüman görev aldı. 12 ülkenin dilini ve Türkçeyi çok iyi derecede konuşan genç tercümanlar bir haftalık sürede 1 Milyar dolara yakın iş bağlantısının gerçekleştirilmesinde köprü rolü üstlendi. İş görüşmelerinin Türk muhataplarından olan Nazlı Gıda Yönetim Kurulu üyesi Nihat Kurt, çoğunluğu Avrasya’daki Türk Okulları’ndan mezun olan genç tercümanların önemini, “Burada görev yapan gençlere özel bir teşekkür borçluyuz. Bunlar yarının kadrolarıdır. TUSKON, bu genç ekibi şimdiden sahaya indirerek onların önünü açmış ve önemli bir iş başarmıştır.” sözleriyle özetliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25376), [web.archive.org (arşiv bağlantısı)](http://web.archive.org/web/20070625023307/http://www.aksiyon.com.tr:80/detay.php?id=25376)
