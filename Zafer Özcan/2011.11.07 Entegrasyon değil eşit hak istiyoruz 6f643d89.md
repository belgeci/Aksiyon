# Entegrasyon değil eşit hak istiyoruz

*Zafer Özcan 2011.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk tren yola çıkalı tam 50 yıl oldu. Göçtürklerin sesi artık daha gür çıkıyor. Entegrasyon lafını duymak istemiyorlar. Üstü örtülü bir asimilasyon yapılmasından endişeliler. Hedefl eri ise sıradan bir Alman vatandaşı ile aynı haklara sahip olmak.
  </font>
 </div>
 <div id="newsText">
  <font class="detail-text">
   <p>
    Türk işçilerinin Avrupa’ya gelişlerinin 50. yılında, göç süreci bütün boyutlarıyla tartışılıyor. Yurtdışında yaşayan Türkiye kökenlileri ihmal etmekle yıllardır eleştirilen devlet, bu kez konuya her boyutuyla sahip çıkıyor. Geçen yıl kurulan Yurtdışı Türkler ve Akraba Topluluklar Başkanlığı, faaliyetleri ve çözüm odaklı yapısıyla, daha şimdiden sadece dış Türkler tarafından değil, bazı devletler tarafından da ilgiyle izleniyor. Yurtdışı Türkler Başkanlığı’nın ilk büyük organizasyonu geçen hafta, yaklaşık 900 bin Türkiye kökenlinin yaşadığı Berlin’de gerçekleştirildi. Programda göç süreci bütün boyutlarıyla ele alındı. Almanyalı Türkler ise uzun yıllar sonra Türkiye’den bu kadar ilgi görmenin sevinç ve şaşkınlığını bir arada yaşadı.
   </p>
   <p>
    50. yıl sempozyumu, aslında Avrupalı Türklerin hayata ve problemlere bakışının ne kadar değişmiş olduğunu ortaya koydu. Devam eden sorunlara ve ağırlaşan hayat şartlarına rağmen, Avrupa’da artık daha özgüvenli, ne istediğini bilen, sorunlarını ve taleplerini de yüksek sesle dillendirebilen bir kitle var. Sayıları ve güçleri sürekli artan sivil toplum kuruluşları, göçmenlerin hem sözcülüğünü üstleniyor hem de seslerinin daha gür çıkmasına vesile oluyor. Bu gelişmeler Alman hükümetini konuya daha fazla önem vermeye zorluyor. Göçmenlerdeki özgüven artışında ise Başbakan Erdoğan’ın meseleye sahip çıkmasının ve Türkiye’de atılan somut adımların önemli rolü var. Göç sempozyumunda en dikkat çeken konu, yıllardır konuştuğumuz ‘uyum’ veya ‘entegrasyon’ tabirlerinin Türk sivil toplum kuruluşları tarafından reddedilmesiydi. Onlar artık entegrasyon yerine ‘katılım’ veya ‘eşit haklar’ gibi tabirleri tercih ediyor.
   </p>
   <p>
    50. yıl kutlamalarında en dikkat çekicinoktalardan biri, Alman hükümetinin – göçmenlerin de tepkisini çeken– bütün negatif uygulamalarına rağmen, Uyum Bakanı Maria Böhmer’in pozitif yaklaşımları ve umut veren konuşmalarıydı. Almanya’yı ‘Türk işçilerin vatanı’ diye tanımlayan Böhmer’e göre 50 yıllık süreç tam bir başarı hikâyesi ve Türk işçiler ülkenin kalkınmasında önemli rol oynadı. Almanya Uyum Bakanlığı’nın entegrasyon için çalışmaya devam edeceğini belirten Böhmer, çarpıcı tespitler yaptı: “Entegrasyon, asimilasyon değildir ve eşit haklarla sürece katılmaktır. Köklerinizden gurur duyun ama bizim ülkemize evet deyin. Burada yaşayan insanlar için diyorum ki Almanya bizim ortak ülkemiz. Hiçbir şekilde köken dili unutulmamalı ve iki dil de çok iyi konuşulabilmeli. Hadi gelin el ele verelim, önümüzde iyi bir gelecek var.”
   </p>
   <p>
    Böhmer’in bu yaklaşımı, yurtdışındaki Türklerden sorumlu Başbakan Yardımcısı Bekir Bozdağ’ı oldukça memnun etti. Bakan Böhmer’in yaklaşımı elbette sempozyumu izleyen göçmenleri de memnun etti ama daha sonra yapılan oturumlardaki hava Bakan Böhmer’in konuşmasındaki kadar pozitif değildi. Avrupa’daki Türk sivil toplum kuruluşlarının temsilcileri, Alman Devleti’nin son dönemdeki uygulamalarını ağır bir şekilde eleştirdi. Böhmer’in, ‘örnek bir çalışma’ diye sunduğu İslam Konferansı’nın âdeta bir güvenlik zirvesine dönmesi, Alman İçişleri Bakanlığı’nın cami imamlarına yardımcı polis muamelesi yaparak teröre karşı istihbarat toplama işinde destek istemesi, çifte vatandaşlık hakkının verilmemesi, başka ülke vatandaşlarına uygulanmayan Almanya’ya gelme kriterlerinin sadece Türklere uygulanması, vatandaşlık alma şartlarının sürekli ağırlaştırılması gibi konular, eleştirilerin odak noktasını oluşturdu.
   </p>
   <p>
    Alman hükümetinin uygulamalarına yönelik eleştiriler sadece göçmenlerden gelmedi. Oturumlarda söz alan pek çok akademisyen, yürütülmekte olan entegrasyon politikasındaki yanlışlıklara işaret etti. En çarpıcı tespitler Londra College Üniversitesi Öğretim Üyesi Prof. Dr. Ruth Mandel’e aitti. Alman devletinin göç politikasında büyük eşitsizlikler olduğunu vurgulayan Mandel, tenkitlerini şöyle sıraladı: “Biz Türkleri entegre etmeliyiz dediğiniz
   </p>
   <p>
    anda, ‘biz ve onları’ oluşturursunuzve faydası olmaz. Entegrasyon bir hiyerarşi olarak görülüyor. Sadece göçmenlerin yükümlülüğü gibi görülüyor. Çoğunluk toplumunun, Türklerin burada kendini iyi hissedeceği bir ortam oluşturması gerektiği konuşulmuyor. Bir insan Almanya’da doğmuş büyümüş ama ona sen yabancısın deniyor. Berlin’de doğan çocuklara bile okullarda ayrımcılık yapılıyor. Bu ayrım politikası içselleştirildi. Böyle ayrılmış bir sınıfta entegrasyondan nasıl bahsedilir?” Prof. Ruth Mandel’in hiyerarşik veeşitsiz bulduğu ‘entegrasyon’ sözünü, göçmenlerin kurduğu sivil toplum kuruluşları artık duymak dahi istemiyor! Çünkü yıllardır entegrasyon diye uygulanmak istenen
   </p>
   <p>
    şeyin aslında asimilasyon olduğunu düşünüyorlar. Herkesin kendine göre birentegrasyon tanımı var ve özellikle Türklerle Almanların bu kavramdan anladıkları birbirinden çok farklı. Avrupa Türk Demokratlar Birliği (UETD) Genel Başkanı Hasan Özdoğan, artık her yerde bu kelimeyi duymaktan bıktıklarını söyleyerek “250 yıldır Almanya’ya göç eden bütün milletler zamanla asimile olmuş. Bizden de bu bekleniyor. Bazı Almanlar bize, ‘Buranın vatandaşısınız ama hâlâ Müslümansınız, bu nasıl olacak?’ diye sorabiliyor. Bu zihniyetin değişmesi lazım.” diyor.
   </p>
   <p>
    Almanya Türk Toplumu Başkanı Kenan Kolat ise 1945-2009 arasında Almanya’ya 36 milyon insanın göç ettiği, 27 milyon kişinin ise bu zaman diliminde ülkeyi terkettiği bilgisini vererek ülkedeki nüfus değişimine dikkati çekiyor. 6 yaş altındaki çocuklarda göçmen oranının yüzde 33,6 olduğunu da belirten Kolat, “Almanya’nın geleceği bizleriz. Artık entegrasyon kavramı bitmiştir. Bundan sonra eşit haklar ve katılım istiyoruz. Göçmenlerin katılımının önündeki engeller kaldırılmalıdır.” diyor. Sonuçta neresinden bakılırsa bakılsın, 50. yıl etkinliklerinin en önemlisi sayılabilecek göç sempozyumuna, Alman hükümetinin entegrasyon ve yabancılar politikalarına yönelik eleştiriler damga vurdu. ‘Göçtürkler’in ortak beklentisi, Merkel hükümetinin entegrasyon meselesini artık sadece göçmenlerin yükümlülüğü olarak görmekten vazgeçip eşit haklar ve katılımın önündeki engelleri kaldırması. Bu yapılmadığı sürece problemlerin kısa vadede çözüme kavuşması hayal görünüyor.
    <strong>
    </strong>
   </p>
   <p>
    <strong>
    </strong>
    Almanlar, Yurtdışı Türkler Başkanlığı’ndan rahatsız Geçen yıl kurulmuş olmasına rağmen, yurtdışında yaşayan Türkiye kökenlilere verdiği hizmetlerle dikkati çeken Yurtdışı Türkler ve Akraba Topluluklar Başkanlığı, 50. yıl etkinliklerinde de ön plandaydı. Dünyanın 155 ülkesinde yaşayan 6,5 milyonluk Türk kökenliyi temsil eden başkanlığın elbette önceliği Almanya’da. Çünkü 6,5 milyonluk kitlenin yaklaşık yarısı bu ülkede yaşıyor. Bu sebepten olsa gerek başkanlığın kurulması Alman hükümetini rahatsız etmiş. Yurtdışı Türkler Başkanı Kemal Yurtnaç, “Almanlar başından beri kurumdan rahatsız oldu. ‘50 senedir yoktu, şimdi niye kuruldu?’ diye sordular.” diyor. Hatta Uyum Bakanı Maria Böhmer, Ankara ziyaretinde kuruma gelerek bilgi almış. Böhmer’e bir istihbarat örgütü olmadıklarını anlattığını belirten Yurtnaç, tamamen halka hizmet eden, sonuç odaklı bir kurum olduklarını belirtiyor. Son bir yılda göçmenlerin gündeme taşınan sorunlarında başkanlığın önemli katkısı olduğunu vurgulayan Yurtnaç, bundan sonra göçmen Türklerin sorunlarının çözümü için hem Alman Federal Hükümeti hem de yerel hükümetler düzeyinde çalışmalar yapacaklarını ifade ediyor. Yurtnaç’a göre sorunların çözülmesi için Almanya’nın göçmenlere bakış açısını güvenlik meselesinden artık daha insani boyuta çekmesi gerekiyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Barış Şenocak, 13 November 2011, 18:07
> Program çok güzeldi. Yurtdışı Türkler Başkanlığı'na teşekkür ediyoruz. Bu tarz etkinliklerin devamını bekliyoruz.

Kaynak: [www.aksiyon.com.tr](http://aksiyon.com.tr/aksiyon/haber-30949-entegrasyon-degil-esit-hak-istiyoruz.html), [web.archive.org (arşiv bağlantısı)](http://web.archive.org/web/20140926110639/http://aksiyon.com.tr/aksiyon/haber-30949-entegrasyon-degil-esit-hak-istiyoruz.html)
