# Tüketim devi Çin, yeniden keşfediliyor

*Zafer Özcan 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya ekonomisinde Çin’in ağırlığı her geçen gün artıyor. Ucuz üretimdeki tartışılmaz üstünlüğü kadar son yıllarda dev bir tüketim pazarı hâline gelen Çin, ekonomide daralma yaşayan ülkelerin iştahını kabartıyor. Türkiye’nin hedefi de bu pazardan daha fazla pay kapmak.
  </font>
 </div>
 <div id="newsText">
  <font class="detail-text">
   <p>
    Dünya ekonomisinde son yıllarda en fazla konuşulan ülke tartışmasız Çin. Bütün ekonomik ve finansal gelişmelerde, Çin etkisinden söz ediliyor. Sürekli üretim gücüne odaklanılsa da 1,3 milyar nüfuslu bu devasa ülke artık tüketimde de önemli bir aktör. Sadece ithalat değil, diğer ülkelerin ihracat için de yarışır hâle geldikleri bir pazardan söz ediyoruz. 2011’de 1 trilyon 878 milyar dolarlık ihracat yapan Çin, 1 trilyon 663 milyar dolarlık da ithalat gerçekleştirmiş. Bu dev pazar bütün ülkelerin iştahını kabartırken, 1,663 trilyon dolarlık pastadan Türkiye’nin aldığı pay sadece 2,2 milyar dolar. Son yıllarda alternatif pazar ve ticaret partnerleri arayan Türk girişimcilerin yeni dönemdeki önceliği Çin pazarı. Türk-Çin İş Adamları Derneği (TÜÇSİAD) Çin ile ticari işbirliğini geliştirmek için kurulmuş ve 2006’dan beri iş dünyasının dikkatini Uzakdoğu’nun yükselen devine çekmeye çalışıyor.
    <p>
     Geçen yıl İstanbul’da Türk-Çin İş Forumu’nu düzenleyen TÜÇSİAD, forumun ikincisini bu hafta Şanghay ve Guangzo’da gerçekleştiriyor. İnşaat ve yapı sektöründen 16 Türk girişimciyi Çinli meslektaşlarıyla buluşturan forumda önemli iş bağlantılarının gerçekleşmesi bekleniyor. İnşaat ve yapı, iki ülkenin dünya üzerinde en iddialı olduğu sektörler. Hâlen dünyanın en büyük 100 müteahhitlik firması arasında 55 Çin, 33 de Türk şirketi bulunuyor. Hedeflerinin iki ülke arasındaki tarihî İpek Yolu’nu yeniden canlandırmak olduğunu söyleyen TÜÇSİAD Başkanı Murat Sungurlu, geçen yıl Şanghay’da ofis açtıklarını belirterek “Çin’de ofis açan ilk Türkiye kökenli sivil toplum kuruluşuyuz.” diyor.
    </p>
    <p>
     <img alt="" height="206" src="http://web.archive.org/web/20120218045924im_/http://medya.aksiyon.com.tr/aksiyon/2012/01/09/cin.png">
      <p>
       TÜÇSİAD’ın 130 üyesi var. Bunların tamamı Çin’le ticari ilişkileri bulunan firmalar. Sungurlu’nun da bu ülkeyle ticari ilişkileri var; ancak onun ilişkisi çocukluğunda başlıyor. Pan–Amerikan Havayolları’nda yöneticilik yapan babası sayesinde defalarca Uzakdoğu ve Çin’e giden Sungurlu, yaklaşık 30 yıldır ülkedeki değişim ve gelişimin yakın şahidi. Buna rağmen bir yıl gitmediği zaman çok iyi bildiği şehirleri tanımakta güçlük çektiğini belirtiyor. Sungurlu’nun bahsettiği değişim, altyapı ve inşaat sektörü kadar, üretim maliyetlerinde de yaşanıyor. Özellikle ticaretin çok geliştiği doğu eyaletlerinde işçilik maliyetleri sürekli artıyor. Ucuz üretim sürekli azalıyor. Murat Sungurlu, Türk iş adamlarındaki Çin algısından yakınıyor. Türkiye, bu dev ekonomiyi ağırlıklı olarak ‘ucuz mal alınacak’ ve sadece ithalat yapılacak bir ülke gibi görüyor. TÜÇSİAD ise Çin’in alım gücüne dikkatleri çekmek istiyor. İki ülke arasındaki ticari dengesizliği azaltmayı hedeflediklerini belirten Sungurlu, “Türk girişimciler sadece yüzde 5’lik en zengin kesime bile odaklansa 100 milyona yakın bir nüfus demek. Alım gücü çok yüksek bu kitleyi hedeflemek lazım.” diyor.
       <p>
        İki ülke arasındaki dış ticaret açığının kapatılması için hükümetin bazı sektörlere ithalat vergisi getirdiğini hatırlatan Sungurlu, hükümete hak vermekle birlikte bu sorunların korumacılıkla çözülebileceğine inanmıyor. Bu ülkeyle ticarette avantajlı sektörlerin teşviklerle desteklenmesini isteyen Sungurlu, “Çin bunu yaparak başarılı oldu.” diyor. Türk girişimciler için Çin’deki fırsatlara bakıldığında ise elbette öncelik inşaat ve yapı sektörlerinde. Murat Sungurlu, Çin’in devasa altyapı hamlesinden pay kapmanın önemine dikkat çekiyor. Onun dışında deri, hazır giyim, otomotiv yedek parça, gıda ve mücevher sektörleri de Türk şirketlerinin Çin’e mal satabileceği konu başlıkları. Türkiye’nin bu sektörlerde ciddi seviyeye geldiğini belirten Sungurlu, Çin’deki talep düşünüldüğünde, daha aktif olunması gerektiğini vurguluyor. Türkiye hâlen Çin’e en fazla ham mermer satıyor. Sungurlu, “Katma değeri yükseltebilmek adına işlenmiş mermer ihracatına ağırlık vermeli.” diyor.
        <p>
         Çok yüksek nüfusa sahip olmasından dolayı Çin pazarındaki en önemli sektörlerden biri de gıda. Türkiye’nin dünyada söz sahibi olduğu zeytinyağı, fındık ve tütün gibi ürünlere Çin’de büyük talep var. Sungurlu, Türkiye’deki gıda firmalarının ihracatta Çin pazarına yönelik çalışma yapmalarını öneriyor. Özellikle ihracatçı gıda firmaları için Çin’in çok yeni ancak diğerleriyle kıyaslanmayacak kadar büyük bir pazar olduğunu vurgulayan Sungurlu, bu konuda kendi üyelerini de sürekli teşvik ettiklerini ifade ediyor.
         <p>
          Türkiye’de iş dünyası son yıllarda Çin’in önemini fark etmeye başladı. Bu konuda sivil toplum kuruluşları da artık daha aktif. Buna karşılık Çin’deki Türkiye algısı henüz çok zayıf. Halk kadar, iş dünyası da Türkiye’yi tanımıyor. Murat Sungurlu, ülkede ticaretin merkezi konumundaki doğu eyaletlerinde gerçekleştirilen uluslararası fuarlara son yıllarda Türk firmalarının ilgi gösterdiğini, bunun da bilinirliği artırdığını belirterek “Türkiye’yi genelde tanımıyorlar ancak tanıyanlar da bizim iş potansiyelimizi, ticari avantajlarımızı yeteri kadar bilmiyor.” diyor. Nitekim dış ticaret verileri de Sungurlu’nun tespitlerini destekliyor. Türkiye hâlen Çin’in ithalatında 52. sırada. Bize göre Çin’e çok daha uzak konumdaki Brezilya ve Avustralya gibi ülkelerin bile Çin’e ihracatı Türkiye’nin çok önünde.
          <p>
           Çin’in son yıllarda iç talebe dayalı bir kalkınma modeli uygulamaya başladığını vurgulayan Murat Sungurlu, bunun Türk firmaları için büyük bir fırsat olduğunu düşünüyor. Yılmadan, usanmadan Çin ile ilişkilerin geliştirilmesi gerektiğini belirten Sungurlu, dünyanın en büyük ikinci ekonomisi konumundaki Çin’in, dışarıdan gelecek kaliteli ürünlere aç olduğu tespitini yapıyor. Bu süreçte THY’nin açılımları ve bütün ticaret merkezlerine gerçekleştirilen direkt uçuşların da iş dünyasının önünü açtığını belirten Sungurlu, Türkiye için en önemli ihracat partneri konumundaki Avrupa ülkelerinin ekonomik krizle boğuştuğu bir dönemde, Çin gibi ülkelerin öneminin daha da arttığını kaydediyor.
           <p>
            Türkiye’de 2012 Çin yılı ilan edilirken 2013’te ise Çin’de Türkiye yılı olarak kutlanacak. Sungurlu’ya göre 2012 ve 2013’te devletlerarası kültürel etkinliklerin de artmasıyla ilişkiler daha da gelişecek. Türk girişimciler ve ihracatçı firmalar için de önümüzdeki 2 yıl Çin pazarı adına önemli fırsatlar barındırıyor.
            <p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31532-35-tuketim-devi-cin-yeniden-kesfediliyor.html), [web.archive.org (arşiv bağlantısı)](http://web.archive.org/web/20120218045924/http://www.aksiyon.com.tr:80/aksiyon/haber-31532-35-tuketim-devi-cin-yeniden-kesfediliyor.html)
