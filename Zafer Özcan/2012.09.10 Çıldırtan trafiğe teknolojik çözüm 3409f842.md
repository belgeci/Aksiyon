# Çıldırtan trafiğe teknolojik çözüm

*Zafer Özcan 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyük şehirlerde her gün daha da artan trafik yoğunluğu sürücüleri alternatif arayışına sokuyor. Trafikteki karmaşa, navigasyon cihazlarına talebi artırıyor
  </font>
 </div>
 <div id="newsText">
  <font class="detail-text">
   <p>
    Başta İstanbul olmak üzere büyük şehirlerde bir yandan trafiğe çıkan araç sayısı sürekli artarken, diğer yandan altyapı çalışmaları da hızlanıyor. Ulaşım altyapısının geliştirilmesi elbette gerekli ancak çalışmalar zaten sıkışan trafiği daha da içinden çıkılmaz hâle getiriyor. Artan trafik yoğunluğu ve sürekli değişen güzergâhlar da navigasyon cihazlarına talebi artırıyor. Artık sadece yol tarifi veren navigasyonlar sürücülere yetmiyor, sürücüler trafik yoğunluğunu bilmek, hatta alternatif güzergâhları da öğrenmek istiyor. Uydu sistemleriyle tanındıktan sonra artık Navigasyon sistemleri de üretmeye başlayan NextStar şirketi, sürücülere trafik için farklı çözümler sunuyor. NextStar Yönetim Kurulu Başkanı Erol Yüksel, çalışmalarını Aksiyon’a değerlendirdi.
   </p>
   <p>
    <strong>
     -NextStar, uydu sistemleriyle tanınan bir şirket; navigasyon sektörüne neden girdiniz?
    </strong>
   </p>
   <p>
    Bir yıllık bir Ar-Ge ve hazırlık sürecinden sonra, 2008 yılının ikinci yarısında navigasyon sektörüne girdik. Teknik altyapımız ve navigasyon sistemleri konusunda deneyimli ekibimizle hızla gelişen bu sektörde başarılı olacağımızı düşündük.
   </p>
   <p>
    <strong>
     -Navigasyon sistemleri alanında hizmet veren şirket sayısı artıyor. Bunun sebebi büyük şehirlerin sürekli artan trafik karmaşası mı?
    </strong>
   </p>
   <p>
    Hızlı büyüme potansiyeli olan sektörler birçok şirket için çekim alanı oluşturuyor. Altyapısı ve tecrübesi yetersiz bile olsa pastadan pay almaya çalışan şirketler oluyor. Fakat zaman içerisinde bu tip şirketler kullanıcıların beklentilerini karşılamakta zorlanıyor. Bu tip markaların sektöre de zarar verdiğini düşünüyoruz. Fatih Sultan Mehmet ve Haliç köprülerindeki bakım çalışmaları bütün yaz boyunca maalesef İstanbul’un trafiğini altüst etti. Trafikte alternatif yollar arayan araç kullanıcıları ise bu sıkıntıdan kurtulmak için çareyi yeni nesil navigasyon cihazlarında aradılar. Yeni nesil navigasyon cihazları ile uyumlu  “Trafik Bilgi Sistemi (TBS)” ise bilinmeyen yolları tarif edebilmesi ve trafik yoğunluğunu anında navigasyon cihazına aktarabilmesi özelliği ile trafikte uzun saatler geçirenlerin kurtarıcısı oldu. TBS sistemine ilgi henüz çok yeni olmasına rağmen heyecan verici düzeyde. Kullanıcıların sistemden sağladığı faydalar görüldükçe bu ilgi katlanarak artacaktır.
   </p>
   <p>
    <strong>
     -Sizin sisteminizi farklı kılan özellikler nelerdir?
    </strong>
   </p>
   <p>
    Belediyelerin sağladığı trafik bilgilerinden farklı olarak TBS sisteminde 200 binin üzerinde araçtan alınan anlık hız bilgileri sistem merkezinde toplanıyor. Ayrıca kaza, yol bakım ve yapım çalışmaları, kapalı yollar gibi bilgiler de toplanarak navigasyon cihazlarının kullanabileceği veri hâline getiriliyor. Bu veriler radyo vericileri aracılığı ile uyumlu alıcıya sahip navigasyon cihazlarına ulaştırılıyor. Cihazların bu sinyalleri alabilmesi için TBS lisansına sahip olması gerekiyor. Bu lisans Next Navigasyon cihazlarında ömür boyu kullanım süresine sahip. Zaten 2012 yılı içerisinde 2008’den beri satılan ve bundan sonra satılacak tüm cihazlarımızı kapsayacak şekilde harita güncelleme hakkını da ömür boyuna çıkartarak tüm kullanıcılarımıza sunmuştuk. Yani Next Navigasyon kullanıcıları ileride ek ödemelerle karşılaşmayacak.
   </p>
   <p>
    <strong>
     -Navigasyon cihazlarının kullanımı yol tarifi ve alternatif güzergâh dışında sürücülere ek faydalar da sağlıyor mu?
    </strong>
   </p>
   <p>
    Araştırmalar araçlarda navigasyon cihazı kullanımının yüzde 15’e kadar yakıt tasarrufu sağladığını ortaya koyuyor. Ayrıca adres arama vb. sebeplerle oluşan zaman kaybını da ortadan kaldırıyor. Trafik Bilgi Sistemi kullanımının yaygınlaşması ile birlikte bu faydalar artacaktır.
   </p>
   <p>
    <strong>
     -Navigasyon cihazları artık uluslararası boyut kazandı, sizin Türkiye geneline yayılma ve yurtdışını kapsayan cihazlar geliştirme hedefiniz var mı?
    </strong>
   </p>
   <p>
    Türkiye genelinde, tüm teknoloji mağazaları ve konsept mağazalarımız aracılığıyla ürünlerimize ulaşılabiliyor. Mevcut tüm ürünlerimiz son derece geniş kullanım ve yönlendirme dili seçenekleri ile kullanıcılarımıza sunulmakta. Ülkemizde yaşayan farklı ülkelerin vatandaşları rahatlıkla ürünlerimizi kullanabiliyor. Ayrıca yurtdışından gelen ürün taleplerini de değerlendirme imkânımız oluyor. Yine tüm ürünlerimize diğer ülkelerin haritaları kolaylıkla internet üzerinden yüklenebiliyor. Bu sayede bu yıl yurtdışı turlara artan talebin de cihaz satışlarına olumlu yansıdığını düşünüyoruz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=14FA698253E3E63C2675F50529229280?newsId=33541), [web.archive.org (arşiv bağlantısı)](http://web.archive.org/web/20121017141905/http://www.aksiyon.com.tr:80/aksiyon/newsDetail_getNewsById.action;jsessionid=14FA698253E3E63C2675F50529229280?newsId=33541)
