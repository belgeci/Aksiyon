# Alman medyasının Türk yıldızları

*Zafer Özcan 2004.12.06*

<div bgcolor="#FFFEF6">
 <font>
  <img border="0" height="1" src="/web/20060101024645im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101024645im_/http://www.aksiyon.com.tr/resim/522/28.jpg" vspace="5"/>
  </p>
 </font>
 <font class="content">
  Almanya’daki gurbetçiler artık sadece işçi veya dönerci değil! İkinci kuşak Türkler her alanda varlıklarını hissettirerek, kendilerini Almanlar’a  kabul ettiriyor. Nazan Eckes, Erkan Arıkan ve Dursun Yiğit, medyadaki önemli pozisyonları ile gurbetçilerin neler başarabileceğini ispatlıyor.
 </font>
 <p>
  <font class="content">
   Türkiye'de isimleri her zaman "Alamancı" sıfatıyla birlikte anıldı. Gurbette ise her işi yapan, yaşadıkları ülkenin dilini asla öğrenmeyen ve kendi kabuğunu kıramayan "Türkler" şeklinde... Türkiye'nin Avrupa Birliği sürecinde konuşulanların başında serbest dolaşım geliyor. İş bulmak amacıyla Avrupa'ya bir Türk akını olacağı varsayılıyor. Şüphesiz böyle bir kanaat var. Zira, Avrupa'da yaşayan Türkler hep "işçi" olarak çıkmış Avrupalıların karşısına; fabrikada tornacı, sokakta temizlikçi, yerin altında madenci... Böyle olunca da Türkiye'deki Türklerin de çalışmak için yurtlarını istila edeceğini düşünüyorlar.
   <br>
    <br>
     Halbuki geçmiş yıllara kıyasla durum hiç de sanıldığı gibi değil. Gurbette yaşayan üçüncü nesil Türkler, sadece işçi veya dönerci değil artık. Aksine, hayatın ve iş dünyasının her alanında boy gösteriyorlar. Hem de medya gibi zor ve ciddi altyapı gerektiren bir alanda bile... Bugün, birçok Türk kökenli isim Alman basın dünyasına kendini kabul ettirmiş durumda. Bu isimlere en güzel örnek, halen Almanların ünlü televizyon kanalı RTL'in ana haber spikeri olan Nazan Eckes.
     <br/>
     <br/>
     Köln'deki RTL stüdyolarında ziyaret ettiğimiz Nazan Eckes, ikinci kuşak bir işçi ailenin kızı. Babası 1960'ta Köln'e işçi olarak gelmiş, annesi de daha sonra ithal gelin olarak gurbetin yolunu tutmuş. Babası, yaygın örneklerin aksine kurslara giderek Almanca öğrenmiş. Babanın bu tavrı haliyle çocuklara da sirayet etmiş. Nazan ve kardeşleri Köln doğumlu. Eşi Alman olan Nazan Eckes, "Ben, yüzde yüz uyum sağlamış bir gurbetçiyim." diyor kendisini tanımlarken. Almanların ünlü televizyon kanalı RTL'de hafta içi her akşam ana haber bültenini sunuyor.
     <br/>
     <br/>
     İsmi, son olarak Alman Şansölyesi Gerhard Schröder'le Başbakan Recep Tayyip Erdoğan'ın katıldığı bir programın sunumunu yaparken gündeme gelmiş; Alman başbakanı onun için "Uyuma en güzel örnek." nitelendirmesi yapmıştı. Medya dünyasına ilk adımı müzik kanalı Viva TV'de atan ve üç yıl bu kanalda çalışan Nazan Eckes, sonra hava durumu sunuculuğu için RTL'ye geçer. 2000 yılından bu yana da RTL2'nin ana haber bültenini sunuyor. Ayrıca, değişik program ve talk-showlar için kamera karşısına geçiyor.
     <br/>
     <br/>
     Türk medyası daha canlı!
     <br/>
     <br/>
     Uyuma en iyi örneklerden biri olarak gösterilen Nazan Eckes, bu özelliğine rağmen gurbetçilerin yaşadığı problemlere uzak değil... Özellikle entegrasyon konusunda yaşanan sıkıntıların kaynağının her iki tarafta da aranması gerektiğini düşünüyor. İlk nesil göçmenlerin Almanların dışlayıcı tavrından nasibini aldığını söyleyerek, "İlk gelenler sadece ucuz işçi olarak görüldü. Uyum sağlamaları için bir çaba sarf edilmedi. Ne özel yardım programları, ne sosyal faaliyetler ne de Almanca kursları. Şimdi de neden Türkler Almanca konuşmuyor diye şikayette bulunuyorlar." tespitini yapıyor.
     <br/>
     <br/>
     Nazan Eckes'e göre, uyum problemi yaşayan ikinci nesil Türkler ise bu konuda kendileri sorumlu. Çünkü, Avrupa'nın en gelişmiş ülkesinde yaşamalarına, hatta burada doğup büyümelerine rağmen verilen imkanları yeteri kadar kullanmadılar. Türklerin belirli mahallelere hapsolmalarını ve Alman toplumu ile diyaloğa geçmemelerinin büyük eksiklik olarak görüyor: "Buradaki kimi Türkler Alman komşularını bile tanımıyor. Bu çok yanlış. Almanlardan ne kadar ilgi bekliyorsak, en az o kadar bizim de onlara ilgi göstermemiz gerekiyor."
     <br/>
     <br/>
     Türk medyasını, ailesini ziyaret ettiğinde takip edebildiğini söyleyen Nazan Eckes, "Türk televizyonlarında her şeyin daha renkli ve canlı olması hoşuma gidiyor. Türkçem yeterli olsa bir Türk kanalında sunucu olarak çalışmak isterdim. Maalesef Almancam çok daha iyi." diyor. Türk kanallarında haberlerin sansasyon ağırlıklı olduğunu, haber bültenlerinin çok uzun tutulduğunu söylüyor. Halbuki, Almanya'daki televizyon kanallarında haberler sadece 10 veya 15 dakika sürüyor. Üstelik Türkiye'de olduğu gibi uzun uzun görüntü tekrarları yayınlanmıyor. Eckes, "Bizde bu tekrarlar adeta 'tabu' gibidir, hiç kullanılmaz." diyor.
     <br/>
     <br/>
     Erkan Arıkan, Alman medyasındaki bir başka Türk kökenli genç yetenek. Batı Alman Radyo ve Televizyon Kurumu'nun (WDR) Türkçe bölümünü yönetiyor. 1969 Bandırma doğumlu. Kendisini, henüz bir yaşındayken, işçi olarak burada çalışan babası Berlin'e götürür. Hukuk tahsili yapar. Bir gün Alman NTV'sinde staj yapmaya başlar. Böylece, girdiği medya dünyasından bir daha kopamaz. Muhabirlik, hava durumu sunuculuğu ve redaktörlükten sonra ekrana çıkar, NTV haber bültenlerini sunmaya başlar. WDR'deki görevini son bir yıldır sürdüren Arıkan, 40 yıllık geçmişe sahip Türkçe servisinde her gün gurbetçilere hitap eden programları ve bültenleri yönetiyor. Erkan Arıkan da Nazan Eckes gibi Türkçesinin yeterli olmamasından yakınıyor.
     <br/>
     <br/>
     WDR entegrasyon için çalışıyor
     <br/>
     <br/>
     WDR Türkçe servisi 1964 yılında kurulur. Turan Dikkaya ve Güler Uygun kanalın ilk Türk kökenli sunucularıdır. Türk göçmenler için ana dilde yayın yapan WDR bünyesinde göçmenlere hitap eden toplam 18 ana dilinde yayın yapan servis bulunuyor. Bu yayınların temel amacı entegrasyon sürecine katkı yapmak. Arıkan, "İnsanlarımıza asimile değil, entegre olmalarını söylüyoruz. Almanca öğrenmelerini ve kültürel faaliyetlere katılmalarını öneriyoruz. Gettolaşarak kendi içlerinde yaşamayı bırakmalarını tavsiye ediyoruz. Hedef kitlemiz esas olarak ikinci ve üçüncü nesil." bilgisini veriyor. WDR'nin yayın alanı olan Kuzey Ren Westfalya eyaletinde 800 binin üzerinde Türk kökenli insan yaşadığından, ana dilinde yayın son derece önemli. Bu sebeple, radyoda göçmenlerin temel problemlerine yönelik bilgilendirici yayınlar yapılıyor; onlara hakları ve sorumlulukları anlatılıyor; gelen sorulara uzmanların cevap vermesi sağlanıyor. "WDR, bir platform gibi çalışıyor." diyor Arıkan.
     <br/>
     <br/>
     Erkan Arıkan hem Türk, hem de Alman vatandaşı. Türk kimliğinin kendisi için ayrı bir önemi olduğunu; kökenlerini unutmak istemediğini vurguluyor. Stajyerlik dönemi de hesaba katılacak olursa, Alman medyasında on yıllık bir tecrübeye sahip. Arıkan, Alman NTV'sinde çalışırken bir değişim programı çerçevesinde İstanbul'a gelmiş ve CNNTÜRK'te kısa süre çalışmış. Almanya'da haftalık çalışma süresinin 40 saat olduğunu belirterek, "Burada günde 8 saat çalışılır. 9 saatten sonra kimseyi çalıştıramazsınız. Ama Türkiye'de gazeteciler günde 10-12 saat hatta daha fazla çalışıyor. Burada gazetecilerin tatili de haftada iki gündür." diyor.
     <br/>
     <br/>
     TD1 ilk özel Türk televizyonu
     <br/>
     <br/>
     Erkan Arıkan, kuşak çatışması yaşamamış Türklerden. Ailesi kırsal kesimden gelmesine rağmen onun okumasına büyük önem vermiş. Lise ve üniversite eğitimi almış, Kur'an kursuna da gitmiş. Batılı düşünceyi öğrenirken, dinini de ihmal etmediğini söylüyor. Türk ailelerin çocuklarını korumak uğruna toplumdan tecrit ederek onlara en büyük kötülüğü yaptığını belirtiyor. Bazı ailelerin ise tamamen Almanlaştığı tespitini yaparak, bu işin ortasının bulunması gerektiğini vurguluyor.
     <br/>
     <br/>
     Türkiye'de henüz özel televizyonlar yok iken Almanya'da vardı. Berlin'de yayın yapan ilk özel Türk televizyonu TD1, 27 Ağustos 1985'te kuruldu ve halen yayınlarını sürdürüyor. İş adamı Dursun Yiğit'in sahibi olduğu TD1, gurbetçilerin güncel yaşamlarına hitap eden tamamı Türkçe yayınlar yapıyor. Kanal, gurbetçilerin komünizm ve kapitalizm arasında sıkışarak kendi kültürlerini, dillerini unutmalarını engellemek amacıyla Atalay Özçakır tarafından kurulur. TD1'in kuruluş yılları, gurbetçilerin Türkiye hasretinin zirveye çıktığı döneme rastlıyor. O zaman Köln radyosundaki günlük 15 dakika Türkçe yayın dışında insanların radyo ve televizyondan kendi dillerinde hiçbir şey dinleme veya izleme imkanı yoktu.
     <br/>
     <br/>
     'Özcan Deniz'e ilk klibi ben çektim'
     <br/>
     <br/>
     Başlangıçta TRT destekli yayın yapan TD1, şimdi kendi programlarını üretiyor ve gurbetçilerin sorunlarına eğilen çalışmalara imza atıyor. Kanala, meslek eğitimi yapmak amacıyla gelen Dursun Yiğit, televizyon işini sever ve kurumda çalışmaya başlar. Babası 1960'ta Almanya'ya ilk gelen Türklerden. Yiğit'in Almanya'ya gelmesi ise 1986 yılını bulur. "Babam sürekli geri döneceğim düşüncesindeydi ve bu yüzden bizi yanına alması epey gecikti." diyor. Yiğit, kamera arkasında çalışır, muhabirlik ve sunuculuk yapar. Sonunda kanalı satın alır.
     <br/>
     <br/>
     Dursun Yiğit, kendisi de bir dönem gurbette yaşayan sanatçı Özcan Deniz'in de eski arkadaşlarından. Sanatçıya ilk klibi kendisinin çektiğini söyleyen Yiğit, "O zamanlar meşhur değildi. Berlin'de bir gazinoda şarkı söylüyordu. Türkiye'de özel televizyon kanalları yoktu ve TD1'de yer almak bile çok önemliydi." diyor. 1990'lı yıllardan itibaren Türkiye'deki özel kanalların devreye girmesi ve uydu aracılığı ile bunların Almanya'da izlenebilmesi TD1'in de çizgisini etkiler. Büyük yatırım yapılan Türk kanalları ile rekabet şansının olmadığını söyleyen Yiğit, son yıllarda Alman toplumu ile Türk toplumu arasındaki iletişimin geliştirilmesi ve Türklerin yaşadıkları ülkede daha etkin hâle gelebilmelerine katkı yapacak bir yayın politikası izlediklerini belirtiyor. TD1 bir yerel kanal olarak Berlin'de yaşayan Türklere sesleniyor. Berlin eyaleti aslında Almanya'da Türklerin en fazla yaşadığı bölgelerden. Kentte 62 bin Türk hanesi var. Dursun Yiğit, bu hanelerin en az 20 bininde izlendiklerini belirtiyor. 32 kişinin çalıştığı kanalda üç de Alman görev yapıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=18883), [web.archive.org (arşiv bağlantısı)](http://web.archive.org/web/20060101024645/http://aksiyon.com.tr:80/detay.php?id=18883)
