# Yaylada kırpirem, Oskar’ı kapirem

*Zafer Özcan 2006.07.24*

<div>
 <p>
  <font>
   Erzurum yaylalarındaki dokunan halılar, Anadolu’dan dünyaya taşınıyor. Osmanlı Motiflerinin kullanıldığı halı 2.kez ‘en iyi halı’ oscarı kazandı.
   <br/>
   <br/>
   Küçük kardeşi Cuma’ya bakmakla görevli Nargül henüz beş yaşında. Diyarbakırlı ama Erzurum Pasinler’e bağlı Şehitler Yaylası’nda kalıyor yazları. Onu her yıl bu yaylaya getiren, ailesinin geçim derdi. Koyun sürüleri olan Diyarbakır ve Urfalı göçerler her yaz Pasinler’e taşınıyor. Memleketlerindeki aşırı sıcak, en büyük sermayeleri olan koyunlara zarar verdiğinden, yayla onlar için en uygun mekân. Altyapısı yetersiz olsa da, şehre ancak haftada bir inilebilse de, yağmur yağdığında ulaşım tamamen kesilse de göçerler için yayla çok önemli. Taze otlar ve özellikle kekikle beslenen koyunların hem yünü daha fazla para ediyor, hem de sütü. Erzincan’ın ünlü tulum peynirini üretiyorlar, elde ettikleri sütlerden. Asıl geçim kaynakları olan koyun yünü ise el dokuması halıların ham maddesi.
   <br>
    <br>
     Omuzlarındaki yükün ağırlığına rağmen Nargül ve onun durumundaki ‘yayla kızları’ hayatlarından pek de şikâyetçi görünmüyor. Hasan’ın ablası Fahriye ve Erkan’ın ablası Zara da öyle. Henüz oyun çağındalar ama kardeşlerini  bir an olsun bile sırtlarından indirmiyorlar, boylarını aşan bir sorumluluk duygusuyla. Yorgunluk, minik bedenlerindeki etkisini iyice artırdığında ise çadıra girerek kardeşlerini bırakıyor ve biraz soluklandıktan sonra tekrar sırtlanıyorlar. İmkânları, okulları, sınıfları olmasa da hayalleri var. Hepsi de ileride hemşire olmak istiyor. ‘Neden hemşire’ sorumuzu algılayabilecek kadar Türkçeleri bile yok; ‘işte’ diyebiliyorlar sadece. Kim bilir hangi hastanenin, hangi şefkatli hemşiresi etkiledi onları?
     <br>
      <br>
       SARAYLARDAKİ SANAT, HALILARA İŞLENİYOR
       <br>
        <br>
         Göçerlerin başındaki isim Seyfullah Kurt, dünya ile tek irtibatı radyo olan yayla sakinlerinin dış dünyadaki temsilcisi. Şirketler ve tüccarlarla irtibatı o sağlıyor. Peynir, koyun ve yapağıyı o pazarlıyor. Kurt, daha önceleri tüccarlara sattıkları yapağının gelirleri ile ancak karın doyurduklarını, bir firma ile doğrudan çalışmanın, kazançlarını ciddi oranda artırdığını söylüyor, Has Halı’yı kastederek. Kendisi Diyarbakır Çelmik Karahan aşiretinden. Elazığlı Şafak aşiretiyle birlikte her yıl 25 Mayıs’ta ortalama 300 kişi ve 6 bin baş koyunla Pasinler’e geliyorlar. “Yayla işi zordur.” diyor, başka çarelerinin olmadığını vurgulayarak. Peynir ve etlik için sattıkları kuzuların üç yıldır aynı paraya elden çıkarılmasına karşılık çoban ve yem ücretlerinin yüzde 50 artmasından şikâyetçi.
         <br/>
         <br/>
         20 yıldır yaylaya gelen ve artık torunu Sezgin’le meşgul olan Siverekli Süleyman Çelikak ise sıkıntıların farkında ama bir o kadar da mütevekkil: “Peynir, koyun para etmiyor, onun dışında halimizden memnunuz.” Siverek’in yazın çekilmez olduğunu söylüyor. Orada hayvanların doymadığını ve sıcaktan yağ gibi eridiklerini belirterek, “Burada çok mutlular, ortam tam koyunların istediği gibi.” diyor. Ne de olsa çevrenin onların istediği gibi olması karın doyurmuyor, onun için öncelik koyunların! Yayla havası koyunların sayısını da artırmış. Eskiden sıcaktan ölen koyunlardan dolayı sürüdeki sayının 100’ü geçmediğini söylüyor. Şimdi ise koyunlarının sayısı 600’ü aşıyor.
         <br/>
         <br/>
         Amerikan kökenli dünyanın önde gelen dekorasyon dergilerinden Architectural Digest’in Atlanta’da düzenlediği yarışmada, 70 rakibi arasından sıyrılarak, ‘dokunulan en değerli halı’ ödülünü bu yıl ikinci kez kazanan Has Halı’nın marka serüveninde, göçerlerin zorluklarla dolu hayatlarının izlerini sürmek mümkün. El dokuması halıların etkileyici hikâyesi, onların göçüyle başlıyor bir bakıma. Sadece Türkiye’de değil, dünyada da tanınan bir marka olan Has Halı’nın sahibi Hasoğlu ailesi aslen Kayserili. 1896 yılından bu yana halıcılıkla uğraşan ailenin beşinci kuşak temsilcisi, Has Halı Yönetim Kurulu Başkanı Ahmet Hasoğlu, yaptıkları işi ‘kültür ticareti’ olarak tanımlıyor. Aile geleneğinde, üretim ve satış yaparak para kazanma ile sınırlı bir anlayış hiç olmamış. Ticaret yaparken, tarihî ve kültürel değerlere de sahip çıkma duygusu beşinci kuşakta da devam ediyor. Bu amaca uygun üretilen Ottoman Koleksiyonu, Osmanlı’nın sanattaki zarafet ve inceliğini dünyaya taşıyor.
         <br/>
         <br/>
         “Osmanlı sonsuz bir hazine, biz onu işimize taşıyarak bu kültürel mirası gelecek kuşaklara aktarıyoruz.” diyen Hasoğlu, Osmanlı saray nakkaşhanelerinde, nakkaşların çizdiği desenlerin halılara aynen yansıtıldığını söylüyor. Halılardaki Osmanlı esintileri sadece halı desenlerinin bugüne taşınmasından ibaret de değil. Çiniler, kumaşlar ve o dönemin tavan süslemeciliği gibi sanatlardan da, günümüz tasarımlarında faydalanılıyor. Osmanlı’da bazen tavan ile taban özdeşleşmiş. Halılarda görülen bir motifi bazı yerde tavanlarda; tavanlarda sık kullanılan bazı süslemeleri de bazen halılarda görmek mümkün. Burada daha ilginç olan, o döneme ait süsleme sanatlarını bugüne aktarırken, yine aynı tekniklerin kullanılması.
         <br/>
         <br/>
         Halılar halen el tezgâhlarında dokunuyor. O dönemin teknikleri uzmanları tarafından araştırılarak, aynı malzeme temin ediliyor. Ahmet Hasoğlu, “Yoksa göçerlerden yapağı almanın hiçbir manası yok. Osmanlı sanatına sadık kalarak onu günümüze taşıma gibi bir kaygımız olmasa, aynı malzemeyi çok daha ucuza temin edebileceğimiz kaynaklar var.” diyor.
         <br/>
         <br/>
         Halı üretiminde böyle bir çizgi izlemek elbette zor ve zahmetli bir iş. Has Halı için halı dokuyan Erzurumlu binlerce genç, bu işe girmeden önce evde oturarak, evlenmeyi bekleyen kızlar aslında. El dokuması halı, bir bilgi ve beceri gerektirdiği için Has Halı atölyelerinde, yerel yöneticiler ve Halk Eğitim Müdürlükleri ile işbirliği yapılıyor. Bu işbirliği ile atölyeler aynı zamanda halı kurslarına dönüşüyor. Mesela Erzurum merkezdeki atölye aynı zamanda bir el sanatları kursu.
         <br/>
         <br/>
         EV KIZLARI 3 AYDA USTA DOKUMACI OLUYOR
         <br/>
         <br/>
         Erzurum Atatürk Üniversitesi bünyesindeki Geleneksel Türk El Sanatları bölümünde öğretim üyeliği yapan ve 22 yıl da Halıcılık Enstitüsü müdürü olarak çalışan Hasan Nuhoğlu’nun başında bulunduğu Erzurum atölyesinde 1200 kişi çalışıyor. Doğu’daki toplam istihdam ise 3400 kişiyi buluyor. Halı dokuyan kızlar genellikle 8 yıllık temel eğitimi bitirmiş olanlardan seçiliyor. 2-3 aylık eğitim süreci sonrası hepsi birer usta dokuyucu olabiliyor. Eğitim, dokuma araçlarını tanıyarak başlıyor. Daha sonra ise modelleri halılara aktarmasını öğreniyorlar. Hangi renklerin nerede kullanılacağı ve modeli çözgü üzerine aktarma becerisi ise üç ayda kazanılabiliyor. Has Halı’nın 2003 ve 2006 yıllarında dünya halı Oscar’ı ödülünü alan halıları Erzurum atölyelerinde, üç aylık sürede işi öğrenen bu kızlar tarafından dokunmuş.
         <br/>
         <br/>
         Bu iki halının hikâyesi ise gerçekten etkileyici. 2003 yılında, America’s Magnificient Carpets Awards’ı kazanan halı, Kemha adlı Osmanlı kumaşından esinlenerek hazırlanmış. İşin ilginç yanı bu kumaşın Türkiye’deki saraylarda veya müzelerde değil, Danimarkalı özel bir koleksiyoncuda bulunması. Has Halı’nın tasarımcıları tarih kitaplarından varlığını keşfettikleri Kemha’nın Danimarka’da olduğunu öğrenir ve koleksiyoncuya ulaşılır. Onun izniyle çekilen fotoğraflara bakılarak, kumaştaki desenler halıya işlenir.
         <br/>
         <br/>
         2006’da aynı ödülü kazanan halının hikâyesi ise Sultan İkinci Beyazıt’a kadar uzanıyor. Bu halı, Sultan’ın törenlerde giydiği, Osmanlı zarafet ve ihtişamını gözler önüne seren kaftanından esinlenerek tasarlanmış. Kaftandaki kıvrılan yapraklardan oluşan saz kompozisyonu ve stilize edilmiş sümbül, lale, karanfil ve Osmanlı gülleri, desenin görkemli yapısının çıkış noktasını oluşturuyor. Ödüllü halıya ilham veren bu kaftan ise halen Topkapı Sarayı’nda korunuyor. Halıyı üç kişi 65 günde dokumuş. Desenlerin hazırlanmasında ise yine üç kişi, bir buçuk ay çalışmış.
         <br/>
         <br/>
         Has Halı’yı benzerlerinden ayıran özellik sadece el dokuması olması ve Osmanlı esintileri taşıması değil elbette. Şirketin özel siparişleri dünyada büyük ilgi görüyor. Son olarak Beyaz Saray’ın halılarını dokuyan Erzurumlu kızlar, Türkiye’de Başbakanlık ve Dışişleri Bakanlığı konutlarına göndermiş el emeği göz nuru ürünlerini. Yurtiçi ve yurtdışından halıların müşterisi olan birçok ünlü simayı da eklemek lazım bu listeye.
         <br/>
         <br/>
         ÖZEL SİPARİŞLERE ÖZEL TEZGÂH BİLE ÜRETİRİZ
         <br/>
         <br/>
         En ilginç taleplerden biri ise Avusturya’dan gelmiş. Başbakanlığa ait tarihî bir bina olan kongre salonundaki tarihî halıyı müzeye kaldıran yetkililer, Has Halı’dan bu halının aynısını yapmasını ister. 72 metrekarelik halı 4,5 ayda tamamlanarak teslim edilir. Ahmet Hasoğlu, Avusturyalıların ortaya çıkan ürüne çok şaşırdıklarını belirterek, “Tamamen aynısını yapabileceğimizi hiç beklemiyorlardı.” diyor. Yılda 30 bin metrekare halı dokuyan şirketin bir özelliği de, bu örnekte görüldüğü gibi çok büyük ebatlı çalışabilmesi. Büyük tezgâhlar kullanıldığından 300 metrekareye kadar halılar tek parça olarak dokunabiliyor. Ahmet Hasoğlu bu noktada da çok iddialı olduklarını vurgulayarak, “Tezgâhlarımızı, büyük ölçekli halılara uygun olarak Isparta’da kendimiz ürettiriyoruz. Bunların dünyada eşi yok; çünkü çok özel siparişleri bile dokuyabiliyorlar. Oval dokuma yapabiliyorlar. Şu anki imkânlarda tek seferde 300 metrekarelik halılar dokuyabiliyoruz. 300 metrekareden daha büyük bir halı siparişi gelirse, buna uygun tezgâhı yaptırarak onu da dokuyabiliriz. Aykırı ebatlar için siparişe göre tezgâh üretebiliriz.” diyor.
         <br/>
         <br/>
         El dokuması halılar, metrekare fiyatları asgari 700 dolardan başlayan son derece pahalı ürünler. Bu sebeple müşteri kitlesi Türkiye’de ve yurtdışında üst gelir grubuna dâhil, basında ‘sosyete’ olarak anılan gruplar. Ahmet Hasoğlu, kendilerini işin sosyal boyutu açısından en çok tatmin eden hususlardan birinin de, dünya zenginlerinden kazandıkları parayı Doğu ve Güneydoğu Anadolu’da yatırıma çevirerek, zor şartlar altında yaşayan bölge insanına bir nebze olsun katkı sağlamak olduğunu belirtiyor. Yayla kültürü, Osmanlı motifleri ve jet sosyete işbirliğinden ortaya çıkan bu sosyal sonucun keyfini çıkardıklarını da ekliyor.
         <br/>
         <br/>
         EL DOKUMASI BİR HALININ SERÜVENİ
         <br/>
         <br/>
         El dokuması bir halının son şeklini alabilmesi için Erzurum-Uşak-İstanbul arasında, sekiz farklı aşamadan geçmesi gerekiyor:
         <br/>
         <br/>
         Erzurum yaylalarındaki göçerlerden yapağı toplanıyor.
         <br/>
         <br/>
         Bu yapağılar Uşak’a gönderiliyor. Orada yıkanarak siyah-beyaz ayrımı yapılıyor.
         <br/>
         <br/>
         Oradan İstanbul’a gönderilerek, el ipi standartlarına çekiliyor.
         <br/>
         <br/>
         Oradan tekrar Uşak’a geliyor. Boyahanelerde, odun ateşiyle ısıtılan kazanlarda yoğunlaştırılan boyalarla ipler boyanıyor.
         <br/>
         <br/>
         Boyanan ipler tekrar Erzurum’a getiriliyor. Ve burada tezgâhlarda dokunarak son şekli veriliyor.
         <br/>
         <br/>
         Dokunan halılar yıkanmak üzere tekrar Uşak’a gönderiliyor.
         <br/>
         <br/>
         Yıkandıktan sonra vitrinlerdeki yerini almak üzere son durak olarak İstanbul’a getiriliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2002 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24871), [web.archive.org (arşiv bağlantısı)](http://web.archive.org/web/20070310034649/http://www.aksiyon.com.tr:80/yazdir.php?id=24871)
