# Zeytin ağacının peşinde bir kitapçı

*Zafer Özcan 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Cihangir’de açılan Mavikum, dünyanın Akdeniz temalı ilk kitabevi olma özelliğini taşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404163859im_/http://www.aksiyon.com.tr/resim/590/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zeytin Ağacı'nı hayatın merkezi haline getirmiş bir kitabevini gezdiniz mi hiç? Kısa süre öncesine kadar isteseniz de böyle bir şansınız yoktu. En azından, Şerif Kaynar ve Funda Önkol Pekelman, bir kitabevi açmaya karar verene kadar. Cihangir'deki Mavikum Kitabevi, dünyanın ilk 'Akdeniz Kitapçısı' olma özelliğini taşıyor. Girişte, saksılar içinde sizi karşılayan zeytin ağaçları, kitapçı hakkında bir fikir vermeye yetiyor. İçeride Akdeniz ülkelerine göre bölümlere ayrılmış kitaplık rafları hemen dikkat çekiyor. Asıl önemli olanı ise her ülkenin anadilindeki yayınlarla karşılaşmak. Şerif Kaynar, "Türkiye'de Maltaca kitabı başka bir yerde bulamazsınız." diyor.
   <br>
    <br>
     YAPTIĞIMIZ DONKİŞOTLUK
     <br/>
     <br/>
     Mavikum, sadece bir kitabevi değil. Kültürel faaliyetlere de önem veriliyor burada. Sinema kitapları bölümünü Akdeniz sinemasını anlatan yayınlar oluşturuyor. Akdeniz sanatı da özel ilgi alanında. Fransız ve Kuzey Afrika edebiyatını yayınevinde bulmak mümkün. Bütün dünyada Akdeniz üzerine yazılmış yazılar, kitaplar bir araya getiriliyor, belgesel gösterimleri yapılıyor. Funda Önkol, Bursa, Afyon, hatta Ağrı'ya kadar kitap gönderdiklerini belirtiyor. Çünkü Türkiye'de, ihtiyaç duyulduğunda, Boşnakça, Portekizce, İspanyolca ve hatta Yunanca kaynaklara ulaşmak çok zor. Önkol, özellikle İstanbul'da çok fazla Yunanca okuyan insan olmasına rağmen onları bile tatmin edecek düzeyde yayın olmadığını söylüyor.
     <br/>
     <br/>
     Şerif Kaynar, Mavikum'un tam bir Don Kişot tarzı çalışma olduğu görüşünde. Ona göre, dünyada kapanma hızı en fazla olan iş yerleri kitapçılar. "Niş ürün" diye tabir edilen, belirli alanlara yoğunlaşma kitabevleri için de kaçınılmaz artık. Avrupa ve Amerika'da, kitapçılar sadece yemek, çocuk veya gezi kitapları satışı yapıyor şimdi. Mavikum da Akdeniz'e yoğunlaşarak, henüz Türkiye'de bakir olan bir kulvar seçmiş kendine. Vitrin de tematik bir yaklaşımla, alanlarında öne çıkmış ve kendini kabul ettirmiş ürünlerden belirleniyor. Hatta kitabevindeki kafede müşterilere Akdeniz kültüründen seçilmiş tostlar ikram ediliyor. Funda Önkol bunun göstermelik olmadığını, tostların aslına uygun olması için yerinde araştırma yaptıklarını anlatıyor.
     <br/>
     <br/>
     ZEYTİN AĞACI MEDENİYETİN SEMBOLÜ
     <br/>
     <br/>
     Şerif Kaynar Balıkesir'in Ayvalık ilçesinden, Önkol Pekelman ise Rodos kökenli. Dedeleri, Kanuni Sultan Süleyman'ın adaya yerleştirdiği ilk Osmanlılar arasında. Yüzyıllar boyunca adanın müftülüğünü yapmış aile. 1930'lardan itibaren Türkiye'ye dönseler de, kuzenlerinin halen orada yaşadığını söylüyorlar. Kaynar, Akdeniz'i bir medeniyet kaynağı olarak görürken Pekelman, " O denizin bir felsefesi var. Çevresindeki her kara parçasını etkileyen bir felsefe." diyor.
     <br/>
     <br/>
     Bugün beslenme ve diyet kültüründe, dünyadaki en popüler tarzın Akdeniz usulü olduğuna işaret eden iki ortak, bundan sonraki hayat serüvenlerinin artık Mavikum eksenli olduğunu belirtiyorlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23682), [web.archive.org (arşiv bağlantısı)](http://web.archive.org/web/20070404163859/http://aksiyon.com.tr:80/detay.php?id=23682)
