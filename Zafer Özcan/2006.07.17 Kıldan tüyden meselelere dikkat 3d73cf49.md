# Kıldan tüyden meselelere dikkat

*Zafer Özcan 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bioder’in patronu Cihat Dündar, göz ardı edilen ‘kişisel bakımın’ aslında evlilikleri dahi bitirebilecek önemde olduğunu öne sürüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024346im_/http://www.aksiyon.com.tr/resim/606/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Bu ürünün hiçbir bilimsel değeri yok.” diye haykırıyordu, sunucunun solundaki profesör. Diğeri ise daha da ileri giderek, herkesin haddini ve sınırlarını bilmesi gerektiğini söylüyordu. Bir süre önce açıkladığı bitkisel ürünü, hastalara şifa vermeye başlayınca bir anda meşhur olan taşralı hekim, televizyon programına birlikte katıldığı ünlü akademisyenler karşısında zor anlar yaşıyordu.
   <br>
    <br>
     Konu hakkında birçok benzer program daha yapıldı ve tıp dünyası ‘taşralı mucide’ haddini bildirmeyi başardı! Kamuoyunun zakkumcu doktor olarak tanıdığı Ziya Özel’in, zakkum bitkisini kullanarak hazırladığı kanser ilacı olan ‘No Ekstresi’ işte bu tartışmaların arasında kaybolup gitti yıllar önce. Buluşu daha da geliştirip, insanlığın hizmetine sunmak yerine mucit doktor şarlatan ilân edildi, umut tacirliği yapmakla suçlandı ve hapse girmediğine dua edecek hale getirildi.
     <br/>
     <br/>
     DOĞAL TEDAVİLER ARTIK DAHA POPÜLER
     <br/>
     <br/>
     Sonu kötü bitse de, Türkiye’de bitkilerin tedavi gücünü gündeme sokan ilk ciddi gelişmeydi denebilir zakkum tartışmaları için. Doğaya dönüşün, ekolojik üretimin, kimyasallara karşı tepkilerin giderek arttığı günümüzde ise alternatif tıp veya doğal tedaviler artık daha popüler. Sadece sağlıkta değil, kozmetik gibi insan vücudunu ve fiziksel görünümü yakından ilgilendiren alanlarda, bitkisel ve doğal olana yönelik arayışlar var. Bitkisel kozmetik ürünlerine yönelik son yıllardaki araştırmalarıyla dikkati çeken BİODER’in kurucusu ve genel müdürü Cihat Dündar, bu arayışları sonuca ulaştıran ve sanayi sektörüne aktarabilen nadir girişimcilerden.
     <br/>
     <br/>
     Öğrencilik yıllarında kendi sorunlarına çare olarak keşfettiği bitkisel ürünleri bugün sadece Türkiye’ye değil bütün dünyaya pazarlayan bir iş adamı o. 1993’te Almanya’dan kesin dönüş yapan gurbetçi bir ailenin çocuğu. Öğrencilik yıllarında yaşadığı kişisel bir sorunun, bugünkü noktaya ulaşması adına bir dönüm noktası olduğunu düşünüyor. Bir türlü kurtulamadığı, dermatologların çözüm bulamadığı ve arkadaşları arasında alay konusu olan sivilcelerini, şifalı bitkiler kitabında okuduğu bir yöntemle tedavi etmeyi başarmış. Aldığı bu sonuç, doğal yöntemlere olan ilgisinin başlamasına sebep olmuş. Bu tecrübenin önemini, “Bin tane şifalı bitkiler kitabı okumuş olsaydım, bitkilerin erdemine bu kadar inanmazdım.” sözleriyle anlatıyor.
     <br/>
     <br/>
     Türkiye’de askerlik vazifesini yerine getirdikten sonra, bitkilerin insan vücudu üzerindeki etkilerini araştırmaya başlar Dündar. Önceliği de, özellikle kadınlarda istenmeyen tüylerin azaltılması için formüller geliştirmeye verir. Bunun da bir gerekçesi var elbette. Askerlik yaptığı Şırnak’ta karşılaştığı kadınların, yüzlerindeki aşırı kıllanmadan büyük rahatsızlık duyduklarını gözlemler. Epilasyon gibi çözümlere gücü yetmeyen bu kadınların utandıklarından, konuşurken yüzlerini gizlediklerini anlatıyor.
     <br/>
     <br/>
     DİYANET’TEN ONAY ALDINIZ MI?
     <br/>
     <br/>
     Geçen yıl Monte Carlo’da yapılan dünya anti aging konferansında bilimsel tebliğ olarak sunulan ve böylece ‘Türk icadı ilk kozmetik ürün’ olma vasfı kazanan BİODER tüy azaltıcı kremin hikâyesinin gizli kahramanları, işte bu Şırnaklı kadınlar olur. Sunumu yapan İstanbul Üniversitesi Dermatoloji Bölüm Başkanı Prof. Dilek Selçuki ve ekibi, şirketin Ar-Ge bölümünde hazırlanan bitkisel karışımların bilimsel denetimini yapıyor. 3-4 yıllık çalışma sonucu hazırlanan ürünler, bu ekibin sağlığa uygunluk ve etkinlik onayını almadan piyasaya verilmiyor.
     <br/>
     <br/>
     Cihat Dündar, aslında kimya eğitimi almış bir isim değil. Bilim adamı olmadığı gibi Almanya’da öğretmenleriyle anlaşamadığı için öğrenimini de yarıda bırakmış. Buna rağmen okumaya, araştırmaya son derece meraklı ve bilime inanan bir girişimci. Tüy azaltıcı kremin araştırma, geliştirme süreci 3 yıl devam etmiş. Başarılı girişimci, pazarlamacı kimliğine ek olarak mucit yönünü de devreye sokarak yüzlerce kitap, eczacılık ve kimya üzerine pek çok yayın okumuş ve elbette bitki türlerini incelemiş. Yüzlerce farklı karışım hazırlamış. Üç yılın sonunda elde ettiği sonuçları da üniversitenin onayına sunmuş. İstanbul Üniversitesi dermatoloji bölümü, kremin etkilerine bilimsel onay verdikten sonra BİODER piyasaya sürülmüş. Ürün halen Türkiye’deki 22 bin eczanenin 20 bininde satılıyor; ve sürekli kullanımda, istenmeyen tüyleri belirgin şekilde azaltıyor. Dündar, ilk buluştaki bu başarının kendisini ciddi şekilde cesaretlendirdiğini ve geçen yılı 10 milyon YTL ciro ile kapatan Dündar Kimya’nın kuruluş ve gelişmesine büyük katkı sağladığını vurguluyor: “Biz misyon olarak güzellik ve bakımla ilgili her türlü soruna bilimsel çözüm geliştirmek için çalışıyoruz. İnsanlarda psikolojik sorunları da beraberinde getiren kellik, sivilce, kırışıklık ve selüloit lekeleri gibi problemler üzerinde çalışıyoruz.”
     <br/>
     <br/>
     Tüy azaltıcı krem büyük ilgi gören bir ürün olmasına karşın, insanların konunun dinî boyutuyla da çok ilgilendiğini belirtiyor: “Bize Sağlık Bakanlığı’ndan onay aldınız mı diye soru henüz gelmedi ama Diyanet’ten onay aldınız mı diye soran çok oluyor. İnsanlar, ‘madem tüylerin bir faydası yok, neden yaratıldı o zaman’ gibi sorular soruyor. Oysa insan vücudunda istenmeyen tüyler olduğu ve bunların temizlenmesi ile ilgili bizim dinimizde net bilgiler var. Ben bu sorulardan dolayı olayın dinî boyutunu da araştırdım ve sahih hadis kitaplarında Peygamberimizin çeşitli bitkileri tedavi ve bakım amaçlı kullandığını okudum.”
     <br/>
     <br/>
     İşin en ilginç yanı, dışarıdan sadece bir bakım ve güzellik meselesi olarak görülen bu konunun aslında evlilikleri bile etkileyecek kadar önemli olması. Tablonun vahameti şirkete gönderilen mektuplardan da anlaşılıyor. En önemli şikâyet, tüy problemi sonucu sona eren evlilikler. Kadınlar, sırf bu yüzden kocaları tarafından terk edildiklerini belirtip şirketten yardım istiyor. Daha ilginci ise bazı baba ve annelerin evlilik çağındaki kızları için yardım istemeleri. Cihat Dündar, “Bizde yüzlerce mektup var, kocası tarafından kıl-tüy yüzünden terk edilen kadınlardan gelen. Ciddi psikolojik sorunları da beraberinde getiriyor bu mesele. İçimizi çok acıtan mektuplar geliyor. Bu sebeple ücretsiz tedavi ettiğimiz fakir insanlar bile var. Bizim başarımız, bu alanda var olan ancak mahremiyeti sebebiyle gizli kalan bir talebi keşfetmektir.” diyor.
     <br/>
     <br/>
     ŞİKÂYET EDİLME REKORU KIRDIK
     <br/>
     <br/>
     Aslında aşırı tüylenme bir tür sağlık sorunu; çünkü normal bir kadın bünyesinde bu sıkıntının yaşanmaması gerekiyor. Hormonal bozukluklar, çevre şartları, genetik yapı ve çeşitli hastalıklar bu sorunu da tetikleyebiliyor. Dündar, topraktan yetişen doğal ürünlerin insan vücuduna uyumlu olduğunu belirterek, bu gibi problemlerin giderilmesinde tabiattan faydalanılmasını öneriyor. Buna rağmen doğal ürünlerin Türkiye’de ‘kocakarı ilacı’ diye anılarak küçümsenmesinden yakınıyor.
     <br/>
     <br/>
     Bu küçümsemenin elbette ticari gerekçeleri de var. Ziya Özel’in başına gelenlerin bir benzerini bugün o da yaşıyor. Birilerinin, şirketi resmî kurumlara sürekli şikâyet ettiğini söylüyor. Sanayi ve Sağlık bakanlıkları müfettişlerinin bu sebeple sık sık denetime geldiklerini belirtiyor. “En çok şikâyet edilen kurum rekoru kırdık ama şimdiye kadar hiçbir olumsuzluk bulunamadı. Çünkü kanunlara ve bilime uygun bir çalışma yöntemimiz var.” diyor.
     <br/>
     <br/>
     Kimyasal ilaç ve kozmetik sektöründeki büyük kartellerin bu gibi gelişmelerden ciddi rahatsız olduklarını da belirterek, Eskişehir Anadolu Üniversitesi bünyesinde faaliyete geçen Tıbbî Bitkiler Araştırma Merkezi’nin kısa süre içinde kapatılmasını da manidar buluyor. Çünkü Türkiye bitki çeşidi ve sayısı bakımından Avrupa’nın çok önünde. Bitkisel ilaç ve kozmetik üretimi için büyük bir potansiyel var ancak bunun yerine ‘ithalat’ tercih’ ediliyor.
     <br/>
     <br/>
     19 BİN FARKLI TÜRDE BİTKİ YETİŞİYOR
     <br/>
     <br/>
     Dündar’ın bu noktada verdiği bilgiler ise hayli ilginç: “19 bin farklı çeşit bitki yetişiyor bu ülkede. Kaynak çok ama hiç kimse bunu değerlendirmek için çalışmıyor. Şu anda Türkiye’de kendi bitki özünü üreten tek kozmetik firmasıyız. Sağlık Bakanlığı bize bitki özü üretmek için yönetmelik veremedi çünkü bugüne kadar böyle üretim yapan bir firma olmamış. Bütün çayırlarda bayırlarda ısırgan otu kaynarken neden dışarıdan ithal edeyim. Kozmetik sanayii kullandığı bütün bitkileri ithal ediyor. Dünyanın en kaliteli kekiği Ege’de yetişir ama sadece ihraç ediliyor ve ilaç olarak bize geri geliyor.” Onun bu sözlerini rakamlar da teyit ediyor. Türkiye’de ortalama büyüklüğü 1,5-2 milyar dolar arasında olan kozmetik pazarında iç üretim 300 milyon doları aşamıyor. Yani sektördeki ürünlerin ve üretimin yüzde 80’i dış kaynaklı.
     <br/>
     <br/>
     Dündar Kimya, ülkenin bu alandaki zenginliğini ortaya çıkarmak için ‘Genç Mucitler’ ve ‘Bitkisel Mucizeler Projesi’ gibi çalışmaları da başlattı. Projenin halktan büyük ilgi görmesine rağmen gelen çalışmaların sağlıkla ilgisi olmasından dolayı hiçbirini değerlendiremediklerini belirtiyor Cihat Dündar. Buna rağmen cironun yüzde 10’unu Ar-Ge faaliyetlerine ayırmaya özen gösterdiklerini de ekliyor. Talep araştırmaları ise işin bir diğer boyutu. Kimin hangi sorunu var sorusunun cevabı da onlar için önemli. En büyük problem ise bitki temininde yaşanıyor. Çünkü bazı bitkileri dağların zirvelerinden toplamak gerekiyor ve bu hayli zahmetli bir iş. Sırf ilgili bitkiyi bulamadıkları için bir yıl süren araştırmaların çöpe gittiğini belirtiyor. Mesela bu topraklarda yetişen bir bitki olan göz otunu bütün araştırmalarına rağmen bulamamışlar. Bu tecrübeden ders çıkaran şirket, artık ilgili bitkiye ulaşmadan onun üzerinde araştırma yapmıyor.
     <br/>
     <br/>
     MADE IN TURKEY İHRACATI ENGELLİYOR!
     <br/>
     <br/>
     Cihat Dündar, sadece yurtiçinde değil, yurtdışında da ürünlerine büyük talep olduğunu aktarıyor. Arabistan, İran, Lübnan, Ürdün, Dubai, Avustralya, Yeni Zelanda ve Bulgaristan gibi ülkelerle ihracat bağlantıları yapılmış. İlk ihracat ise Ürdün’e gerçekleştirilmiş. Batı ülkelerine yönelik bağlantılarda ise karşılarına çıkan ilginç bir sorundan söz ediyor. Made in Turkey ibaresinin çok zaman kendileri için engelleyici bir unsur olmasından duydukları üzüntüyü dile getiriyor. Ülkenin dışarıdaki olumsuz imajının ticareti doğrudan etkileyen unsur olduğuna işaret ederek, “Türkiye’den iyi bir kozmetik markası çıkacağına inanmıyorlar. Bu sebeple Fransa’da fabrika açmak için girişimlerimiz sürüyor. Hammadde buradan gidecek ama Made in France yazarak bu işi çözeceğiz çünkü büyük bir problem. İş böyle olunca bütün kapılar açılıyor.” diyor. Birçok sanayicinin ortak şikâyeti olan olumsuz imaj noktasında da çuvaldızı kendine batırmaktan çekinmiyor Dündar: “Bu muameleyi hak ettiğimizi düşünüyorum çünkü tüccarımız dürüst çalışmıyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24800), [web.archive.org (arşiv bağlantısı)](http://web.archive.org/web/20061016024346/http://www.aksiyon.com.tr:80/detay.php?id=24800)
