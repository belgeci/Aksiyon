# Tek gıdası sevgi

*Zafer Özcan 2005.10.31*

<div bgcolor="#FFFEF6">
 <font>
  <img border="0" height="1" src="/web/20051216180646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216180646im_/http://www.aksiyon.com.tr/resim/569/16.jpg" vspace="5"/>
  </p>
 </font>
 <font class="content">
  Sekiz yaşındaki Rabia Ezgi’nin  kısacık ömrüne sığdırdıkları ve annesinin onun için verdiği mücadele insanlar için bir ibret tablosu.  Bir hastane odasında tanıdığı hayatı yıllarca orada sürdüren, yürüyemeyen, konuşamayan ve kendi başına nefes alıp vermekte bile zorlanan Rabia’nın annesi,  isyan, sabır  ve tevekkül  ekseninde yaşadıklarını Aksiyon’la  paylaştı.
 </font>
 <p>
  <font class="content">
   ‘Toplumumuzda küçük çocuklar çok sevilir ama benim çocuğumun yanına hiç kimse yaklaşmak istemiyor. İnsanlar başka çocuklara yaptıkları gibi Rabia’yı öpüp sevmiyor; çünkü psikolojileri bozuluyormuş!” Bu ifadeler, 8 yaşındaki Rabia Ezgi Durmuş’un annesine ait. Bir anneyi bu şekilde sitemkâr konuşturan sebep, minik Rabia’nın başında geçenler. Bir de onun yaşadıklarını başucundan ayrılmayarak yüreğinde sürekli hisseden bir ana yüreğinden çıkan acı feryatlar. Bursa’da yaşayan Asuman-Tuna Durmuş çiftinin, altı yıl aradan sonra gelen ikinci çocukları olan Rabia Ezgi, sekiz yıllık kısa hayatının neredeyse tamamı hastane odalarında geçmiş bir çocuk. Şu anda yürüyemiyor ve konuşamıyor. Başını bile ancak 7 yıl sonra tutabilmiş. Annesinin onun için verdiği mücadele ise isyan, sabır, tevekkül ve inanç ekseninde yaşanan bir ömrün özeti adeta.
   <br>
    <br>
     Rabia, henüz 11 günlükken rahatsızlanır ve hastaneye kaldırılır. Çocuk hastanesindeki doktor, “Bir şeyi yok.” diyerek minik kızı evine geri gönderir. Çocuğun hayatı da bu teşhisle değişir; çünkü kandaki mikrop geç fark edilmiştir. Rabia, kısa sürede komaya girer. Hemen Uludağ Üniversitesi Tıp Fakültesi’ndeki yoğun bakım ünitesine nakledilir. Bu sırada çocuğun kalbi durur ve masajla tekrar çalıştırılır. Yoğun bakımda kaldığı 18 günde de aynı manzara tam dört kez tekrarlanır. Sonuncusunda doktorlar, çocuktan umudu kesmelerini söyler aileye. Annenin bütün karşı çıkmalarına rağmen yoğun bakım ünitesindeki çocuğu hayata bağlayan fişin çekilmesine karar verilir. Kabul etmeyeceğini bildiklerinden ‘fiş çekme’ saati anneden gizlenir.
     <br/>
     <br/>
     Çocuğumun canını kim verdiyse o alır
     <br/>
     <br/>
     Bir kenarda eşi ve ailesi tarafından sakinleştirilmeye çalışılan anne, durumu bir türlü kabullenmek istemez. O andaki ruh hâlini anlatırken çocuğun adeta kendisine “Beni kurtar anne.” diye yalvardığını söylüyor Asuman Hanım... Fiş çekme görevini yerine getirmek için yoğun bakım odasına giren hemşire, küvezin başına gittiğinde ilginç bir gelişme olur. Mekânın öteki sakinlerinden birinin aletleri alarm verir. İster istemez hemşire o tarafa yönelir. Bu sırada küçük Rabia’da hayat belirtisi görülür. Fiş çekmek için küvezin başına gelen hemşire, bu yeni gelişmeyi haber vermek için telaşla dışarı fırlar. Doktorlar, minik bedendeki hayat belirtisini görünce hemen çocuğun boğazını delip beslemek ister. Ana yüreği buna da razı olmaz. Onlara yavrusunu emzirebileceğini söyler. Çaresiz bebeği annesine veren doktorlar, bir kez daha hayrete düşer. Rabia, hayata pamuk ipliği ile tutunabildiği anda bile emmektedir çünkü...
     <br/>
     <br/>
     Bu gelişmeye rağmen doktorları, fazla umut bağlamamalarını çünkü çocuğun en fazla bir yaşına kadar yaşayabileceğini söylerler anneye. “Asla yaşamaz.” denen Rabia’nın ilk 3,5 yılı yoğun bakımda geçer. Ne zaman oradan ayrılsalar, iki gün sonra yaşanan bir krizle tekrar hastanenin yolunu tutarlar. Yıllar bu şekilde geçer. Her defasında bu çocuk yaşamaz diyen doktorlar, en sonunda, “Çok iyi bakım ve ilgiyle en fazla 4 yaşına kadar belki yaşayabilir.” derler. Hatta bir gün bir nöroloji doktoru kendisine, “Bu çocuk yürüyemeyecek, konuşamayacak, hiçbir şey yapamayacak. Neden bu kadar mücadele ediyorsun?” diye bağırır. Bu sözler üzerine bayılır. Asuman Hanım, kendisini ısrarla ‘bu çocuk ölecek neden mücadele ediyorsun’ ya da ‘yaşasa da hiçbir şey yapamayacak’ diye azarlayan doktorlarını bugün bile affedemiyor. “Sonuçta ben bir anne olarak hayatımı verdim; ama Allah her şeyi planlıyor. Ben ne kadar uğraşırsam uğraşayım son takdir onun. Sonuçta yaşatacak olan da O, verdiği canı alacak olan da.” diyerek, Allah’a olan tevekkülünü ortaya koyuyor.
     <br/>
     <br/>
     Asuman Durmuş, çocuğunun hastalığına çare bulmak için alternatif tıp dahil her türlü araştırmayı yapar. İstanbul’daki Osmanoğlu kliniğinde görevli Bio Enerji Uzmanı Kaya Günata, bu konuda epey yardımcı olur. Yoğun bakımda olmadığı zamanlarda 3,5 yıl boyunca haftada üç gün Rabia ile İstanbul’a taşınırlar. Günata’nın kendisine, yaşadıkları imtihanı sorgulamamayı telkin ettiğini ve “Sen Allah’ın sevgili kulusun. Bu çocuk size emanet.” dediğini aktarıyor Asuman Hanım. “Eski çalışma hırsına devam eder, hayatında bir denge kurmazsan Allah senin nefsini terbiye etmek için daha ağır bir imtihan verebilir.” sözlerini de daha dün gibi hatırlıyor.
     <br/>
     <br/>
     Kaya Bey’in çalışma ve kariyer hırsı konusunda söyledikleri boşuna değil elbette. Çünkü Asuman Hanım, Rabia doğana kadar eşinin dışında bir de işiyle evlidir adeta.  Hayatını tamamen kariyer ve daha çok para kazanma hırsı üzerine bina etmiştir. Öyle ki, bugün 14 yaşında olan büyük kızı Candan Ece’nin neredeyse hiçbir özel anına şahit olmadan geçer hayatı. Çocuğu ile daha çok ilgilenen annesinin zaman zaman bunları hatırlatmasını da fazla umursamaz. Rabia’dan sonra geldiği nokta ise manidar: “Para ve kariyer hırsım zirvedeydi. Sonra anladım ki hayat bunlardan ibaret değilmiş.” Şimdi hayatını çocuklarına göre planlayan bir anne var artık karşımızda. Başından geçenleri anlatmasının amacı ise aynı durumda olan insanlara yol gösterebilmek. Hasta çocukları olan insanların Allah’a teslim olmalarının ve inanmalarının mücadele gücünü alabildiğine artırdığını söylüyor. Maddi durumunun iyi olmasından dolayı bu mücadeleyi verebildiğini düşünenlere ise şu sözleriyle karşı çıkıyor: “Hizmet sektöründeyim ve başında olursam işimi yapabilen bir insanım. Rahatıma düşkün olsaydım onlardan farkım kalmazdı. Geceleri uyumadım, ruh gibi gezdim ama işimden kopmadım. Çocuğumla yaşamayı öğrendim, kendimi çocuğuma göre ayarlamak benim için yeni bir hayat oldu.”
     <br/>
     <br/>
     Sigorta brokerliği yapan Asuman Hanım, bu alanda Türkiye’deki 30 kişiden biri. Bursa’da ise tek. İş yerinde 12 kişi çalışıyor. Son yıllarda işlerinin çok geliştiğini belirtiyor. Ancak, sosyal çevresinin Rabia’nın durumundan çok etkilendiğini söylüyor: “Çocuğumu görünce uyuyamadıkları için benim evime gelmiyor insanlar.” diyor. Ama şikayetçi değil bu durumdan. Aksine, bambaşka bir sosyal faaliyetin içine girdiği için memnun bile... Örneğin fakir çocuklara yardım faaliyetlerine katılıyor. Kendi çocuğu ayakkabı giyemiyor ama o çocuğu için beğendiği bir ayakkabıyı satın alarak, fakirlere hediye ediyor.
     <br/>
     <br/>
     İnsanlar bacaklarını açabilme nimetinin farkında mı?
     <br/>
     <br/>
     Rabia’nın tedavi sürecindeki kilit isimlerden biri de Dr. Gültekin Caymaz. Ankara’da yaşayan ve bir süre önce vefat eden Dr. Caymaz, alternatif tıp yöntemlerini kullanan bir isim. Onun kliniğinde duvarlarda asılı duran dua metinleri aileyi çok etkiler. Bir insanın bacaklarını açabilmesinin ne kadar büyük bir nimet olduğunu Rabia’nın rahatsızlığı sırasında fark eder. Yıllarca çocuğunun altına bağlayamadığını belirterek, “İnsanlar sadece bacaklarını açabilmenin nasıl bir nimet olduğunun farkında mı acaba?” diye soruyor. Yaramazlık yaptığı için çocuklarını döven ebeveynlere de sitem ediyor: “Bırakın yaramazlık yapmayı, benim çocuğum kolunu bile kaldıramıyor. Bu yüzden koltuk altları kabuk bağlıyor. Oysa ben onun kolunu kıpırdatabilmesi için neler vermezdim...”
     <br/>
     7 yıl devam eden yoğun bakım sürecinde aile neredeyse Uludağ Üniversitesi Tıp Fakültesi’nin birer çalışanı haline gelir. Asuman Durmuş, fakültenin bütün odalarında kalır, birçok çocuğun ölümüne şahitlik eder, asistan doktorlar onlarla birlikte uzmanlıklarını tamamlar. Hatta kendisine çocuk bölümünün yenilenmesi için yaptığı katkılardan dolayı fahri doktorluk diploması bile verilir. Dr. Neslihan Durmaz, Rabia’nın tedavi sürecinin yakın şahitlerinden. Üniversitede asistan olduğu dönemde tanımış Rabia ve annesini. Sekiz yıldır hem doktor, hem de arkadaş olarak onların yaşadıklarını yakından izliyor: “Ben uzmanlığımı Rabia’nın hastalığında tamamladım. Onun durumu çok ağır ve bugünlere kadar gelmesinde annesinin müthiş mücadelesinin rolü var.” diyor. Çocuğun halen hiç uyumadığını, sık sık hastalandığını, çok özel gıdalarla beslendiğini, yutkunamadığını hatta zaman zaman kendi başına nefes bile alamadığını belirterek, “Çocuk aslında 4 kilo çok normal doğdu. Ancak enfeksiyon kapmıştı ve bu geç fark edildiği için solunumu durakladı. Solunum makinesinde çok uzun süre kaldığı için de beyin hasarı gerçekleşti. Sonra spastik bir çocuk olarak büyüdü. Rabia’da ağır beyin hasarı var ve annesinin mücadelesi ile bu noktaya kadar geldi. Onun beslenmesindeki küçük bir hata bile ölümüne sebep olabilir.” diyor.
     <br/>
     <br/>
     Rabia bana ceza değil ödül oldu
     <br/>
     <br/>
     Asuman Durmuş geldiği noktada böyle bir çocuğa sahip olduğundan dolayı durumuna şükrediyor. Başlangıçta sorduğu ‘neden’ sorularını bir kenara bıraktığını, şimdi Rabia’yı bir ödül olarak gördüğünü söylüyor. Hayata, insanlara, işine, ailesine ve dünyaya bakış açısını değiştiren bir ödül bu. Her şeyi çocuğunda tattığını hatırlatarak, “Bana muhtaç, ne verirseniz onu yiyor. Karşılıksız bir sevgi içeriyor. Onu evimizdeki bir melek, bir evliya gibi görüyoruz. Artık iş hayatında bir şey istediğimizde olmadığı zaman eskiden kahrolurken şimdi bunda da bir hayır vardır deyip ondan ibret almaya çalışıyorum. Bunun da bir hikmeti vardır diye bakıyorum. Eskiden babam ‘Allah nasip ederse, inşallah falan’ deyince rahatsız olurdum, arkadaşlarımın yanında bu gibi sözler işitmekten hoşlanmazdım. Şimdi bütün hayatım böyle oldu.” sözleriyle yaşadığı değişimi anlatıyor.
     <br/>
     <br/>
     Büyük kızı Candan Ece’nin Rabia’yı kabullenişi ise öğretmenlerini bile hayrete düşürmüş. Onun bu olaydan dolayı psikolojisi bozulmamış. Annesine göre bunun gerekçesi Ece’nin aldığı sağlam dinî eğitim. Asuman Hanım özellikle belirli yaşa gelmiş gençlerde din eğitimi eksikliğine dikkati çekiyor: “Ben meditasyonu da denedim ama şunu gördüm, namazımı kılmazsam, meditasyonun da bana hiç faydası yok.” Durmuş ailesinin evi bir hastane odasından farksız. Solunum cihazı dâhil, bir hastanede bulunabilecek her türlü acil yardım cihazı ve tıbbi malzemeyi Rabia için evde bulunduruyorlar. Bütün bu yaşanmışlığın üzerine Asuman Durmuş son söz olarak aynı kaderi paylaştığı ailelere öneride bulunuyor: “Mücadeleden hiçbir zaman vazgeçmeyin ama her durumda da Allah’a tevekkül etmeyi ihmal etmeyin.”
     <br/>
     <br/>
     15 GÜN TAKIM ELBİSE İLE TAŞIN ÜSTÜNDE YATTIM
     <br/>
     <br/>
     Rabia Ezgi’nin babası Ethem Tuna Durmuş bir bankada çalışıyor. Sürekli ‘ölecek’ denen Rabia yaşamaya devam ederken Tuna Bey, “Bize bir şey olursa bu yavruya kim bakar?” korkusunu taşır. Zira, Rabia çok özel şartlarda bakıma, dikkate ve yoğun ilgiye muhtaç bir çocuk olmuştur. Onu da bu psikolojiden kurtaran inancı olur. Çocuğunun normal bir çocuk olamayacağını hatta normal bir engelli bile olamayacağını bilir ve onu Yaradan’ın bir emaneti olarak görür. Tuna Bey’in hiç unutamadığı dönem ise yoğun bakımdaki ilk günler. 15 gün boyunca takım elbisesi ile yoğun bakım odasının kapısında, taşın üzerinde yatıp kalktığını hüzünle hatırlıyor şimdi.
     <br/>
     <br/>
     BEBEKLERDE ACİL MÜDAHALE HAYATÎ ÖNEMDE
     <br/>
     <br/>
     Uludağ Üniversitesi Çocuk Sağlığı ve Hastalıkları Anabilim Dalı Yenidoğan Neonataloji Bilim Dalı Başkanı Prof. Dr. Nilgün Köksal, Rabia Ezgi’nin hastalığını en iyi bilen isimlerden. Bebeğin doğumundan sonra yaşanan enfeksiyonun geç fark edildiğini söylüyor: “Solunumu ve kalbi bize gelmeden durmuştu zaten. Ciddi bir oksijensizliğe maruz kalmıştı. Bize gelene kadar 3 kez kalbi durdu ve tekrar canlandırıldı. Üç kez de yoğun bakımda aynı sorunu yaşadık.” Rabia’nın kaptığı enfeksiyona tıp dilinde Neonatal Sepsiz adı veriliyor. Bu enfeksiyon sonrası oluşan rahatsızlık ise İnfantil Spazm diye bilinen West Sendromu. West sendromunun ortaya çıkardığı oksijensizlik, beyinde ciddi hasarlar meydana getirebiliyor. Dr. Köksal, West sendromunun genelde doğumda oksijensiz kalan veya anne karnında beyni hasar gören çocuklarda meydana geldiğini belirtiyor. Ölüm riski çok yüksek bir hastalık ve hayatta kalan vakalarda sonuçlar iyi değil. Doğum sonrası vakalarda ise West sendromunun temel sebebi tıbbi müdahalenin gecikmesi. Nilgün Köksal, bu gibi vakalarla karşılaşmamak için yeni doğanlardaki en küçük bir sorunda en kısa süre içerisinde hastanın doktora ulaştırılmasının şart olduğunu vurguluyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Aynur Geçer, 18-Kasım-2005
> Otobüste tanıştım: 
> Asuman Hanımla bir yolculuk esnasında tanıştım. Öyle güçlü bir karakteri var ki etkilenmemek mümkün değil. Verdiği mücadelenin büyüklüğünü yüzünden, konuşmasından anlayabilirsiniz. Kendini bu uğurda yetiştirmiş, sabır ve tevekkül sahibi bir hanımefendi. Sevgiyle yeşerttiği yavrusuna, ailesine ve kendisine en güzel günleri temenni ederim.

### Nimet Demirel, 08-Kasım-2005
> Umudunu hiç yitirmedi: 
> Durmuş ailesini çok yakından tanıyorum. Asuman Hanım'ın bu mücadelesi bence herkese örnek olmalı. Ailemizin ve çocuklarımızın kıymetini bilmeliyiz. Alllah Durmuş ailesine sabır ve sağlık versin, ki Ece'ye daha uzun süre bakabilsinler.

### Mehmet Tekin, 06-Kasım-2005
> Ezgi'lerin kaderi: 
> Durmuş ailesini anlattığınız haberinizi okudum. Aynı durumu paylaştığım için onları çok çok iyi anlıyorum. Biz de "west sendromu" mağduruyuz. Uludağ Üniversitesi'nde tedavi görüyoruz ve minik Ezgi'miz şimdi 3,5 yaşında. Durmuş ailesinin düşüncelerine fazlasıyla ben ve eşim katılıyoruz .En çok sevindiğim olay ise Ece'nin oluşu. Kızımız Ezgi'ye en büyük destek o olsa gerek. Zira, Zehra Ezgi'miz çocuk hastası gözleri ışık derecesinde gördüğü için sesleri duyduğunda uçuyor. İşte Ece'nin sesi ona mükemmel geliyordur.

### Sevgi Demir, 06-Kasım-2005
> Güler yüzü hiç solmasın: 
> Asuman Hanım'ın Rabia Ezgi ile büyük bir imtihandan geçtiği ortada. Bu sınavda geçmekte olan Durmuş ailesinin Allah yardımcısı olsun. Asuman Hanım'ın da bu güler yüzü hiç bir zaman solmasın.

### Ertuğrul Taşcı, 04-Kasım-2005
> Şükretmek gerek...: 
> Hayatın gerçek anlamını kavramış Durmuş ailesini dirayetli tutumlarından dolayı tebrik ederim. Allah onlardan razı olsun.

### Onur Kaya, 03-Kasım-2005
> Mükemmel...: 
> Bu haber mükemmel. Bu durumdaki ailelere ışık tutacak nitelikte. Başta anneyi, sonra babayı, ablayı, çocukla ilgilenen sağlık personelini ve tabii ki haberi yapan Zafer Özcan'ı can ü gönülden tebrik ederim. Olayda ihmali olanların ilahi adaletten kaçamayacaklarını biliyorum; ama böyle elim olaylara sebebiyet verenlerin cezalandırıldıklarını dünya gözüyle de görmek istiyorum. Asuman Hanım’ın, sabrının meyvesini burada aldığı gibi "ötede" de misliyle alacağına, evlatlarıyla birlikte gerçek ve sonsuz bayramlar yaşayacağına inanıyorum.

### Lale Halimoğlu, 02-Kasım-2005
> Söyleyecek söz bulamıyorum: 
> Durmuş ailesinin sevgili Ezgi’yi yaşatma mücadelesi için söyleyecek söz bulamıyorum. Birazdan okuldan gelecek kızıma sarılıp Allah’a bir daha sükredeceğim; çünkü sağlıklı bir çocuğa sahip olmak bir mucize ve gündelik hayatta bunun hiç mi hiç farkında değiliz. Durmuş ailesine en içten saygılarımı sunar, Ezgi ve Ece’yi yanaklarından öperim.

### Gül Ercan, 02-Kasım-2005
> Annelik dersi: 
> Annelik böyle bir sevgi ve emek ister. Cennet bu annenin ayakları altındadır. Ne mutlu böylesine sevgi dolu annelere.

### Refia Oral, 01-Kasım-2005
> Cennet...: 
> Cennet, Asuman Hanım gibi annelerin ayakları altındadır işte. Kendilerini candan yürekten kutlarım. Fedakârlıklarının ödülünü Allah mutlaka verecektir.

Kaynak: [www.aksiyon.com.tr](http://www.aksiyon.com.tr:80/detay.php?id=22766&yorum_id=1), [web.archive.org (arşiv bağlantısı)](http://web.archive.org/web/20051216180646/http://www.aksiyon.com.tr:80/detay.php?id=22766&yorum_id=1)
