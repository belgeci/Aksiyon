# Askerî müdahaleler kalkınmaya ‘darbe’ vurdu

*Zafer Özcan 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Arnold Hornfeld, Türk sanayiinin yarım asırlık serüveninin en yakın tanıklarından. Ona göre, günümüzde Türkiye’nin elektronik sanayiinin yeterince gelişmemesinin en büyük müsebbibi, 1971 muhtırası.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123061430im_/http://www.aksiyon.com.tr/resim/666/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ona Türk sanayiinin karakutusu demek yanlış olmaz. 1954'te staj yapmak için kapısını tıklattığı Siemens firmasından emekli olarak ayrılmış 48 yıl sonra. Emeklilik günlerini, kendi deyimiyle ‘sıkılmamak için’ iki uluslararası şirketin yönetim kurulu başkanı olarak değerlendiriyor. Bahsettiğimiz kişi Arnold Hornfeld. Onun hikâyesi, birçok kişinin zannettiği gibi, Alman bir tepe yöneticinin uzun soluklu Türkiye macerası değil, bambaşka bir yakın tarih serencamı aslında.
   <br>
    <br>
     DAYISI ÇANAKKALE SAVAŞI’NDA ÖLMÜŞ
     <br/>
     <br/>
     1931’de, bir Alman anne-babanın çocuğu olarak İzmir’de dünyaya gelir Hornfeld. Babası 1921’de henüz kurulma aşamasındaki Türkiye Cumhuriyeti’ne bir Alman şirketinin mümessili olarak tayin edilmiştir. Annesinin geliş tarihi ise 1926’dır. Annesinin genç Türkiye Cumhuriyeti ile duygusal bir bağı da vardır. Annesinin ağabeyi, yani Hornfeld’in dayısı, Alman ordusunun bir neferi olarak Çanakkale’de Osmanlı askerleriyle birlikte savaşmış ve orada vefat etmiş.
     <br/>
     <br/>
     Arnold Hornfeld, İzmir’de Gazi İlkokulu, Karataş Ortaokulu ve Atatürk Lisesi’ni bitirdikten sonra İTÜ Elektrik Mühendisliği’ni kazanarak İstanbul’a ilk adımını atar. 1950’de yüksek tahsil döneminde başlayan İstanbul hayatı, aradaki küçük kesintileri saymazsak, 57 yıldır devam ediyor. İkinci Dünya Savaşı sonrası yeniden imar sürecine giren Almanya’dan aldığı cazip tekliflere rağmen Türkiye’den ayrılmayı aklına bile getirmediğini söylüyor: “Kazancımın beş misli teklif edildi; ama ben burada kalmayı tercih ettim. Türk sanayiinin kuruluş sürecine tanıklık ettim ve bizzat içinde bulundum. Siemens’te Eskişehir’den sonraki Anadolu topraklarının sorumlusu bendim. Kısacası Türkiye’ye intibak etmiş bir adamım.”
     <br/>
     <br/>
     Alman sanayi devi Siemens firmasının Türkiye’deki faaliyetleri, o dönem üç genç girişimci tarafından yönetilmektedir. Vehbi Koç, onun bacanağı Emin Aktar ve Murat Yaraşır’ın ortaklığı olan Türkeli firması aynı zamanda Siemens’in Türkiye temsilcisidir. 1954’teki mezuniyeti sonrası İzmir’e dönmeden önce bu firmada staj yapmak ister genç Hornfeld. Aileden gelen akıcı Almancası ile bir Alman şirketinin temsilciliğinde ilgi göreceğini düşünür. O sıralarda Almus Barajı’nın ihalesine hazırlanan şirkette kendisine yöneltilen ilk soru, Almanca bilip bilmediği olur. Staj döneminde de kendisine sürekli tercümanlık yaptırırlar. Bir süre sonra bundan sıkılır ve ayrılmak ister. Çünkü zorlu bir üniversite döneminden sonra mühendis olmuştur ve işini yapmak istemektedir.
     <br/>
     <br/>
     Ancak firma yöneticileri onu bırakmaz ve bir süre sonra mühendis olarak şirketteki işine devam eder. O yıl Siemens Türkiye mümessilliğinde kendisiyle birlikte sadece üç kişi çalışmaktadır. Giriş o giriş olur. Şirketteki 48 yıllık çalışma hayatının 30 yılı Türkiye Genel müdürü ve yönetim kurulu başkanı olarak geçer. Neredeyse bütün kademelerde çalışır. Bu süreçte Siemens Türkiye’nin geldiği noktayı küçük bir örnekle açıklıyor: “Üç kişi ile yola çıkan şirkette, ben ayrıldığımda 10 bin kişi çalışıyordu.”
     <br/>
     <br/>
     KOÇ’UN ‘ERKEN EVLEN’ ÖĞÜDÜNÜ TUTAMADI
     <br/>
     <br/>
     Kariyerinin başlangıcında, Vehbi Koç’tan önemli nasihatler alır. Kendisini odasına çağıran patronu onu küçük bir sorgudan geçirir. İlk soru, ‘Daktilo biliyor musun?’ olur, iyi bilmediğini söyleyince ‘Onu iyi öğren’ talimatını alır. İkinci soru araba kullanmayı iyi bilip bilemediğidir. O konuda da iyi değildir; ama geliştirmek için patrona söz verir. Üçüncü soru ise yabancı lisan bilip bilmediğidir. Yabancı dilinin oldukça iyi olması Vehbi Bey’in takdirini kazanır. Patronunun diğer iki öğüdünü tutup tutmadığına gelince. Araba kullanmayı iyi öğrenir; ama daktiloda aynı başarıyı gösteremez. “Vehbi bey şimdi olsa herhalde daktilo yerine bilgisayar derdi; ama biz onu tam kıvıramadık.” diyor.
     <br/>
     <br/>
     Vehbi Koç’la sürekli seyahatlere giden ve onun tercümanlığını yapan Hornfeld, sonraki yıllarda patronundan aldığı bir öğüdü daha ekliyor listeye: “Rahmetli, erken evlenmem için sürekli beni sıkıştırırdı. Çünkü ona göre iş hayatındaki başarının sırrı düzgün bir aile hayatıydı, kariyer yolundaki adamın gözü dışarıda olmamalıydı. Ancak bu öğüdünü tutamadım, o kadar yoğun çalıştım ki, 6 sene hiç tatil yapmadığım zamanlar oldu ve ancak 37 yaşında evlenebildim.”
     <br/>
     <br/>
     EN HEYECANLI İŞ:  TBMM TESİSATI
     <br/>
     <br/>
     1957’de Türkeli’nin Ankara bürosunu yönetme görevi aldığında yaptığı ilk iş, TBMM’nin elektrik tesisatı projesi olur. “O tesisatı bitirmek bana nasip oldu, bugün bile o projeden haz duyarım.” sözleriyle anlatıyor o günleri. Diğer önemli projesi ise İstanbul Hilton Oteli’dir. Bugünlerde özel sektöre satışı gündemde olan otelin, o dönem Türkiye’sindeki en büyük şantiye olduğunu belirtiyor. Türkeli şirketi o yıllarda, sanayileşme hamlesine yeni başlayan Türkiye’deki birçok büyük projeyi başarıyla tamamlar. Keban, Almus ve Seyhan barajlarının elektrik işleri ile Ambarlı ve İskenderun santrallar bunlardan bazılarıdır. Diğerleri ise yine o dönemin büyük kamu kuruluşları olan çimento ve gübre fabrikalarıdır.
     <br/>
     <br/>
     Türkiye’de özel sektör son derece sınırlıdır o dönemde. En büyük işler kamuya aittir. Kamu ihalelerini alanlar da en büyük ekonomik güce sahip, yabancı ortaklı Türk şirketleridir, Siemens’in ortağı Türkeli gibi… Hornfeld o günkü manzarayı anlatırken, “Para devletteydi ve devlet harcıyordu. Dev tesisleri devlet kuruyordu. Şirketler devletle iş yapıyordu. Şimdi özel sektörün büyük yatırımları var. O zaman devlet için yapılan çalışmalar bugün özel sektör için yapılıyor.” diyor. Bu dev kamu yatırımlarının hemen devamında yabancı sermayeli ilk büyük fabrikaların kuruluşu gerçekleşir Türkiye’de. Siemens Kartal fabrikası 1958’de, Türk Siemens Mudanya Kablo Fabrikası 1963’te imalata başlar. Onları Abana motor fabrikası, Bosch-Siemens beyaz eşya fabrikası ve yine Siemens’in Çerkezköy’de Volkswagen otomobillerine kablo ağacı üreten fabrikaları izler. Şirketin Romanya ve Bulgaristan yatırımları da düşünüldüğünde Hornfeld 8’i yurtiçinde olmak üzere 12 fabrikanın kuruluşunda bulunur.
     <br/>
     <br/>
     TOPLUİĞNE YAPAMADIĞIMIZ DÖNEMLER
     <br/>
     <br/>
     Girişimci olmak, özel sektörde profesyonel yöneticilik yapmak ve fabrika kurmak… Şimdi çok kolay geçilebilen bu süreçlerin, 1950-60’larda ne kadar zor olduğunu bizzat yaşamış bir isim Hornfeld. “Şimdikilerin bunu anlaması çok zor.” diyor. Türkiye’nin sanayide çok önemli bir ayrıntı olan vidayı bile üretemediğini, İstanbul’dan Ankara’yı aramak için santrala isim yazdırıp saatlerce beklenildiğini, en önemlisi de yetişmiş ara eleman bulmanın imkânsız olduğunu hatırlatıyor. “Topluiğne bile yapamıyoruz.” denilen o dönemi yaşamış biri olarak Hornfeld, “Aynen öyleydi. Bu ifadede bir abartı yok, nal çivisi bile bulunmazdı bu ülkede. Nal çivisini ithal ederdik; işin kötüsü ithalat yapmak da şimdiki gibi kolay değildi.” diyor.
     <br/>
     <br/>
     Hornfeld’e göre Türkiye’nin son yarım asırda sanayide geldiği seviye “sıfırdan 200’e çıkmak” gibi bir şey. Sanayide çalışacak eleman olmadığı için Siemens o dönem binlerce Türk çalışanını eğitim için Almanya’ya gönderir. Eğitime verilen ağırlığın meyveleri, hatasız ve yüksek kalitede üretim olarak toplanır. Hornfeld, 1963’te kurulan Mudanya Kablo fabrikasının, halen dünyanın en iyi kablo fabrikalarından olduğu görüşünde. Kalite kavramının Türk sanayisine yerleşmesi için büyük gayret sarf eder. Öyle bir dönemdir ki, fabrikalarda kullanılan malzemelerin standartları bile yoktur. Kalite Derneği ve Türk Standartları Enstitüsü, bu dönemin ürünleridir.
     <br/>
     <br/>
     Sanayici için bir başka sıkıntı ise ithalattır. Hornfeld, “Kotaları devlet belirler ve anlaşmaları devlet yapardı. O zamanlar ithalat yaptığımız ülkelerden Yugoslavya bizden tütün ve buğday alır, biz karşılığında makine yedek parça ithal ederdik.” diyerek, dönemin karakteristiğini özetliyor. Bu yüzden tüm firmalar, İzmir Fuar’ı için ayrılan kotadan pay kapma yarışına girerdi. Üretim için çok önemli olan kalıp sanayi de o dönemin yokluklar listesinde yer alıyor. Bütün kalıpların dışarıdan alınmasının zaten sorunlu olan üretimi daha da zorlaştırdığını belirterek, “Ne imalat yapıyorsanız, onun kalıbını yapmak gerekiyor. Siemens’te kurduğumuz kalıphâne artık Almanya’ya kalıp yapıyor. O dönem kalıp ustaları altın değerindeydi. Öyle bir noktaya geldik ki, artık bütün ihtiyacımızı karşıladığımız gibi gelişmiş ülkelerde kalıp yapıyoruz.” diyor.
     <br/>
     <br/>
     Bugün gelinen noktaya bakıldığında, iyimser olmak için çok sebep var. Hornfeld’e göre Türkiye’de dünya standartlarında bir elektrik sanayii oluştu. Aynı şekilde uluslararası standartlarda bir şalter sanayii, otomotiv ve yan sanayi, kablo sanayii vs. kuruldu. Sanayileşme sürecine Avrupalı refiklerine kıyasla çok geç başlayan Türkiye, aradaki mesafeyi kapatmak için basamakları üçer-beşer tırmandı, gelişmiş ülkelere yüksek teknolojili ürün satma aşamasına geldi. Peki, bütün bu gelişmişlik içinde eksik kalan yönler hiç yok mu? Şüphesiz var...
     <br/>
     <br/>
     Hornfeld’e göre elektrik sanayiinde çok iyi seviyeye gelen Türkiye, aynı başarıyı elektronikte yakalayamadı. Özellikle de üretim noktasında. Bugün Avrupa’da kullanılan televizyonların dörtte biri Türkiye’de üretiliyor olsa da, hassas elektronik malzemenin büyük çoğunluğunun ithal edildiği gerçeğini göz ardı etmemek lazım. Hornfeld bunu, komponent sanayiinin ihmal edilmesine bağlıyor. Yani elektriği teşkil eden, ileri teknolojili, yükte hafif; ama pahada ağır malzemelerin oluşturduğu sanayi kolu. Vaktinde gerekli yatırımlar yapılmadığından bugün, bu sektörde bir fabrika kurmak için milyar dolarlara ihtiyaç var.
     <br/>
     <br/>
     EĞER O FABRİKA KURULSAYDI…
     <br/>
     <br/>
     Arnold Hornfeld’e göre, Türkiye’nin bu sanayi kolunda geri kalmasının temel sebebi onar yıl arayla gerçekleşen askerî darbeler. Yaşadığı ibretlik olayı şöyle anlatıyor: “Siemens 1968-69’da bir komponent fabrikası kurmak istedi. Büyük bir arsa da bulduk. Bu ürünlerin imalatında altın tel kullanılır. Planlama dairesiyle müzakereler yaptık. Her şey çok iyi gitti; ancak altın telde takıldık. Altın ithal edilir mi diye sorun çıkardılar. İthal edeceğiz; ama imalatı ihraç edip zaten onu kapatacağız. Sonunda zamanın DPT Müsteşarı Turgut Özal bu problemi çözdü. Talebimiz bakanlar kuruluna gittiği sırada 1971 muhtırası oldu. Yeni hükümet kuruldu. Atilla Karaosmanoğlu ekonominin başına geçti, başbakan vekiliydi. Ayhan Çilingiroğlu sanayi bakanı oldu. Bunlar bir yazı yazıp projemizin hükümetin prensiplerine aykırı olduğunu ve reddedildiğini ilettiler. O projeyi de Fransızlar kaptı, Bordeaux’da fabrika kurdular. Halen üretime devam ediyor o fabrika.”
     <br/>
     <br/>
     Eğer bu fabrika kurulabilseydi arkadan Philips gelip benzer bir yatırım yapacaktı, Ayrıca Japonlar da yatırım için sıradaydı. Böylece Türkiye’nin sağlam bir elektronik altyapısı olacaktı bugün: “Türkiye’de elektronik altyapısının gelişmemesinde 71 muhtırasının önemli rolü var.” Halen bu olaydan dolayı içinin yandığını da ekliyor. 71 muhtırasından 11 yıl önce gerçekleşen 27 Mayıs 1960 darbesi de benzer sonuçlar doğurmuştur. Örneğin Türkiye’deki ilk Siemens fabrikasının temelleri 1958’de atılmasına rağmen, 60 darbesi araya girince açılış ancak 1962’de gerçekleştirilebilir. 1960’larda yapılan projelerin ilk sonuçlarının alınacağı yıllar olan 70’lere gelindiğinde ise bu kez araya 71 muhtırası girer. O dönemki sorun sadece komponent yatırımlarının aksaması değildir elbette.
     <br/>
     <br/>
     1970’ler, ekonomik sıkıntılar kadar ideolojik kamplaşmalar da Türk sanayiine darbe vurur. Sendikalar, işçi ile işvereni karşı karşıya getirir. İşçiler arasında bir tür sermaye düşmanlığı ortaya çıkar: “Simko fabrikasında 9,5 ay, Mudanya Siemens fabrikasında ise iki kez 8,5 ay süreyle grevler yaşandı ve bütün üretim durdu. İnsanlar neden grev yapar? Daha iyi şartlarda çalışmak için elbette; ama o zaman durum başkaydı. Sendikalar bizden, işçi temsilcilerini üçer haftalık eğitim için Varşova ve Moskova’ya eğitime göndermemizi ve onları izinli saymamızı istiyordu. 1 Mayıs’ın tatil ilan edilmesini istiyorlardı. İstedikleri parayı vermek grevi bitirmiyordu; çünkü talepler hep ideolojikti. Dolayısıyla 1970’ler Türkiye’nin kayıp yıllarıdır.”
     <br/>
     <br/>
     Hornfeld, İTÜ’den tanıdığı merhum Turgut Özal’ın başlattığı dışa açılım ve içerideki reform sürecinin, bugün gelinen noktada en önemli kilometre taşı olduğu görüşünde. 1980’leri baraj kapaklarının açıldığı yıllar olarak tanımlıyor. AK Parti hükümetinin ise çok başarılı bir ekonomik kalkınma süreci yürüttüğünü söylüyor. Kendisi gibi geçmişi bilenler için günümüzde yaşananların baş döndürücü gelişmeler olduğunu dile getiriyor.
     <br/>
     <br/>
     2007’de ise seçimden ziyade ekonomideki iki probleme odaklanıyor. Bunlardan birincisi döviz paritesi. Uzun süredir çok düşük seyreden döviz kurlarının, enflasyonu düşürmesine rağmen bir süre sonra ihracatçının nefesini keseceğinden endişeli; “İthalat ile ihracat arasındaki makas gittikçe açılıyor. Buradan kaynaklanan cari açık önümüzdeki en büyük sorunlardan.” diyor. Endişe ettiği diğer büyük mesele ise işsizlik. Türkiye’de söylendiği gibi her yıl 1 milyon değil, tarımdan gelen nüfusla birlikte 1,3 milyon insanın işgücü piyasasına katıldığını söyleyerek, yeniden iktidara gelen AK Parti’nin bu konuya daha yoğun bir şekilde odaklanması gerektiğini özellikle vurguluyor.
     <br/>
     <br/>
     DEMİREL BENİM MÜŞTERİMDİ
     <br/>
     <br/>
     Arnold Hornfeld, İTÜ’de kendisinden üç sınıf üstte okuyan Turgut Özal’ı ‘ağabey’ olarak anlatıyor: “Bizim üniversitede gelenektir, üst sınıftakilere ağabey deriz. Merhum, o dönemden benim ağabeyimdir.” Bir başka teknik üniversiteli, 9. Cumhurbaşkanı Süleyman Demirel ise Hornfeld’in ticaret yaptığı bir isimdir. DSİ genel müdürlüğünden ayrıldıktan sonra Demirel’in bir süre müteahhitlik yaptığını ve ODTÜ su şebekesini kurduğunu belirtiyor: “Kendisi o dönemde Ankara’daki büroma gelir, benden elektrik malzemesi alırdı. Bir gün bir arkadaşımla lokantada otururken, Süleyman Bey kalabalık bir heyetle geldi, selamlaştık. Yanımdaki arkadaş, ‘Süleyman Bey yakında parti başkanı ve başbakan olacak’ dedi. Şaka yapıyor sandım; sonra hakikaten önce Adalet Partisi’nin başına geçti, ardından başbakan oldu. Halen bazı toplantılarda karşılaşır, konuşuruz. Beraber yemek yediğimiz olur.”
     <br/>
     <br/>
     YABANCI SERMAYE, ÜLKEYE HİZMET ETMEZ!
     <br/>
     <br/>
     Türkiye’deki büyük sanayi projelerinin temellerinin atıldığı zaman dilimi, Menderes hükümetinin göreve geldiği döneme rastlıyor. Özellikle 6224 sayılı yabancı sermayeyi teşvik kanunu, dev kamu projelerinde yabancı finansman desteği sağlanması açısından bir dönüm noktası oldu. Arnold Hornfeld, bu kanunun o zamana göre son derece ileri hükümler içerdiğini; ancak uygulamada ciddi zorluklar yaşadıklarını söylüyor. Sebebi ise çok net ve günümüze de çok benziyor: Bürokrasideki tutuculuk. O yıllarda işi gereği sık sık gittiği planlama dairesindeki bir bayan bürokratın söylediklerini bugün bile aynen hatırlıyor: “Bay Hornfeld, sizin gibi vatanını çok seven bir insan neden yabancı sermayeli bir şirkette çalışır ki!” Kendisine, memlekete bu yolla büyük hizmet ettiği cevabını vermesi üzerine aynı kadın bürokrattan, “Yabancı sermayenin ülkeye ne hizmeti olabilir ki!” tepkisini alır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28362), [web.archive.org (arşiv bağlantısı)](http://web.archive.org/web/20071123061430/http://www.aksiyon.com.tr:80/detay.php?id=28362)
