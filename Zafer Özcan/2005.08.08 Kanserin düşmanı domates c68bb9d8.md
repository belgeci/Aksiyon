# Kanserin düşmanı domates

*Zafer Özcan 2005.08.08*

<div bgcolor="#FFFEF6">
 <font>
  <img border="0" height="1" src="/web/20060101045915im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101045915im_/http://www.aksiyon.com.tr/resim/557/52.jpg" vspace="5"/>
  </p>
 </font>
 <font class="content">
  Prof. Dr. Ömer Küçük, ABD’de yaşayan bir Türk bilim adamı. Kalp hastalıkları ve kanser araştırmalarıyla tanınıyor. 3 yıllık bir araştırmada, domates ve karpuza kırmızı rengini veren ‘lycopen’ adlı maddenin birçok kanser türünün önlenmesinde rol oynadığının ortaya çıktığını söylüyor.
 </font>
 <p>
  <font class="content">
   Kanser ve kalp hastalıkları son yılların en yaygın görülen sağlık sorunları. Özellikle Türkiye’de son günlerde bazı ünlü isimlerin kalp krizi ve kanser sonucu kısa aralıklarla vefat etmesi dikkatleri bu konuya çekti. Tıpta, hastalıkla mücadele kadar, öncesinde tedbir alma konusu da önemli artık. Amerika’da, Detroit Wayne State Üniversitesi’nde öğretim üyesi olarak görev yapan Prof. Dr. Ömer Küçük, hastalık başlamadan tedbir alınarak kanser ve kalp hastalıklarının önlenmesi konusunda araştırmalar yapan bir ekibe başkanlık ediyor. Üniversite bünyesinde bulunan Karmanos Kanser Enstitüsü’nde araştırmalar yapan Küçük ve ekibi, son olarak prostat kanseri üzerine yaptıkları 3 yıllık bir araştırma sonucunda, domates ve karpuza kırmızı rengini veren “lycopen” adlı maddenin birçok kanser türünün önlenmesinde önemli etkisi olduğunu ortaya çıkardı. Araştırma sonuçları Amerika’daki saygın tıp dergilerinde de yayınlandı. Küçük ve ekibinin meme kanseri üzerine yaptıkları bir diğer araştırmanın sonuçları da yakında açıklanacak. Manisa Akhisarlı Ömer Küçük’le, sadece beş günlüğüne geldiği baba ocağında, modern dünyanın bütün teknolojik imkanlara rağmen baş etmekte zorlandığı önemli hastalıkları, korunma ve mücadele yöntemlerini konuştuk.
   <br>
    <br>
     -Daha çok hangi konular üzerinde araştırmalar yapıyorsunuz ve bugüne kadar ne gibi sonuçlara ulaştınız?
     <br/>
     <br/>
     Ağırlıklı olarak prostat kanseri, böbrek, mesane, baş, boyun ve akciğer kanserleri üzerine çalışıyorum. Bitkisel ve besinsel maddelerin kanserin önlenmesinde ve tedavisi sırasında nasıl kullanılabileceği konularını inceliyorum. Mesela hastalıkların önlenmesi konusunda çok önemli bir madde olan lycopen (likopen) konusunda çok çalışma yaptık. Lycopen, domates ve karpuza kırmızı rengini veren maddeye tıp dilinde verilen isim. Üç yıllık araştırma ve saha çalışmamızdan çıkan sonuç şu oldu. Bu madde ne kadar alınırsa kanser riski o kadar azalıyor. Domatesin kanseri önleyici büyük bir etkisi var. Bu araştırma aynı zamanda Harvard Üniversitesi’nde de yapıldı. Orada beslenme alışkanlıkları 30 yıldır izlenen hemşire ve doktorlar var. Sayıları binleri bulan bu insanların 30 yıldır ne gibi şeyler yedikleri belli ve bunların kanlarındaki lycopen miktarları ölçüldü. Bu çalışmaların hepsinin sonucu şu oldu: Lycopen beslenmede ne kadar varsa kanser riski o kadar azalıyor. Akdeniz tipi beslenmede kanserin daha az olması da domates ve karpuzla yakından ilgili. Akdeniz tipi beslenmenin hem kanseri hem de kalp hastalıklarını önleyici yönü var. Çünkü lycopen maddesi aynı zamanda kalp hastalıklarını, tansiyonun ve kolesterolün yükselmesini de önlüyor. Lycopen, anti-oksidan bir madde ve birçok etkileri de buna bağlı.
     <br/>
     <br/>
     -İnsanda kanser oluşumlarının başlangıcı veya temelinde yatan sebepler konusundaki tespitleriniz neler?
     <br/>
     <br/>
     İnsan vücudunda enflamasyon denen bir durum var. Enflamasyon, vücudun bir yerinde iltihabi bir durum oluştuğunda onun etrafında oluşan kızarıklığa verilen isimdir. Birçok kanserin kökünde bu enflamasyon var. Kanserin ikinci önemli gerekçesi ise oksidatif stresin fazla olması. Oksidatif stres yiyeceğe bağlı olabilir. Fazla şekerli ve yağlı yiyenlerde görülür genelde. Örneğin, şişman ve hareketsiz olanlarda. Bir de iş ve aile yaşantısında stres altında bulunanlarda. Oksidatif stres artınca bu enflamasyonu da artırıyor ve bu ikisi kansere ve kalp hastalıklarına sebep olabiliyor. Son araştırmalar her çeşit kanser ve kalp hastalıklarının kökeninde enflamasyon olduğunu ortaya çıkardı. Lycopen, enflamasyon oluşumunu da önleyen bir madde. Yağlı ve şekerli yiyeceklerden kaçınan, vücut ağırlığı fazla olmayan ve stresi az olanlarda enflamasyon nadir görülüyor. Zaten kanser ve kalp hastalıklarının sebebi hemen hemen aynı. Bir de sigara faktörü var. Kanserlerin üçte biri sigaraya bağlı olarak gelişiyor. Lycopen dışında bir de soya üzerinde çalışıyoruz. Soya fasulyesinin insan vücuduna çok büyük faydaları var. Uzak  doğu Asya’da batıya nazaran kanser az. Onlar çok soya tüketiyor. Bunun için soyayı araştırdık ve onun içinde bitkisel östorojen maddesini keşfettik. Bu maddenin de anti oksidan etkisi var, kolesterolü ve enflamasyonu düşürüyor. Mesane ve kolon kanserlerini önleyici etkisi de var. Sonuç olarak bizim önerimiz Türkiye’de soya fazla bulunamasa da domatesle karpuzun bol bol tüketilmesidir. Domatesten yapılan sos, ketçap ve salça da çok faydalı. Soya fasulyesinde kırmızı ete eşdeğer ama ona göre daha sağlıklı protein var. Ayrıca omega 3 ihtiva eden yağa sahip. Kırmızı etteki yağ doymuş yağ ve vücuda zararlı; oysa soya yağının büyük faydası var. ABD’de artık soya burgerlar bile satılıyor.
     <br/>
     <br/>
     -Türkiye’de domates ve karpuz bol miktarda üretiliyor ve tüketiliyor. Ancak bunların üretimi aşamasında kimyasal katkılı zirai ilaç kullanılıyor. Bahsettiğiniz faydalarını mesela lycopen maddesini bu kimyasal ilaçların yok etme ihtimali var mı?
     <br/>
     <br/>
     Kimyasal ilaç kullanılması lycopen maddesini yok etmez. Domates kırmızı olduğu zaman içinde bu madde vardır. İlaç atılsın veya atılmasın. Ürünlere tarlada kimyasal ilaç atmanın başka etkileri var mı, o benim saham değil, o konuda yorum yapamam. Ayrıca kimyasal ilaç kullanımının insana doğrudan zararlı olduğu yolunda bir makale okumadım. Buna karşılık önerim sebze ve meyvelerin yenmeden önce çok iyi yıkanması, soyulması veya pişirilmesidir. Aslında herkes hiç tarım ilacı kullanılmayan organik ürünleri tüketmek ister, olması gereken de budur ama bunu sağlamak kolay değil.
     <br/>
     <br/>
     -Ürünlerin soyulmasından bahsediyorsunuz; ama bazı sebze ve meyvelerin kabuklarının çok faydalı olduğu söylenir hep...
     <br/>
     <br/>
     Bu doğru, bazı meyvelerin kabuklarında çok yararlı maddeler var, kanser önleyici. Mesela üzümün kabuğunda meme ve prostat kanserini önleyen maddeler var. Üzüm suları son derece faydalı. Portakalın kabuğunda kanser önleyici maddeler var. Onun için portakal kabuğunu reçel yapıp tüketmek lazım. Elmanın kabuğu da aynı şekilde çok faydalı. Soğan ve sarımsak son derece faydalı gıdalar. Soğan ve sarımsak hem kanser önleyici hem kalbi rahatlatan ürünler.
     <br/>
     <br/>
     -Tıpta son zamanlarda çok konuşulan koruyucu hekimlik konusu var. Koruyucu tıpta beslenme alışkanlıklarının önemi nedir?
     <br/>
     <br/>
     Yaşam tarzı ve beslenme alışkanlıkları son derece önemli. Hayat tarzı dendiğinde dört konu önemli. İyi ve doğru beslenme, sigara ve içki içmemek ve egzersiz yapmak. Günde 30 dakika yürümek kolon kanseri riskini yüzde 30 azaltıyor ki kolon kanseri en yaygın kanser türlerindendir. Erkeklerde en çok prostat, akciğer ve kolon kanseri görülüyor. Kadınlarda da meme kanserinden sonra en fazla görülen kanser türü yine kolon kanseri. İşte bunu önlemede günde 30 dakika egzersiz çok önemli. Kolon dediğimiz kalın bağırsak kanseridir. En büyük sebebi hareketsizlik, şişmanlık, fazla kırmızı et yeme, fazla yağlı ve şekerli yiyecekler yemektir. Günde 30 dakika yürümek ideal vücut ölçüleri olanlar için de geçerli. Zira, günde 30 dakika yürüme tansiyonu da düşürür. Başka türlü egzersiz de yapılabilir ama ben herkes uygulayabileceği için yürümeyi öneriyorum. Yürümek için bir spor salonuna kaydolmak veya ekstra ücret ödemek gerekmiyor. Araştırmalar gösteriyor ki kanser, kalp, tansiyon, kolesterol ve felç gibi önemli hastalıkların yüzde 80’i hayat tarzından kaynaklanıyor. Yani sigara ve içkiyi keserek, iyi beslenerek ve günde 30 dakika yürüyerek insanlar bu hastalıkların yüzde 80’ini önleyebilir. Zaten geriye kalan yüzde 20 ise genetik ve kalıtsal faktörlere bağlıdır.
     <br/>
     <br/>
     -Peki, genetik olarak hastalığa müsait olanlar hayat tarzını değiştirerek hastalıkları önleyebilirler mi?
     <br/>
     <br/>
     Zaten genetik yapının koruyucu etkisi yüzde yüz değil, öncelikle ona güvenmemek lazım. Yani ailesinde genetik olarak önemli hastalık olmayanın da hayat tarzına dikkat etmesi gerekiyor. Sadece ailede genetik olarak sorunu olanlar, daha fazla risk altında. Kanserlerin yüzde 10’u anne babadan gelen genlere bağlı. O genleri taşıyan kişi o kansere yüzde 85 oranında yakalanır. Ancak hayat tarzı iyiyse, bu hastalığa 30 değil de 50 yaşında yakalanır ve mücadele etmesi de daha kolay olur.
     <br/>
     <br/>
     -Son yıllarda kök hücre çalışmaları dikkat çekiyor. Bu konuda gelinen son nokta nedir?
     <br/>
     <br/>
     Benim bu alanda bir çalışmam yok; ancak kök hücreler daha çok hastalık tedavisinde kullanılıyor. Alzeihmer hastalarında kök hücre ile yeni beyin hücreleri yapıyorlar. Bu noktada da lycopen maddesi yine karşımıza çıkıyor. Çünkü yapılan araştırmalar bu maddenin kısırlık tedavisindeki etkisini ortaya çıkardı. Lycopen’in erkekteki anormal sperm yapısını düzenleyici  bir etkisi var. Hindistan’da böyle bir bilimsel çalışma yapıldı yakın zamanda. Çocuğu olmayan erkeklere bol bol lycopen verildi ve bunların üçte biri daha sonra çocuk sahibi oldu.
     <br/>
     <br/>
     -Türkiye’de, diyet ve sağlıklı beslenme için brokkoli, brüksel lahanası ve beyaz lahana mutlaka öneriliyor. Gerçekten bu bitkiler bu kadar faydalı mı?
     <br/>
     <br/>
     Brokkoli enteresan bir bitki, içinde soyaya benzer maddeler var. İçindeki maddelerin prostat ve meme kanserini önlediği görülmüş hayvanlar üzerinde yapılan çalışmalarda. Brüksel lahanası benzer özellikler gösteriyor, diğer lahana çeşitleri de öyle. Aslında her çeşit sebze ve meyvede çok faydalı içerikler var. Bunlar hem pişirilerek hem de çiğ olarak alınabilir. Mesela lycopen pişirildiğinde vücuda daha kolay geçer. Zeytinyağlı domates salçası çok önemli ve faydalı bir gıda. Mesela ıspanak, biber ve havuç gözlere çok faydalı. Zeytin ve zeytinyağı ise kalp rahatsızlıklarının önlenmesinde çok etkili. Benim önerim, mevsimi gelen her sebze ve meyvenin tüketilmesi. Hormondan kurtulmak için mevsiminde yemek önemli. Ancak sonuçta ne yerseniz yiyin ama domatesi mutlaka sofrada bulundurun diyorum.
     <br/>
     <br/>
     -Kırmızı et konusunda bir tartışma var, sizce çok gerekli bir besin mi?
     <br/>
     <br/>
     Öncelikle kırmızı eti aşırı yememek lazım. Hiç yemem demek doğru değil ama hiç yemesen de zararı yok. Çünkü onun içinde çinko maddesi var ve vücuda çok yararlı. Ama diğer gıdalarda da çinko var. Çinko balık ve tavuk gibi ürünlerde de bulunuyor. O bakımdan aşırıya kaçmadan kırmızı et yenebilir.
     <br/>
     <br/>
     ARAŞTIRMA İÇİN 5 MİLYON DOLAR KULLANDIM
     <br/>
     <br/>
     Prof. Dr. Ömer Küçük, 1975 yılında Hacettepe Üniversitesi Tıp Fakültesi’ni bitirdikten sonra ihtisas için gittiği Amerika’da kalarak çalışmalarını 30 yıldır bu ülkede sürdüren bir bilim adamı. Onkoloji ve hematoloji alanlarında çalışıyor. Birçok başarılı Türk doktoru gibi orada kalmasının sebebi, kendisine büyük imkânlar sunulması. Mesleğinde hasta tedavi etmekten daha ziyade araştırma ve buluşlar için enerji harcamak istediği için Amerika’nın en uygun yer olduğunu düşünüyor. Türkiye’de araştırmaların finanse edilemediğini belirtiyor. “Amerika’da imkanlar çok fazla. Laboratuvar için gerekli alet edevat çok daha kolay bulunuyor. Araştırmayı yürütmek için gereken para kolaylıkla bulunabiliyor. Gerek özel sektör gerekse devlet tarafından bu gibi çalışmalar destekleniyor. Ben son on yılda sırf araştırma için 5 milyon dolar para aldım. Tek bir akciğer araştırması için devlet 1,7 milyon dolar verdi. 2 milyon dolar özel sektör destekledi.”
     <br/>
     <br/>
     Ömer Küçük, içlerinde saha araştırmalarını yürütenlerden istatistikçilere kadar farklı uzmanlık alanlarına sahip ekiplerle çalışıyor. Çalışma bittikten sonra finanse eden kuruluşa neler yapıldığına ve hangi noktaya gelindiğine dair rapor veriliyor. Araştırma sonuçları tıp dergilerinde yayımlanıyor. Küçük ve ekibinin lycopen maddesinin kanserin önlenmesindeki etkilerini ortaya çıkardığı ve üç yıl süren prostat kanseri araştırması toplam 550 bin dolara mal olmuş ve sonuçlar tıp dergilerinde yayımlanmış. 750 bin dolarlık meme kanseri araştırması ise tamamlanmış ve yayımlanmayı bekliyor. Türkiye’de Amerikan hastanesi ve Elazığ Fırat Üniversitesi ile de ortak çalışmalar yapan Küçük ve ekibi, bundan böyle bu ilişkilerin daha yoğunlaşacağını belirterek, “Ülkem adına bir şeyler yapabilmek beni çok mutlu edecek.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22303&yorum_id=1), [web.archive.org (arşiv bağlantısı)](http://web.archive.org/web/20060101045915/http://aksiyon.com.tr:80/detay.php?id=22303&yorum_id=1)
