# Piyasalarda KDV hareketi

*Zafer Özcan 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tekstildeki KDV indirimi fiyatlara yansıyınca piyasa hareketlendi. Süvari Giyim, kararı iç piyasa adına çok önemli bir gelişme olarak değerlendiriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404132133im_/http://www.aksiyon.com.tr/resim/589/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son haftalarda ekonomi gündeminin ana maddesi, tekstil ve hazır giyimde yaşanan sıkıntılar. Sektör temsilcilerinden oluşan bir grubun önceki hafta Başbakan Recep Tayyip Erdoğan ile yaptığı görüşmenin en önemli meyvesi, KDV oranlarının yüzde 18'den yüzde 8'e çekilmesi oldu. Karar sektörü kısmen de olsa rahatlattı. Yerli markalar fiyat indirimine gittiklerini açıkladı. Satışlarda yaşanan artış ise alınan kararın olumlu etkilerinin kısa vadede görüleceğinin sinyali oldu. Adana merkezli olarak 1997'de yola çıkan ve kısa sürede ülkemizin önde gelen giyim markalarından birine dönüşen Süvari Giyim’in Yönetim Kurulu Başkanı Ahmet Coşkun, indirimden son derece memnun. KDV indiriminin özellikle iç piyasada üreticiyi büyütürken, tüketimi de artıracağını öngörüyor.
   <br>
    <br>
     -Sektörün ciddi kriz yaşadığı bir ortamda, markalaşmanın sizin açınızdan ne gibi getirileri veya sonuçları oldu?
     <br/>
     <br/>
     Üretimden markalaşmaya geçme bu ülkede çok geç kalınmış ve ihmal edilmiş bir konudur. Türkiye'nin bu işi eskiden beri yapan firmalarına biraz sitem etmek istiyorum. Uzun yıllar dünyanın birçok önemli markasına ucuz fiyatlarla fason iş yaptık. Bizden kumaşı alıp yine bize diktirdiler ve gözümüzün önünde 10 katına, 20 katına sattılar. Hem para kazandılar, hem marka oldular. Biz de seyrettik. Şimdilerde marka olmak için verilen mücadelenin çok azını vererek o günlerde marka olabilirdik.
     <br/>
     <br/>
     -Markalaşarak bu gelişmeye cevap verebildiğinizi düşünüyor musunuz?
     <br/>
     <br/>
     Biz markamızı kurduğumuzda kendimize bir söz verdik: "Hiçbir zaman Süvari haricinde etiketle üretim yapmayacağız. Kendi markamızı hem ülkemizde hem tüm dünyada güçlendireceğiz." Çok kısa sürede yurtdışında 8 mağazaya ulaştık. 27 adet yurtiçi mağazayla birlikte satış noktamız 35'e çıktı. Ayrıca dünyada onlarca ülkeye ihracat yapıyoruz ve buralarda yine Süvari etiketiyle ürün satıyoruz.
     <br/>
     <br/>
     -Tekstil ve hazır giyim sektöründe yaşanan krize bir tedbir olarak hükümet KDV oranlarını yüzde 18'den yüzde 8'e çekti. Bu kararı nasıl değerlendiriyorsunuz?
     <br/>
     <br/>
     KDV indirimi tekstilcinin ve diğer sanayicilerin ana probleminden bir tanesidir. Bu yapılan indirim iç piyasa adına çok önemli bir gelişme oldu. Çünkü iç piyasada iş yapan tekstil firmalarının alım gücünü, sermaye yapılarını yüzde 10'a yakın artırdı.
     <br/>
     <br/>
     -KDV indirimi yeterli olur mu tek başına?
     <br/>
     <br/>
     Alınması gereken ek tedbirler de var elbette. İstihdamın üzerindeki vergi yükü, enerji maliyetleri, kur dengesi üzerinde hükümetin çok ciddi çalışmaları olduğunu biliyoruz. Artık bunlarla ilgili bir şeyler yapma zamanı gelmiştir. Özellikle istihdam yükü belimizi bükmektedir ve dünya ile rekabetimizde bizi çok zor duruma sokmaktadır. Bu konuda acil çözüm beklemekteyiz.
     <br/>
     <br/>
     -KDV indirimi Süvari'yi nasıl etkiledi?
     <br/>
     <br/>
     KDV indirimi firmamızı çok olumlu etkiledi. Müşterilerimize önemli bir moral oldu ve firmamız bu konuyla alakalı eski ürünlerimizde yüzde 10 indirim uygulamasına geçti. Zaten yüzde 50 indirim yapıyorduk. KDV indiriminden sonra yüzde 50 + 10 diye yeni bir kampanya başlattık ve çok olumlu geçtiğini söyleyebiliriz. KDV indirimini yeni sezon ürünlerinde ise direkt fiyatlarımıza yansıttık.
     <br/>
     <br/>
     -Size göre müşteri bu konularda bilinçli ve talepkâr mı?
     <br/>
     <br/>
     Müşteriler artık çok bilinçli. Gündemi çok iyi takip ediyor ve haklı olarak bu indirimle ilgili kendi avantajlarını ve bütçelerine nasıl yansıyacağını soruyor. Biz firma olarak müşterilerimize yaptığımız yüzde 10 indirimi direkt kendilerine ve reklâmlarla bütün kamuoyuna duyuruyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23620), [web.archive.org (arşiv bağlantısı)](http://web.archive.org/web/20070404132133/http://aksiyon.com.tr:80/detay.php?id=23620)
