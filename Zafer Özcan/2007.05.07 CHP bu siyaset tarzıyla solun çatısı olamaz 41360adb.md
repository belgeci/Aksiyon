# CHP bu siyaset tarzıyla solun çatısı olamaz

*Zafer Özcan 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İsabetli siyasi anket tahminleriyle tanınan araştırmacı - yazar Tarhan Erdem’e göre, 1950 yılından beri içinde bulunduğu CHP, sol oyların adresi değil. Çünkü artık slogan siyaseti halka yetmiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081947im_/http://www.aksiyon.com.tr/resim/648/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarhan Erdem hem CHP’li yönü, hem de kamuoyu araştırmacısı kimliğiyle bilinen bir isim. Bugünlerde, ‘seçimlerde ne olur’ sorusuna en fazla muhatap olan isim. Biz de kendisiyle, bu çalkantılı sürecin muhtemel sonuçlarını konuştuk. İlgiyle okuyabileceğiniz tespitlerini öğrendik.
   <br>
    <br>
     -22 Temmuz size göre sandığa gitme ve katılım anlamında sıkıntılı bir tarih mi?
     <br/>
     <br/>
     Öncelik seçim yapılmasıdır, tatil dönemi olmasının fazla sakıncalı olacağını sanmıyorum. İnsanların buna göre kendini ayarlayacağını tahmin ediyorum. Düşük katılımlı bir seçim beklemiyorum.
     <br/>
     <br/>
     -Son günlerde yaşananlar Türkiye siyaseti açısından ne anlama geliyor?
     <br/>
     <br/>
     Demokrasinin kalitesi bakımından iki sene öncesine kadar daha yaralı olduğumuzu sanmıyorum. Bu problemler vardı, devam ettiği anlaşıldı. Türkiye’nin gerçekleri üzerinde düşünmek lazım . Seçimle bir çıkış yolu bulundu ve olay tabii seyrine dönüşecek.
     <br/>
     <br/>
     -Sistemi tabii seyrinden çıkaran nedir?
     <br/>
     <br/>
     Birincisi yüzde 10 barajı. Baraj olmasa daha tabii bir siyasi hayatımız olur. Buna karşılık istikrar deniyor ama bence seçim sistemiyle istikrar olmaz. Aynı kanunla 91, 95 ve 99’da istikrarsız dönemler de yaşadık. Bu endişeden Türk siyasi hayatının sıyrılması lazım. Siyasi hayatımızın doğal olmayan kısımları var ve bunlardan siyaseti kurtarmak lazım. Bu son yaşadıklarımızı tekrar yaşamamak için.
     <br/>
     <br/>
     KRİZİN MÜSEBBİBİ ANAYASA
     <br/>
     <br/>
     -Yüzde 10 barajı dışında nedir bu doğal olmayan hususlar?
     <br/>
     <br/>
     Anayasa’nın 14 ile 75. maddeleri arasındaki bölümleri mesela. Anayasada yanlış ifadeler var, kurumlar açısından yanlışlıklar var ve bunları düzeltemedik. Bir anayasa sorunumuz var ve bu seçim bu sorunu konuşmak için büyük bir fırsat verdi. Bence iktidar ve muhalefetin nasıl bir anayasa düşündüklerini seçmene anlatmaları lazım. Sıkıntı çıktıktan sonra konuşuyoruz ama bu problemlerin var olduğu zaten belliydi. Bu anayasa ile 27 sene yaşadık. Önümüzdeki meclisi bir kurucu meclis haline dönüştürebiliriz ve bundan daha doğru bir seçim mücadelesi de olmaz. Biz cumhurbaşkanı seçiminde problem çıktı sanıyoruz hâlbuki bizim problemimiz anayasanın kendisidir. Yönetim reformu yapıldı. Cumhurbaşkanı iade etti çünkü anayasaya aykırıydı. Bu anayasa ile yönetim reformu yapamazsınız.
     <br/>
     <br/>
     -Meclis ileri bir kanun çıkarıyor ama anayasa gerisinde olduğu için netice alınamıyor…
     <br/>
     <br/>
     Evet, anayasa kanunun gerisinde kaldığı için kanun düşüyor. İlerisi, gerisi de önemli değil aslında, bence bu yanlış bir metin. Beş tane general yeni bir Türkiye oluşturmak istedi.  Yanlarındaki adam, Orhan Aldıkaçtı da müsait bir insandı. Böyle bir anayasa çıktı ortaya. Sonra Aldıkaçtı bana, ‘o çıkan maddelerin hepsi bana ait değil, benim yazdıklarımdan daha ileri götürdüler’ dedi. Sonuçta bu bir askerî rejimin anayasası. 9 sene bir insanın cumhurbaşkanlığı düşünülerek yapılmış bir anayasa. Bundan kurtulmak lazım ama hem iktidar hem de muhalefet anayasa meselesini hissediyor, yaşıyor fakat halka bunu söylemiyor. Kriz çıkınca da bu anayasadandır diyen yok. Muhalefet anayasadan kaynaklanan bir sorunu anayasa mahkemesine götürüyor ve ‘anayasayı korumalıyız’ diyor. Böyle ironik bir durum var. Bunu hiçbir olaya bağlamadan bütünüyle bir anayasa meselesi olarak tartışmalıyız. Seçim döneminde tartışılarak, projeler anlatılarak, seçmenden oy istenirse, bir anayasa konsepti oluşur, ona göre seçim yapılır ve o zaman gelecek meclis bir kurucu meclis haline dönüşebilir. Başbakan cumhurbaşkanını halkın seçmesini istediklerini söyledi ama bunun anayasadaki gereklerini yapacağız demedi. Öyle şey olmaz!
     <br/>
     <br/>
     -Halkı seçmesi yetmez, altyapısını da oluşturmak lazım mı diyorsunuz?
     <br/>
     <br/>
     Halktan rey alarak gelen bir cumhurbaşkanı başbakan üstünde bir baskı unsurudur. Çünkü başbakan ondan daha az oy alarak gelecek. Halktan daha fazla yetki alacak. Oysa anayasada yetkili olan başbakandır. Başbakanın, iktidara gelirsek anayasayı şu şekilde değiştirmek istiyoruz demesi lazım. Muhalefet de buna kayıtsız kalamaz. Halk da kararını buna göre verir. Buna 1991’den beri ihtiyacımız var.
     <br/>
     <br/>
     -Siz peki cumhurbaşkanını halkın seçmesine karşı mısınız?
     <br/>
     <br/>
     Ben halkın seçmesine karşıyım. O ayrı bir konu. Karşı olmasam da bu şekilde olmamalı. Yöntem olarak yanlış buluyorum. Bunu yaptık deyip geçemezsiniz, altyapısını da iyi hazırlamanız gerekir. Bir anayasada önemli bir kurumun seçim tarzı bir iki madde ile olmaz, tamamını tartışmak gerekir ve bunu halkla paylaşmadan yapmak bana ayıp geliyor.
     <br/>
     <br/>
     -Siz uzun yıllardır partilerin seçmen karşısındaki durumlarını inceliyorsunuz. Siyasi partiler içinden geçtiğimiz bu süreçten nasıl etkilenecek?
     <br/>
     <br/>
     Bence salı akşamından itibaren (anayasa mahkemesi kararıyla) Türkiye’de seçim dönemi başlamıştır. Bu dönemin ilk günlerinde partilerin tutumu sonucu belirleyen çok önemli husustur. Bu olayların etkisi olacaktır ama halk salı akşamından itibaren meseleye bakıyor ve 15-20 gün içinde karar verecek. Bu kararda partilerin tutumu ve verdikleri mesajlar olağanüstü önemlidir. Onu tespit etmek lazım. Bana sorarsanız şu güne kadar, eski durumlarını değiştirecek gibi görünmüyor. Yani seçim dönemine girdik, seçim dönemi için politikalar gözden geçirilmiyor ve olaylar üzerinden gidiliyor. Şunu söylemek lazım. Biz 14 seçim yaptık ve hepsinde halk çok doğru karar verdi ve yine öyle olacak. Yaşandığı gün önemli görünen hadiselerle karar vermez bu halk. Göreceksiniz çok doğru bir karar verecektir.
     <br/>
     <br/>
     -Nedir doğru karar?
     <br/>
     <br/>
     Onu bilmiyorum, bilsem yazarım zaten. Diyelim ki 44 milyon seçmen var, hepsi bir araya gelmiş de karar vermiş gibi bir sonuç çıkacak. 2002’de bu oldu mesela. Yapılması çok zor bir iş yaptı halk. Bir sürü köklü partiyi önce sildi, siz dışarı dedi, sonra karar verdi kimin geleceğine. Biz dedik ki yüzde 34 oyla yüzde 66 temsil olur mu, oysa karar o değildi. Karar diğerlerinin tatile gönderilmesiydi. Bu eleştiriyi yapanlara, gidenlerin içinde kim vardı dediğinizde ne diyecekler? Ben son günlerdeki olaylara göre halkın karar vereceğini sanmıyorum ama verirse de doğru karar verecektir.
     <br/>
     <br/>
     -Halkın sağduyusuna güvenirim diyorsunuz…
     <br/>
     <br/>
     Öyle diyorum ama bunu laf olarak söylemiyorum. Kendi tecrübemden hareket ediyorum. Ben 14 seçimin 12’sinde oy verdim ve bu 12’nin 10’unda halk benden farklı oy verdi. Her defasında da düşündüğüm zaman halkı haklı buldum. Yani son on gündeki olayların etkisi olacaktır ama belirleyici olup olmayacağından emin değilim.
     <br/>
     <br/>
     -Bir televizyon programında AKP istemediği bir çoğunlukla gelebilir dediniz… Bunu neye göre söylediniz?
     <br/>
     <br/>
     Cumhurbaşkanlığı birinci tur oylaması yapıldı, muhalefet Anayasa Mahkemesi’ne başvurdu; bana göre muhalefetin tezi anayasaya aykırı. İki üç saat sonra da Genelkurmay Başkanlığı açıklaması geldi. Böyle bir durumda, bu çıkışlara muhatap olan siyasi kurum halk karşısında itibar kazanır. Oylarını artırır. Şunu unutmayalım, seçim kararından sonra muhalefetin tutumu halkın görüşünü değiştirebilir. Şu ana kadar değiştirme emaresi görmedim ama bu imkânları vardır. Sadece CHP değil diğerleri de AK Parti’nin alacağı oyları değiştirebilecek hareketler yapabilirler; ama henüz yapamadılar.
     <br/>
     <br/>
     TÜRKİYE’DE KUTUPLAŞMA YOK
     <br/>
     <br/>
     -Sorun sanırım burada düğümleniyor, bunu taşıyabilecek bir muhalefet sorunu…
     <br/>
     <br/>
     Evet, Türkiye’nin temel sorunu bu.
     <br/>
     <br/>
     -Hepimiz iki mitingi gördük, çok büyük kalabalıklar toplandı. Bu potansiyeli sandığa götürecek, kendinde birleştirecek parti var mı?
     <br/>
     <br/>
     Şu anda yok ama onların kuşkularının dağılma ihtimali de var. Bu kuşkuları dağıtacak olan da yine iktidar partisidir. Ben iktidarın şimdiye kadar bu kuşkuları dağıtacak hareketini görmedim.
     <br/>
     <br/>
     -Laiklikle ilgili kuşkular mı?
     <br/>
     <br/>
     Evet, laiklik konusunda. Ben başbakanın bütün konuşmalarını yazılı metinden okuyorum. Öyle bir hareket görmedim.
     <br/>
     <br/>
     -Bu kuşkuları somutlaştırabilir misiniz?
     <br/>
     <br/>
     Ben kendi kuşkumu anlatayım. Galiba bu adamlar fırsat bulsa İslamî kuralları Türkiye’de egemen kılmaya çalışacaklar.
     <br/>
     <br/>
     -Bunu besleyen nedir?
     <br/>
     <br/>
     Geçmişleri böyle…
     <br/>
     <br/>
     -Hepsinin değil ama...
     <br/>
     <br/>
     Hepsi değil tabii, en azından şimdi tepedeki isimler açısından söylüyorum. Sonuçta hepimizin geçmişinde yanlışlar vardır. Şimdi onaylamadığımız davranış vardır. Silah zoruyla gitmeyeceğimiz yerlere gitmişizdir. Şimdi güleceğimiz lafları söylemişizdir ama o laflar nedeniyle kuşku var. O kuşkuyu dağıtmak için güçlü bir aksi söylem olmalı. Yanlış söyledim anlamında değil. Laikliğin gerekleri üzerinde hassasiyetle durulduğu anlayışı gösterilmiyor. Ben bundan rahatsızım, pek çok insan gibi. Orada bir belirsizlik var ve ondan kurtulmaları lazım. Beraber çalışacakları insanların verimini attırmaları da buna bağlı. Bu kuşku duyanların önemli kısmı devlet memuru. Onların verimleri azalıyordur. Birçok değerli insandan hükümetin yararlanması mümkün olmuyordur. Çok insan tanıyorum bu şekilde. Güvenmedikleri için uzak duran insanlar var.
     <br/>
     <br/>
     -Sosyolojik olarak bakarsak, diyelim ki aynı çoğunluğa CHP sahip. Bu sefer diğer kesimin kuşkuları olmayacak mı?
     <br/>
     <br/>
     Elbette o zaman da öyle bir sorun olacak. Dinimizi elimizden alacaklar argümanı olacak. İşte böyle birbirinden uzak duran ve korkularla yaşayan, o korkulardan siyasi sonuçlar çıkaran bir toplum var. Bir insanın camiye gitmesi siyaset değildir, gitmemesinden de siyaset çıkmaz diyemiyoruz.
     <br/>
     <br/>
     -Son mitinglerde toplumun daha da kutuplaştığı yorumu yapıldı...
     <br/>
     <br/>
     Hayır, buna katılmıyorum. Ben henüz o noktada olduğunu sanmıyorum. Farklılıklar kristalize oldu demem, bir arada yaşayabilme noktasında bence hâlâ çok umut var. Bu konuyu derinleşmeden aşmak lazım.
     <br/>
     <br/>
     -İktidardan ana muhalefete geçelim. Siz uzun yıllardır CHP’nin içindesiniz. Süreçte partinizin rolünü onaylıyor musunuz?
     <br/>
     <br/>
     Ben 1953’te CHP’ye girdim ve 80’e kadar genel sekreterlik dışında, Ocak idare kurulu üyeliğinden genel yönetim kurulu üyeliğine kadar her mevkiye seçilerek geldim. 80’den sonra fazla günlük çalışmalara katılamadım. 1999’da Altan Öymen’in başkanlığında iki yıl genel sekreterlik yaptım. İsmet İnönü’nün 1965 seçimlerinde ortaya attığı ortanın solu kavramına, 1971’den sonra Bülent Ecevit’in genel başkanlığı ve başbakanlığı döneminde bir muhteva kazandırılamadığı gibi bir tespitim var. CHP’deki içerik sorunu o yıllarda başladı. Yapılması gerekenler yapılamadı. O dönem kurulan hükümette görüldü ki, CHP’li bakanların altlarına iş yaptıracak bilgi birikimleri yok. Zaten 1,5 sene sonra yapılan ara seçimde AP’ye 5-0 mağlup oldu. O politika anlayışı halen devam ettiriliyor. O dönemin slogan politikası bugün bile sürdürülüyor. CHP için bu doğru değildir. Deniz Bey, Bülent Bey’in yükselme döneminde partiye girmiştir. Muhtemelen o dönem çok etkilendiği bu çizgiyi halen sürdürüyor. Oysa bugün otursa, özümsediği politikaları halka söylese, AK Parti karşısında ciddi güç olur. Son olarak Meclis grubunda 1,5 saat konuştu, içinde bir şey yok. Dolayısıyla çok önemli yanlışlık o içerik noksanlığıdır ve şu anki ihtiyacı da budur. Slogan halka yetmiyor, hele 4,5 senelik iktidar tecrübesinden sonra hiç yetmez.
     <br/>
     <br/>
     -İktidar tecrübesi dediğiniz AK Parti’nin icraatçı yönü mü?
     <br/>
     <br/>
     Gayet tabii, son 4 senede alınan mesafe az bir mesafe değildir.
     <br/>
     <br/>
     -Sol oylar için CHP bir çatı olabilir mi?
     <br/>
     <br/>
     Şu hâliyle olmaz.
     <br/>
     <br/>
     -Genç Parti ile anlaşma olduğu söyleniyor…
     <br/>
     <br/>
     Siz bana bunu sormamış olun, çünkü ölçülü bir cevap veremem diye korkuyorum.
     <br/>
     <br/>
     -Bir de şunu merak ediyorum. Sürekli kamuoyu araştırması yapıyorsunuz. Bütün bu süreçten önce AK Parti ne durumdaydı?
     <br/>
     <br/>
     İki ay öncesine ait bir araştırmamız var. Bunu bir müşteriye yapıyoruz. O sebeple açıklamam doğru olmaz ama herkes durumu görüyor, orada bir tereddüt yok. Siz biliyorsunuz hangisi önde, hangisi geride.
     <br/>
     <br/>
     -4,5 yıllık iktidar partisinin oylarında erime olmaması Türkiye’de ciddi bir muhalefet krizi olduğunu mu gösteriyor?
     <br/>
     <br/>
     Ciddi olarak hem de, ama kriz değil bu, halkın muhalefetten bekledikleri karşılanmıyor. Bu yapılamıyor.
     <br/>
     <br/>
     -Seçime yönelik senaryolar var, siyaset mühendisliği anlamında, AK Parti’ye kapatma davası açmak gibi…
     <br/>
     <br/>
     Fazla romantik buluyorum bu tip söylemleri…
     <br/>
     <br/>
     MUHALEFETİN PROJESİ BULUNMUYOR
     <br/>
     <br/>
     -Solda ve merkez sağda bütünleşme bekliyor musunuz?
     <br/>
     <br/>
     İkisinin de cevabı tek. Halk size niçin oy vermiyorsa, diğerine de onun için vermiyor. İkiniz birleşince verecek değil. Vermesi için ne gerektiğinde önce anlaşmak lazım. Bana göre şunu yapmak lazım. Türkiye’nin meseleleri var, problemleri var, konuları var. Bunlar hakkında siyaset adamının ne düşündüğünü halk bilmek istiyor. Söylemezseniz oy alamazsınız. ANAP ile DYP birleşince barajı geçer diye bir olay yok. Ama onlardan herhangi biri bu söylediğimi yapsa çok şey kazanır. Alt alta yazalım sorunları, onların karşısında muhalefetin bir çözümünün olmadığını görürsünüz.
     <br/>
     <br/>
     -Yazalım onları, nedir mesela?
     <br/>
     <br/>
     Eğitim, sağlık, tarım, ulaştırma, madencilik, enflasyon. Şimdi siz bir muhalefet partisine sorun enflasyon için ne yapacaksın diye, palavra dışında bir şey duymadım ben. Enflasyonu çok sıktılar, yüzde 40 enflasyon Türkiye için iyidir deseler bile bana bugünkü durumlarından çok daha saygıdeğer gelir. Hiç değilse bir şey söylemiş olurlar. Bir siyaset adamı eğitim için ne söylüyor. Sosyal güvenlik sistemi ile ilgili çok ciddi, uzun bir kanun geçti, siz gazetecisiniz ben size soruyorum. CHP’nin bu konudaki temel fikrini biliyor musunuz ret oyu vermek hariç?
     <br/>
     <br/>
     -Bilmiyorum.
     <br/>
     <br/>
     Bunu gazeteci kimliğinizle siz bilmezseniz kahvedeki adam bilir mi? Bilmeyince niye oy versin. Olması gereken bu. Vatandaşı başbakan sayacaksınız. Ya eski başbakan ya yeni başbakan. İnsanlar bunları gözden kaçırmıyor. Biz akıllıyız da vatandaş akılsız diye bir olay yok. Çoğunluktaki adamlar işe bakarak oy verecektir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27365), [web.archive.org (arşiv bağlantısı)](http://web.archive.org/web/20071123081947/http://www.aksiyon.com.tr:80/detay.php?id=27365)
