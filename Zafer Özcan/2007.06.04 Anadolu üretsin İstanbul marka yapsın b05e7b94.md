# Anadolu üretsin İstanbul marka yapsın

*Zafer Özcan 2007.06.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Süvari Giyim Yönetim Kurulu Başkanı Ahmet Coşkun, tekstildeki sorunların aşılması için İstanbul’da üretim yapmaktan vazgeçilmesini öneriyor. Ona göre üretim Anadolu’ya kaymalı, İstanbul moda merkezi olmalı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211122926im_/http://www.aksiyon.com.tr/resim/652/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ceyhanlı Coşkun ailesinin hikâyesi, “Anadolu’dan marka çıkar mı?” sorusuna en iyi cevaplardan biridir. Hacı Mustafa Coşkun’un 40 yıl önce, tekstil perakendecisi olarak başlattığı oluşum, bugün Türkiye dışına da taşan bir marka yolculuğuna dönüşmüş. 10 yıllık geçmişine rağmen Türkiye’nin en tanınan erkek giyim markalarından biri olmayı başaran Süvari Giyim’i, Avrupa ve Orta Asya’da tanıtan Coşkun ailesinin yeni hedefi Çin’de mağaza açmak. Yönetim Kurulu Başkanı Ahmet Coşkun iddialı: “Pazarımızı tehdit eden bir ülkeyi pazara dönüştürmek istiyoruz.”
   <br>
    <br>
     Aslında nereden bakarsanız bakın, Türkiye’de son birkaç yıldır ekonomi sohbetlerinin birinci gündem maddesidir Çin tehdidi. Bu işten doğrudan zarar görmeyen şirketler bile en azından psikolojik olarak etkilenmiştir. Ahmet Coşkun, başından beri Türk tekstilinin bu işin altından kalkabileceğini çalışanlarına anlatarak, psikolojik etkileri bertaraf etmeye çalıştıklarını belirtiyor. Süreçten zarar görmeden çıkmalarının da bu hazırlıkla doğrudan ilgisi olduğunu vurguluyor.
     <br/>
     <br/>
     2015’TE DÜNYA MARKASI OLACAK
     <br/>
     <br/>
     Coşkun’un tespitlerine göre, düşük maliyetli üretim gücüyle dünyayı tehdit eden Çin’de, en az 200 milyonluk A grubu bir müşteri kitlesi yaşıyor. Satın alma gücü çok yüksek olan bu kitleye ulaşmanın yolu da markayı oraya taşımak. Süvari, bu dev pazarı gözüne kestirmiş durumda.
     <br/>
     <br/>
     Bugün Çin’de mağaza açma noktasına gelen Süvari markasının tarihini dört döneme ayırmak mümkün. Hacı Mustafa Coşkun’un tekstil perakendeciliği 15 yıl kadar devam eder; 1982’de Ceyhan’dan Adana’ya taşınan aile burada ilk mağazasını açar, hazır giyim toptancılığı da yapmaya başlar. 1989’da ikinci neslin işleri yavaş yavaş devralması, üretim sürecinin de başlangıcını oluşturur. Markasız üretim 1997’ye kadar devam eder. Aile, üretimini kendi yaptıkları ürünleri yine kendileri pazarlar ve bu çalışma, şirkete Adana ve çevre illerde ciddi müşteri kitlesi kazandırır 10 yıl öncesine kadar. 8 yıllık üretim sürecinde bu alanda ciddi tecrübe kazanıldıktan sonra, sektörde markalı üretim ve ihracatın önem kazanmaya başladığını fark ettiklerini belirtiyor Ahmet Coşkun. O yıllarda, tekstil ve hazır giyimcilerin fason üretimden iyi para kazanmasına rağmen markalaşmayı da hedef olarak koyduklarını vurguluyor.
     <br/>
     <br/>
     Süvari markasının ortaya çıkışı da bu dönemde başlıyor. İlk mağaza 1997’de Türkmenistan’da açılır; ancak bu girişim istedikleri düzeyde profesyonel bir yatırım olmaz. Asıl mağazalaşma sürecinin başlangıcı ise 1999’dur. Tekstilin kriz yaşadığı bir dönemde, markalaşmada erken yola çıkmanın avantajlarını yaşayan Süvari’nin halen 8’i yurtdışında olmak üzere toplam 40 mağazası bulunuyor. Yurtdışında Rusya, İsviçre ve Türkmenistan en önemli pazarları. Şirketin amacı onlarca ülkede bir mağaza açmak değil; tam aksine girdikleri pazarlarda kalıcı olmak ve büyümek. Coşkun, “Bize gelen her teklifi değerlendirseydik şimdi mağaza sayımız 100’ü geçerdi.” diyor.
     <br/>
     <br/>
     Coşkun Tekstil’in markalaşma sürecini başlattığı 97’li yıllar, hazır giyim sektörünün, Türkiye’deki en parlak dönemleridir. 20 milyar doları bulan dış satımıyla tekstil ve hazır giyimde, o yıllarda fazla konuşulan bir kavram değildir markalaşma. Bugüne gelindiğinde, kapılarına kilit vurmak zorunda kalan veya sektör değiştiren birçok firma, o günlerin çok kazananıdır! Bu zihniyeti eleştiren Coşkun’a göre markalaşma süreci 20 yıl önce başlamış olsa, bugün sektörde en az on dünya markamız olurdu. Ancak üreticiler kolay olanı seçti, nasılsa iyi kazanıyoruz dediler. “Kısa vadeli kârlar peşinde koşulmasıdır yaşanan sorunların asıl sebebi.” diyor.
     <br/>
     <br/>
     Süvari Giyim, planlarını 2015 yılına göre yapıyor. 8 yıl sonra 100’ü yurtdışı olmak üzere, 300 mağaza hedefleyen şirket, bütün çalışmalarını bu doğrultuda organize ediyor. Coşkun’a göre yola erken çıkmak sadece dış değil, iç piyasa için de büyük avantaj. Yeni açılan alışveriş merkezlerine girebilmek bile belirli birikim ve mağaza sayısı gerektiriyor.
     <br/>
     <br/>
     İSTANBUL’DA YENİ FABRİKA AÇMAK YANLIŞ
     <br/>
     <br/>
     Türkiye’de tekstil krizinin sonuçlarından biri de, üretimi maliyetin düşük olduğu ülkelere kaydırmak oldu. Bugün birçok ünlü hazır giyim üreticisi artık çevre ülkeleri yeni üretim üssü olarak değerlendiriyor. Süvari’nin böyle bir niyeti olmadığını vurgulayan Ahmet Coşkun, “Daha önce denedik, Çin’den numuneler aldık; ama klasik giyimde Türkiye’nin kalitesi tartışılmaz. Ne Mısır, ne Çin bizim kalitemizde üretemiyor. En azından şimdilik yapamıyorlar. Şu anda bizim standartlarımız İtalyan ve Almanların gerisinde değil. Maliyeti ucuz ülkelerde ancak işçiliğinden taviz verilebilecek ürünler yaptırılabilir.” diyor. Teşvik sağlanan illerde maliyetlerin düşük kaldığına dikkat çekerek, “Türkiye’nin Çin’i” denebilecek bu bölgelerin yatırımcılar tarafından öncelikli olarak değerlendirilmesi gerektiğini söylüyor.
     <br/>
     <br/>
     Ahmet Çoşkun’a göre Türkiye’nin, tekstil sektörünün istihdam (yaklaşık 2,5 milyon insan) yüküne ihtiyacı var. “Anadolu’nun üretim, İstanbul’un ise moda merkezi” olarak tekrar konumlandırılmasını öneriyor: “Böyle olursa hem ülke kalkınır hem rekabet gücümüz yükselir. İstanbul’da artık yeni fabrika açmak yanlış. Hâlâ dönümü bir milyon dolar olan yerlerde üretim yapmaya çalışıyoruz; oysa aynı arsa Anadolu’da ücretsiz veriliyor.”
     <br/>
     <br/>
     İSTİHDAM SORUNUNUN EN ETKİLİ İLACI
     <br/>
     <br/>
     Peki, sektörün çözüm bekleyen sorunları neler? Teşvikli bölgeler, genel sorunların ilacı olabildi mi? Coşkun’un bu sorulara verdiği cevap olumlu değil. Sanayicilerin hâlâ dünyanın en pahalı enerjisini kullanmak zorunda kalmasını eleştirerek, istihdam üzerinde vergi yükünde Türkiye’nin OECD ülkeleri birincisi olduğunu; bunun kayıt dışı istihdamı teşvik ettiğini vurguluyor. Yıllardır düşük giden döviz kuru, bir yandan istikrar olarak algılanırken diğer taraftan ihracatçıları sıkıntıya sokuyor; kârsız, hatta zararına çalışmak kaçınılmaz hale geliyor. Coşkun, hükümetin sektöre sahip çıkmasını isteyerek, “Bir milyon dolarlık yatırımla, 500 kişinin istihdam edilebildiği tekstil ve hazır giyim, kronikleşmiş işsizlik sorunumuzun en etkili çözüm yoludur. En azından bir on yıl daha bu böyle devam edecek. Bunlar göz önüne alınarak planlama yapılmalı.” diyor.
     <br/>
     <br/>
     3 NUMARA GÖMLEĞE 4 NUMARA YAKA
     <br/>
     <br/>
     Tekstilde zirveye oynayan bir şirketin tasarım ve Ar-Ge konusuna yüklenmemesi düşünülemez. Süvari Giyim’de de erkek modasını iyi izleyen, yurtiçi ve yurtdışındaki trendleri analiz ederek çalışmalarını sürdüren bir tasarım ekibi çalışıyor. Ahmet Coşkun, bir markanın en önemli özelliğinin, müşterisinin beklentisine göre yeni ürün ve modeller sunabilmek olduğunu vurguluyor. Bu sebeple son yıllarda ciddi bir çalışma içine giren Süvari, kendi modelist ve tasarım ekibine tescilli modeller ürettiriyor. Gömleğin kravatsız kullanımı sırasında yakanın dağılmadan düzgün durması için yapılan tasarım gibi. Türkiye’de erkeklerin fiziki yapılarından kaynaklanan giyim zorluklarını aşmak için yapılan tasarımlar da şirkete özgü. Türk insanının farklı droplarda vücut ölçülerine sahip olduğunu dile getiren Coşkun, özgün tasarımlardan örnekler veriyor: “Eskiden droplu ürün sadece takım elbisede vardı. Biz bunu ileri götürerek gömlek ve pantolonlarda da başlattık. Türk insanının yüzde 20’sinin boyun ölçüsü ile beden ölçüsü farklı. Buna göre tasarımlar yaptık. Üç numara gömlek giyen; ama yaka numarası 4 olan gömlekler ürettik. Şimdi gündemimizde, büyüyen pantolon çalışması var.”
     <br/>
     <br/>
     Kendi ürünlerini dört kategoriye ayırıyor: Klasik, VIP, Active ve SSN. Müşteri talebi doğrultusunda spor giyime de (Active) yönelen şirketin VIP koleksiyonu daha kaliteli kumaşlarla üretiliyor. SSN ise özel gecelere yönelik tasarımlara verilen isim.
     <br/>
     <br/>
     ERKEK GİYİMDE SON TRENDLER
     <br/>
     <br/>
     Süvari Yönetim Kurulu Başkanı Ahmet Coşkun, işi gereği erkek modasını yakından izleyen bir isim. 2007 için öncelikle desenlerdeki değişime işaret ediyor: “Erkekte çizgili ürünler azalıyor; daha çok düz ve kareli ürünler artıyor. Geçen yıla kadar takımlarda belirgin çizgiler vardı; artık çizgiler belirsizleşiyor. Düz ve kareli ürünler öne çıkıyor.” Bu sene erkek giyimde dikkati çekecek diğer bir unsur ise takım elbise hakimiyetine son veren tek ceketlerin geri dönmesi. Kravatlar da artık sadece takımlarda kullanılmayacak. Bir diğer ilginç ayrıntı ise kalın gramajlı kumaşlardan kaçış olması. Daha ince ve hassas kumaşlar öne çıkıyor; doğal ve organik altyapılı olanlar ilgi görüyor. Gardıroplarını kadınlar ve çocuklar kadar sık yenilemeyen erkekler de artık çeşitlilik arıyor. Buna en güzel örneklerden biri manşetli, kol düğmeli gömlek kullanımındaki artış. Eskiden özel günlerde kullanılan manşetli kol artık günlük hayatta da sık sık karşımıza çıkıyor. Kravat takmayan bile manşetli gömlek isteyebiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27576), [web.archive.org (arşiv bağlantısı)](http://web.archive.org/web/20071211122926/http://www.aksiyon.com.tr/detay.php?id=27576)
