# Afrika kaplanları

*Zafer Özcan 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin küçük esnafları, çok ortaklı şirketler kurarak Afrika’nın büyük sanayicileri oluyor. Afrika’ya sanat ve ustalık götüren girişimciler, Türkiye’de yapamadıkları ortaklıkları artık bu kıtada gerçekleştiriyor.
  </font>
 </div>
 <div id="newsText">
  <font class="detail-text">
   <p>
    Türkiye’nin son yıllarda başlattığı dış açılımlar ve kurulan dış ticaret köprüleri, küçük şirket sahiplerine yurtdışında hem sanayici olma hem de çok ortaklı büyük şirketler kurma fırsatı veriyor. Yıllarca esnaflık yapan, küçük işletmelere sahip girişimciler, Türkiye’de kuramadıkları sanayi kuruluşlarını kendi ülkeleri dışında kuruyor. Yurtdışı açılımlarının en önemli özelliği, içeride birbirleriyle acımasızca rekabet eden girişimcilerin, dışarıda ortak şirketler kurup büyük yatırımlara imza atabilmesi. Kardeşlerin bile geçinemeyerek aile şirketlerini çok parçaya böldüğü, büyümek yerine küçülmeyi seçtiği, iş hayatında ortaklık kültürünün çok zayıf olduğu Türkiye’de işletmeler, yurtdışı yatırımlarla ‘ortaklık kültürünü’ öğreniyor. Türkiye İş Adamları ve Sanayiciler Konfederasyonu (TUSKON) üyesi girişimciler, düzenlenen dış ticaret köprüleriyle önce esnaflıktan sanayiciliğe, ticaretten dış yatırımlara geçiş yaparken, şimdi de uluslararası yatırımcı sıfatı kazanıyor.
   </p>
   <p>
    <strong>
     İlk tohum İŞHAD’da atıldı
    </strong>
   </p>
   <p>
    Elbette yurtdışında yatırım yapmak, çok ortaklı şirket kurup iş hayatında kendine iyi bir yer edinmek, pazar payı elde etmek dışarıdan göründüğü kadar kolay değil. Ortaklardan en az birinin işin başında durması, daha doğrusu o ülkeye göç etmesi, işi bilen ustaların Türkiye’den götürülmesi, en azından İngilizce bilinmesi gibi ilk anda çok fazla dikkat çekmeyen ayrıntılar son derece önemli. Tabii bunlara ortakların uyumlu olması ve bu işe yatırılan paranın gözden çıkarılması gibi konu başlıklarını da eklemek gerekiyor. Yurtdışındaki ortaklıklarda başarıya ulaşmış iş adamlarına kulak verildiğinde çok ilginç girişimcilik öyküleri ortaya çıkıyor.
   </p>
   <p>
    <img alt="" height="297" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/afrika.png">
     90’lı yıllardan itibaren İstanbul’da farklı iş kollarında esnaflık yapan Erdoğan Akbaş, Ayhan Yıldırım, Recep Ekşi, Adem Muslu, Recep Akbaş ve Mehmet Baştürk, hâlen Afrika’nın en önemli mobilya sanayicileri arasında yer alıyor. Altı ortaklı Sanat Mobilya, Nijerya’da ilk üç içinde yer alırken Malavi’de ise sektör lideri konumunda. 2006’da kurulan TUSKON’un yurtdışı açılımlarını iyi değerlendiren ortaklar, bir yandan Türkiye’de esnaflığa devam ederken 2007’den bu yana Afrika’da sanayicilik yapıyor.
    </img>
   </p>
   <p>
    Ayhan Yıldırım, Göngören’de parke satış ve montaj işleriyle uğraşmış uzun yıllar. Yurtdışında ilk sanayicilik denemesini Azerbaycan’da yapmış. Çok ortaklı bir parke fabrikası kurmak istemiş ancak sermaye yetersizliğinden proje gerçekleşmemiş. Azerbaycan’a işyerini kapatarak gitmiş ancak geri dönmek zorunda kalmış ve esnaflığa devam etmiş. Buna rağmen yurtdışı konusunu kafasından atamamış. Aynı zamanda İş Hayatı Dayanışma Derneği (İŞHAD) üyesi Yıldırım, o dönem dernek kanalıyla Afrika’ya giden arkadaşlarından uzun uzun ‘kara kıta’ hikâyeleri dinlemiş.
   </p>
   <p>
    Afrika henüz çok bakir bir pazardır Türk iş dünyası için. Dernekte Afrika’ya gidip gelenlerden biri de Erdoğan Akbaş’tır. Akbaş ile konuyu istişare eden Yıldırım, aldığı bilgilerden sonra sanayicilik hayali için Afrika’nın en uygun coğrafya olduğuna ikna olur. Elbette yurtdışında iş kurmak, özellikle belli yaştan sonra kolay değildir. Güçlü bir sermaye yapısına ve bilgi birikimine ihtiyaç vardır, bunları sağlamanın yolu da ortaklıktır.
   </p>
   <p>
    Aslında 2007 öncesinde Erdoğan Akbaş’ın Malavi’de küçük yatırımları vardır. İŞHAD’ın İnşaat ve Mobilya Komitesi her toplantıda yurtdışı yatırımlar için heyecanlı konuşmalara sahne olmaktadır. Erdoğan Akbaş da komitenin başkanıdır. Ayhan Yıldırım, “Yurtdışında yatırım heyecanımız o komitede mayalandı.” diyor. Akbaş, Afrika’yı sık ziyaret eden bir iş adamı olarak kıtadaki ihtiyaçları yakından gözlemlemektedir. Özellikle mobilya sektöründe ihtiyaç büyüktür. Aynı dönemde iç piyasada iş kayıpları yaşanmaktadır. İçeride tıkanan işletmeler için Afrika önemli bir alternatif hâline gelmiştir. Erdoğan Akbaş, “Dürüst ama kendini yenileyemeyen ve boşta kalan insanlara bir kapı açabilir miyiz diye düşündük. İnsanları Afrika için cesaretlendirmeye başladık. Çok da talep geldi. Bu süreçte Ayhan Bey de bize ortaklık teklif etti. Önce 3 ortakla başladık sonra sayı 6’ya çıktı ve Afrika’ya açıldık.” diyerek sürecin başlangıcını özetliyor.
   </p>
   <p>
    <img alt="" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/kapak-afrika-2.jpg"/>
    <em>
     Sanat Mobilya ortaklarından Erdoğan Akbaş (solda) ve Ayhan Yıldırım.
    </em>
   </p>
   <p>
    Farklı sektörlerden altı esnafın ortaklık yaparak yurtdışında sanayiciliğe başlaması kulağa hoş gelse de bu iş o kadar kolay değildir elbette. Çünkü Türk iş dünyası ortaklık kültürü konusunda iyi bir karneye sahip değil. Ortaklıklar yürümediği gibi, babadan kalan ve ikinci nesil kardeşlerin devraldığı firmalar bile anlaşmazlıklar yüzünden ikiye, bazen üçe bölünebiliyor. Buna karşılık küçük esnafın yurtdışında iş yapabilmesinin yolu da ortaklıktan geçiyor. Çok ortaklı, yeterli sermaye birikimine sahip ve iş bilen girişimcilerden oluşan yapıların şansı oldukça fazla. Erdoğan Akbaş, Sanat Mobilya’nın da işte bu anlayışla yola çıktığını belirtiyor. Çevrelerindeki sıkıntılara şahit olan altı ortak, önce çok sağlam bir ortaklık protokolü hazırlamaya karar verir. İleride çıkabilecek bütün sorunları tek tek tespit edip çözüm yollarını protokole yazarlar. Metnin hazırlanması 6 ay devam eder ancak sonuçta sağlam bir protokol ortaya çıkar. Akbaş, süreci şöyle özetliyor: “Ortaklık yapacak girişimciler işe başlamadan önce bütün muhtemel sorunları tespit edip çözüm yollarını belirlerse ileride başları ağrımaz. Bizim ortaklığımızda da ciddi sorunlar çıktı ancak hepsini protokol çözdü. Çünkü karşımıza ne çıkacağının hepsini kayıt altına almıştık. Sorusu olan cevabı protokolde arasın dedik ve problemler çözüldü. Yurtdışına açılma fikri bize sadece sanayiciliği değil, aynı zamanda ortaklık kültürünü de öğretti.” Ayhan Yıldırım da Batılı şirketlerin yurtdışı yatırımlarında hep başarılı oldukları tespitini yaparak “Bunun sebebinin aralarında yaptıkları sağlam protokoller olduğunu gördük. Onun için çıkış noktamız ortaklık protokolü oldu.” diyor.
   </p>
   <p>
    <img alt="" height="388" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/kapak-afrika-1.jpg"/>
   </p>
   <p>
    Altı ortağın Afrika’daki ilk durağı Nijerya’dır. Dünyanın en büyük 6. petrol üreticisi konumundaki Nijerya, 170 milyon nüfusuyla yatırımcıların iştahını kabartan bir pazar. Bu ülkeye yatırım kararı verildikten sonra önce devletten ihale yeterlilik belgesi alınmış. Sanat Mobilya bu belgeyle o ülkede kamu sektörü ve özel sektör ihalelerine katılabiliyor. Akbaş, Nijerya gibi büyük bir ülkede gerek üretim kapasitesi gerekse kalite olarak ilk üçte olduklarını belirtiyor. Müşteri ilişkilerindeki başarısıyla öne çıkan şirket, bu alanda 2010’da Nijerya’da sektörün en iyisi seçilmiş. Hâlen Kaduna şehrinde fabrika ve showroom’u bulunuyor. Üretim, satış ve montaj bölümlerinde 80 kişiyi istihdam ediyor. Bunların sadece yüzde 5’i Türk, gerisi Nijeryalı. Fabrikanın başında ise yatırımla birlikte bu ülkeye taşınan ortaklardan Ayhan Yıldırım bulunuyor. Sanat Mobilya’nın bir özelliği, Türkiye’de mobilya sektöründe işsiz kalan ustaları oraya götürerek iş sahibi yapması. Bu ustalar hem üretim kalitesi açısından hem de Nijeryalılara iş öğretmeleri açısından önemli. 5 yıldır Nijerya’da faaliyet gösteren Sanat Mobilya’da bu süreçte 40 Nijeryalı mobilya ustası yetişmiş. Şirketin sadece kârlılık düşünmeyip Nijeryalı usta yetiştirmesi, müşterilerden büyük ilgi görmüş. Erdoğan Akbaş, “Bu mobilyaları Nijeryalı ustalar yaptı dediğimizde insanlar hem şaşırıyor hem de çok mutlu oluyor. Bu durum çalışanların da özgüvenini artırıyor. Bu gibi yatırımlarda her iki tarafın da kazanmasına odaklanırsanız daha kalıcı olursunuz.” diyor.
   </p>
   <p>
    Sanat Mobilya’da üretimde kullanılan 600 kalem ara malı Türkiye’den ithal ediliyor. Son iki yılda Türkiye’den 80 konteyner mal getirttikleri ve bunun mali değerinin 1,5 milyar dolar olduğu bilgisini veren Akbaş, “Biz bu malları Çin veya Güney Afrika’dan çok daha ucuza alabilirdik ama bu yatırımı sürdürürken ülkemize de katkı yapmak istiyoruz. Ayrıca Nijeryalı diğer mobilya üreticileri de bizim kanalımızla Türk ürünlerini tanıyor ve satın almak istiyor. Bu anlamda birçok üreticiyi etkiledik.” diyor. İstanbul’da küçük esnaflık yaparken Afrika’da sanayici olmaya kendilerini motive edenin iş adamları derneğindeki ortam olduğunu belirten Akbaş, daha sonra kurulan ve Afrika ile ilişkilerde büyük ivme yakalanmasına vesile olan Türkiye İş Adamları ve Sanayiciler Konfederasyonu’nun, dış yatırımlarda kendilerine sahip çıktığını söylüyor. Erdoğan Akbaş, sacayağını tamamlayanın ise Türk okulları olduğunu belirtiyor. Okullardaki öğrencilerin tercümanlık ve rehberlik hizmetleri dışında, kendileriyle ortak sosyal faaliyetlere de imza attığını belirterek özellikle ramazan aylarında okulların iftar davetlerine destek verdiklerini söylüyor.
   </p>
   <hr/>
   <p>
   </p>
   <h3>
    <span>
     Gelecek çok ortaklı şirketlerin
    </span>
   </h3>
   <p>
    Afrika’daki çok ortaklı yatırımlarıyla dikkati çeken diğer bir grup ise İzmirli girişimciler. İzmir Genç İş Adamları Derneği (İGİAD) üyesi 11 girişimcinin Demokratik Kongo Cumhuriyeti’nde 2009’da faaliyete geçirdiği mobilya fabrikası, hâlen ülkenin sektöründeki en büyük yatırımı. İGİD Başkanı Mehmet Timuroğlu, aynı zamanda Demokratik Kongo Cumhuriyeti İzmir fahri konsolosu. Demokratik Kongo, Afrika’nın ortasında, 70 milyon nüfuslu ve çok zengin yer altı kaynaklarına sahip bir ülke. Mehmet Timuroğlu, bu ülkedeki yatırımların önemine işaret ederek “Ülkenin cumhurbaşkanı, bürokratlarına, Brezilya, Çin ve Türkiye ile ilişkileri güçlendirme talimatı verdi. Türkiye’ye çok önem veriyorlar. Türk mallarının imajı çok iyi. Buna rağmen ülkede yaşayan 100 bin Çinliye karşılık Türk sayısı 50’yi geçmez.” diyor.
   </p>
   <p>
    İzmirli girişimcilerin Demokratik Kongo’daki yatırım düşüncesi, 2009’daki bir seyahatte, zamanın Dış Ticaret Müsteşarı Tuncer Kayalar’ın teşvikiyle başlamış. Nüfusu 11 milyonu bulan başkent Kinşasa’da yatırım kararı alınır ve 11 ortak Yenbu adında bir şirket kurar. Yaylı yatak, ev tipi mobilya ve çekyat üretimi böylece başlar. Mehmet Timuroğlu, ülkede çekyatın hiç bilinmemesi ve küçük atölyeler dışında büyük mobilya üreticisi olmaması sebebiyle bu sektöre girdiklerini vurguluyor. Tabii mobilya ustaları İzmir’den gönderilir. Toplam 100 çalışanın önemli bölümü de Demokratik Kongolu. Yenbu fabrikası da aynen Sanat Mobilya gibi Afrikalı işçileri sadece istihdam etmekle kalmıyor, işin ustalığını da öğretiyor.
   </p>
   <p>
    <img alt="" height="435" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/kapak-afrika-4.jpg"/>
   </p>
   <p>
    <em>
     Demokratik Kongo’daki Yenbu Fabrikası’nın İzmirli ortakları toplu hâlde.
    </em>
   </p>
   <p>
    Nijerya, Malavi, Mozambik ve Demokratik Kongo gibi ülkelerde Türk girişimcilerin öncelikle mobilya sektörüne yatırım yapmasının iki temel gerekçesi var. Mobilyanın en önemli hammaddesi orman ürünleri ve Afrika ülkeleri orman varlığı açısından çok zengin. Mesela Demokratik Kongo, dünyanın ikinci büyük yağmur ormanlarına sahip ancak sadece tomruk ihracatı yaparak bu zenginlikten faydalanabiliyor. Keresteyi işleyerek mobilya hâline getirecek ne bilgi birikimleri ne de teknik altyapıları var. Aynı durum diğer ülkeler için de geçerli. Bu sebeple Afrika ülkelerinde mobilyalı ev oranı da oldukça düşük kalıyor. Yani mobilya sektörü açısından bu kıtada hem üretim hem de tüketim açısından ciddi boşluk var. Bu boşluğu keşfeden Türk girişimciler, öncelikle bu alana yatırım yapmayı tercih ediyor. Yenbu fabrikasına gelen Demokratik Kongolu gazetecilerin yaptıkları haberi anlatan Timuroğlu, “Çalıştırdığımız Kongolu işçilerle görüşmüşler. Bizim haberimiz olmadı. İşçiler çok olumlu konuşmuş. Türkler yaptıkları işi bize de öğretiyor, paylaşmasını biliyor, diye demeç vermişler. Bu da bizi çok mutlu etti.” diyor.
   </p>
   <p>
    Mehmet Timuroğlu, Anadolu’daki iş adamlarına yurtdışında çok ortaklı yatırım yapmalarını öneriyor. Bir kişinin riske girmesinin zor olacağını ancak birçok girişimcinin bir araya gelerek küçük yatırımları riske edebileceğini söylüyor. Sadece mobilya değil, her alanda Afrika’nın yatırım beklediğini vurgulayan Timuroğlu, “Afrika’da ciddi fırsatlar var ve bana göre sadece birkaç yıl devam edecek. Köşe başlarını tutmak için hazır bekleyenler var. Şimdi bu fırsatı değerlendirenler ileride köşe başlarını tutacak.” diyor. İzmirli girişimcilerin Kongo’daki fabrikasının başında ortaklardan birinin de babası olan Ahmet Badem bulunuyor. Deniz Kara ise pazarlamadan sorumlu. Bu iki isim de yatırımdan sonra Kongo’ya taşınmış.
   </p>
   <p>
    Türkiye gibi kardeşlerin bile aile şirketinde anlaşamayıp ayrıldığı, ortaklıkların yürümediği bir ortamda, yurtdışında ortaklık yürütmek elbette kolay değil. Yenbu girişiminde de işin sırrı iyi niyet ve yazılı metinlerde gizli. Erdoğan Akbaş ve arkadaşlarının ‘şirket protokolü’, burada şirket tüzüğü olarak karşımıza çıkıyor. Mehmet Timuroğlu, “İşin başı iyi niyet, herkes ortağının cebini merak ederse o işin bereketi kaçar, her ortak diğer arkadaşlarının iyiliğini düşünürse bereket olur, o bereketten herkes istifade eder.” diyor.
   </p>
   <p>
    11 ortak, bu işe koydukları sermayeyi baştan gözden çıkararak işe başlamış. Ortakların avukat olanı ise bir şirket tüzüğü hazırlamış. Yol haritası baştan ortaya konulmuş. Tüzükte, ortakların ne yapacağı, ne yapamayacağı, ne kadar hisse alıp ne kadar alamayacağı hepsi belirlenmiş. Ortaklıktan ayrılmak isteyen olursa onun da şartları sıralanmış. İlerleyen dönemde bir kişinin büyük hissedar olmasını önleyecek tedbirler alınmış. Mehmet Timuroğlu, bu tip ortaklıkların başarıya ulaşması için iyi niyet ve karşılıklı güven kadar, işin bütün boyutlarının kâğıda dökülmesinin de şart olduğunu vurguluyor ve Türkiye’deki ortaklıkların bu kurallara uyulmadığı için başarılı olamadığını vurguluyor. Timuroğlu’na göre önümüzdeki yıllarda ekonomik hayatı, küçük ortakların kurduğu büyük şirketler belirleyecek. Bu alanda başarılı olmuş örnekler çoğaldıkça ilginin de artacağını düşünüyor. Farklı derneklerden girişimcilerin kendilerine gelerek şirket tüzüğünü istediklerini belirterek, yapılan çalışmaların ve yurtdışındaki ortaklıkların şimdiden model olmaya başladığını ifade ediyor.
   </p>
   <p>
    Afrika’daki bir başka çok ortaklı Türk yatırımı ise Mozambik’te bulunuyor. Kocaeli Aktif Sanayici ve İş Adamları Derneği (KASİAD) üyesi 7 ortak, Türkiye’de yapamadıkları ortaklığı Mozambik’te gerçekleştirmiş. Şehir merkezinde 18 katlı rezidans projesi ile inşaat sektörüne giren ortaklar, hâlen 22 dönüm arazi üzerinde bir beton santrali, parke taşı ve briket fabrikaları kuruyor. Fabrikalar yakında faaliyete geçecek. Projenin 6 ortağı Kocaeli’den, biri ise Mozambik’ten. Aynı zamanda KASİAD Başkan Yardımcılığı görevini de yürüten ortaklardan Suat Özekli, “Mozambik’te yaşayan bir arkadaşımızı da aramıza aldık, daha sonra iki arkadaşımız daha oraya taşındı. Biz de sürekli gidip geliyoruz.” diyor.
   </p>
   <p>
    Aslında Kocaelili sanayiciler uzun zamandır yurtdışında yatırım planı yapmaktadır. İş adamları bu amaçla 35 ülkeyi ziyaret eder, yatırım imkânlarını araştırır. Dikkatlerini en fazla çeken ülke Mozambik olur. Türkiye’den Mozambik’e göç eden Zübeyir Değirmenci ile tanışırlar. Onun da teşvikiyle yatırım kararı alırlar ve 2010’da süreç başlar. 1,5 milyon dolarlık yatırım kısa sürede 8 milyon dolara ulaşır. Samanyolu ve Akdeniz LDA adı verilen iki şirkette bugün 25 kadar Türk mühendis ve 100’e yakın Mozambikli çalışıyor.
   </p>
   <p>
    Suat Bey ve arkadaşları da ortaklığın uzun soluklu ve başarılı olabilmesi için bir şirket anayasası hazırlamış. Kurallar baştan konulmuş. Ortakların Türkiye’de kendi işlerinde başarılı girişimciler olduğunu belirten Özekli, “Türkiye’de zaten para kazanıyoruz, burada amacımız para kazanmanın ötesinde uluslararası girişimci olabilmenin heyecanını yaşamak.” diyor. Ortakların birbirini tanıyan, ailecek görüşen insanlar olmasının avantaj olduğunu belirtiyor. Aradaki samimiyete rağmen yazılı kural koymayı ihmal etmediklerini belirten Suat Özekli, yurtdışındaki çok ortaklı yatırımların başarılı olması için birkaç ana konuya dikkat çekiyor: Her şeyin yazılı kurala bağlanması, ortakların küçük hesaplar peşinde koşmaması, bir veya birkaçının yatırımın başında bulunması ve  Türkiye’den profesyonel yönetici göndermek...
   </p>
   <h3>
    <span>
     Şirkette bir hakeminiz olsun
    </span>
   </h3>
   <p>
    Afrika coğrafyasının yükselen değerlerinden Uganda da son yıllarda Türk yatırımcıların gözdelerinden. Afrika’da yatırıma karar veren Aydın Nazilli’den 4 ortak, bir buçuk yıl önce başkent Luanda’da bir Mıcır üretim tesisini faaliyete geçirmiş. Bereket İnşaat Şirketi’nin kurucuları, Mehmet Ali Aytan, Mehmet Aytan, Saim Topaloğlu ve Mesut Algan isimli ortakların hedefi, pek çok sektörde bakir gördükleri Afrika pazarında büyümek. Tuskon’un ticaret köprülerinde keşfettikleri Afrika pazarını her açıdan yatırıma aç gördüklerini ve uzun zaman önce yatırım kararı aldıklarını belirten Mehmet Aytan, “Önce yatırım yapacağımız sektörü belirledik. Birkaç ülke gezdik, en sonunda Uganda’ya gittik ve orada karar kıldık. İnşaat sektöründe Afrika’nın fırsatları çok fazla” diyor.
   </p>
   <p>
    Afrika’daki diğer şirketlerde olduğu gibi Bereket İnşaat’ın da bir yazılı anayasası bulunuyor. Mehmet Aytan buna bir de hakem eklediklerini söylüyor. Daha önce Afrika’daki Türk okullarında eğitimcilik yapmış ve dört ortağında güvendiği bir ismi hakem olarak atadıklarını belirterek, “Aramızda bir problem çıktığında hakemin müdahil olma yetkisi var. Hepimiz onun bulacağı çözüme razıyız. Yurtdışındaki çok ortaklı yatırımlarda anayasa kadar hakemlik de önemli bir kurum” tespitinde bulunuyor. Yurtdışında yatırım düşünen girişimcilerin kendilerinden sürekli fikir aldıklarını da vurgulayan Aytan, önerilerini şöyle sıralıyor: “Tuskon bünyesinde her Afrika ülkesiyle ilgili tanıtım büroları var, öncelikle bunlardan ülkeler hakkında ön bilgiler alınmalı. Devamında Afrika’da ticaret ve yatırım yapan insanların fikirleri alınmalı. Bir de mutlaka imalat ve üretim düşünülmeli. İki konteynır mal getirip Afrika’da satarım diye düşünmenin artık zamanı geçti. Hemen her sektörde üretim açığı olduğu unutulmamalı. Mesela beyaz et Afrika’da kırmızı etten daha pahalı çünkü üretim tesisi yok. Bir de önce yatırım yapılacak sektöre belirlenmeli, daha sonra ülke araştırması yapılmalı. Afrika’daki Türk okullarından destek alınmalı. Altyapı iyi kurulur ve sabırlı olunursa, Afrika’daki yatırımların önü çok açık.”
   </p>
   <p>
    Sonuçta yıllarca Batı’nın sömürge alanı olmuş Afrika’da yeni dönemde Türkiye gerçeği yaşanıyor. Gündem yine yabancı yatırımlar ancak işin niteliği ve icracılar artık çok farklı. Türk girişimciler Afrika’da bir yandan ortaklık kültürü ve dış yatırımı öğrenirken, diğer yandan Afrika’ya bilgi birikimi ve ustalık götürüyor. Bu kez tek taraflı sömürü değil, iki taraflı kazan-kazan ilkesi öne çıkıyor.
   </p>
   <h3>
    <span>
     <strong>
      Somali’ye Osmanlı bedesteni
     </strong>
    </span>
   </h3>
   <p>
    Türkiye’nin farklı bölgelerinden Afrika’ya çok ortaklı yatırımlar giderken, ekonomik hareketlilik üretim tesisleriyle sınırlı kalmıyor. Türk girişimciler Afrika’yla ticareti canlandırmak için farklı projeleriyle de gündeme geliyor. O projelerden biri de, İstanbullu iş adamı Mustafa Erkan’ın, Somali’de kurmayı planladığı ticaret merkezi. Başkent Mogadişu’da 50 bin metrekarelik alana bedesten tarzı inşa edilecek çarşının içinde 45 adet depo, bir otel ve sosyal tesisler bulunacak. İstanbul Bazaar adı verilen tesiste mobilya, halı ve kuru gıda ürünlerinin toptan ticareti yapılacak. Bedestenin, Türkiye ihracatına senede 500 milyon dolarlık katkıda bulunacağı tahmin ediliyor.
   </p>
   <p>
    <img alt="" height="322" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/zafer-afrika-111.jpg"/>
   </p>
   <p>
    Mogadişu’nun göbeğinde yer alacak İstanbul Bazaar projesini anlatan Mustafa Erkan, uzun süredir Güney Afrika’da faaliyet yürüttüklerini belirterek, kıtayı yakından tanıdıklarını söylüyor. Somali’nin dünyanın en bakir yerlerinden olduğu tespitini yapan Erkan, kaynakların kıt olduğu ülkede pek çok ürünün bulunamadığını vurguluyor. Erkan şunları söylüyor: “Burada kürdan ve toplu iğne dahi yok. Müteahhitler adına da durum aynı. Çimento şirketi atıl halde. Demir, ülkeye dışarıdan geliyor. Çin’den gelen ve ucuz kalitesiz ürünler bulunduğu gibi Dubai’den getirilen mallar da oldukça pahalı satılıyor.” Somali’deki en büyük problemlerin başında güvenlik geliyor. Güvenliğin olmadığı bir yere yatırımcının gitmesi kolay değil. İstanbul Bazaar’ın en önemli özelliklerinden biri de, yatırımcıya ticaret erbabına güvenli bir ortamda ticaret imkanı sunması. Girişimciler buradan alacakları depolara, gemi ile mallarını Türkiye’den getirecek ve ülke içine satma imkanı elde edecek.
   </p>
   <p>
    Mustafa Erkan, Çarşı’ya Türkiye’den özellikle tekstil, mobilya, halı, inşaat malzemeleri ve kuru gıda gibi ürünlerin gönderileceğini belirtiyor. Bedestenin hem Türk hem Somalili işadamlarına büyük fırsat sunacağını söyleyerek, “Mogadişu gibi yerlerde bizim ürünlerimizden KDV alınmıyor. Toptan sattığımız için ciddi nakliye maliyeti de yok, kâr marjı fazla değil. Yine perakende satmadığımız için Somali’de yerli esnafı karşımıza almayacağız. Hem sürümden önemli gelir elde edeceğiz hem de nakit satış yapacağız” diyor. Projenin tek hedefi elbette Somali değil. İstanbul Bazaar’a getirilecek malların çevre ülkelere de ulaştırılması hedefleniyor. Çevre ülkelere yapılacak satış düşünüldüğünde, Bedesten’in ilk yıllarda Türkiye ekonomisine yaklaşık  500 milyon dolar katkı sağlayacağı tespitini yapan Erkan, bu rakamın gelecekte 2 milyar dolara çıkmasını hedeflediklerini söylüyor.
   </p>
   <p>
    İstanbul Bazaar’ın toplam yatırım maliyeti 15 milyon doları buluyor. Bedesten Çarşı, Somali ekonomisini kalkındırmanın yanısıra, ülkedeki istihdama da önemli katkı sağlayacak. Yaklaşık bin kişinin çalışacağı çarşının, 2013 yaz aylarında faaliyete geçmesi planlanıyor. İstanbul Bazaar’ın genel müdürlüğü görevine getirilen Erkam Meriç ise İstanbul Bazaar’da ahilik anlayışını esas aldıklarını söylüyor. Ahilik anlayışının esnafın kendi içindeki dayanışmasını öne çıkardığını ve herkesin birlikte kazandığı, kazancın da bereketlendiği bir sistem olduğunu vurgulayan Meriç, geçmişten miras kalan iş ve çalışma ahlakı anlayışını da İstanbul Bazaar’da tekrar hayata geçirmek istediklerini ifade ediyor.
   </p>
   <p>
    İstanbul Çarşı’nın faaliyete geçmesinden sonra ikinci etabın da inşaatına başlanacak.  Mustafa Erkan, proje hakkında daha geniş bilgiye www.istafbazaar.com adresinden ulaşılabileceğini de sözlerine ekledi.
   </p>
   <hr/>
   <p>
   </p>
   <h3>
    <span>
     4 ortak iş için Angola’ya yerleşti
    </span>
   </h3>
   <p>
    Afirka’daki ortaklık öykülerinin en ilginçlerinden biri, Angola’daki Plus Concep İnvestment şirketi. İstanbul’dan 4 ortağın geçen yıl ekim ayında kurduğu şirketin bütün ortakları Angola’nın başkenti Luanda’ya yerleşmiş. Angola’daki ilk Türk esnaf Fevzi Özmen’in teşebbüsüyle kurulan şirketin diğer ortakları Serkan Demirdöğücü, Türkay Alkan ve Caner Karpuzcu. 2005 yılında ailesini de alarak, Afrika’nın parlayan yıldızı kabul edilen Angola’ya göç eden Fevzi Bey, orada bir süre esnaflık yaptıktan sonra Türkiye’den arkadaşlarıyla ortak bir şirket kurmak ister. Serkan, Caner ve Türkay beylerin geçen yıl temmuz ayında ülkeye yaptıkları ziyarette, inşaat malzemeleri üzerine ortak bir şirket kurma fikri olgunlaşır. Çünkü Angola iç savaştan yeni çıkmış, petrolü olan ve yeniden inşa sürecine girmiş bir ülkedir. Bunun üzerine ekim ayında diğer ortaklar da Angola’ya gider. Hepsi Luanda’ya yerleşerek kendilerine yeni bir hayat kurar. Ortaklar şimdi orada yaşıyor ve Türkiye’ye sadece ürün tedariki veya tatil amaçlı geliyor.
   </p>
   <p>
    Serkan Demirdöğücü, inşaat malzemelerini Türkiye’den ithal ettiklerini, zaman içinde farklı iş kollarına da girmek istediklerini belirtiyor. Angola’da piyasanın çok hareketli olmasına rağmen yatırım düşünen insanların çok iyi bir ön inceleme yapması gerektiğini belirterek özellikle dil meselesine işaret ediyor. Angola’da resmî dil Portekizce, ülke eski bir Portekiz sömürgesi. İngilizce çok az biliniyor. Bu açıdan orada iş yapmayı düşünen Türk girişimcilerin mutlaka Portekizce konuşan ortakları olması gerekiyor. Dört ortaktan ikisinin çok iyi Portekizce bildiklerini söyleyen Demirdöğücü, dil meselesini çözmeden ülkede iş yapmanın çok zor olduğunu vurguluyor. Plus Concept şirketinin de bir yazılı anayasası bulunuyor. “Söz uçar yazı kalır” diyen Demirdöğücü, şirketin geleceğiyle ilgili bütün hususları basit, anlaşılabilir ve yoruma açık olmayan yazılı kurallara bağladıklarını vurguluyor.
   </p>
   <hr/>
   <p>
    <img alt="" height="385" src="http://web.archive.org/web/20140314061534im_/http://medya.aksiyon.com.tr/aksiyon/2012/08/06/zafer-afrika-112.jpg"/>
   </p>
   <p>
   </p>
   <h3>
    <span>
     ‘Asil’ yatırımlar ve Türk okulları
    </span>
   </h3>
   <p>
    Afrika yatırımları konusunda ciddi tecrübe kazanan Erdoğan Akbaş, yatırım düşünen iş adamlarına önemli tavsiyelerde bulunuyor. Öncelikle iş adamlarının fizibiliteyi doğru yapmalarını öneriyor. Baştan planlama iyi yapılmazsa ve yatırımın başında durulmazsa, fiziki imkânlar çok iyi olsa dahi bu işten iyi bir netice çıkmayacağının altını çiziyor. Kendisi Afrika yatırımları için kısaca “ASİL” adını verdiği bir formül geliştirmiş, yani “Adam, Sermaye, İnanç ve Lisan”. “Adam”ın açılımı; protokolle çerçevesi net çizilmiş sağlam bir ortaklık ve yapılan yatırımın başında duracak bir ortak veya profesyonel. “Sermaye”nin yeterli olması şart ve bunun için çok ortaklı olmak gerekiyor. Bir de başarılı olmaya dair “İnanç” güçlü olacak ve zorluklarda, başarısızlıklarda ortaklar hemen vazgeçmeyecek. Ayrıca yatırım yapılan ülkenin “Lisan’ını iyi konuşan insanlarla çalışmak da çok önemli. Gerekirse ortakların o dili öğrenmeleri de yatırımların başarısı açısından elzem.
   </p>
   <p>
    Ortakların bu yatırım için ayırdıkları parayı gözden çıkarmış olmaları da altı çizilmesi gereken başka bir ayrıntı. Hemen kâr beklentisi ve para kaybetme korkusu, işin hem bereketini kaçırıyor hem de devamlılığını zora sokuyor. Erdoğan Akbaş, yatırım düşünenlerin öncelikle daha önce oraya gidenler ve iş yapanlarla bilgi paylaşımı yapmasını öneriyor. Bir de girişimcilerin tepe yönetici ve ustaları ilk başta Türkiye’den götürmesi önemli. Tabii bir de Afrika’nın kendine özgü zorlukları var; elektrik kesintileri, güvenlik problemleri, siyasi istikrarsızlıklar gibi. Bunların da göze alınması gerekiyor.
   </p>
   <p>
    Dış yatırımlarda artık girişimcilerin önemli bir avantajı var. O da her ülkede bulunan Türk okulları. Okullardaki öğretmen ve öğrenciler, girişimcilerin başta lisan olmak üzere pek çok sorunuyla ilgileniyor. Kısacası okullar, Türkiye’nin dış yatırımlarında önemli bir fonksiyon üstleniyor. Dış yatırım düşünen girişimcilerin böyle bir desteğe sahip olduklarını da unutmamaları gerekiyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ali özdemir, 08 August 2012, 17:46
> Tebrikler Aksiyon. Çok güzel, faydalı ve teşvik edici bir yazı olmuş. Yıllardır bizim anlatamadığımız güzellikleri siz resmedip ayan beyan göstermişsiniz. 

### Bayram Düz, 07 August 2012, 12:00
> ASKON (Anadolu Aslanları Derneği var. Faal çalışıyor. Siz de AFKAP( Afrika Kaplanları Derneği diye bir dernek kurulabilirsiniz.) Güzel bir açılım  olur. Başarılarınızın devamını diliyorum. Toplantımızda  bu konuyu gündeme getirdik.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=544729C2B18B8374410D63CF0285B341?newsId=33258), [web.archive.org (arşiv bağlantısı)](http://web.archive.org/web/20140314061534/http://www.aksiyon.com.tr:80/aksiyon/newsDetail_getNewsById.action;jsessionid=544729C2B18B8374410D63CF0285B341?newsId=33258)
