# Kongre turizminde Asya Termal dönemi

*Zafer Özcan 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara Kızılcahamam’da faaliyet gösteren Asya Termal Tesisleri, hem devre mülk hem tatil hem de kongre turizminde iddialı.
  </font>
 </div>
 <div id="newsText">
  <font class="detail-text">
   <p>
    Türkiye’nin en büyük devre mülk termal tesislerinden biri olarak 2004 yılında 160 milyon TL’lik yatırımla hizmete giren Kızılcahamam Asya Termal, kapasitesi ve farklı hizmet seçenekleriyle kısa sürede sektörün önemli markalarından biri hâline geldi. Bank Asya’nın iştiraklerinden Asya Termal, devre mülk sistemindeki iddiasının yanı sıra, son dönemde kongre turizmindeki ağırlığıyla da öne çıkıyor. Türkçe Olimpiyatları ve AK Parti’nin yıllık istişare toplantılarına ev sahipliği de yapan Asya Termal Genel Müdürü Mustafa Güngör ile tesisi ve turizmi konuştuk.
   </p>
   <p>
    <strong>
     –Bize önce Asya Termal’i tanıtabilir misiniz?
    </strong>
   </p>
   <p>
    Asya Termal, öncelikle devre mülk yapıp satmak amacıyla 1998’de inşaatına başlanan bir tesis. 2001 krizinden sonra devre mülkün yanına kongre turizmi de ilave edilerek, projeye otel yatırımları eklenmiş. Buna uygun yeni yatırımlar yapılmış. Şu anda hem devre mülk hem de kongre ve gruplara yönelik turizmde iddialıyız. Misafirlerimizin yüzde 80’ini kongre turizmi için gelenler oluşturuyor. Termal özelliğinden dolayı sağlık turizminin de parçasıyız. Yaz dönemi tatil ve münferit konaklama imkânı da verdiğimiz için Asya Termal için beş fonksiyonlu bir tesis diyebiliriz. Türkiye’nin en büyüğü değiliz ama bu kadar farklı özelliği barındıran tek tesistir.
   </p>
   <p>
    <strong>
     –Günlük konaklama kapasitesi nedir?
    </strong>
   </p>
   <p>
    Hâlen 494 adet devre mülk dairemiz var. Bunlar 1+1, 2+1 ve 3+1 daire özelliklerine sahip. Dairelerin 40 adedi daha büyük ve lüks. 24 döneme yayılan 11 bin 856 adet devre mülkümüz var. Bir devre mülk odada 6 kişi aynı anda konaklayabiliyor. Bu da demek oluyor ki aynı anda 3 bin kişi devre mülklerde konaklayabiliyor. Buna ilaveten 94 odalı beş yıldızlı bir de otelimiz bulunuyor. Bay bayan ayrı yüzme havuzları, termal havuzlar, SPA merkezi, Türk hamamı ve saunalar diğer hizmetlerimiz arasında. Alışveriş merkezi ve eğlence merkezini bunlar arasına ekleyebiliriz.
   </p>
   <p>
    <strong>
     –Kongre turizmi açısından neler var?
    </strong>
   </p>
   <p>
    2 adet kültür ve kongre merkezimiz var. Toplam 19 salon ve 2500 kişilik tiyatro düzeninde toplantı seminer kapasitesine sahip kongre merkezimiz var.
   </p>
   <p>
    <strong>
     –Bir termal devre mülk tesisi neden kongre turizminde bu kadar tercih ediliyor?
    </strong>
   </p>
   <p>
    Bunun en önemli sebebi altyapımızın çok güçlü olması. Salonlarımızın teknik kapasitesi çok iyi, verimli çalışmaya müsait. 300 kişilik çalışan sayımızı, büyük toplantılarda, organizasyonlarda 500’e kadar çıkarabiliyoruz. Onun dışında Ankara’ya çok yakın olmamız, İstanbul’a 3,5 saatlik mesafede bulunmamız da önemli etken. Ankara’dan gelen seminer konuşmacıları ve siyasiler birkaç saatlerini ayırıp işlerini bitirip dönebiliyor. Günübirlik kullanıma çok müsait.
   </p>
   <p>
    <strong>
     –Kongre turizminin genel turizm içindeki yeri nedir?
    </strong>
   </p>
   <p>
    Kongrecilik artık pek çok ülkede devlet politikası olarak ele alınıyor. Mesela bir tıp kongresi yapıldığı zaman ülkeye veya bulunduğu şehre ciddi bir tanıtım katkısı oluyor. Turizmin en elit ve en önemli türü denebilir. Türkiye coğrafi konumu açısından kongre turizminde avantajlı bir ülke. İstanbul bu konuda öne çıkan bir şehir oldu son yıllarda. Biz de buna yatırım yapıyoruz. Kişi başı harcamanın en yüksek olduğu turizm türü kongre turizmidir. Her şey dâhil turizmi ile kongre turizmi arasındaki harcama oranları arasında uçurum var. Biz de yüzde 80 kongre turizmine hizmet veriyoruz ama kapasitemiz daha yüksek ve daha fazla kongre turizmine hizmet vermek istiyoruz. Bunun için daha fazla tanıtıma ağırlık vereceğiz. Yurtdışı anlamında alternatif hizmet verdiğimiz için Müslüman ülkeleri hedefliyoruz. El Cezire’ye reklamlar veriyoruz. Arap turistleri termalle tanıştırmak istiyoruz. Buranın doğası da çok güzel, jeo parka sahip. Mütedeyyin Araplar Yalova, Bursa ve Uzungöl’e gidiyor, onların bir bölümünü buraya çekmek istiyoruz.
   </p>
   <p>
    <strong>
     –Asya Termal, ramazan ayında nasıl hizmet veriyor?
    </strong>
   </p>
   <p>
    Ramazan aylarında devre mülk sahipleri bile tesise gelmek istemiyordu. Tatilin ramazan ruhuna uygun olmayacağı anlayışı vardı. Biz de bunun üzerine ramazanı ramazan gibi yaşatan programlar yapmaya karar verdik. Hatimle teravih, hatimle teheccüd ve sohbetler koyduk. Uygulamamız gerek müşteriden gerekse sektörden  çok büyük ilgi gördü. Şimdi ramazanda ciddi teveccüh var. Sırf ramazan programlarına katılmak için günübirlik gelip giden müşterilerimiz bile oluyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=415ED8A4452E25E20DCF818BB845F23D?newsId=35105), [web.archive.org (arşiv bağlantısı)](http://web.archive.org/web/20130922083755/http://www.aksiyon.com.tr:80/aksiyon/newsDetail_getNewsById.action;jsessionid=415ED8A4452E25E20DCF818BB845F23D?newsId=35105)
