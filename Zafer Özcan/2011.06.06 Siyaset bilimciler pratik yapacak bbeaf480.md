# Siyaset bilimciler pratik yapacak

*Zafer Özcan 2011.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Haziran seçimleri sadece parti liderlerini değil, siyaset bilimcileri de sahaya indirdi. Yıllardır siyaset gündemini yorumlayan pek çok tanıdık siyaset bilimci akademisyen, 12 Haziran’dan sonra aktif siyaset yapmaya hazırlanıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     12 Haziran seçimleri sadece parti liderlerini değil, siyaset bilimcileri de sahaya indirdi. Yıllardır siyaset gündemini yorumlayan pek çok tanıdık siyaset bilimci akademisyen, 12 Haziran’dan sonra aktif siyaset yapmaya hazırlanıyor. Onlar artık öğrencilerine anlattıkları görüşlerini pratiğe dökme imkânı bulacak. Listelere bakıldığında AK Parti’den Prof. Dr. Naci Bostancı, CHP’den Prof. Dr. Binnaz Toprak ve MHP’den Prof. Dr. Ümit Özdağ, en dikkat çekici isimler. CHP’de ayrıca, sosyal bilimci ve sosyolog kimliği ile yıllardır bilim kurulu üyeliği yapan Prof. Dr. Sencer Ayata da sahaya inecekler arasında. Ayata’nın eşi Prof. Dr. Ayşe Güneş Ayata da bir siyaset bilimci. AK Parti’de yıllardır Ömer Çelik ile temsil edilen siyaset bilimci vekiller listesine artık Bostancı’nın yanı sıra Muhafazakâr Demokrasi’nin teorisyenlerinden Dr. Yalçın Akdoğan ve İsmail Safi ile genç siyaset bilimciler Muhammet Bilal Macit ve Başbakan Erdoğan’ın özel kalem müdürü Akif Çağatay Kılıç gibi isimler de eklenecek.
    </p>
    <p class="MsoNormal">
     Gazi Üniversitesi İletişim Fakültesi Dekanlığı’ndan ayrılarak siyasete giren Prof. Dr. Naci Bostancı, memleketi Amasya’dan 1. sıra adayı. Milliyetçi kökenden gelen Bostancı, toplumun her kesimiyle kurduğu iyi diyaloglarla tanınan bir siyaset bilimci. Yıllarca üniversite amfilerinde siyaset bilimi dersleri vermiş bir hoca için aktif siyasette neler hissettiğini sorduğumuzda, saha tecrübesinin kendisini fazla zorlamadığını belirterek giriyor söze. “Genellikle teori ile pratik arasında bir mesafeden bahsedilir ama gördüğüm kadarıyla bu mesafe çok derin değil.” diyen Bostancı, üniversite hocalığı sırasında insanlarla hep iletişim içinde olduğunu, sürekli konferanslar verdiğini hatırlatarak bunun avantajlarını seçim çalışmalarında gördüğünü belirtiyor. Aktif siyasetin asıl farkının, milletvekili adayını
     <span>
     </span>
     ‘oy isteyen kişi’ durumunda bırakması olduğunu vurgulayan Bostancı, “Doğrudan oy istemeseniz bile yaptığınız her konuşma, insanları partiye çağırma oluyor. Burası bana ilginç geldi. Sonuçta AK Parti, insanların büyük çoğunluğunun aklıyla buluşan bir parti. Dolayısıyla toplumsal gerçeklikle en mutabık parti görünümünde. İnsanların beklentilerini siyasete tercüme edebiliyor. O yüzden de nesnel kalmaya çalışan bir uzman rolüyle, AK Parti içinde siyaset yapan kişi rolünün birbirine mesafesi daha az.” diyor.
    </p>
    <p class="MsoNormal">
     CHP’nin ünlü siyaset bilimci adayı Prof. Dr. Binnaz Toprak da yıllarca siyaset bilimi dersleri verdikten sonra, aktif siyasete girmenin kendisini fazla zorlamadığını söylüyor. Bu meselenin biraz insan tabiatı ve yetişmesiyle ilgili olduğunu vurgulayarak “Çocukluğum Anadolu’da geçti. Çok seyahat ettim. İnsanlarla aynı dili konuşabiliyorum. Karakter olarak da insanlara çabuk yaklaşır ve çabuk ahbap olurum.” sözleriyle, aktif siyasete ısınmakta fazla zorlanmadığını belirtiyor. Seçim çalışmaları sırasında özellikle kahvehanelere girdiğini, Roman mahallelerini ziyaret ettiğini ve kadınlarla buluştuğunu belirten Toprak, “Çok iyi geri dönüşler aldım. Hiç zorluk çekmedim. İnsanlarla temas etmek ve konuşmak hoşuma gidiyor.” diyor.
    </p>
    <p class="MsoNormal">
     Siyaset bilimcilere listelerde en fazla yer veren AK Parti’deki dikkat çekici isimlerden biri de Ankara adayı Dr. Yalçın Akdoğan. Yıllardır Başbakan Erdoğan’ın başdanışmanlığını yapan ve daha çok işin teorik boyutunda kalmayı tercih eden Akdoğan, bu dönem teorik birikimlerini sahada test etme imkânı buluyor. AK Parti’nin diğer siyaset bilimci adayı İsmail Safi ise partinin 74 kurucusundan biri. Safi, Rizeli ancak İstanbul 1. Bölge’den aday. Kuruculuk vasfı kadar, ciddi bir teşkilat geçmişine sahip. Son görevi partinin genel sekreter yardımcılığıydı. Safi’nin diğer bir özelliği de Yalçın Akdoğan gibi partinin felsefesini oluşturan ‘muhafazakâr demokrasi’ kavramına yönelik akademik çalışmaları. ‘Türkiye’de Muhafazakâr Siyaset ve Yeni Arayışlar’ kitabının yazarı olan Safi, akademik yönüne rağmen sürekli siyasetin ve halkın içinde bulunmuş bir isim. Daha doğru tabirle, siyaset bilimi noktasındaki teorisyenliğini, yıllardır pratiğe dökebilen bir siyasetçi. Genel merkezde sürekli Anadolu’dan gelen partilileri ağırlayan ekibin içinde yer almış. Bu bakımdan, diğer siyaset bilimcilere göre saha tecrübesi daha fazla. Seçim çalışmalarında, teşkilat tecrübesinin kendisine ciddi bir avantaj sağladığını söylüyor.
    </p>
    <p class="MsoNormal">
     AK Parti’nin en genç adayları arasında yer alan, Muhammet Bilal Macit, Genç Siviller’in kurucularından. 1984 doğumlu Macit, İstanbul 1. Bölge’den yarışa katıldı. Erdoğan’ın özel kaleminde görev yapan Akif Çağatay Kılıç ise Samsun 5. sıradan aday. 8 yıllık özel kalem tecrübesinden sonra mesaisine Meclis’te devam etmeye hazırlanıyor.
    </p>
    <p class="MsoNormal">
    </p>
    <p class="MsoNormal">
     Halka yabancı değiliz
    </p>
    <p class="MsoNormal">
     Naci Bostancı, akademisyenlerin siyaset yaparken daha fazla sorumluluk üstlendiklerini düşünüyor: “Halkta, madem bu işe giriyorsun, daha fazlasını vermelisin ve daha fazlasını yapmalısın diye bir beklenti var. Bu sebeple siyasetin klişelerine düşmemeye çalışıyorsunuz. Daha gerçekçi bir dil kurmaya çalışıyorsunuz. Bu da insanlara daha sıcak geliyor.”
    </p>
    <p class="MsoNormal">
     Kendi sosyal hikâyesinin de köylerden ve kasabalardan başladığını, şu anki akademisyenlerin önemli bölümünün memur, işçi veya çiftçi çocukları olduğunu belirten Bostancı, halkın yaşantısına yabancı olmadığını anlatıyor: “Halkın gerçekliklerine yabancı değiliz. Hayatı sadece kitaplardan öğrenmedik. O bakımdan çamurlu yollarda yürümek, köy evinde yer sofrasına oturmak bize yabancı değil. Pratik hayat her zaman kendine has bir öğreticilik taşır. Kitaplara intikal etmeyen çok fazla ayrıntısı vardır. Dikkatli bir gözlemci olmanız ve oradan kendi kişisel hikâyenizi çıkarmanız gerekir. Ben de seçim çalışmaları sırasında kendimi bazen bir uzman, bazen bir öğrenci, bazen de bir gözlemci olarak bulabiliyorum. Önemli olan insanlarla birlikte bu hayatı daha yaşanılır kılmaya çalışmaktır ve bana göre bu çaba çok değerli.”
    </p>
    <p class="MsoNormal">
     AK Parti’nin siyaset bilimci adayları konuşurken söz ister istemez, partinin temel felsefesini yansıtan ‘muhafazakâr demokrasi’ kavramına geliyor. Kendini ‘muhafazakâr demokrat’ sıfatıyla tanıtan AK Parti, bu çizgisiyle hem eski Refah Partisi çizgisinden hem de klasik merkez sağ anlayıştan farklılaşıyor. Naci Bostancı, partinin ortaya koyduğu felsefeye ait referansların zaten halkın hayatında kayıtlı olduğu görüşünde. Aynı anda hem muhafazakâr, hem modern, hem dindar hem de demokrat olmanın Türk toplumunda yaygın olduğu tespitini yapan Prof. Bostancı, halkta pratik karşılığı olan bir kavramın, parti tabanında da benimsendiği tespitini yapıyor.
     <span>
     </span>
    </p>
    <p class="MsoNormal">
     İsmail Safi ise muhafazakârlığın Türk toplumunun genlerinde olduğunu belirtiyor; ancak bunun tutuculuk değil, modernite ile dindarlığı ve gelenekleri harmanlayan bir anlayış olarak şekillendiğini söylüyor. Dünyadaki genel eğilimin aksine Türkiye’de en değişimci siyasi hareketlerin muhafazakâr partiler olduğu tespitini yapan Safi, bu değişim anlayışının da toplumun istekleri ve ihtiyaçları doğrultusunda şekillenen bir süreç olduğunun altını çiziyor.
    </p>
    <p class="MsoNormal">
     <span>
     </span>
     İstanbul 3. Bölge’den adaylığını koyan Prof. Dr. Binnaz Toprak, siyasette yeni bir isim olarak ilk başlarda epey telaşlandığını söylüyor. Bölgede 4 milyonu aşkın seçmen olduğunu belirterek “Bunların hepsine nasıl ulaşırım diye endişelendim. Sonuçta 4-5 Anadolu şehrine denk bir yerde çalışıyorsunuz.” diyor. Toprak, seçim kampanyası sırasında her noktaya uğramaktan çekinmiyor. Kahvehanelere özellikle giriyor. Kadınların sorunlarını dinliyor. Pazar yerlerini dolaşıyor. Toplumun her kesimi ile fikir alışverişinde bulunmanın çok keyifli ve öğretici olduğunu düşünüyor. CHP’nin bu seçimde, geçtiğimiz yıllara nazaran daha somut projelerle ortaya çıkmasının, partiye ilgiyi artırdığını söylüyor.
    </p>
    <p class="MsoNormal">
     Seçim kampanyasında topluma dair daha somut gözlem yapabilme imkânı da buluyor Binnaz Toprak. Mesela, kadınların hangi konulara ilgi duyduğu, kahvede oturanların gündeminde ne olduğu, kırsal kesimden İstanbul’a göç eden insanların ne gibi beklentileri olduğu gibi konularda gözlemler yapabiliyor. Teoride ve akademik dünyada bu tür meselelere fazla girilmediğini belirterek saha gözlemlerini mesleki birikimi açısından değerli buluyor.
     <span>
     </span>
    </p>
    <p class="MsoNormal">
     Sonuçta, seçim partiler arasında amansız bir rekabete sebep olsa da hocaların bu rekabete kalite kattıkları yadsınamaz. Siyaset bilimcilerin sahaya inmesi, daha verimli ve seviyeli bir Meclis yapısı için de zemin oluşturuyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29597), [web.archive.org (arşiv bağlantısı)](http://web.archive.org/web/20140714204009/http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29597)
