# Örgütte yatırım paniği!

*Zafer Özcan 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni teşvik paketinin resmiyet kazanmasının üzerinden 2 ay bile geçmemesine rağmen Doğu ve Güneydoğu’da yatırımlar artıyor. Diyarbakır, Mardin ve Urfa’daki sanayi bölgelerinde yer kalmadı. İş adamları artan terör olaylarını, örgütün yatırım korkusuna bağlıyor.
  </font>
 </div>
 <div id="newsText">
  <font class="detail-text">
   <p>
    Geçen haziranda Resmî Gazete’de yayımlanarak yürürlüğe giren yeni Teşvik Yasası, Doğu ve Güneydoğu’nun yüzünü şimdiden güldürmeye başladı. Aradan sadece 2 ay geçmesine rağmen Doğu ve Güneydoğu’daki organize sanayi bölgeleri (OSB) için ciddi teşvik belgesi talepleri geliyor ve arsa tahsisleri yapılıyor. Başta Diyarbakır olmak üzere Adıyaman, Ardahan, Batman, Iğdır, Muş ve Şanlıurfa, en fazla talep gören illerin başında geliyor. Bu illerin bazılarında organize sanayi bölgelerinde yer kalmazken, yeni yatırım talepleri için ilave sanayi bölgeleri oluşturulmaya da başlandı. 5 ve 6. Bölge’de yer alan ve en cazip teşvik paketlerine sahip Doğu illerindeki yeni yatırımların, son zamanlarda artan terör olaylarına rağmen hız kesmemesi de dikkati çeken diğer bir konu. Yatırımcılar çok cazip şartlar sunan yeni yasadan faydalanmak için adeta yarışa girmiş durumda.
    <p>
     Bilim Sanayi ve Ticaret Bakanı Nihat Ergün, Doğu ve Güneydoğu illerine yönelik yatırım taleplerinin yeni teşvik sisteminden sonra ciddi artış gösterdiğini belirtiyor. Ergün’e göre bu gelişme son derece önemli. Çünkü bölgenin kalkınması için sadece devlet değil, özel sektör yatırımlarının da devreye girmesi şart. Yeni teşvik yasasının bölgeyi ciddi şekilde hareketlendirdiğini belirten Ergün, Doğu ve Güneydoğu’daki iş ve aş imkânlarının bugün her zamankinden daha fazla olduğunu söylüyor.
     <p>
      Diyarbakır’da yer kalmadı
      <p>
       Paketten en fazla faydalanan il Diyarbakır. 19 Haziran 2012’de Resmî Gazete’de yayımlanarak yürürlüğe giren 3305 sayılı yeni Teşvik Yasası’ndan sonra Diyarbakır’a 176 yeni yatırım başvurusu yapılmış.  Yeni yatırımların 425 milyon TL yatırım tutarına ulaşacağı tahmin edilirken, gıda paketleme, mobilya, makine, plastik ve yem imalatı gibi sektörler öne çıkıyor. Yeni taleplerle birlikte Diyarbakır OSB’de yer kalmazken, arsayı genişletmek için çalışmalar devam ediyor. Teşvik paketinden sonra Adıyaman’a gelen 15 yatırım talebinin tutarı ise 15 milyon TL. Bölgenin zaten tekstil ve hazır giyim sektörlerinde ağırlığı bulunuyor. Yeni yatırımlarla şimdi buna elektrik trafosu, mobilya, kozmetik, paketleme ve gıda sektörleri de eklenecek. Batman Organize Sanayi Bölgesi’ne ise teşvik paketi sonrası 24 yeni yatırım talebi gelirken, Iğdır’da sayı 20. Kars’a 19 başvuru olurken, paketten önce hiç talebin gelmediği Muş’a teşvik sonrası 14 firma yatırım başvurusunda bulunmuş. Muş OSB’de teşvik öncesi doluluk oranı yüzde 30’da kalırken, şimdi doluluk oranı yüzde 70’e ulaşıyor.
       <p>
        Teşvik paketi sonrası en fazla hareketlenen illerden biri de Şanlıurfa. Paketten sonra 58 yatırım başvurusu alan ilde, ikinci OSB de yatırım programına alındı. Tekstil, gıda, makine, inşaat malzemeleri, plastik ve kimya sanayii, ağaç ve ağaç ürünleri, enerji ve metal sanayiinin öne çıktığı ilde Ülker, Pınar Grubu ve Hakan Plastik gibi büyük firmalar yatırım talebinde bulundu. Aralarında Diyarbakır ve Gaziantep’in de bulunduğu Doğu ve Güneydoğu’daki 20 ilin teşvik performansına bakıldığında son iki ayda toplam 1083 firmanın yatırım başvurusu yaptığı ve arsa tahsisi aldığı görülüyor. Teşvikten en fazla faydalanan bölge ise Gaziantep 5. Organize Sanayi Bölgesi. 5084 sayılı Teşvik Yasası’nın dışında kalan ancak yeni yasada kendine yer bulan Güneydoğu’nun sanayicilik sembolü Gaziantep, son iki ayda toplam 500 adet yatırım çekmeyi başarmış. Yeni yatırımlarla birlikte Gaziantep 5. OSB’de toplam istihdamın 40 bin kişiye ulaşması bekleniyor.
        <p>
         Doğu ve Güneydoğu’daki yeni yatırımlar kadar, diğer bölgelerdeki yeni OSB yatırımları da hızla devam ediyor. Ülkemizde halen 261 organize sanayi bölgesi faaliyette. Bunların 77’si son 10 yılda tamamlanarak faaliyete geçirildi. 2012 yatırım programında 65 yeni OSB daha bulunuyor ve bunların 15’inin yıl sonu itibarıyla tamamlanması hedefleniyor. 2002’ye kadar OSB’lerde üretime geçilen parsel sayısı 11 bin 395 iken, son 10 yılda 30 bin 168 parselde üretime geçildi. 11 binden fazla parsel inşaat, 6 bine yakını ise proje aşamasında bulunuyor. 12 bine yakın parsel, yatırımcı bekliyor. Bilim Sanayi ve Teknoloji Bakanı Nihat Ergün, Türkiye’nin organize sanayi bölgelerinde aldığı mesafeyi şöyle yorumluyor: “Şunu memnuniyetle ifade etmek isterim ki OSB’ler sanayimizin dünya ile entegre olması ve rekabet gücümüzün artmasını sağlayacak bir vizyona kavuşmuşlardır. Bugün Mogolistan, Kazakistan, Ukrayna, Filistin, Mısır ve Azerbaycan gibi ülkeler, ülkemizdeki OSB’lerle ilgili süreçleri yakından takip ediyor, bir model olarak bizim tecrübemizden yararlanıyorlar.”
         <p>
          Türkiye’de bir yandan nitelikli sanayi bölgelerinin sayısı hızla artarken, diğer yandan işçi krizi yaşanıyor. Sanayiciler kalifiye ve teknik eleman bulmakta zorlanıyor. Bakanlık olarak bu soruna de el attıklarını belirten Nihat Ergün, OSB’lerde kurulacak meslek liseleri için öğrenci başına nakit destek uygulaması başlatacaklarını ve böylelikle nitelikli iş gücü arzına destek olunacağını vurguluyor.
         </p>
         <p>
         </p>
         <p>
          İş adamları:
          <p>
           İşsizlik değil kalifiye eleman sıkıntısı var
           <p>
            Güneydoğu Sanayici ve İş Adamları Federasyonu (GÜNSİAF) Başkanı Mehmet Kasım Fincan, son dönemde artan terör olaylarında yeni yasanın bölgeye getirdiği hareketliliğin etkisi olduğunu düşünüyor. Yeni yasa ile bölgedeki yatırımların hızlanmasından terör örgütünün çok rahatsız olduğu tespitini yapan Fincan, “Hakkâri, Urfa, Van, Muş, Mardin gibi şehirlerde yatırımlar çok hızlandı. Diyarbakır, Urfa ve Mardin’deki sanayi bölgelerinde yer kalmamış, terör örgütü gelişmelerden çok rahatsız” diyor. Terör örgütünün hedef aldığı Gaziantep’in 5. OSB’sini doldurduğunu hatırlatan Fincan, bölgede artık işsizlikten ziyade sanayicinin kalifiye eleman sıkıntısının konuşulduğunu söylüyor.
            <p>
             Türkiye’de ilk kez Gaziantep ile Kilis illerinin ortak bir OSB kurdukları bilgisini de veren Fincan, “Buradaki OSB’yi Güneydoğu’nun denize açılacak kapısı görüyoruz. Güneydoğu limana kavuşuyor da denebilir. Çünkü burada kurulan OSB’nin İskenderun Limanı’na uzaklığı 90 kilometre.” diyor. Bölgedeki iş adamlarında eskisi kadar terör korkusu olmadığının da altını çizen Kasım Fincan, bunda güvenlik güçlerinin yaptığı başarılı operasyonların da etkisi olduğunu vurguluyor. Fincan, başarılı operasyonların yatırımcının güvenini geri getirdiğini ifade ediyor.
             <p>
              Yatırımları heba etmeyelim
              <p>
               Diyarbakır Organize Sanayi Bölgesi İş Adamları Derneği (DOSİAD) Başkanı Aziz Özkılıç ise son çıkan Teşvik Yasası’nın Cumhuriyet tarihinde çıkarılmış en önemli ve kapsamlı teşvik paketi olduğunu belirterek 6. Bölge’de olması sebebiyle Diyarbakır’ın bundan en fazla faydalanan illerin başında geldiğini söylüyor. Diyarbakır Organize Sanayi Bölgesi’nde teşvikten önce 80 yatırımcı varken, şimdi 176 sanayicinin yatırım için arsa tahsisi beklediği bilgisini veren Özkılıç, “Yeni taleplere cevap veremiyoruz, yerimiz kalmadı. Yeni organize sanayi bölgesi kurmak için 3 bin 200 dönümlük bir arsaya Sanayi Bakanlığı onay verdi. İhale süreci devam ediyor. Hedefimiz bütün yatırım taleplerine cevap verebilmek” diyor. İstanbul, Antalya, Kayseri, Maraş ve Gaziantep’ten sanayicilerin Diyarbakır’a yatırım yaptıklarını belirten Özkılıç, şu anda 4 bin 500 kişinin çalıştığı organize sanayi bölgesinde, yeni yatırımlarla ilave 4 bin istihdam daha sağlanacağını söylüyor.
               <p>
                Artan terör olaylarından şu ana kadar olumsuz etkilenen yatırım olmadığının da altını çizen Özkılıç, “Yatırımcılarımızın önünde güvenlik kaynaklı bir engel yok. Bu durum sadece Diyarbakır değil, Mardin, Batman, Şanlıurfa gibi iller için de geçerli. Diğer illerden de bilgi alıyoruz. Bölgede iş ve aş imkânları arttıkça huzur da artacaktır” diyor. Hükümetin çıkardığı teşvik yasası ile Doğu ve Güneydoğu’da ekonomik anlamda ciddi bir hareketlilik olduğu tespitini yapan Özkılıç, bu adımın yeni anayasa ile desteklenmesi ve gelinen noktanın heba edilmemesi gerektiğini de vurguluyor.
                <p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-33625-orgutte-yatirim-panigi.html), [web.archive.org (arşiv bağlantısı)](http://web.archive.org/web/20130602070151/http://aksiyon.com.tr/aksiyon/haber-33625-orgutte-yatirim-panigi.html)
