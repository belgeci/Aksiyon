# Amerikan medyasında çok kültürlü bir başarı öyküsü

*Zafer Özcan 2011.02.14*

<font class="agenda2NewsSpot">
 Amerikan medyasının en genç kanallarından Ebru TV, ülkedeki hayat tarzına uygun, çok kültürlü yayın anlayışı ile kısa sürede öne çıkmayı başardı. Ebru TV, 5 yıla 4 Emmy ödülü sığdırdı.
</font>
<font class="newsDetail">
 <p>
  <p class="MsoNormal">
   Televizyon yayıncılığının önde gelen kuruluşlarından Samanyolu Yayın Grubu, küresel bir marka olma yolundaki atılımlarını sürdürüyor. ‘Çok kültürlü bir aile kanalı’ sloganıyla Kuzey ve Güney Amerika’da 24 saat İngilizce yayın yapan Ebru TV, geçen hafta Avrupalı izleyicilerle de buluştu. Kanal Avrupa ülkelerine Almanca ve İngilizce yayın yapacak. Rekabetin çok fazla olduğu Amerikan televizyon endüstrisinde kısa süredir bulunmasına rağmen aldığı ‘Emmy’ ödülleriyle dikkat çeken Ebru TV, nüfusun en yoğun olduğu eyaletlerde kablo ve uydudan izlenebiliyor. Kanal ABD’de 7 milyon eve ulaşıyor. Genel Müdür Adem Kalaç, 2006 Kasım ayında kurulan kanalın, çok kültürlü Amerikan yaşam tarzına uygun yayın anlayışı ile öne çıktığını belirterek, “Çok kültürlü bir kitleye yönelen ve Amerika’yı Amerika yapan farklı grupları kucaklayan ilk kanallardan biri olmaktan gurur duyuyoruz. Günümüzün ailelerine haberden bilime, belgesellerden çocuk programlarına kadar çok geniş bir yelpazede eğlendirici ve bilgilendirici programlar sunuyoruz.” diyor.
  </p>
  <p class="MsoNormal">
   Merkezi New Jersey eyaletinde, Holywood filmlerinden aşina olduğumuz klasik bir Amerikan mahallesinde bulunan Ebru TV’nin hedef kitlesi, Amerikan nüfusunun göz ardı edilen kesimi. Yani Doğu Avrupa, Kuzey Afrika, Ortadoğu, Orta ve Güney Asya kökenli Amerikalılar. Yayın anlayışı daha çok bu kitlelere hitap ediyor. Bu grupların nüfusun önemli bir kısmını oluşturmasına rağmen yaygın medya kuruluşlarının henüz onları dikkate almaya başlamadığı tespitini yapan Adem Kalaç, “ABD’de TV kanalları listesine bir göz atın. Ne demek istediğimi anlayacaksınız. Yapımını üstlendiğimiz her program, heyecan verici bir şekilde kültürler arası diyalog ve saygıyı artırmayı amaçlamaktadır. Bu özgün programlar sayesinde farklı etnik grup ve toplulukların artık birbiri hakkında bir şeyler öğrenme ve dünyamızı hep birlikte inceleme ve kutlama fırsatı vardır.” değerlendirmesini yapıyor.
   <span>
   </span>
  </p>
  <p class="MsoNormal">
   Ebru TV’nin sadece bu alandaki boşluğu doldurmak için değil, aynı zamanda genel izleyicileri de dikkate alan, kaliteli yaşam tarzı ve aile odaklı programlar üretmek üzere yolculuğuna başladığı tespitini yapan Kalaç, bu süreçte Samanyolu’nun birikiminden faydalandıklarını belirtiyor: “Samanyolu Yayın Grubu, Avrupa ve Amerika dâhil, büyük bir coğrafyadan elde ettiği deneyim ve bilgilerini doğrudan Ebru TV’ye aktarmıştır. Dolayısıyla yola çıktığımızda izleyicilerimizin arka planlarını, neler yaptıkları ve neleri sevmediklerini zaten biliyorduk. O zamandan bu yana hedef izleyicilerimizin tam da istedikleri türden TV hizmetleri sunmayı kendimize bir görev edindik.”
  </p>
  <p class="MsoNormal">
   Kanal aslında hedef kitlesi ve benimsediği yayın anlayışı ile ismini aldığı Ebru sanatına da uygun bir seyir izliyor. Ebru sanatının en dikkat çekici yanı, bütün renklerin bir araya gelerek çok güzel desenler oluşturması ama bunu yaparken her rengin kendi özelliğini koruması. Kültürler arası diyalog ve karşılıklı saygıyı teşvik etmeye çalışan bir kanal için ebru sanatının bu özelliklerinin çok uygun bir metafor olduğu tespitini yapan Kalaç, bu ismin kanalın yayın anlayışını yansıtması için seçildiğini vurguluyor. Türkiye’de televizyon yayıncılığı üzerindeki temel tartışma konuları, televizyon izleme oranlarının en yüksek olduğu ülkelerden Amerika için de geçerli. İnsanların televizyona çok fazla vakit ayırdığı ülkelerde, yayın içerikleri daha fazla gündeme geliyor. Uzmanlar, televizyona çok fazla vakit ayrılmasını eleştirse de, ondan daha büyük problem aile bireylerinin televizyonu yalnız seyretmesi, herkesin ilgi alanına giren programların ayrı olması. Bu durum ister istemez, televizyonla ilgili tartışmalarda, ‘aile’ kavramını da gündeme getiriyor. Aile kanalı kavramının, anne – babaların çocuklarıyla hiç endişe duymadan birlikte izleyebilecekleri programlar üretmek anlamına geldiğini belirten Adem Kalaç, Ebru TV’nin ailece izlenmesini hedeflediklerinin de altını çiziyor.
  </p>
  <p class="MsoNormal">
   Ebru TV’nin ilginç özelliklerinden biri de, farklı etnik ve dinî grupların özel günlerine ve kutlamalarına çekim ekipleriyle katılarak bunları bütün Amerika’ya duyurması. Her türlü kültürel etkinliğe ulaşma noktasında son derece başarılı olduklarını belirten Kalaç, “İnsanların kendi gelenek ve miraslarını kutlamak için toplandıkları yerlere doğrudan gidiyoruz. Bu tür şenliklere katılmamız, mesajımızı mevcut ve potansiyel izleyicilere yüz yüze, kalp kalbe aktarmamıza imkân veriyor.” diyor.
  </p>
  <p class="MsoNormal">
  </p>
  <p class="MsoNormal">
   Ebru TV’ye 4 Emmy ödülü
  </p>
  <p class="MsoNormal">
   Hayat tarzı ve kültür programları, haber ve spor, drama dizileri, çocuk programları, belgeseller, talk show ve filmlerden oluşan bir yayın çeşitliliğine sahip olan Ebru TV, programlarının önemli bölümünü kendi imkânlarıyla hazırlıyor. Buna ek olarak bazı programlar da dışarıdan temin ediliyor. Kanalın yayın kalitesi, son yıllarda art arda aldığı ödüllerle de tescillenmiş durumda. Amerikan televizyon yayıncılığının en prestijli ödülü Emmy ödüllerini 4 kez kazanan Ebru TV, bunlara ek olarak 12 adet Telly ödülü, 4 Ava ve bir de Namic ödülünü de müzesinde bulunduruyor.
  </p>
  <p class="MsoNormal">
  </p>
  <p class="MsoNormal">
   Avrupa ülkelerine de çok kültürlü yayın
  </p>
  <p class="MsoNormal">
   Amerika’daki çok kültürlü yayın anlayışı ile takdir toplayan Ebru TV, yeni dönemde Avrupalı izleyicileriyle de İngilizce ve Almanca yapacağı yayınlarıyla buluşacak. World Media Grup bünyesinde yayın yapacak kanalın açılışı, Almanya’nın Wiesbaden şehrinde gerçekleştirildi. Ebru TV’nin, son yıllarda yabancı düşmanlığının gittikçe arttığı Avrupa’da, çok kültürlü hayata ve birlikte yaşama olgusuna katkı yapması hedefleniyor. Açılışta konuşan Peyk Media Genel Müdürü Mustafa Altaş, kanalın gençlerle yaşlılar, güçsüzlerle güçlüler arasında köprü vazifesi göreceğini dile getirerek, “Almanya, çeşitlilikler ülkesi. Ekonomimiz ve toplumumuz için bu çeşitlilik bir başarı faktörüdür. Başbakanımız Merkel ve Cumhurbaşkanımız Wulff, geleceğin farklı düşünceye, kültüre açık toplumlara ait olacağını söyledi. Biz de Ebru TV olarak bu açıklılığı ve kültürel çeşitliliği göstermek istiyoruz.” ifadelerini kullandı.
   <span>
   </span>
  </p>
  <p class="MsoNormal">
   Hessen Eyaleti Özel Televizyon Kurumu Başkanı Prof. Dr. Wolfgang Thaenert ise Ebru TV’nin Avrupa’da ve özellikle Almanca konuşulan ülkelerde çoğulcu toplumun kalıcı bir gelişme kaydetmesine katkıda bulunacağını düşünüyor. “Avrupa’da komşuluk ve dostluğun karşılıklı alışverişe, diyaloğa ihtiyacı var.” diyen Thaenert, “Bir televizyon izleyicisi olarak ben de başka bölgeleri, başka yaşam tarzlarını ve tasavvurlarını, kısacası başka kültürleri yakınlaştıran programları arzuluyorum. Ebru TV’nin mimarı olan kuruluş, bu fırsatı hayatla dolduruyor ve görsel medyamızı zenginleştiriyor. Bu, Türk olsun Alman olsun, Avrupalı izleyiciler olarak istifade edeceğimiz bir başarıdır. Hoş geldin Ebru TV!” sözleriyle, kanala destek verdi.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28681-282-amerikan-medyasinda-cok-kulturlu-bir-basari-oykusu.html), [web.archive.org (arşiv bağlantısı)](http://web.archive.org/web/20110218222522/http://www.aksiyon.com.tr:80/aksiyon/haber-28681-282-amerikan-medyasinda-cok-kulturlu-bir-basari-oykusu.html)
