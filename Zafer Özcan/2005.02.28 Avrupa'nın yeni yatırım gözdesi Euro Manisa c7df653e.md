# Avrupa’nın yeni yatırım gözdesi Euro Manisa

*Zafer Özcan 2005.02.28*

<div bgcolor="#FFFEF6">
 <font>
  <img border="0" height="1" src="/web/20051225173931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225173931im_/http://www.aksiyon.com.tr/resim/534/58.jpg" vspace="5"/>
  </p>
 </font>
 <font class="content">
  Türkiye’nin tarım şehri Manisa, Avrupa’nın en etkili yatırım bölgesi seçilmesinden sonra sanayicilerin gözdesi haline geldi. Bir zamanlar Osmanlı Şehzadelerine ev sahipliği yapan şehir şimdi, bir yandan gelişiyor bir yandan da tarımdan sanayiye geçişin sancıların yaşıyor.
 </font>
 <p>
  <font class="content">
   Sanayisindeki büyük gelişim Manisa’yı bir göç şehri haline getirmiş. Özellikle konut sorunu had safhada. Belediye Başkanı Bülent Kar, gelişimin dengeli olması gerektiğini belirterek şehrin organizeye ayak uyduramadığından yakınıyor.
   <br>
    <br>
     Ecmel Selaçtı, İtalyan Merloni Grubu’nun Manisa’daki beyaz eşya fabrikasında makine operatörü olarak çalışıyor. Ariston marka buzdolaplarının üretildiği fabrikanın açıldığı 1995 yılından bu yana aynı görevde. İki yetişkin çocuğu var ve eşi çalışmıyor. “İşler nasıl, memnun musunuz?” dediğimizde, maddi olarak çok rahat olduğunu, her türlü sosyal haklarının verildiğini, sendikalı olarak çalıştığını söylüyor. İş arkadaşlarının da aynı durumda olduğunu hatırlatarak, “Manisa’da, çalışmaya gönlü olan herkese iş var. Yeter ki çalışmak istesinler.” diyor. Ecmel Selaçtı’nın sözleri, yaşadığı şehir ve çalıştığı ortam hakkında önemli ipuçları veriyor.
     <br/>
     <br/>
     Son yıllarda sadece Türkiye’nin değil, dünyanın da dikkatini çekiyor, Manisa Organize Sanayi Bölgesi’ndeki gelişmeler. Bunun en önemli kanıtı, geçtiğimiz günlerde şehrin aldığı uluslararası ödül mesela. Dünyanın saygın ekonomi gazetelerinden Financial Times’a bağlı Doğrudan Yabancı Yatırım Dergisi-FDI (Foreign Direct Investment) Manisa’yı farklı ülkelerden 200 şehir arasında yatırıma en elverişli kent seçti. Bu gelişme, Türkiye’nin en verimli tarım arazilerine sahip “üzüm diyarı” Manisa’nın yıllardır devam eden istikrarlı sanayileşme hamlesine ciddi bir ivme kazandırdı.
     <br/>
     <br/>
     Manisa’da kazanmak, İzmir’de harcamak
     <br/>
     <br/>
     Ecmel Selaçtı’nın işyerinin İtalyan genel müdürü Nicola De Guida, Manisa’daki yatırımlarını, Merloni Grubu’nun farklı ülkelere dağılmış toplam 17 fabrikası arasındaki en stratejik olanı şeklinde nitelendiriyor. İsmini “The Indesit” olarak değiştiren Merloni Grubu, Avrupa ve Avrasya’nın en büyük beyaz eşya üreticileri arasında. Hem teknoloji hem de ebat açısından sektörün en büyük buzdolapları Manisa fabrikasında üretiliyor. Grup, her yıl 5 milyon Euro ek yatırımı buraya getiriyor. De Guida’ya göre bunun en önemli gerekçesi, Türkiye’nin parlak bir geleceği olduğuna inanmaları. Yılda 550 bin adet Ariston buzdolabı üreten şirket, bunun yüzde 60’ını ihraç ediyor.
     <br/>
     <br/>
     Genel Müdür De Guida, Manisa’da çalışmasına rağmen daha çekici bulduğu için İzmir’de yaşıyor. “Manisa’da çalışarak kazanmak, ama İzmir’de yaşayarak harcamak” sadece ona özgü bir durum değil. Organize sanayi bölgesindeki (OSB) fabrikaların yöneticileri ve genel müdürleri genelde İzmir’de yaşıyor. Bu tercihlerden anlaşılacağı gibi, Türkiye’nin üçüncü büyük şehrine olan yakınlık, Manisa’yı yıllardır gölgede bırakıyor. Ünlü Spil Dağı’nın eteklerinde kurulmuş ve başta Fatih Sultan Mehmet olmak üzere birçok Osmanlı padişahına şehzadelik günlerinde ev sahipliği yapmış bu şehir, İzmir karşısında yıllardır ‘arka bahçe’ pozisyonunda...
     <br/>
     <br/>
     İki şehir arasındaki yarım saatlik mesafe, Manisa’nın öğrencilerini İzmir’e çekmiş; Manisa’da çalışan işçi ve işverenin de İzmirli olmasına zemin hazırlamış. Bırakın yöneticileri ve müdürleri, iş çıkışı organize sanayi bölgesinden kalkan servis otobüslerinin bir bölümünün şehre gitmek yerine doğrudan İzmir’e yönelmesi, iki şehir arasındaki ilişkiyi özetliyor aslında. Nitekim, son dönemde, “Manisa’da çalışıp İzmir’de yiyorlar” yaklaşımı ciddi şekilde sorgulanıyor. Bazı büyük firmaların sadece Manisa’da oturanları istihdam etme kararı alması da bunun göstergesi...
     <br/>
     <br/>
     İzmir sendromunu sorgulayan şehirdeki hareketlilik ve değişim süreci gözlerden kaçmıyor. Daha düne kadar kaliteli bir sinema salonu yok iken, şimdi vizyondaki son filmler İstanbul’la eş zamanlı olarak kente geliyor. Bazı tarihi hanlar aslına uygun biçimde restore edilerek turizmin hizmetine sunuluyor. Eskiden öğrencileri İzmir’e çeken kaliteli okul ve dershanelerin Manisa şubelerinin açılması, eğitim alanında da yatırımların arttığını gösteriyor.
     <br/>
     <br/>
     Beyaz eşya ve elektronik üssü
     <br/>
     <br/>
     “Kuru çubuğu dikseniz yeşerir.” diye bilinen Manisa, verimli ovalarında üzüm, pamuk, mısır, zeytin ve tütün gibi ekonomik getirisi yüksek ürünlerin yetiştirildiği bir kent. Tarım kenti Manisa, sanayisiyle de anılıyor artık. Gebze ve Bursa’dan sonra Türkiye’nin en önemli organize sanayi bölgesine sahip kent, Vestel Beyaz Eşya ve Elektronik Sanayi, Bosch Kombi Fabrikası, Polinas Ambalaj Sanayi, ECA-Serel Seramik, Bianchi Bisikletleri, Merloni-Ariston Beyaz Eşya Sanayi, Hayers Lemmerz İnci Akü ve Yonca Yağ gibi devlerin ev sahibi.
     <br/>
     <br/>
     Birinci, ikinci ve üçüncü organize sanayi bölgeleri tamamen dolmuş. İlk üçünün büyüklüğündeki dördüncü bölgede rezervasyonlar sürüyor. Hazırlıkları tamamlanan beşinci organize sanayi bölgesi ise daha çok lojistik hizmeti verecek. Yatırım için gelen firmalara ancak 2006 sonrasına gün verilebiliyor. Bölge, Avrupa’daki toplam televizyon üretiminin yüzde 30’unu karşılıyor; Türkiye için bu oran yüzde 65. Türkiye’deki her dört buzdolabından ve her üç bisikletten biri burada üretiliyor.
     <br/>
     <br/>
     Manisa Organize Sanayi Bölgesi (MOSB) Müdürü Tamer Balatlı, teşvik kapsamında olmamasına rağmen Manisa’ya olan yatırım ilgisini, 40 yıllık planlı yapılaşma ve mükemmel altyapı ile açıklıyor. Bölgenin, Türkiye’nin tartışmasız en çevreci sanayi bölgesi olduğunun altını çiziyor. Modern arıtma tesisi, özellikle yabancı yatırımcılar ve AB normları açısından çok önemli. Buna ek olarak bölge müdürlüğünün kurduğu enerji santrali, sanayi bölgesine hizmet veriyor. Santral sayesinde bölgede elektrik kesintisi gibi bir sorun söz konusu değil. Ayrıca, MOSB bu santralden elektriği sanayicilere TEDAŞ’a göre yüzde 3 daha ucuza satıyor.
     <br/>
     <br/>
     İzmir Limanı’na yakınlık kuşkusuz bölgeyi cazip hale getiren en temel faktörlerin başında geliyor. İhracatçı firmalar, malın gönderileceği limana yarım saatte ulaşabiliyor. Şimdiki planlarda, Aliağa Limanı’na çekilecek doğrudan bir demiryolu hattı var. Proje, yeni yatırımcı firmaların bölgeyi daha bir dikkatle izlemelerine sebep oluyor. 116 fabrikanın faaliyette olduğu MOSB’den geçen yıl yapılan ihracatın miktarı 3 milyar doları aşmış. Bu da Türkiye’nin toplam ihracatının yüzde 5’i anlamına geliyor. 13 fabrikanın tamamen yabancı yatırım olduğu bölgede doğrudan istihdam edilen işçi sayısı 20 binden fazla.
     <br/>
     <br/>
     Şehir MOSB’ye cevap veremiyor
     <br/>
     <br/>
     Yeni yatırımcıların arsa taleplerini karşılayamadıklarını belirten Tamer Balatlı, kendilerinden 1 milyon metrekare yer isteyen firmalar olduğunu belirtiyor. MOSB’de yılda 25 milyon ton mal üretiliyor. Günde 400 TIR bölgeden çıkış yapıyor. Manzara böyle olunca Manisa işsizlik oranında Türkiye genelinin çok altında doğal olarak. Ülke genelinde yüzde 10 olan işsizlik oranı, ilde sadece yüzde 4. Bu kesimi de, elinde ürün alabileceği ve bir kazanç sağlayabileceği tarlası olan “gayr-i memnunlar” kitlesi oluşturuyor.
     <br/>
     <br/>
     Şehirdeki sanayi patlamasına rağmen Manisa’nın halen bir tarım kenti olduğu aşikâr. İşkur İl Başkanı Mehmet İlban’ın verdiği rakamlara göre il genelinde istihdamın halen yüzde 62’si tarım kesiminde, yüzde 23’ü hizmet sektöründe, sadece yüzde 12’si sanayi kesiminde.
     <br/>
     <br/>
     Rakamlar bunları gösterse de Manisa’nın geleceğinin sanayide olduğu anlaşılıyor. Zira, şehir organize sanayi bölgesindeki hızlı gelişime ayak uyduramıyor. Manisa Belediyesi ile İl Özel İdare’nin yıllık toplam bütçesi 126 trilyon iken, Ticaret ve Sanayi Odası’na bağlı Organize Sanayi Bölgesi’nin ki 183,5 trilyon lira. MOSB bütçesini, sanayiciye elektrik ve buhar satarak sağlıyor. Hâl böyle olunca şehirdeki yatırımlar, organize sanayi bölgesinin çok gerisinde kalıyor ve aradaki fark açılıyor. Bu durumdan en fazla rahatsız olan kişi ise Belediye Başkanı Bülent Kar.
     <br/>
     <br/>
     “Organize sanayi bölgesinden kaynaklanan konut talebine cevap veremiyorum.” diyor, başkan. Manisa Organize Sanayi Bölgesi’nin adeta bağımsız bir konumu olduğunu belirtiyor ve belediyenin hiçbir şeye karışamadığını, ödenen vergilerden faydalanamadığından yakınıyor. MOSB müdürü 2005’te beş kuruş kredi almadan ve devlete beş kuruş borçları olmadan 45 milyon Euro’luk yatırım yapacaklarını belirtiyor. Yerel yönetimin ise böyle bir lüksü yok! Başkan Kar, elbette sanayideki gelişimden, işsizliğin azalmasından son derece memnun, ama itirazını da ekliyor: “Bir şehirdeki gelişme dengeli ve planlı olmalı. Organize sanayi bölgesindeki gelişme şehrin kapasitesinin çok üstünde. Bu sağlıklı değil.”
     <br/>
     <br/>
     Belediye başkanı bu konuda haklı. Manisa, son yıllarda tam bir göç şehri olmuş. “Sanayideki iş imkanını gören geliyor.” dense yanlış olmaz. Belediyenin en büyük sorunu yeterli konutun olmaması. Başkan, 500 kişi çalıştıracak fabrika için en az 1500 kişinin şehre geldiğini söylüyor. Durum böyle olunca Bülent Kar, sanayicilerin şehrin sosyal problemlerinin çözümünde de sorumluluk üstlenmesini istiyor.
     <br/>
     <br/>
     Sanayi bölgesine yönelik, sosyal sorumluluk ilkelerine uygun hareket etmedikleri yönündeki eleştiriler bu kadarla da sınırlı değil. 500 hektarlık bir alana yayılan sanayi bölgesi, çevredeki beş altı köyün arazilerini de tamamen yok etmiş. Köylülerin verimli tarım arazileri belirli bedeller karşılığı kamulaştırılmış. Birçok köylü, kendilerine ödenen arazi bedellerinden memnun olmadığı için organize sanayi bölgesi müdürlüğü ile mahkemelik. Köylülerin temel şikayeti, çok verimli arazilerin düşük bedellerle ellerinden alınması ve kendilerine bir alternatif gösterilmemesi.
     <br/>
     <br/>
     Onların davalarını üstlenen Avukat Zeynel Balkız, fabrikalardan büyük kazançlar elde eden sanayi bölgesinin ve firmaların, halka karşı sosyal sorumluluk duygusuyla hareket etmemelerini eleştiriyor. Arazileri giden köylüler tek bildikleri iş olan tarımı yapamıyor, vasıfsız oldukları için birçoğu sanayide istihdam edilemiyor. Avukat Balkız, birçok köylünün aldığı kamulaştırma bedelleri ile kendi yerleşim bölgelerine çok uzak bölgelerden arazi satın alarak geçimlerini temin etmeye çalıştığını, bunun da ailelerde ciddi problemler meydana getirdiğini söylüyor. Organize sanayi bölgelerinin, bulunduğu şehirle entegre olmasının şart olduğunu belirten Balkız, “OSB kanununa göre bölge müdürlükleri yer seçimini ve imar planlarını bile kendisi yapıyor. Yerel yönetimin hiçbir söz hakkı yok. Bu durum mahalli yönetimleri güçlendirmek isteyen hükümetin zihniyetine tamamen aykırı. OSB’ler mevcut kanunla yerel yönetimin içinde tamamen bağımsız kalıyor.” diyor.
     <br/>
     <br/>
     Şehri yönetenler kendilerini sorgulamalı
     <br/>
     <br/>
     “Şehir sanayiye yetişemiyor.” ve “Köylülerin arazileri ucuza kapatıldı.” yorumlarının en önemli muhatabı elbette Manisa Sanayi ve Ticaret Odası Başkanı Bülent Koşmaz. Organize sanayi bölgesinin düzenli büyümesinde ve bu noktaya gelmesinde büyük emekleri olan oda başkanı, Belediye Başkanı Kar’ın eleştiri ve kaygılarını haklı buluyor. Sanayi hamlesinin 35 yıllık bir geçmişi olduğunu hatırlatarak, bu sürede OSB’de sağlanan gelişimi yerel yönetimlerin izleyemediğini belirtiyor. Odanın sanayi bölgesine götürdüğü hizmeti, geçmiş belediyelerin şehre götürememesi, şimdiki sosyal problemlerin ve sancılı sürecin altyapısını hazırlamış.
     <br/>
     <br/>
     Bülent Koşmaz, bu sıkıntıların daha da artacağı söyleyerek, “Önümüzdeki üç yılda, 35 yılda ulaşılan büyüklüğü ikiye katlamaya hazırlanıyoruz. Bu da göçü hızlandıracak, bazı sosyal sorunlar ortaya çıkacak. Yerel yönetimlerin bu meseleyi kendi başına çözmesi mümkün değil. Hükümet desteği şart.” diyor. Sanayide çalışan işçilerin sadece yüzde 15’inin İzmir’den gelip gittiğini hatırlatan Koşmaz, üst düzey yöneticilerin İzmir tercihlerini ise “Manisa’da bir tiyatro salonu var mı? Hafta sonu ailece yemek yenebilecek kaç tane kaliteli restoran var? İyi eğitim veren okul sayısı yeterli mi? Bu sorulara vereceğimiz cevap yoksa, bu tercihlerden rahatsız olmamızın da bir anlamı olmaz.” sözleriyle yorumluyor. Tarım arazileri kamulaştırılan köylüler konusunda ise, konunun artık yargıya intikal ettiğini söylüyor.
     <br/>
     <br/>
     MOSB’deki en köklü yatırımlardan biri, Ülker ve Anadolu Grubu’nun ortak yatırımı olan ambalaj fabrikası Polinas. Bugün Türkiye’nin esnek ambalaj üretiminde Avrupa’da söz sahibi olmasında önemli bir katkı sağlayan Polinas’ın genel müdürü Sadettin Korkmaz, Manisa kökenli olmasına rağmen İzmir’de oturan tepe yöneticilerden. Buna rağmen bölgenin kaymağını İzmir’in yediği yorumlarından büyük rahatsızlık duyuyor. Bölgenin istihdama getirdiği faydaların unutulmamasını istiyor. Manisa’nın güzel bir şehir olduğunu ama sanayideki yöneticilerin sosyal ihtiyaçlarına cevap verecek durumda olmadığını belirtiyor. İldeki kalifiye eleman sıkıntısını dile getiren Korkmaz, iyi yetişmiş teknik elemanların ancak İzmir’den bulunabildiğini söylüyor. Bu konudaki ihtiyacı gidermek amacıyla Manisa’da, Anadolu Endüstri Meslek Lisesi inşa ettiklerini belirtiyor. Organize sanayideki az sayıdaki yerli sanayiciden biri olan Özvardar Cam Sanayi Yönetim Kurulu Başkanı Semih Vardarer ise doğma büyüme Manisalı olmasına rağmen, hızlı sanayileşmenin şehri olumsuz etkilemeyeceğine inananlardan. İldeki endüstriyel gelişimin Avrupa’da bile ağırlığını hissettirdiğini söyleyen Vardarer, büyük firmaların getirisini esprili bir dille anlatıyor: “Eskiden asker çarşı iznine çıktığında esnaf bayram yapardı. Şimdi Vestel maaş dağıttığında esnaf bayram yapıyor.”
     <br/>
     <br/>
     Organizedeki hızlı gelişim yan sanayiyi de etkiliyor. Yatırım yapan büyük firmalar, kendileri için üretim yapacak işletmeleri de beraberinde getiriyor. Manisa Organize Sanayi Bölgesi’ne sırf Vestel ve Ariston için gelen İstanbul merkezli Öneysan gibi firmalar var. Hatta bazı yan sanayi kuruluşları, üretim yaptıkları büyük yatırımcılardan daha fazla işçi çalıştırıyor. Öneysan, Ariston’un beyaz eşyaları için fırın tepsisi üretiyor. İhracata da yönelen şirket, Merloni Grubu’nun İngiltere’deki fabrikası için de üretim yapıyor.
     <br/>
     <br/>
     Öneysan Grubu Projeler Müdürü İlhami Nefes, her ay 50 bin adet fırın tepsisini İngiltere’ye ihraç ettikleri bilgisini veriyor. Şirket yan sanayici olarak o kadar iddialı ki, Merloni’nin toplam 17 fabrikasına üretim yapan firmalar arasında en iyi yan sanayici seçilmiş. İlhami Nefes, ödülü İtalya’da şirketin Yönetim Kurulu Başkanı Victoria Merloni’nin elinden aldıklarını belirtiyor.
     <br/>
     <br/>
     Sonuç olarak Manisa gerek tarımdaki iddiası, gerekse sanayi hamlesi ile AB’ye uyum sürecinde Türkiye’nin lokomotif kentlerinden biri olmaya aday. Madalyonu tersine çevirdiğimizde ise hızlı kalkınma süreçlerinde sosyal boyut ve altyapının ihmal edilmemesi gerektiği gerçeği de, Manisa örneğinde bir kez daha bütün çıplaklığı ile karşımıza çıkıyor.
     <br/>
     <br/>
     KIZIYORUZ AMA İZMİR’E BORÇLUYUZ
     <br/>
     <br/>
     Manisa Genç Sanayici ve İş Adamları Derneği Başkanı Recep Kumcular, hızlı gelişimin bir takım sorunları beraberinde getirmesinin doğal olduğunu söylüyor. İzmir’e yakınlığın Manisa’ya büyük getirisi olduğunu vurguluyor. Kumcular’a göre Manisa’ya yatırım çeken unsurlardan en önemlisi, İzmir gibi büyük ve yaşam standartları yüksek bir liman kentine yakınlığı. Kalifiye eleman ihtiyacının İzmir’den karşılanması da ayrı bir özellik. Meclis Başkanı Bülent Arınç’ın Manisalı olmasından da yerel yönetimin istifade etmesi gerektiğini vurguluyor. Ekonomik anlamda şehrin yıldızının parlamasının tek başına yetmeyeceğine işaret ederek, sosyal problemlerin çözümünde iş adamları olarak üzerlerine düşeni yapmaya hazır olduklarını da belirtiyor.
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20239), [web.archive.org (arşiv bağlantısı)](http://web.archive.org/web/20051225173931/http://www.aksiyon.com.tr:80/detay.php?id=20239)
