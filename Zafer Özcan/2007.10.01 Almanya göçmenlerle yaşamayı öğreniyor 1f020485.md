# Almanya göçmenlerle yaşamayı öğreniyor

*Zafer Özcan 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’den sonra en fazla Türk’ün yaşadığı ülke olan Almanya, hızla artan göçmen nüfusu topluma entegre etme yollarını arıyor. Yıllardır göçmenlerin uyumu meselesini ihmal eden Almanlar’ın, artık ilginç uyum projeleri var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080123102656im_/http://www.aksiyon.com.tr/resim/669/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yabancılarla bir arada yaşama tecrübesi olmayan bir ülke, son yarım asırda dünyanın en büyük göç ülkelerinden biri haline gelirse ne olur? Köklü politikalar üretilmezse elbette o ülke çok sancılı bir kabullenme süreci yaşar. Aradan geçen on yıllara rağmen göçmen kökenlileri ‘misafir’ gibi algılamaya devam edip geleceğe dair planlarında da onlara ‘ikinci sınıf’ muamelesi yapan bir ülkeden bahsediyoruz. Ta ki, entegrasyondan kaçış sonucu yeni problemler oluşmaya başlayınca ve bu sıkıntılar iç barışı tehdit edinceye kadar. 82 milyonluk nüfusunun 15 milyonu göçmen kökenli olan ve yerli nüfus gittikçe azalırken, göçmenlerin sayısının hızla arttığı Almanya, yıllardır ihmal ettiği entegrasyon politikalarını artık çok ilginç metotlarla hayata geçiriyor. Hem de göçmenlerin bilgi birikimi ve enerjilerinden istifade ederek…
   <br>
    <br>
     Almanların, futbol takımlarıyla ünlü kenti Dordmund, son yıllarda gittikçe artan yabancı nüfusuyla gündeme gelen bir şehir. Kentin Northstad adı verilen Kuzey Bölgesi göçmen kökenlilerin merkezi konumunda. 590 binlik nüfusuyla Almanya’nın beşinci büyük şehri Dordmund’da, farklı ülkelerden 160 bin göçmen yaşıyor; Türklerin sayısı ise 46 bin. Dordmund’un da içinde bulunduğu Kuzey Ren Vestfalya eyaleti Almanya’nın göçmen merkezi âdeta. Eskinin büyük maden ocaklarının yer aldığı Ruhr Bölgesi’nin bulunduğu bu eyalet, Almanya’da en fazla Türk’ün yaşadığı bölge. Göçmenler açısından böylesine önemli bir eyaletin en önemli şehri Dordmund’da, yabancı kökenlilerin entegrasyonu adına çok ilginç bir çalışma yürütülüyor. Sakinlerinin yüzde 57’sinin göçmen kökenli olduğu ve 14 bin de Türk’ün yaşadığı Northstad Semti, Almanya’da tarihî bir ilke imza atarak, “bir göçmen gettosunun sadece sorunlarla anılmayıp, şehre yaptığı ciddi katkıyla gündeme geldiği” ilk örnek olma yolunda.
     <br/>
     <br/>
     SAKINCALI SEMTİ YILDIZLAŞTIRMAK
     <br/>
     <br/>
     İkinci Dünya Savaşı’nda harabeye döndükten sonra büyük bir kalkınma hamlesi başlatan Almanya’da, 1950’lerden itibaren başlayan gelişme öylesine kapsamlı ve hızlıydı ki, bu süreç ülkenin büyük bir demografik değişim yaşamasına da zemin hazırladı. Başlattığı ağır sanayi hamlesini sürdürebilmek için içerideki insan kaynakları yetersiz kalan ülke, bu açığını göçmen işçilerle kapatma yoluna gitti. En büyük kaynak da Türkiye oldu. 1961’de iki ülke arasında imzalanan anlaşma ile Anadolu’nun her yerinden işçiler Almanya’nın farklı bölgelerine çalışmak için akın etti. Bu süreç, İkinci Dünya Savaşı’nın bu yorgun ülkesinin sadece ekonomisini değil, kültürünü de etkiledi. Göçmen işçiler, demografik ve kültürel anlamda da bu ülkenin bir parçası olmayı bildiler. Yaklaşık yarım asır önce başlayan süreç, bugün artık Almanya için yeni bir durumun habercisi.
     <br/>
     <br/>
     Türk göçmenler üzerine çalışmalar yapmak için kurulan bir think thank kuruluşu olan Essen merkezli Türkiye Araştırmalar Merkezi Vakfı’nın yöneticilerinden Yunus Ulusoy, bu değişimin sonuçlarına dikkati çekiyor: “Yaşlanan ve artmak yerine azalan bir yerli nüfus ile genç ve sayısı gittikçe artan bir göçmen nüfus var. Şehirlerin geleceğini planlarken artık bu demografik değişimi göz önüne almak şart. Dordmund Northstad’da da bu gerçekten hareketle yeni bir yapılanmaya gidiliyor.” Burada yeniden yapılanmadaki temel amaç, göçmenlerin sadece sorunları olmadığını, büyük bir potansiyelleri olduğunu ortaya koyabilmek. Northstad gibi ‘sakıncalı’ semtlerdeki potansiyeli kullanarak önce orayı yaşanabilir hale getirmek, sonra da ekonomik canlılığı sağlayarak o bölgeyi eyaletin parlayan bir yıldızı yapmak... Bunun için, bölgede yaşayan göçmenlerin en aktifi olan Türklere büyük görev düşüyor.
     <br/>
     <br/>
     ALMANYA’NIN ‘3A’ SORUNU
     <br/>
     <br/>
     Dordmund’un göçmen bölgesinden bahsetmişken, bu gibi yerleşim birimlerinin ülke içindeki genel algısından söz etmek gerekiyor. Almanlar, büyük şehirlerdeki sorunlu semtleri 3A ile tanımlıyor. Yabancıların (auslander), yaşlıların (alte) ve işsizlerin (arbeitslose) yoğun olduğu bölgeleri anlatıyor, 3A kısaltması. Bu tanımlamaya uygun semtlerden, özellikle son 15 yıllık süreçte, bir yandan hali vakti yerinde Almanlar bir yandan da sosyal sınıf atlayan Türkler taşındı. Geriye, hem yerlilerden hem de göçmenlerden sosyo-ekonomik ve eğitim düzeyi düşük kesimler kaldı. Şimdi Almanlar, durumu sürekli olumsuzlaşan bu semtlerdeki kan kaybını nasıl durdururuz sorusuna cevap arıyor. İçerideki enerjiyi mi harekete geçirmek lazım, yoksa dışarıdan müdahale etmek mi daha doğru? Yunus Ulusoy, “Almanlar eskiden bu tip sorunlu semtlere yatırım götürerek, büyük bir fabrika kurarak sorunu çözmeye çalışırdı; ama artık bu yöntemin geçerli olmadığını iyi biliyorlar.” diyor. Çünkü zaten istihdam sağlayacak yatırımlar Almanya’ya gelmiyor, işgücünün ucuz olduğu bölgelere gidiyor. Ulusoy’a göre gelinen noktada Alman göç ve entegrasyon uzmanları, yatırımların doğrudan insana yapılması ve şehirlerin kendi potansiyelleri ile kalkınması gerektiğinin farkında artık.
     <br/>
     <br/>
     Peki, bu amaca matuf olarak Dordmund’da neler yapıldı? Öncelikle şehirdeki göçmen ekonomisini güçlendirmek için birtakım projeler uygulandı; devamında ise şehrin çokkültürlü kimliğini negatif algıdan kurtararak, pozitif imajla çevreye tanıtmak için tanıtım atağı başlatıldı. Her iki konuda da Türkiye Araştırmalar Merkezi, Dordmund Belediyesi’ne danışmanlık yapıyor. Göçmen ekonomisini geliştirmenin yolarından biri, girişimci adaylarına seminer vermek. Halen bu seminerler devam ediyor. Yunus Ulusoy, “Göçmenlerin çoğu işadamı olmak istiyor; ama metot konusunda çok planlı hareket etmiyorlar. Biz onlara pazar araştırması, yeni iş fikirleri gibi konularda danışmanlık yapıyoruz. Bir bakkalın yanına yeni bir bakkal daha açmak, şehirdeki 50. döner dükkânının yanına 51.yi açmak artık kazançlı iş fikirleri değil. Mevcutları taklit etmek yerine yeni fikirlerle piyasaya girmelerine katkı yapıyoruz.” diyor.
     <br/>
     <br/>
     GÖÇMENLERİN ADI ÇIKMIŞ
     <br/>
     <br/>
     Avrupa’daki yabancılar meselesinin en gerçekçi ve somut çözüm önerileriyle ele alındığı kentlerin başında gelen Dordmund’daki çalışmanın hedeflerinden biri de göçmenlerin yaşadıkları şehirle özdeşleşmelerini sağlamak. Çünkü zaten Almanya’da yaşayan Türkler duygusal anlamda olmasa bile en azından ekonomik ve sosyal anlamda Almanya’nın kaderi ile özdeşleşmiş durumda. Mesele, bu özdeşleşmeyi iki tarafın da kabul edebileceği bir ortak noktaya taşıyabilmek. Halen birçok Avrupa şehrinde, hızlı ve tehlikeli araç kullanan, gürültü kirliliğine yol açan, çevreye ve topluma zararlı gençlik grupları var. Bunlar göçmen de olabiliyor, yerli de. Yunus Ulusoy, bu grupların işlediği herhangi bir suçta gözlerin hemen göçmenlere çevrilmesinden şikâyetçi: “Bu sorunların ortak olduğunu, Alman-Türk fark etmediğini ortaya koymaya çalışıyoruz. Türk genci yapınca Türkler ses çıkarmıyor algısı var ve bu tamamen yanlış. Çünkü bu semtlerde konut ucuz olduğu için Türkler ve diğer göçmenler ev aldı ve yerleşik hale geldiler. Dolayısıyla, o semtin güvenliği artık Almanlardan çok göçmenleri ilgilendiriyor.” diyor.
     <br/>
     <br/>
     Yunus Ulusoy, danışmanlığını yaptıkları projelerin en önemli hedeflerinden birinin de, sadece Türkleri değil, bütün göçmenleri ortak sorunlar etrafında bir araya getirmeyi hedeflediğini vurguluyor. Çünkü bu tip bölgelerde sadece etnik baza dayanarak sorunları çözmek mümkün değil. Farklı ülkelerden insanlar olsalar da, hepsinin ortak noktası göçmen olmaları. Göçmenlerin ortak sorunlarına sahip çıkma noktasında ilk somut adım da atılmış Dordmund Northstad’da. Dordmund Türk İş Adamları Derneği, yapısını değiştirerek, Dordmund Uluslararası İş Adamları Derneği’ne dönüştürülmüş. Önceden sadece Türkler’i üye kabul eden dernek, artık bütün göçmen gruplarının iş dünyası kuruluşu olarak yoluna devam ediyor.
     <br/>
     <br/>
     FRANSA’DAN DERS ALDILAR
     <br/>
     <br/>
     Dordmund Uluslararası İş Adamları Derneği Başkanı Avukat Ersoy Sam, eskiden entegrasyon toplantılarında hep sorunların konuşulduğunu ve göçmenlerin savunmada kaldıklarını belirterek, “Bu gibi yapılar oluşturarak, artık sorun konuşmak yerine burada ne gibi bir potansiyel var konusunu işliyoruz.” diyor. Ulusoy ise uyum konusuna artık sadece belediyelerin değil, sivil toplumun da sahip çıkması gerektiğini vurgulayarak, bu durumun yapılan çalışmaların kabul görmesinde daha etkili olacağını düşünüyor.
     <br/>
     <br/>
     Sonuçta bu gibi semtleri tamamen kendi haline bıraktığınızda, bir süre sonra bir suç merkezi haline gelme potansiyeli olduğu, Fransa’da yakın tarihte yaşanan banliyö isyanında açık şekilde görüldü. Paris’te isyan eden göçmen gençlerinin ana dilleri gibi Fransızca konuştuklarını ve Fransız vatandaşı olduklarını hatırlatan Yunus Ulusoy, “Burada aile dayanışması ve kültürel değerlerin olması, bu gibi olayları frenliyor. O açıdan etnik ekonomi (göçmen ekonomisi) projelerini desteklemek lazım.” diyor. Önceleri bir belediye başkanı ile göçmenlerin uyumunu konuşmaya kalktığınızda başkanın konu hakkında hiçbir ilgi ve bilgisinin olmadığını, şimdi hepsinin konuya çok ilgili olduğunu; çünkü bu meselenin kariyerlerini yakından ilgilendirdiğini dile getiriyor. Hiçbir yerel yönetici, göçmen gençlerin isyan ettiği bir kenti idare eden isim olarak anılmak istemiyor. Alman makamlarının yıllardır dil öğrenmeyi uyumun en önemli aracı saydıklarını da ifade eden Ulusoy, Fransa olaylarının bu ve benzeri yanlış bakış açılarını değiştirdiğini de ekliyor.
     <br/>
     <br/>
     <br/>
     <br/>
     ETNİK EKONOMİNİN YÜKSELEN CAZİBESİ
     <br/>
     <br/>
     Yıllardır Avrupa metropollerinin “en büyük sorunu” diye yansıtılan göçmen gettolarının, aslında ne büyük fırsatlar barındırdığını görebilmek için Dordmund önemli bir örnek. Yaşadıkları ülkelerde yerleşik hale gelen göçmen kitleler, hem mevcut sektörler için büyük bir pazar; hem de yeni sektörler üreten bir kitle konumunda. Ersoy Sam, Dordmund’a epey uzak bir mesafede, Herten şehrinde yaşıyor. Buna rağmen avukatlık bürosunu Northstad’da açmayı tercih etmiş. Çünkü Dordmund’da yaşayan Türk nüfus, onun için ciddi bir müşteri kitlesi anlamına geliyor. Kendisi de zaten bu tercihini, “Buradaki etnik pazarın gücünden istifade etmek istedim” sözleriyle açıklıyor. Burada beklediğinden fazlasını bulduğunu da belirterek, “Türk şirketi sayısı çok fazla olduğu için avukatlık hizmetinin yanı sıra, şirket danışmanlığı ve mali müşavirlik de yapıyoruz.” diyor.
     <br/>
     <br/>
     Etnik ekonominin oluşturduğu yeni sektörlerden biri ise sağlık danışmanlığı. Almanya’ya 1960’larda giden birinci nesil artık emeklilik dönemlerini yaşıyor. Onların en önemli gündemi ise sağlık sorunları. Yıllarca kömür madenlerinde ve diğer ağır şartlarda çalışan birinci nesil işçiler, emeklilik günlerinde ciddi sağlık sorunlarıyla boğuşuyor. Buna bir de dil bilmedikleri için Alman sağlık sisteminden yeteri kadar faydalanamamaları ekleniyor. Eskiden sağlıkta her şey ücretsizken, yapılan reformlarla artık bazı sağlık hizmetlerinden ücret talep ediliyor. Bu durum göçmenlerin işini daha da zorlaştırıyor. Alman doktorlar ise iletişim kurmakta zorlandıkları bu insanlara yeteri kadar vakit ayırmıyor. Ayşe Özdemir, işte bu durumdan yola çıkarak, gurbetçiler için sağlık danışmanlığı yapan bir gurbetçi kızı. Northstad’daki şirket merkezinde her gün birçok gurbetçinin sağlık sorunlarını takip ediyor, doktorlarla iletişim kurmalarına yardımcı oluyor. Buna ek olarak, sosyal güvenlikle ilgili yasal prosedürlerin takibini de göçmenler adına yürütüyor.
     <br/>
     <br/>
     ALMANLARA, TÜRKLERDEN MESLEK EĞİTİMİ
     <br/>
     <br/>
     Almanya’nın göçmen ağırlıklı büyük şehirlerindeki entegrasyon projeleri, sadece sivil toplum ve belediyeler tarafından değil, Avrupa Birliği tarafından da destekleniyor. Urban 2 adı verilen projenin hedefi, sorunlu semtlerin kalkındırılması. Etnik ekonomiyi destekleyen AB, göçmenlerin Alman işletmelerinde meslek eğitimi alması kadar; Alman gençlerinin göçmen işletmelerde meslek eğitimi almaları ve istihdam edilmelerini de destekliyor.
     <br/>
     <br/>
     Dordmund’da uyum uzmanı olarak çalışan Volkan Baran, Urban 2 ile etnik ekonominin değerinin Almanlar tarafından da anlaşıldığını belirterek, “Türk işyerleri artık Almanlar için de işe yarar hale geldi. Siyasiler de buradaki potansiyeli gördü ve ilgi gösteriyorlar. Alman işsizlerin istihdamında göçmen işletmelerinin gerekliliği daha iyi anlaşıldı” diyor. Yapılan tahminlere göre 2050 yılında Almanya’nın toplam nüfusunun yüzde 55’inin göçmen kökenli olacağını hatırlatan Baran, etnik ekonomi projesinin sorunlar yerine potansiyeli gösterdiğini vurguluyor: “Gençler bu projeler yokken karamsarlık içindeydi. Sorunlu görülen bir semtte okudukları için meslek eğitimi istedikleri zaman alt kademelere veriliyorlardı. Semtlerin imajının düzelmesi gençlerin önünü açtı. Bu projeler etnik gruplar arasındaki diyaloğu da geliştiriyor. Daha önce hepsi kendi içinde gettolaşmış durumdaydı. 2008’de uluslararası bir hafta yaparak, işverenleri tanıtmayı ve buranın potansiyelini daha geniş kitlelere göstermeyi planlıyoruz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28529), [web.archive.org (arşiv bağlantısı)](http://web.archive.org/web/20080123102656/http://www.aksiyon.com.tr:80/detay.php?id=28529)
