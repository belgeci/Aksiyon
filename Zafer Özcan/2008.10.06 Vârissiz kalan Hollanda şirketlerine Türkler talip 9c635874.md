# Vârissiz kalan Hollanda şirketlerine Türkler talip

*Zafer Özcan 2008.10.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hollanda’da, en az 100 bin şirketin 2010-2020 yılları arasında yeni sahiplerine devredilmesi gerekiyor. Vârissiz kalan veya varislerin redd - i miras yaptığı şirketler artık yeni sahiplerini bekliyor. En büyük talipli grup ise Türk kökenliler...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081014044504im_/http://www.aksiyon.com.tr/resim/722/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081014044504/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081014044504/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081014044504oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081014044504oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Adnan Aydemir, 1982’den beri Hollanda’da yaşıyor. 7 yaşında, işçi ailesinin çocuğu sıfatıyla ve aile birleşimi yoluyla geldiği Amsterdam’da, başarılı bir öğrencilik dönemi geçirir ve Twente Üniversitesi Elektronik Mühendisliği bölümünden mezun olur. Daha sonra Hollanda Kraliyet Hava Kuvvetleri Harbiyesi’nde master yapar ve subay eğitimi alır. 5 yıl Hava Kuvvetleri’nde çalıştıktan sonra, yüzbaşı rütbesindeyken ticareti denemek için ordudan ayrılır ve emlak işine girer. Buradaki denemesi başarılı olmayınca bu kez de Savunma Bakanlığı’nda çalışmaya başlar. 1,5 yıllık bir çalışma döneminden sonra, tekrar ticarete atılmaya karar verir. Adnan Aydemir hâlen, perakende ve toptan eşya ticareti yapıyor. Amsterdam’da 4 mağazası var. Amsterdam Genç İşadamları Derneği (AGİAD) başkanlığı görevini de sürdürüyor. Sıfırdan başladığında başarılı olamadığı ticarete ikinci girişinde, Hollandalı bir girişimcinin şirketini devralmayı denemiş. Şimdi bu tercihinden çok memnun.
   <br>
    <br>
     Şirket devirleri meselesi, son zamanlarda Hollanda ekonomisinin en önemli gündem maddesi. Kıta Avrupası’nın kuzey batı ucunda yer alan, 17 milyon nüfuslu ve 41 bin kilometrekare yüzölçümlü bu küçük Benelüx ülkesi, dünyanın önde gelen ekonomilerinden. Buna rağmen, son yıllarda ciddi dönüşüm sancıları yaşıyor. Resmî tahminlere göre, ekonominin bel kemiğini oluşturan en az 100 bin şirketin, 2010-2020 yılları arasında yeni sahiplerine devredilmesi gerekiyor, hayatiyetlerini sürdürebilmeleri için. Gittikçe yaşlanan girişimci nüfus, arkadan vâris gelmemesi veya gelenlerin farklı işlerde çalışmak istemeleri, bu şirketlerin bir süre sonra sahipsiz kalması ve batması anlamına geliyor. Bu gelişmeyi engellemek isteyen Hollanda hükûmeti, şirket devirlerine büyük önem veriyor. İşletmelerin yeni sahipleri olarak elbette Hollandalılara öncelik veriliyor; ama yerli nüfus bu sorunu çözmek için yeterli değil. Ülkede girişimcilik oranı en yüksek ve entegrasyonda da en başarılı topluluk konumundaki Türkler, şirket devirlerindeki en sağlam adresler.
     <br>
      <br>
       Devraldığı Expert mağazalarında halen 30 kişiyi istihdam eden Adnan Aydemir, “Şirketin sahibi emekliye ayrılmak istiyordu, işleri bırakabileceği bir vârisi de yoktu. Ben de bu yolla ticarete atılmış oldum.” diyor. Aydemir’i memurluktan iş adamlığına taşıyan bu yöntem, Hollanda’da yaşayan iş adamı veya iş adamı adayı Türkler için yeni fırsatlar anlamına geliyor.
       <br/>
       <br/>
       BEBEK PATLAMASI NESLİNİN SONU!
       <br/>
       <br/>
       Hollanda’da ve Avrupa’nın genelinde şirket devirleri meselesinin ekonomiler açısından ne kadar önemli bir konu haâine geldiğini görmek için, devralınmayı bekleyen şirketlerdeki istihdama bakmak yeterli aslında. Avrupa genelinde yılda ortalama 600 bin şirketin yeni sahiplerine kavuşması gerekiyor. Bu şirketlerde toplam 2 milyon 100 bin kişi çalışıyor. 2005 rakamlarına göre 558 bin şirketin faaliyet gösterdiği Hollanda’da ise yılda ortalama 15-20 bin, beş yıl içinde de 100 bin şirketin yeni sahiplerine geçmesi gerekiyor. 20 bin şirket ortalama 200 bin kişiyi istihdam ediyor. Hâlen Hollandalı girişimcilerin beşte biri, 55 yaş ve üzerinde.
       <br/>
       <br/>
       Türkiye gibi nüfus artış hızı yüksek seviyede devam eden ve ciddi genç nüfusa sahip ülkeler için fazla anlamı olmayan şirket devirleri, Avrupa ülkelerinde rutinleşmiş bir konu. Olayın mazisi ise 2. Dünya Savaşı yıllarına kadar uzanıyor. Avrupa’yı yerle bir eden büyük yıkımın sona erdiği dönemin hemen sonunda başlayan yeniden imar süreci, aynı zamanda, bebek patlaması neslinin (baby boom generation) başlangıcı kabul ediliyor. 1946 ve sonrasını kapsayan bu dönemde, Avrupa’da doğum oranları tarihinin en yüksek seviyesine ulaşır. O dönem doğan bebeklerin büyük çoğunluğu ise şimdinin girişimcileri. Yaşları ise 60’ın üzerinde. Artık emeklilik dönemine hazırlanan bebek patlaması nesli, şirketlerini devretmek zorunda. Çünkü bunların arkadan gelen nesilleri yok. Avrupa ülkelerinde aile kavramının zayıflaması, doğum oranlarının ciddi şekilde düşmesi, vârislerin azalması veya hiç olmaması, mevcut vârislerin de kendi yollarını çizmeleri, iş hayatını istememeleri, aile şirketlerini sahipsiz bırakıyor.
       <br/>
       <br/>
       TÜRKLER EN BÜYÜK ADAY!
       <br/>
       <br/>
       Hollanda Ticaret Odası’nda şirket devirleri konusunda çalışan gurbetçi Sevkan Çevirgen, ailesi kadar yoğun çalışmak istemeyen çocukların girişimci olmak istemedikleri ve kendi yollarını çizdiklerini belirterek, “Vârislerin ilgisizliği, şirketleri sahipsiz bırakıyor. Birçok girişimci, şirketini devredecek insan bulamıyor. Bu yüzden, şirket sahipleri ile onlara talip olanları buluşturacak sempozyumlar ve bilgilendirme seminerleri düzenliyoruz.” diyor. Devir bekleyen şirketlerin önemli bölümünün aile şirketi olması, Hollanda ekonomisi için ayrıca önem taşıyor. Yapılan araştırmalar gösteriyor ki ekonominin kötüye gittiği dönemlerde, kriz zamanlarında aile şirketleri iflas etmiyor. Küçülmeler yaşanıyor belki ama şirketlerin faaliyeti sürüyor. Profesyonel şirketlerde ise kriz dönemlerinde yüksek oranda iflaslar yaşanıyor.
       <br/>
       <br/>
       İş hayatına yeni girecek insanlar için hayli cazip ve garantili görünse de şirket devri kolay bir süreç değil. Öncelikle meselenin psikolojik boyutu var. Yarım asırdan fazla bir süredir bu şirketleri kendi çocukları gibi büyütmüş insanların bunlardan vazgeçmeleri kolay olmuyor. Bunun yanı sıra, işin teknik detayları da önemli. Şirket sahiplerine, emeklilikten 7 yıl önce devir sürecine başlamaları öneriliyor. Daha önce yaptığı bir organizasyonda konuyla ilgili 3 bin alıcı ve satıcıyı buluşturan Hollanda Ticaret Odası, şirket devralmak isteyen girişimcilere birebir randevu vererek de yol gösteriyor. Ülke çapında hâlen devredilecek şirketlerin önemli bölümünü 250 kişiye kadar istihdam sağlayan küçük ve orta ölçekli işletmeler oluşturuyor. Bunun yanı sıra listede holdingler de var. Sevkan Çevirgen, şu andaki alıcıların yetersiz olduğunu belirterek, “Yeni alıcı grupları bulmak gerekiyor, bunun için yabancı kökenliler önem kazandı.” diyor. Hollanda’da girişimcilik oranı en yüksek yabancı kökenli grup ise Türkler.
       <br/>
       <br/>
       Ülkede hâlihazırda faaliyet gösteren 70 bin yabancı girişimcinin 20 binini Türkler oluşturuyor. Özellikle 2. nesil, girişimcilikte son derece aktif. Çevirgen, Türklerde şirket devralmaktansa yeni şirket kurma eğiliminin çok daha fazla olduğunu ancak yapılan araştırmalarda, şirket devralarak iş hayatına atılanların daha başarılı olduklarının ortaya çıktığını belirtiyor. Adnan Aydemir, bu durumdaki şirketlere Hollandalıların talip olduğu ancak bunun yeterli olmadığı tespitini yapıyor. Bu sebeple konuyu, Hollanda’nın geleceği açısından çok önemseyen hükûmetin gözünü Türk girişimcilere çevirdiğini belirterek “Türkler ticari anlamda başarılı, girişimcilik yönleri çok iyi. Riske giriyorlar. Gençlerine sahip çıkıyorlar. Askeriyeye bile personel alacakları zaman eğer yabancı kökenli olacaksa Türkleri tercih ediyorlar. Bu yüzden şirket devirlerinde de Türklerin şansı çok fazla.” diyor.
       <br/>
       <br/>
       Adnan Aydemir girişimci olmayı planlayan Türk kökenlilere, sıfırdan iş kurmak yerine şirket devralmayı tavsiye ediyor. Hollanda’da az sermaye ile iş kurmanın zorluklarına değinerek, kuralların çok net olduğunu, Türkiye gibi sağdan soldan borç bulma imkânı olmadığını belirtiyor. Sıfırdan başlayanları bankaların da riskli görüp kredi vermeye yanaşmadığını hatırlatarak, mevcut bir şirkete talip olduğunuzda ise zaten o şirketin cirolarının ortada olduğunu ve hem banka kredisi hem de kârlılık açısından devralmanın daha cazip olduğunu vurguluyor.
       <br/>
       <br/>
       6 KİŞİDEN BİRİ 65 YAŞ ÜSTÜ
       <br/>
       <br/>
       2000’li yıllarda ülkede konuşulmaya başlanan, durumun vahametinin görülmesiyle 2004’ten itibaren de resmî kurumların gündemine giren şirket devirlerinde, danışman şirketlerin önemli rolü var. Çünkü Hollanda’da yaptığınız her şey yasal prosedürlere uygun olmak zorunda ve bunlar da son derece karmaşık. Bu sebeple devreye belediyeler ve ticaret odaları giriyor. Belediyeler, kendi sınırlarındaki şirketlerin kapanmaması için danışmanlık şirketleriyle anlaşarak, girişimcilere ücretsiz hizmet veriyor. Bu kurumlardan biri de, Amsterdam Belediyesi’yle çalışan danışmanlık şirketi Stew. Direktör Jan Gerritse, “İş hayatına yeni girecek insanların zaten sınırlı sermayeleri oluyor. Bir de danışmanlara bütçe ayıramayacakları için belediye bizimle işbirliğine gitti.” diyor. Stew, sadece 100 Avro karşılığında, girişimciye her türlü desteği veriyor.
       <br/>
       <br/>
       Şirket devirleri projesinde Stew ile birlikte çalışan ve projeden Türk girişimcileri haberdar eden iş kadını Nafize Şener, bu meselenin ülkenin geleceği açısından büyük önemi olduğunu söylüyor. Şener’in verdiği bilgiye göre hâlen Hollanda’da her 6 kişiden biri 65 yaşın üzerinde. Yapılan hesaplamalara göre önümüzdeki 30 yıl içinde her üç kişiden biri 65 yaş üzerinde olacak. Bu istatistiklerin iş hayatı için de geçerli olduğu düşünüldüğünde, tedbirlerin hızla alınması kaçınılmaz görünüyor.
       <br/>
       <br/>
       Hangi açıdan bakarsanız bakın, Hollanda iş dünyasındaki bu gelişmeler, ülkede yaşayan Türk kökenli nüfus için büyük fırsatlar barındırıyor. Avrupa geneli düşünüldüğünde ise yaşlı kıtada faaliyet gösteren 100 bini aşkın Türk girişimci ve onları bünyesinde barındıran iş adamı dernekleri için şirket devirleri meselesi, en önemli ve acil gündemlerden olmayı fazlasıyla hak ediyor.
       <br/>
       <br/>
       <br/>
       <br/>
       <br/>
       ÖRGÜTLÜ TOPLUM İÇİN GİRİŞİMCİLİK
       <br/>
       <br/>
       Hollandalı Türk girişimciler, hâlen ülke geneline yayılmış Hollanda Genç İşadamları Federasyonu (HOGİAF) bünyesinde faaliyet gösteriyor. Federasyona bağlı, ülke geneline yayılmış 8 farklı dernek var. HOGİAF şirket devirleri konusuna özel önem veriyor. Başkan Mehmet Kabakyer; Rabobank, Deloitte ve Ticaret Odası gibi partner kuruluşlarla çalıştıklarını belirterek, konu hakkında üyelerini bilgilendirdiklerini söylüyor. Hollandalı şirketlerin aile işletmesi olmalarına rağmen son derece profesyonel çalıştıklarının altını çizen Kabakyer, “Devralmak kadar o işletmeyi nasıl devam ettirdiğin de önemli. Türk girişimciler kurumsal ve profesyonel yapıdaki şirketlere uygun bir yönetim anlayışını sürdüremezse, ilerlemek yerine gerileyebilirler.” uyarısını yapıyor.
       <br/>
       <br/>
       HOGİAF’ın alt derneklerinden AGİAD’ın Başkanı Adnan Aydemir ise ticarete atılmanın, gurbetçiler açısından önemini kendi tecrübesinden hareketle anlatıyor. Gerek AGİAD, gerekse HOGİAF’ın Hollanda gibi sivil toplumun çok önemli olduğu bir ülkede büyük güç olduğunun altını çizerek, ülkedeki resmî kurumlar kadar, büyük şirketlerin de bu gibi kurumları ciddiye aldıklarını belirtiyor. Aynı şekilde hükûmet nezdinde de bu gibi kuruluşlar eliyle etkinlik kazanıldığını ve gurbetçilerin sorunlarının daha iyi anlatılabildiğini vurgulayarak, “Bizim dernek olarak her girişimciye kapımız açık. Misyonlarımızdan biri, Türk girişimcileri desteklemek. Şirket devralmak isteyenler de bize müracaat ederlerse her türlü desteği vermeye hazırız. “ diyor.
       <br/>
       <br/>
       CALVİNİSTLERİN SON TEMSİLCİLERİ
       <br/>
       <br/>
       HOGİAF Genel Sekreter Yardımcısı Gökhan Bekdur, hâlen Hollanda’daki bütün resmî kurumların ve sivil kuruluşların, şirket devirleri meselesine kafa yorduklarını belirtiyor. Hollanda’daki yapının Türkiye gibi olmadığını, şirketin babadan çocuklara geçmesinin bile bir sistem dâhilinde olduğunu belirterek, “Bizdeki gibi vâris olayı yok. Belirli hukuki süreci var. Kendi babasından devralanlar bile bu süreci yaşıyor. Ailevi bağların zayıflığının da bunda etkisi var elbette. Mesela devralan bir çocuğun babası ile yıllarca görüşmediği olabiliyor. Ondan dolayı hukuki bir süreç olması gerekiyor. Bununla ilgilenen hukuk ve finans şirketleri var. Ticaret odası çok karmaşık bu konuyu ayrıştırmaya çalışıyor.” diyor.
       <br/>
       <br/>
       Aslında Hollanda Calvinistleri ile ünlü bir ülke. Fransız düşünür Jean Calvin’in kurucusu olduğu bu felsefeye göre servet sahibi olmak, Ortaçağ’daki gibi utanç verici olmaktan çıkmıştır. Bununla birlikte Calvinistler, çok çalışan, çok kazanan ama bir o kadar da mütevazı yaşayan ve hayır işlerine büyük önem veren sermaye sahipleri olmuşlardır. Özellikle Kuzey Hollanda’da Calvinizm’in etkileri büyük ölçüde hissedilmektedir. Yeni nesil ise genel anlamda bu anlayışı benimsemediği için iş hayatına ilgi duymuyor. İlgi duysa bile onları bu çizgide görmeyen eski girişimciler, şirketlerini kendi tarzlarına uygun çalışacak insanlara devretmek istiyor. Her gelişmede olduğu gibi, tamamen ekonomik gibi görünen şirket devirleri meselesinin de sosyolojik bir boyutu var aslında. Bebek patlaması nesli sahneden çekilirken, aslında Avrupa iş ahlakının ve ticari başarısının temelini oluşturan Calvinist felsefeyi de beraberinde götürüyor.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31343), [web.archive.org (arşiv bağlantısı)](http://web.archive.org/web/20081014044504/http://www.aksiyon.com.tr:80/detay.php?id=31343)
