# Özel sektör tarıma yöneldi

*Zafer Özcan 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özel sektörün tarım yatırımları, köylüleri bilim ve teknoloji ile buluşturuyor. Çiftçiler, bilimsel yöntemlerle verimli üretim yaparak daha fazla kazanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016023145im_/http://www.aksiyon.com.tr/resim/611/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Filiz-Mehmet Avsal çifti, Antalya’daki seralarında domates üreticiliği yapıyor. Salkım domates, 20 yıldır onların tek geçim kaynağı. Aynı zamanda en iddialı oldukları ve üretimindeki incelikleri iyi bildikleri bir tarım ürünü. Ya da kısa süre öncesine kadar öyle olduğunu sanıyorlardı. Bugüne kadar domatesleri haldeki komisyonculara satan Avsal ailesi artık, Alman perakende devi Metro Grup’la çalışıyor. Şirketin bir süre önce başlattığı kontrollü üretim sürecinin, sözleşmeli üreticileri arasına katılmışlar. Filiz Avsal, “20 senedir bu işi yaparız ama Metro ile çalışmaya başlayınca hiç bilmediğimiz yöntemler öğrendik. İlaç ve gübreyi bile farklı kullanmaya başladık. Masraflarımız azalırken, kazancımız arttı. Meğer bilmediğimiz ne çok şey varmış.” diyerek yaşadıkları değişimi özetliyor.
   <br>
    <br>
     Avsal çiftinin seralarını bir süredir iki ziraat mühendisi sürekli izliyor. Domatesin gübre, ilaç ve sulamaları onların önerileriyle yapılıyor. Filiz Hanım, “Bizim bildiklerimiz babadan dededen kalmaydı. Bu sebeple mühendislere güvendik. Bu işin sulamasını bile yanlış biliyormuşuz. Eskiden domatesler istediğimiz gibi olmazdı; şimdi sertliği, rengi, kokusu ve tadı daha güzel.” diyor. Onun söylemeye çalıştığı aslında, tarım üretiminin tamamen bilimsel yöntemlerle yapılarak, hem verimin artırılması, hem de insan sağlığını tehdit edecek unsurların ortadan kaldırılması. Kontrollü veya sözleşmeli üretim olarak literatüre geçen bu yöntemin taşıyıcısı ise son yıllarda tarım yatırımlarına ilgi duyan büyük şirketler. Pazara sunacakları markalı sebze ve meyveyi istedikleri standartlarda ürettirebilmek için çiftçilerle sözleşme yapmayı tercih ediyorlar. Sözleşmelerin iki tarafın da lehine olan şartı ise son derece basit; çiftçi şirketin istediği standartlarda üretecek, şirket de bu ürünü en iyi fiyattan satın alacak…
     <br/>
     <br/>
     DANONE’DEN ÇİFTÇİ GELİŞTİRME PROGRAMI
     <br/>
     <br/>
     Türkiye’nin birçok bölgesinde büyük şirketler veya farklı sektörlerden girişimciler tarım yatırımları yapıyor ve çiftçileri bilimsel yöntemlerle üretime teşvik ediyor. Tarım derken hayvancılık da sürecin bir parçası. Hatta çiftçi-şirket işbirliklerinin ilk başladığı alan süt sığırcılığı demek yanlış olmaz. Türkiye’nin önde gelen süt ve süt ürünleri üreticisi büyük şirketler, bir süredir tedarikçileri olan çiftçiler için eğitim programları düzenliyor ve onları modern sığır çiftlikleri kurmaları için destekliyor. DANONE, Trakya bölgesinde başlattığı çiftçi geliştirme projesi ile geçimini süt sığırcılığından sağlayan çiftçileri Avrupa Birliği standartlarına hazırlıyor. Genel Müdür Serpil Timuray, “Hedefimiz, 2010’a kadar çiftçilerimizi süt üretiminde yüzde 100 AB standartlarına yükseltmek.” diyor. Aslında son yıllarda AB meselesi her etkinliğin başına getirilen bir sıfat oldu. Yapılan işin önemini artırdığı düşünüldüğünden olsa gerek, AB’ye uygunluk, AB standartları gibi kavramlar gerekli gereksiz kullanılıyor. Ancak konu tarım ve hayvancılık olunca durum farklı. Türkiye’nin 35 başlıkta ele alınan AB müzakerelerinde en fazla zorlanacağı alan, tarım ve hayvancılık; elbette bunun doğal sonucu olarak da gıda sektörü. Tarımda çok büyük bir potansiyele sahip ancak AB standartlarından da bir o kadar uzakta olan Türkiye için bu alana öncelik vermek kaçınılmaz. Kazançları verimli tarım üretimine bağlı şirketler ise bu gerçeği gördüklerinden, birlikte çalıştıkları çiftçilerin standartlarını bir an önce yükseltme telaşında. Çıtanın yükselmesi onlara kazandırdığı kadar, Türk tarımını da geliştirecek. Bu açıdan özel sektörün tarım yatırımları, Türkiye’nin kaderini etkileyecek önemde.
     <br/>
     <br/>
     DANONE, günlük 750 ton olan çiğ süt ihtiyacını, 15 binden fazla çiftçiden tedarik ediyor. Çiftçi geliştirme programı ise bu işi yapanlara olduğu kadar, yapmak isteyen yatırımcılara da açık. Timuray’a göre AB müzakere sürecinden Türk çiftçisinin büyüyerek çıkma dışında bir seçeneği yok. Halen Avrupalı meslektaşlarında ortalama 50 baş sığır bulunurken, Türk çiftçisinin ortalama sığır sayısı 2 veya 3. Şirketin hedefi ilk planda tedarikçilerin sığır sayısını en az 10’a yükseltmek. Bunun için teknolojik finansman ve know-how desteği veriliyor. Türkiye piyasasında halen yüzde 30 gibi büyük bir pazar payı olan DANONE’nin hedefi, sektördeki yıllık büyümelerin en az yüzde 50’sini karşılamak.
     <br/>
     <br/>
     SÜTAŞ ÇİFTÇİLERİ ÜNİVERSİTELİ YAPIYOR
     <br/>
     <br/>
     Aslında 15 bin ayrı tedarikçi ile çalışmak, büyük kuruluşların tercih ettikleri bir yöntem değil. Çünkü bu durum hem verimi düşürüyor hem de kontrolü zorlaştırıyor. Şirket bu amaçla, küçük üreticileri büyük üretici haline getirerek, tedarikçi sayısını azaltmayı da planlıyor. Halihazırdaki sözleşmeli çiftliklerin 14 binden fazlasındaki sığır sayısı 10’un altında. Oysa mesela Meksika’da DANONE, bütün ihtiyacını toplam 4 adet büyük üreticiden karşılıyor. Çiftçilerin büyüme yollarından birisi de birleşmek. Şirket, birleşerek büyüyen ve teknolojik üretim yapan çiftçilere 10-20 yıl boyunca süt alım garantisi veriyor. Çiftçi geliştirme projesinin diğer bir ayağı ise merkezi sağım üniteleri kurmak. Belirli noktalara kurulacak ünitelerden, o bölgedeki küçük üreticiler faydalanabilecek.
     <br/>
     <br/>
     Bu amaçla Çanakkale Lapseki’ye bağlı Çavuşköy’de ilk merkezî ünitenin yapımına başlandı. Merkezler, üretimin en önemli aşaması olan sağımın hem daha sağlıklı şartlarda yapılmasını sağlayacak, hem de teknoloji kullanılacağı için verimi artıracak. Projede yer alan üreticilere hijyen eğitimi, atölye çalışmaları, seminerler ve fabrika gezilerinin temel amacı ise daha bilinçli ve işini iyi yapan çiftçiler yetiştirmek.
     <br/>
     <br/>
     Süt hayvanı yetiştiricilerine eğitim veren bir başka kuruluş ise SÜTAŞ. Şirket bu yöndeki çalışmalarını Tarım Bakanlığı ile imzaladığı protokol çerçevesinde yürütüyor. Buna ek olarak Bursa Uludağ Üniversitesi’yle imzalanan Üniversite-Sanayi İşbirliği Protokolü ile Karacabey’de kurulan merkezde çiftçilere uygulamalı eğitim veriliyor. Üniversitenin Hayvan Yetiştirme ve Sağlığı bölümü ile Süt Teknolojisi öğrencilerinin uygulamalı meslek eğitimleri de bu merkezde gerçekleştiriliyor. Karacabey’deki çiftlikte düzenlenen seminerlere şirket yöneticileri, veterinerler ve ziraat mühendisleri katılıyor. Çiftçiler için düzenlenen eğitim seminerleri 3-5 gün sürüyor. Çiftçi dışında eş ve çocukları, hayvan bakıcıları, ara elemanlar ve sözleşmeli üreticiler seminerlere katılanlar arasında. Başarılı olanlara bakanlık onaylı eğitim belgesi veriliyor. Yurtdışından uzmanların katılımı ile gerçekleşen eğitimlerde ise uzmanların bilgi alışverişine zemin hazırlanıyor.
     <br/>
     <br/>
     İHRACAT İÇİN KONTROLLÜ ÜRETİM ŞART
     <br/>
     <br/>
     SÜTAŞ’ın çiftlikteki eğitim faaliyetlerindeki en önemli hedefi kuşkusuz işini gerekli sağlık şartlarına uygun ve yüksek verimlilikte yapan bir tedarikçi kitlesine ulaşmak. Bu amaçla eğitimleri daha da yaygınlaştırmak için yayınlar da yapılıyor. Yetiştirici el kitapları ve eğitim CD’leri hazırlanarak çiftçilere dağıtılıyor. İşini büyütmek isteyen veya bu alana girmek isteyen yatırımcılara da ücretsiz danışmanlık, plan ve proje desteği veriliyor. SÜTAŞ çiftliğinde bugüne kadar 76 ilden 12 bin 500 çiftçi eğitim aldı. Şirket bu çalışmaların sonuçlarından oldukça memnun. Elde edilen sütün hem miktar hem de kalitesinde yaşanan artış, çiftçi eğitimlerinin önemini ortaya koyuyor.
     <br/>
     <br/>
     Metro Grup Satın Alma Genel Müdürü Zeki Anlağan, büyük şirketlerin yaptırdığı kontrollü üretimin öneminin, ihracatta ortaya çıktığını belirtiyor. Türkiye’nin yaş sebze ve meyve ihracatında yaşadığı sorunlar, Akdeniz sineği veya ilaç kalıntısı gibi gerekçelerle gümrüklerden geri gönderilen tarım ürünleri, hep bilinçsiz ve kontrolsüz üretimin sonuçları. Avrupa Birliği ülkelerine ihracat yapabilmek için, standartlara uygunluğu gösteren Europ-Gap sertifikası almak gerekiyor. Bu sertifikaya sahip olmayan tarım ürünlerinin Avrupa’ya ihracatı yasak. Metro’nun kontrollü üretim projesinin hedeflerinden biri de, Europ-Gap standartlı çiftçi sayısını artırmak.
     <br/>
     <br/>
     SEBZELERE KİMLİK KARTI
     <br/>
     <br/>
     Metro Grup Meyve-Sebze Satın Alma Müdürü Nuh Taşınma, projenin en önemli bölümünün, tarladan sofraya kadar izlenebilirlik sağlaması olduğunu belirtiyor. Kontrollü üretimde, her üreticinin kimlik kartları var. Sera sayısı kadar da barkod verilmiş üreticiye. Bu barkodlar, marketlerde tüketiciye ulaşan ürünlerde yer alıyor. Tüketici barkodlardaki numaraları kullanarak, internet üzerinden ürünün bütün üretim aşamalarını, hangi dönemde hangi ilacın kullanıldığına kadar öğrenebiliyor. Kontrollü üretimdeki bir avantaj da, ürün çeşitlerinin tüketici taleplerine göre artırılabilmesi. Üretim, ziraat mühendisleri ve danışman firmaların denetiminde yapıldığı için, üretici aldığı teknik destekle aynı ürünün birçok farklı çeşidini yetiştirebiliyor. Mesela benzerlerine göre çok daha sulu ve lezzetli bir domates çeşidi olan Valesco’ya tüketiciden büyük talep geldiğini belirten Zeki Anlağan, bu sebeple onun üretimine ağırlık verdiklerini söylüyor.
     <br/>
     <br/>
     Aslında Türk tarımı, bakanlığın ve özel sektörün ilgisini artırmasıyla son yıllarda olumlu gelişmeler yaşarken, ihraç ürünlerde ortaya çıkan sorunların önemli bir imaj kaybına yol açtığı da bir gerçek. Rusya’nın iki kez Türkiye’den ithalatı durdurması, bunun neticesinde eski Tarım Bakanı Sami Güçlü’nün görevinden alınması, ilaç kalıntısı sebebiyle ihraç edilemeyen ürünlerin iç piyasaya verilmesi, son yıllarda yaşanan en önemli sorunlar. Zeki Anlağan, böyle bir ortamda iyi tarım uygulamalarının öne çıkarılması gerektiğini savunuyor. Bu gibi uygulamaların teşvik edilerek yaygınlaşmasının, tarımın geleceği adına büyük önemi olduğu görüşünde.
     <br/>
     <br/>
     Hükümet ve Tarım Bakanlığı bu çalışmaları teşvik ediyor. Tarım Kanunu çerçevesinde çıkarılan ‘İyi Tarım Uygulamaları’ yönetmeliğine göre, bu uygulamasını belgeleyen çiftçiye Ziraat Bankası kredi faizlerinde yüzde 60 indirim uygulayacak. Belgelendirmeyi bakanlığın görevlendirdiği kuruluşlar yapacak. Uygulamanın eylül ayından itibaren hayata geçirilmesi bekleniyor. Nuh Taşınma, Metro’ya bağlı 700 üreticiyi öncelikli olarak bu uygulamadan faydalandırmayı planladıklarını belirtiyor. Kontrollü üretimde iki yılda ciddi deneyim kazandıklarını da belirterek, “Bu alanda bencil değiliz. Birikimlerimizden isteyen perakendeci veya şirketleri de faydalandırabiliriz.” diyor.
     <br/>
     <br/>
     İyi Tarım Uygulamaları, ilk anda kulağa hoş gelse de, aslında zorlukları da olan bir üretim yöntemi. Geleneksel yöntemleri terk etmekte de zorlanan bazı üreticilerin bu yöntemi sürdüremedikleri ve Metro ile ilişkilerinin kesildiğini öğreniyoruz. Başarılı olanlar ise sonuçlardan son derece memnun. Kontrollü üretimi iki yıldır sürdüren çiftçilerden biri, Antalyalı yaş sebze ve meyve üreticisi Özay Akbay. Turizm okumuş ancak baba mesleği olan seracılığı sürdürüyor. Biber, patlıcan ve çilek favori ürünleri. Kontrollü üretimin hem malın kalitesini, hem de lezzetini artırdığını söylüyor. Onun serasında ilaçları reçeteli olarak kullanması ilginç bir ayrıntı. Reçeteleri, bu işin doktoru denebilecek ziraat mühendisleri yazıyor. Kendisine verilen programa göre sulama ve hasat gerçekleştiriliyor. Bu yıl ilaç ve gübre parası olarak 50 bin YTL’lik bütçe ayırdığını ancak masrafının 30 bin YTL’yi geçmediğini söylüyor. Metro Grup’un ziraat mühendisleri Güzin Zorlu ve Mahyeddin Danışman ile sürekli birlikte olan Akbay, artık onları işinin bir parçası olarak görüyor.
     <br/>
     <br/>
     SAMSUNLU GİRİŞİMCİLERDEN ÖRNEK MODEL
     <br/>
     <br/>
     Farklı alanlarda yatırımları olan Samsunlu 23 girişimcinin projesi Sammey (Samsun Meyve) ise özel sektörün tarım yatırımları ve çiftçiyi bilinçlendirme sürecinin en etkili örneklerinden. Bafra ve Çarşamba ovalarıyla Türkiye’nin en verimli topraklarına sahip olan Samsun, aynen diğer bölgelerde olduğu gibi bu potansiyelini şu ana kadar verimli yatırımlara dönüştürebilmiş değil. Sammey projesinin mimarı Mustafa Karabıyık, “Bizim Samsun’un tarımla kalkınacağına dair bir inancımız vardı. Farklı alanlarda çalışsak da bu yatırımla ilimizin tarım potansiyelini ortaya koymak istiyoruz.” diyor.
     <br/>
     <br/>
     Samsun-Bafra arasında 645 dönüm arazi üzerine kurulu çiftlikte elma, armut, kiraz gibi meyveler yetiştirilecek. İlk yıl tadına bakma, ikinci yıl satma olarak belirlenen hedeflere şimdiden ulaşılmış. Karabıyık, “Bu yıl ortaklarımız meyveleri tattı, gelecek yıl satışa başlayacağız.” diyor. Sammey’in hikâyesini ilginç kılan ise bir grup girişimcinin tarıma yatırım yapması değil elbette. Proje çevre köylere ve o bölgedeki çiftçilere örnek olabilecek özellikler taşıyor. Kuruluş aşamasında, meyvecilikte dünyanın en başarılı ülkelerinden İtalya’da uygulanan modelden faydalanılmış. Çünkü bizde bir dönümden 2 ton meyve alınırken, İtalya’da bir dönümden 8 ton meyve alınıyor. Arazi plantasyonu, hangi bölümlere hangi meyve dikelecek gibi ön çalışmalar yapılmış. 92 bin meyve fidesi İtalya’dan getirilmiş. 112 bin dolarlık yatırımla damlama sulama sisteme kurulmuş. Gübre, meyvelere sulamayla birlikte verilerek, vitaminin aynı gün ağaç gövdesine ulaşması sağlanıyor. Elma ağaçlarını taşıyacak direklerin planlanmasında bir peyzaj mühendisi görev almış.
     <br/>
     <br/>
     Çiftlikte ayrıca 19 Mayıs Üniversitesi Ziraat Fakültesi son sınıf öğrencilerinden seçilen 4 isim sürekli bulunuyor. Böylece hem mühendis adayları uygulamalı eğitim alıyor, hem de onların teorik bilgileri çiftliğe aktarılıyor. Projede o kadar ilginç uygulamalar var ki, mesela sondajdan alınan sulama suyu doğrudan meyveye verilmiyor. Karabıyık, bunu buzdolabından çıkan su olarak değerlendirerek, “Doğrudan vermek zararlı, bunun için havuz yaptık, suyu orada bir gün dinlendirdikten sonra meyveye veriyoruz.” diyor. Çiftliğe yakında bir meteoroloji istasyonu da inşa edilecek. Bu şekilde don olayları önceden haber alınarak tedbir alınabilecek.
     <br/>
     <br/>
     Bu projenin en önemli boyutu, böylesine örnek bir uygulamanın bölgedeki çiftçilerin kalkınmasına yapacağı katkılar. Mustafa Karabıyık asıl amaçlarının bu olduğunu belirterek, planlarını şöyle anlatıyor: “23 girişimcinin buradan gelecek paraya ihtiyacı yok. 645 dönüm arazinin bir bölümü çalılık. Buraya 300 kişilik bir konferans salonu ve eğitim merkezi inşa etmeyi planlıyoruz. Önümüzdeki yıldan itibaren meyvecilik yapan veya yapmak isteyen çiftçilere burada ücretsiz eğitim vereceğiz. Arazide uygulamalı olarak işin inceliklerini göstereceğiz. Gelen her 50 kişiden 5’i bu işi öğrenirse bölgeye büyük katkı sağlar. Bizim insanımız görmeden inanmaz, burada her şeyi görecekler. Asıl hedefimiz Sammey’i bir meyvecilik okulu haline getirmek.”
     <br/>
     <br/>
     Projenin bir amacı da, burada işi öğrenip aynı kalitede üretim yapan çiftçilerin ürünlerini alarak, ihracata başlamak. Kendi imkânlarıyla ihracat yapma şansı olmayan çiftçilerin önünü bu şekilde açmayı da hedefliyorlar.
     <br/>
     <br/>
     HER YIL 2 BİN 500 ÇİFTÇİYE TRAKTÖR EĞİTİMİ
     <br/>
     <br/>
     Özel sektörün çiftçilere yönelik eğitim programları sadece ürünle sınırlı değil. Tarım makinelerinin kullanımına yönelik eğitimleri de bu kapsamda ele almak gerekiyor. New Holland Trakmak Traktör Sanayi, her yıl Ankara’da 2 bin 500 çiftçiye uygulamalı tarım makineleri ve traktör kullanım eğitimi veriyor. Şirket bünyesindeki Eğitim Müdürlüğü’nün yürüttüğü çalışmalarda, yurtdışından da eğitmen ve dokümantasyon desteği sağlanıyor. Tarla günlerinde ise traktör ve diğer tarım makinelerinin kullanımı uygulamalı olarak gösteriliyor. New Hollanda Trakmak Genel Müdürü Ateş Arsan, bugüne kadar 25 binden fazla çiftçiye eğitim verildiğini belirterek, “Verilen eğitimler, üreticilerin işini daha düşük maliyetle yapabilmesinin yollarını gösteriyor. Bu durumun üretimdeki verimlilik artışına katkı sağladığını düşünüyoruz. Çiftçi eğitimleri yalnız New Holland markalı traktör sahibi olanlara mahsus değil. Her marka ve modelden traktör ve tarım aleti-makinesi sahibi olan kişiler bu eğitimlerden faydalanabilmektedirler.” diyor.  New Holland Trakmak Eğitim Müdürlüğü, Türk çiftçisine yönelik eğitimlerinin yanı sıra Yetkili Servis, Bayi, Yedek Parça Bayi ve Teknik Personel eğitimleri de veriyor. 2006 yılında, 300.000 Euro’luk bütçesi ile eğitim, eğiticinin eğitimi, dokümantasyon ve yurt içinde eğitim uzmanı destekli çalışmalara katılım programları gerçekleştirildi ve altyapı çalışmalarına kaynak ayrıldı. Eğitimler Ankara’daki Teknik Merkez ile sınırlı tutulmuyor. Çorlu, Babaeski, Şanlıurfa ve İzmir-Torbalı’da teorik ve tarlada pratik eğitimler için kullanılıyor. Torbalı’da ayrıca tarımsal aletlerin yanı sıra tohumluk, gübre, ilaç ihtiyaçlarının da şirket tarafından karşılandığı, tarımsal üretimin her aşamasına ilişkin çalışmalar yürütülüyor.
     <br/>
     <br/>
     Sonuç olarak özel sektörün çiftçiye verdiği desteğin temel sebebi elbette kendi çıkarları. Kontrollü yöntemle üretim yapan çiftçi ne kadar kaliteli ve verimli üretirse, onunla birlikte çalışan şirketler de o kadar çok kazanıyor. Burada önemli olan, özel sektör kazanırken, geride işini daha iyi bilen ve daha verimli bir çiftçi kitlesinin yetişmesi. Halen geleneksel yöntemlerin ağırlıkta olduğu, verimsiz ve hantal tarım sektörü, şirketlerin desteğiyle dünyada en son kullanılan teknikleri öğreniyor ve bunları uygulama şansı buluyor. Pek farkında olmasa da, çok zorlu geçmesi beklenen müzakere sürecine de dolaylı olarak hazırlanıyor. Kısacası özel sektör-çiftçi işbirlikleri tarlalara bilimi getiriyor. Bilim de çiftçilere daha fazla üretim, daha fazla kalite ve elbette daha fazla kazanç…
     <br/>
     <br/>
     <br/>
     AVRUPA’NIN EN BÜYÜK KİVİ ÇİFTLİĞİ
     <br/>
     <br/>
     Ülkemizde son yılların en popüler meyvelerinden biri de kivi. Özellikle çocukların favori meyvesi olan kivinin anavatanı olarak Çin, Endonezya ve Avustralya gibi ülkeler biliniyor. Türkiye’de ise Yalova’dan Rize’ye uzanan Karadeniz hattında yetişiyor. Son yıllarda çiftçilerin ilgi duyduğu yeni bir kazanç kapısı denebilir. Çünkü bol yağışlı Karadeniz iklimi bu ürün için son derece uygun. İç piyasadaki üretim yıllık 10 bin tonu bulmuyor. Talep daha fazla olduğu için ürünün bir kısmı ithal ediliyor. Üretim aşamaları son derece hassas ancak üretimi bir o kadar kolay ve verimli olduğu için kivi, yeni arayışlar içinde olan Karadeniz köylüleri için önemli bir çıkış noktası. Ali Arslan, Çarşamba yakınlarındaki 350 dönümlük arazisini kivi çiftliği haline getirmiş. Yurtdışında kivi işini inceleyen mektepli çiftçi, bugüne kadar Avrupa’daki en büyük kivi çiftliğinin 330 dönüm ile İtalya’da bulunduğunu belirterek, kendi çalışmasının onu geçtiğini söylüyor.
     <br/>
     <br/>
     Samsun Toprak ve Su Kaynakları Araştırma Enstitüsü Müdürü Dr. Osman Özdemir, kivi projesine destek veriyor. Arslan’ın çiftliğinde 1-7 yaş arası her tür kivi ağacı olduğunu belirterek, “Bu çiftlik adeta bir okul gibi. Ziraat fakültesi öğrencileri gelip çalışmayı görebiliyor. Bu işi yapmak isteyen diğer çiftçiler için de bir eğitim merkezi işlevinde.” diyor. Hasat mevsimi olan ekim ayında kivi için tarla günleri yaptıklarını belirterek, Çarşambalı çiftçiler için yeni ve önemli bir gelir kaynağı olabilecek bu ürünü yaygınlaştırmayı hedeflediklerini ve isteyene teknik destek verdiklerini belirtiyor.
     <br/>
     <br/>
     Kivi bitkisinde hastalık ve zararlılar olmadığı veya çok az olduğu için genelde tarım ilacı kullanılmıyor. Normal şartlarda bir ay bekleyebilen kivi, soğuk hava depolarında ise bir yıl muhafaza edilebiliyor. İçerdiği vitaminler sebebiyle gelişme çağındaki çocuklar için çok faydalı. Dr. Özdemir, “Bizdeki bilgi birikimi kivi tarımını baştan sona götürmek için yeterli.” diyerek, Ali Arslan örneğindeki işadamlarının girişimlerinin bölge tarımına yeni bir soluk getirebileceğini düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25079), [web.archive.org (arşiv bağlantısı)](http://web.archive.org/web/20061016023145/http://www.aksiyon.com.tr:80/detay.php?id=25079)
