# Helal yok, koşer verelim!

*Zafer Özcan 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de ‘İslamî usullere uygunluk’ anlamına gelen ‘helal gıda sertifikası’ verilmezken birçok şirket, Yahudilerle ticaret yapabilmek için ‘koşer’ belgesi alıyor. Denetimler için hahamlara yüklü miktarlarda ödeme yapılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016022830im_/http://www.aksiyon.com.tr/resim/612/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Koşer belgesi alabilmek için her yıl hahamlara 10 bin dolar para ödüyorum. Aksi halde Yahudilere mal satamıyoruz.” Kayseri merkezli Gülsan Şekerleme Şirketi Yönetim Kurulu Üyesi Mehmet Güldüoğlu, İsrail’e ihracat yapabilmek için yerine getirmek zorunda olduğu şartları anlatıyor bu ifadeleriyle. Sadece İsrail’le değil, sahibi Yahudi olan firmalarla ticaret yapabilmek için de bu belgeyi almak zorunda olduklarını belirtiyor. Daha çok et ve et ürünleri denilince akla gelen dine uygunluk kavramı, Yahudiler için her kategoride geçerli. Nitekim Gülsan, ürettiği reçeller ve meyve suları için bu belgeyi alıyor.
   <br>
    <br>
     2007’DE BELGELENDİRME BAŞLAYACAK
     <br/>
     <br/>
     Kurumun koşer belgesi alabilmesi için İsrail’den ya da İstanbul’dan hahamlar bizzat fabrikaya gelerek denetim yapıyor. Belge ücreti dışında, onların bu seyahatinin masrafı da koşer sertifikasına talip olan firmaya ait. Anadolu’da bu yöntemle çalışan birçok firma var. Yahudilerle iş yapacaksanız, Malatya’daki kayısı üreticileri için bile geçerli koşer belgesi alma zorunluluğu var.
     <br/>
     <br/>
     Nüfusun çoğunluğu Müslüman olan Türkiye’de koşerle ilgili böylesine yaygın uygulamalar bulunurken, İslamî usullere uygunluk anlamına gelen helal gıda sertifikasından bahsetmek neredeyse imkânsız. Çünkü Türkiye’nin üretim ve kalite standartlarını belirleyen kurum olan Türk Standart Enstitüsü Kurumu’nun (TSEK) böyle bir sertifika uygulaması yok. Geçen yıl helal gıda için TSEK’in standart hazırlığında olduğu haberlerinin basına yansıması ile başlayan tartışmalar, konunun sanki sadece ideolojik ve politik yönü varmış izlenimi oluşturdu. Oysa bugün sadece nüfusunun çoğunluğu Müslüman ülkelerde değil, Avrupa’dan Avustralya’ya, Uzakdoğu’dan Güney Afrika’ya kadar birçok bölgede helal gıda standartları var ve bunları belgeleyen sertifikasyon kuruluşları bulunuyor. Dünya’da yıllık cirosu 500 milyar dolara ulaşan bu sektörün yıllık kongreleri yapılıyor ve konu bizdekinden çok farklı olarak, ticaretin ve ekonominin unsurlarından biri olarak ele alınıyor.
     <br/>
     <br/>
     HELAL GIDA STANDARDI HAZIRLAYAN ÜLKE
     <br/>
     <br/>
     Helal gıda (halal food) standartlarını dünyada ilk kez hazırlayarak uygulayan ülke Malezya. Bu standartlar, İslamî usullere uygun hazırlanması gereken gıdaların “hangi özelliklere sahip olması gerektiği, kesim usulleri, söz konusu gıdaların hazırlanmasında kullanılacak katkı maddeleri ile bu gıdaların servisinin yapıldığı yerlerin sahip olması gereken özellikleri” kapsıyor. Helal teriminin kullanılması için genel esaslar standardı ise uluslararası “The Codex Alimentarius Komisyonu” tarafından 1997’de hazırlandı. Komisyon, kesim aşamasında farklı İslamî görüşleri de göz önüne alarak, yasak olan ve yasak olmayan hayvanlarla ilgili küçük farklılıklar olduğunu kabul etti. Bu genel esaslar, ithalatçı ülkelerin yetkili makamlarının yorumuna bırakıldı.
     <br/>
     <br/>
     Helal gıda tartışmaları son yıllarda yeni boyutlar da kazandı. Türk firmalarının Amerika, Avrupa, Kanada ve Uzakdoğu’ya yaptığı gıda ihracatlarında helal standardı talepleri gelmeye başladı. Malezya ise geçen yıl İslam Konferansı Örgütü (İKÖ) Genel Sekreterliği’ne gönderdiği yazıda, helal gıdayla ilgili uluslararası standart belirlenmesi önerisini getirdi. Geçen yıl ekim ayında, Almanya’nın Köln şehrinde yapılan ve 168 Türk gıda firmasının da katıldığı dünyanın en önemli gıda fuarlarından ANUGA’da, Yahudilerin kullanımı için “Kosher Products” (Koşer Ürünleri), Müslümanlar için de “Halal Food” (Helal Gıda) amblemlerinin kullanımı ile ilgili amblem ve tanıtımlar yer aldı. TSEK, basında büyük gürültü koparan ilk çalışmalarını da işte bu gelişmeler ve firmalardan gelen yoğun talepler üzerine başlattı. TSEK, çalışmayı tüm tarafların katılımı ve görüşleri alınarak mutabakat yoluyla gerçekleştirmeyi planlıyor.
     <br/>
     <br/>
     Helal gıda konusunda hazırlanacak olan Türk standardı, Malezya tarafından hazırlanan “Helal Gıda’’ standardı ile birlikte, uluslararası mutabakatla yayınlanmış olan The Codex Alimentarius Komisyonu’nun dokümanları ve ülkemizdeki tüketici ihtiyaçları göz önüne alınarak olgunlaştırılacak. Söz konusu standardın hazırlanmasını müteakip, 2006’nın sonuna doğru belgelendirme faaliyetlerinin başlatılması öngörülüyor. Belgelendirmede teknik personele ilaveten, gerektiğinde din adamlarından da yararlanılması planlanıyor. Kurum yetkilileri, TSEK standartlarının tamamının ihtiyarî yani uyulması isteğe bağlı statüde olduğunu hatırlatıyor: “Helal gıda sertifikası uygulaması, bu sertifikaya sahip olmayan ürünlerin helal olmadığı anlamına gelmeyeceği gibi, bu ürünlerin piyasaya arzında da herhangi bir engel teşkil etmeyecektir.”
     <br/>
     <br/>
     HAZIRLIKSIZ YAKALANIRSAK İŞİMİZ ZOR
     <br/>
     <br/>
     Helal gıda standartlarına asıl ihtiyaç duyanlar ise kuşkusuz gıda üreticileri. İhracat yapan veya yapma potansiyeli olan büyük firmalar, bu standartları tamamen ticarî hayatın bir gereği olarak değerlendiriyor. İhracat kadar ithalat noktasında da helal gıda standartları büyük önem taşıyor. Şu anda Türkiye’ye dışarıdan et ithalatı yasak. Bu yasağın özellikle AB sürecinde sürdürülmesi mümkün görünmüyor. Bu durumda Türkiye’ye dışarıdan helal sertifikalı et ürünlerinin gelmesi, böyle bir belgeye sahip olmayan içerideki üreticiler için büyük bir sorun oluşturabilir ve yerli üreticinin rekabet imkânını ortadan kaldırabilir. İş dünyasının helal gıda noktasındaki hassasiyeti ve konunun ideolojik zemine taşınmaması isteği de, bu gibi endişelerden kaynaklanıyor.
     <br/>
     <br/>
     Süt ve Et Üreticileri Birliği (SETBİR) Başkanı Erdal Bahçıvan, konunun toplumsal kamplaşma boyutuna çekilmesini tehlikeli buluyor ve tartışmanın ekonomik çerçevede kalmasını öneriyor. “Özellikle et ürünlerinde, Türkiye dış ticarette rekabet etme noktasına geldiği zaman böyle bir standarda ihtiyaç olacaktır. Bu ihtiyaç hâsıl olduğunda, firmaların belge alabileceği bir adres olmalı. Bunu yurtdışından isteyecek halimiz yok.” diyor. Aynı zamanda Bahçıvan Gıda’nın yönetim kurulu başkanı olan Bahçıvan, Müslüman bir ülkede helal gıda standardı verebilecek bir kurumun olmamasının kabul edilemez bir durum olduğunu da belirtiyor: “Ekonomik ve ticarî olarak böyle bir sertifika ihtiyaç. Özellikle ihracata katkı yapacak. Yarın Türkiye’ye et ürünleri ithalatı serbest bırakıldığı zaman dışarıdan gelen üründe helal damgası olacak. Tüketici bu durumda ithal eti tercih edecek ve bu haksız rekabete yol açacak. O zaman hazırlıksız olursak işimiz çok zor. Bunların hepsini düşünüp de değerlendirme yapmak lazım. Konuyu sadece felsefî ve inanç boyutuyla tartışmak kutuplaşmayı artırır. Bu bir ekonomik ihtiyaçtır ve karşılanması gerekir.”
     <br/>
     <br/>
     Sağlıklı Gıda Platformu Sözcüsü Hüseyin Bozdağ da, “Konuyu farklı yerlere çekmenin âlemi yok” diyenlerden. Helal gıdanın yeni bir kavram olmadığını belirten Bozdağ, yıllardır bu standartların farklı ülkelerde uygulandığını hatırlatıyor. Ona göre Türkiye bu konuda çok hızlı davranmalı ve TSEK bir an önce standartları belirlemeli. Kendisi de gıda sektöründe olan Bozdağ, İsrailli bir müşterisinin kendisinden ısrarla koşer belgesi istediğini belirterek, “Bu ülkenin halkı bu standardı neden istemesin? İngiltere’de lokantaya girdiğimde bana helal yemek isteyip istemediğimi soruyorlar. Nüfusları Müslüman olmayan Batılı ülkeler bile bu sorunu çoktan aşmış. Biz halen aynı noktayı tartışıyoruz. Çoktan çözülmesi gereken bir konu.” diyor.
     <br/>
     <br/>
     BAROLAR TSEK’E DAVA BİLE AÇTI
     <br/>
     <br/>
     Helal gıda aslında Türkiye’nin gündeminde olan bir konu değil. Sansasyonel haberler haricinde veya yurtdışından konuyla ilgili ilginç ayrıntılar gelmedikçe, bu konu basının ve kamuoyunun gündemine girmiyor. Girdiği zaman da böylesine ticarî bir kavram bile hemen ‘laiklik’ tartışmalarının içinde ele alınarak çok kaygan bir zemine taşınıyor. Elbette böylesi bir zeminde hareket etmenin sonuçları herkesi endişelendirdiğinden standartların hazırlanması da ister istemez gecikiyor. Yapılan hazırlıklar raflarda bekletiliyor. Bu standartları çok gerekli gördükleri ve bu konuda TSEK’ten talepte bulundukları halde, bazı firma temsilcileri konu hakkında görüş açıklamaktan bile çekiniyor. İşin laiklik ihlaline kadar vardırılan yönü istismarın bir boyutunu oluştururken, helal gıda uygulaması başladıktan sonra yaşanabilecek istismarlar da tüketicileri endişelendiriyor. Olur olmaz her meselenin ‘helal’ kapsamına sokulması ve bundan ticarî bir haksız rekabet elde edilmesi gibi… Bu açıdan helal kavramının, sadece Müslümanların dinî hassasiyetlerine cevap veren ticarî bir uygulama olarak kalması ve hangi ürün grupları için geçerli olacağının önceden net olarak tespit edilmesi, en sağlıklı yol olarak görünüyor.
     <br/>
     <br/>
     TSEK ise son tartışmalara ve suçlamalara rağmen konu hakkındaki çalışmalarından geri atmış değil. Hedef 2006 sonunda standartları açıklamak ve 2007’de uygulamaya geçmek. Zaten TSEK böyle bir çalışma yapmadığı takdirde, helal gıda sertifikasına ihtiyaç duyan firmalar bu belgeyi yurtdışındaki sertifikasyon kuruluşlarından temin etme yoluna gidecek. Üreticiden gelen yoğun talep doğrultusunda belge hazırlıklarına başlayan kuruma, bazı barolar ‘laiklik ihlali’ gerekçesiyle dava bile açmış. TSEK yetkilileri, bu gibi kişi ve kurumların konuyu hiç bilmeden, Türkiye ve dünyada değişen ihtiyaçlar hakkında hiç araştırma yapmadan hareket etmelerinden yakınıyor: “Bize gelip sorsalardı neden bu çalışmayı yaptığımız hakkında gerekli izahatı verirdik.”
     <br/>
     <br/>
     Helal gıda standartları ülkemizde faaliyet gösteren çokuluslu perakendecileri de yakından ilgilendiriyor; büyük mağazalarda gıda en önemli ürün kalemlerinden çünkü. Uygulama yurtdışında yaygın olduğundan, onlar bu konuda ciddi birikime de sahip. Birçok ülkede perakende satış zincirleri bulunan Alman Metro Grup Türkiye temsilcisi Nurdan Tümbek, konuya tamamen pazarlama açısından bakıyor. Dünyada artık kişiye özel pazarlama dönemi yaşanıyor. Her alanda ihtisaslaşma bu kadar yaygınlaşırken, farklı alışkanlık ve beklentideki müşterileri ihmal etmeyi, pazarlamanın temel ilkelerine aykırı buluyor: “Türkiye bir tarım ülkesi. İhracat potansiyeli çok yüksek. Ortadoğu pazarı var, Batı ülkeleri var. Farklı alışkanlık ve beklentileri olan müşterilerin var. Ortadoğu ülkeleri ithal üründe belirli bir standart arıyorsa bunu yapmak zorundasın. Bunu zaten uygulayan uyguluyor, üzerinde domuz eti ve domuz mamulleri yoktur diye yazıyorlar. Helal gıda, pazarlamanın bir gereğidir. Global olabilirsin ama yerel davranmak zorundasın.”
     <br/>
     <br/>
     ZATEN DİNÎ HASSASİYETLERE UYGUN ÜRETİYORUZ
     <br/>
     <br/>
     Bir diğer çokuluslu gıda şirketi Unilever’in Türkiye Yönetim Kurulu Başkanı İzzet Karaca, bu konuda hazırlanacak bir yasa ya da yönetmeliğin, şirketi ekstra bir maliyet altına sokmayacağı görüşünde. 1953’ten beri Türkiye’de faaliyet gösteren Unilever’in, zaten dinî hassasiyetlere uygun üretim yaptığını ifade ediyor: “Unilever, gıda üretimlerinde dinimiz gereğince gıda maddelerinde yenmesi yasak olan ne domuz yağı ne de alkol kullanmakta ve her ürünümüzün ambalajlarının üzerinde bu ürünlerin kullanılmadığına dair ibareler açıkça belirtilmektedir. Unilever olarak, faaliyette bulunduğumuz her ülkenin kültürüne uygun şekilde ürünler sunmaya ve geliştirmeye, tüm dünyada kullandığımız kalite ve hijyen kurallarının yanı sıra toplumda kabul görmüş niteliklere sahip, ilgili makamların tüm prosedürlerine uygun üretim yapmaya devam ediyoruz.” Karaca, istendiği takdirde bu konuda her türlü prosedürü yerine getirmeye hazır olduklarını da ekliyor.
     <br/>
     <br/>
     Helal gıda kavramı yerli gıda üreticilerini de gündeminde. Kaanlar Gıda Yönetim Kurulu Başkanı Abdurrahman Kaan, “Yakın geçmişte böyle bir ihtiyaç bulunmazken, küreselleşmenin sonucu olarak mal ve hizmetlerin sınır tanımazlığı uluslararası ticaretin gelişimi, dünyadaki inanışların çeşitliliği ve ülkemizin bu değişimin yanında yer alması helallik standardını zorunlu olarak gündeme getirmiştir.” diyor. Ona göre, dünyadaki helal gıda pazarı her geçen yıl büyüyor. İlginç olan ise bu büyümede, nüfuslarının çoğunluğu Müslüman olan ülkelerin payının fazla olmaması. Çünkü sertifikalandırma işi Müslüman olmayan ülkelerde daha yaygın. Kaan’a göre helal gıda konusunda asıl sorumluluk Müslümanlara düşüyor. Helallik kavramının doğru ve kuşatıcı bir tarife ihtiyacı olduğunu belirterek, “İnsanların yedikleri konusunda her geçen gün daha da hassaslaştıkları bir dünyada helal uygulaması Müslümanlar için bir güvence olabilir. Müslümanlar insanlara bu güvenceyi sunabilmelidirler.” diyor.
     <br/>
     <br/>
     Şirketlerin olaya bakışından da anlaşılabileceği gibi helal gıda, günümüz şartlarında ticaretin doğasından kaynaklanan bir mecburiyet. Müşterinin kral olarak değerlendirildiği, tüketici haklarının her zamankinden daha fazla önem kazandığı günümüzde helal gıda da, ideolojik bir yaklaşım değil, bir tüketici talebi. Çokuluslu şirketler birçok ülkede zaten bu talebi karşılıyor. Türkiye’nin helal gıda standartlarını tespit ve uygulamada yaşayacağı gecikmenin faturası doğrudan Türk şirketlerine, dolaylı olarak da Türk ekonomisine kesilecek.
     <br/>
     <br/>
     <br/>
     GIDA NASIL HELAL OLUR?
     <br/>
     <br/>
     Helal gıda kavramı, Uluslararası The Codex Alimentarius Komisyonu dokümanlarında “İslamî kurallara göre izin verilen gıda” anlamında kullanılıyor. Buna göre bir gıda ürününün helal sayılabilmesi için aşağıdaki üç şartın yerine getirilmesi gerekiyor:
     <br/>
     <br/>
     -Helal gıda, İslamî kurallara göre yasak olarak değerlendirilen (domuz eti, alkol gibi) herhangi bir unsuru içermemeli veya ihtiva etmemelidir.
     <br/>
     <br/>
     -İslamî kurallara göre yasak olan unsurlardan arındırılmış yerlerde veya cihazlarda hazırlanmalı, işlenmeli, taşınmalı veya depolanmalıdır.
     <br/>
     <br/>
     -Bu iki özellikten farklı yollarla üretilen herhangi bir gıda ile hazırlama, işleme, taşıma ve depolama aşamasında direkt temas etmemelidir.
     <br/>
     <br/>
     Bu yıl üçüncüsü gerçekleştirilen Dünya Helal Forumu’na, Malezya’nın Kuala Lumpur kenti ev sahipliği yaptı. Mayıs ayında gerçekleştirilen foruma dünyanın en büyük perakende zincirlerinden olan ve marketlerinde ‘helal gıda reyonları’ bulunan Tesco, Güney Afrika gibi ülkelerdeki şubelerinde helal gıda sertifikası ile hizmet veren Mc Donald’s ve ülkemizde de çok yaygın bir dağıtım ağına sahip Nestle gibi çokuluslu şirketler de katıldı. Toplantılarda üzerinde durulan konulardan biri de, gıdaya ek olarak artık kozmetik ve ilaç gibi sektörlerde de helal unsurunun tüketici taleplerine eklendiğine dikkat çekildi. Özellikle bazı ilaçların üretiminde domuz tabanlı jelatin kullanılması bu konuda da tüketicinin ‘helal’ arayışını başlatan unsurlardan olduğuna vurgu yapıldı. Forum çerçevesinde düzenlenen Helal Ürün Fuarı’na ise (MIHAS) 19 ülkeden 448 firma katıldı. Bir başka helal gıda fuarı ise Fransa’nın başkenti Paris’te düzenlendi. Bu yıl ikincisi yapılan fuar, ülkede yaşayan 6 milyon Müslümanın helal gıda tüketimi için ne gibi alternatiflere sahip olduğunu ortaya koyuyor.
     <br/>
     <br/>
     <br/>
     HELAL GIDA ‘LAİK CUMHURİYET’E DARBE Mİ?
     <br/>
     <br/>
     İş dünyası tarafından tamamen ticarî bir yaklaşım, hatta bir pazarlama tekniği olarak algılanan helal gıda konusu ilk gündeme geldiğinde, basın ve muhalefetten çok ilginç tepkiler gelmişti. Özellikle muhalefet partisi sözcülerinin yaklaşımları, konu hakkındaki bilgisizliği gözler önüne serdi. Geçen yıl konuyla ilgili ilk açıklamalar yapıldığında CHP’li İnal Batu konuyu, ‘laik cumhuriyete yeni darbe, aşındırma’ şeklinde nitelendirirken, Haluk Koç, “Bu karar hâlâ AK Parti’nin gerçek yüzünü görmeyenlere ithaf olunur.” ifadelerini kullanmıştı. Kemal Anadol ise bir adım ileri giderek, helal gıda meselesi hedefin AB değil, Cidde veya Tahran olduğunu gösterdiğini belirtiyordu. SHP Genel Sekreteri Ahmet Güryüz Ketenci ise çalışmayı ‘şeriat için yeni bir adım’ olarak nitelendirdi. Olaya en ilginç tepkilerden biri de İstanbul Barosu Başkanı Kazım Kolcuoğlu’ndan geldi. Konunun toplumda yeni bir ayrışmanın temelini atmak anlamına geldiğini ve anayasanın 10. maddesine aykırı olduğunu iddia etti. Hatta bu uygulamanın 1 Eylül 2003’te hükümetin imzaladığı ‘İslam özel sektörünün geliştirilmesi kurumunu kuran anlaşmanın’ bir parçası olduğu iddiasını savundu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25131), [web.archive.org (arşiv bağlantısı)](http://web.archive.org/web/20061016022830/http://www.aksiyon.com.tr:80/detay.php?id=25131)
