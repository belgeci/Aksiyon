# Var mı büyüme gibisi!

*Zafer Özcan 2007.06.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      O ilginç reklam sloganıyla zihinlerde yer eden Nazlı Gıda, dünya markası olma yolunda emin adımlarla ilerliyor. Şirket, Türk gıda ve tarım sektörüne yeni bir vizyon getirecek sivil oluşumlarda da aktif rol alıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070627070655im_/http://www.aksiyon.com.tr/resim/654/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Var mı Nazo gibisi’ sloganıyla belleklerde yer etmeyi başaran Nazlı Gıda, son yıllarda ürün yelpazesini genişleterek hızlı bir büyüme ivmesi yakaladı. Toz içecek sektörünün pazar lideri konumuna gelen firma, uluslararası pazarlara açılırken farklı fırsat ve tecrübelerden yararlanmayı da ihmal etmiyor. Örneğin, şirketin piyasaya yeni sürdüğü mango suyunun aromasına Afrikalı öğrenciler karar verdi. Mozambik’teki Türk Okulu’nda okuyan ve başarılarından dolayı İstanbul gezisiyle ödüllendirilen öğrencilerin ziyaret ettiği yerlerden biri de, NAZO’nun üreticisi Nazlı Gıda’nın İkitelli’deki fabrikası oldu. Öğrencileri ağırlayan firma sahibi Ethem ve Nihat Kurt kardeşler, üretim aşamasında oldukları tropikal içecek mango suyunu,  meyvenin anavatanından gelen öğrencilerin denemesini istedi. Uzun denemelerden sonra ideal tada ulaşan şirket, gençlerin tercihi olan Mango içeceğini piyasaya sürdü.
   <br>
    <br>
     Öğrencilerin uzun süre farklı aromalardaki mango sularını denediğini belirten yönetim kurulu üyesi Nihat Kurt, “Onlar bu meyvenin anavatanından geliyor ve öğrenciler sayesinde gerçek tadı bulmuş olduk” diyor. Bir süredir Türkiye İşadamları ve Sanayiciler Konfederasyonu’nun (TUSKON) dış ticaret köprülerinde işadamları arasında tercümanlık yaparken gördüğümüz öğrencilerin, şirketlere bu gibi katkıları da olduğunu belirten Kurt, “TUSKON toplantılarında iş bağlantısı kurmak için bize yardım eden Türk okullarının öğrencileri bizim üretimimize bu şekilde doğrudan katkı yaptı. Mango suyunu Mozambikli öğrenciler deneyince, Afrika pazarına bu ülkeden açıldık. Mozambik’e ihracata başladık” diyor.
     <br/>
     <br/>
     KÖTÜ REKLAM, KÖTÜ DEĞİLDİR
     <br/>
     <br/>
     Nazlı Gıda, birçok kişinin ekranlardaki ‘var mı Nazo gibisi’ sloganından hatırladığı bir firma. NAZO aslında, reklâmın bir firmayı marka yapmadaki gücünü ortaya koyan ve ‘reklâmın iyisi kötüsü olmaz’ sözünü haklı çıkaran bir örnek. İki yıldır uzmanların değerlendirmelerinde en kötü televizyon reklâmı seçilen NAZO, buna rağmen sonradan girdiği sektörde dev firmaları geride bırakarak, pazar lideri olmayı başarmış. Nazlı Gıda Yönetim Kurulu Başkanı Ethem Kurt’un en kötü reklâm seçilmelerine yönelik yorumu net: “Biz hep kötü reklâmda birinciyiz; ama bunun önemi yok. Yeter ki mal kötü olmasın. İnsanlara sunduğunuz ürün güvenilir olsun. Önemli olan bir markanın bilinmesidir, kötü veya iyi reklâmla bilinmesi değil.”
     <br/>
     <br/>
     80 DARBESİ İFLAS ETTİRDİ; AMA
     <br/>
     <br/>
     Televizyon, üreticiler için en pahalı reklâm mecrası. Küçük ve orta büyüklükteki firmaların girmesinin kolay olmadığı bir alan. NAZO’nun ‘kötü ve kısa; ama akılda kalıcı’ bir filmle ekranda görünmesinin temel sebebi bu. Nazlı Gıda, bu engeli bir tür ‘vur-kaç’ taktiği ile aşmayı başarmış ender kuruluşlardan. Ethem Kurt, “Bilinmek çok büyük bir değer. Biliniyorsanız insanlar daha çok tercih eder ve severek kullanırlar. Satışlarınız artar. Ticarette en önemli fark bilinebiliyor olmaktır. Bunu sağlarsanız önünüzün açıldığını görürsünüz.” diyor.
     <br/>
     <br/>
     NAZO’nun hikâyesinde Türkiye’de birçok kişi ve kurumu derinden sarsan 12 Eylül darbesinin izlerini görmek mümkün. Kurt ailesi aslen Rizeli. Babalarıyla birlikte İstanbul’a göç ettikten sonra ticarette şanslarını denemeye karar vermişler. İlk işleri konfeksiyon ve kundura üzerineymiş. Fatih’te açtıkları mağaza, darbe olduktan sonra müşterilerin ayağını çekmesiyle iflas etmiş. Ethem Kurt o günleri anlatırken, “Siftahsız dükkân kapattığımız çok olurdu. Darbe döneminde ayakta kalmak zordu; zaten biz de kalamadık” diyor. Rizeli olmanın da getirdiği bilgi birikimiyle, çay işine girer Kurt kardeşler. İlk yaptıkları kahvehanelere çay temin etmektir. Aile kökleri sebebiyle kolay çay temin edebildikleri için bu işte kısa sürede epey mesafe almayı başarırlar. Toz içecek sektörüne girmeleri de yine kahvehanelerden gelen taleple olur. 1993’te aromalı içecek üreten bir arkadaşlarının küçük atölyesini devralırlar ve NAZO markasının temelleri de atılmış olur.
     <br/>
     <br/>
     YERLİ ÜRETİCİNİN KADERİ MARKETÇİNİN ELİNDE
     <br/>
     <br/>
     “Biz üretmeyi seven insanlarız. Tekstil ve ayakkabı işinde de imalatımız vardı. Üretmek bir sevda işi. İçinize girince çıkmıyor.” diyor Ethem Kurt, çay dağıtımından neden toz içecek üretimine geçtiklerini anlatırken. O yıllarda toz içecek olarak Türkiye’nin bildiği tek marka Oralet’tir. Şimdi sektörde büyükler de var. Toz içecek elbette doğal meyve suyu değil; ancak vitamin açısından son derece zengin. “Bir bardak NAZO ile günlük vitamin ihtiyacınızın tamamını karşılayabilirsiniz” diyor Ethem Kurt. Zaten bu sebepten olsa gerek ilk yurtdışı ihracatını Afganistan’a gerçekleştiren şirketin ürünleri bu ülkede eczanelerde satılmaya başlanmış.
     <br/>
     <br/>
     KOBİ olarak nitelendirilen küçük ve orta büyüklükteki üreticilerin tek sorunu televizyona reklâm verebilmek değil elbette. Çok güçlü sermaye yapıları ve markaları olan çokuluslu firmalarla rekabet etmekte zaten zorlanan ve kendi pazarlarını bile yavaş yavaş onlara kaptıran yerli üreticiler, bir de market raflarında yer alabilme savaşı veriyor. Ulusal market zincirlerinden hiçbirinin NAZO ürünlerini satmadığını anlatıyor Ethem Kurt: “Bir zincir markete girebilmek için ciddi ayakbastı paraları ödemeniz gerekiyor. Her yeni açılan marketin ücretini, marketçi malını sattığı üreticiden çıkarır. Ulusal zincirler bizi kabul etmiyor. Hatta giriş parası ödediğimiz halde bir zincir market bizim ürünlerimizi satamayacağını söyledi. Para verdiğimizi kendilerine hatırlatınca marketin yetkilisi, ‘sizin paranızı alan kişi işten ayrıldı’ cevabını verdi. Bu bir kara mizahtır.”
     <br/>
     <br/>
     Marketçiliğin Türkiye’de artık başlı başına bir tartışma konusu haline gelmesi gerektiğini vurgulayan Kurt, “Tekelleşme sorunu var ve büyük marketlere hükmeden üç beş grup sizin üretim kaderinizi belirliyor. İstediğiniz kadar kaliteli üretin, pazarlayamadığınız zaman anlamı yok. Türkiye’nin yakın vadedeki önemli sorunlarından biri bu olacaktır.” uyarısını yapıyor.
     <br/>
     <br/>
     Gıda sektöründe yerli üretici olmanın zorluğu sadece market raflarında yer alabilmekle sınırlı değil elbette. Avrupa Birliği’ne uyum sürecinde en hassas konulardan olan gıda üretiminde, müşterinin damak zevkine hitap edebilmek kadar, hijyen kurallarına uygun üretim de son derece önemli. Sektörde bir yandan üretim standartları gittikçe yükselirken, bir yandan da merdivenaltı üretim devam ediyor. Ethem Kurt’a göre sağlıklı ürüne giden yolun ilk adımı hammaddeyi bilerek kullanma. Hammadde sorununu çözdükten sonra geriye, üretim aşamalarında gerekli standartlara uymak kalıyor. Ethem Kurt, “Mantığı algılamışsanız, oradan yapılacak tasarrufun size getireceği hiçbir şey olmadığını görürsünüz. Biz kaliteli ve sağlıklı üretimi yaşam biçimi haline getirdik. Tüketici de artık güveneceği ürünleri arıyor.” diyor.
     <br/>
     <br/>
     YENİ ÜRÜNLER, YENİ SEKTÖRLER
     <br/>
     <br/>
     Nazlı Gıda’da hijyen dışında önemsenen konulardan biri de ürün geliştirme çalışmaları. Müşteri taleplerine göre sürekli çeşitlerini artıran şirketin son çalışması, üçü bir arada kahveleri şeker tercihli olarak piyasaya sunmak. Bu amaçla geliştirdiği ürününe ‘faydalı model patenti’ alan firma, kış aylarından itibaren, üçü bir arada hazır kahveleri şekeri yanında olarak piyasaya sunacak. Tüketici şeker tercihini kendisi yapabilecek. Geliştirdikleri her ürünü, şirketteki tadıcıların dışında, birçok müşteriye de tattırdıklarını belirten Kurt, farklılaşmanın her zaman pazarda avantaj sağladığını belirtiyor. Tıpkı Mozambikli öğrencilere tattırılarak yapılan mango suyu gibi.
     <br/>
     <br/>
     Firmanın İkitelli’deki üretim merkezi, yılda 600 milyon paket kapasitesi ile Türkiye’nin en büyük sıcak ve soğuk toz içecek tesisi. Sadece gıda ile yetinmeyen şirket yakında kozmetik sektörüne de adım atacak. İlk etapta jöle, şampuan ve saç kremi ile pazara girecek olan şirket bu alandaki ürün yelpazesini de sürekli genişletmeyi planlıyor.
     <br/>
     <br/>
     KAYBEDENİN OLMADIĞI BİR DÜNYA İÇİN
     <br/>
     <br/>
     Nazlı Gıda Yönetim Kurulu Üyesi Nihat Kurt, Marmara İş Hayatı Dernekleri Federasyonu (MARİFED) Gıda Komitesi Başkanlığını yürütüyor. Gıda komitesinin çalışmaları, MARİFED’in bünyesinde bulunduğu TUSKON’nun uluslararası hedefleriyle örtüşüyor: “On binlerce insanın açlıktan öldüğü bir dünyadan kaybedenin olmadığı bir dünyaya geçiş yapabilmek.” Türkiye’nin stratejik; ama bir o kadar da sorunlu iki alanı olan tarım ve gıdadaki iyileştirme politikalarına destek vermek ve hükümet çalışmalarına sivil toplum anlayışıyla katılmayı hedefleyen komitenin en büyük amacı, tarımsal sanayinin gelişmesine katkıda bulunmak. Nihat Kurt’a göre hükümetin başlattığı tarım hamlesinin başarıya ulaşması için iş dünyası ve bilim adamlarının katkısı şart: “Zincirin halkaları doğru kurulursa önce tarladaki verim artar. Sonra bu tarımsal sanayiye dönüşür. Tarımsal sanayi, ürünü hem iç hem dış piyasaya en iyi şartlarda pazarlar.”
     <br/>
     <br/>
     Projelerinin sadece bu zincirin kurulması olmadığının da altını çiziyor Nihat Kurt ve asıl hedeflerinin, Anadolu’nun tarımsal potansiyelinin ortaya çıkarılması ve pazarlanmasına destek vermek olduğunu vurguluyor. Burada amaç, üretimlerine pazar bulmakta zorlanan Anadolu’daki üreticilere, MARİFED üyesi sanayicilerin doğrudan destek vermesini sağlamak. 3 bin üyesi olan ve iç pazarın en büyük olduğu Marmara bölgesinde faaliyet gösteren MARİFED’in ciddi imkânlara sahip olduğunu hatırlatan Kurt, sağlanacak işbirliğinden önemli sonuçlar beklediklerini vurguluyor.
     <br/>
     <br/>
     MEKTEPLİLERİ, ALAYLILAR YETİŞTİRİYOR!
     <br/>
     <br/>
     Birçok sanayici, en önemli sorunlarını anlatmasını istediğinizde ilk olarak üretim maliyetlerinin yüksekliğinden yakınır. İhracatçıların gündeminde ise düşük seyreden döviz kurları vardır. Nihat Kurt ise çok farklı bir noktadan yaklaşıyor konuya ve yetişmiş eleman konusundaki çarpıklığa dikkat çekiyor: “Okullar altyapı verip bırakıyor. Gelen elemanı siz yetiştiriyorsunuz. Oysa üniversiteler sanayinin ihtiyacını bilmeli ve ona göre eğitim vermeli. Her gelen elemana iki senemizi ayırıp onu yetiştirmek bizim için büyük bir emek, zaman ve para kaybıdır. Ben bir alaylı olarak hâlâ bir mektepliyi yetiştiriyorsam orada bir problem var demektir.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27698), [web.archive.org (arşiv bağlantısı)](http://web.archive.org/web/20070627070655/http://www.aksiyon.com.tr:80/detay.php?id=27698)
