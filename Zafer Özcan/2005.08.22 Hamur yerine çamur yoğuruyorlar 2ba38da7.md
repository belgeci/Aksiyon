# Hamur yerine çamur yoğuruyorlar

*Zafer Özcan 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Artık mutfaklarımızda kendilerine fazla yer bulamayan çömlekler ve güveçler, Salihli’nin Gökeyüp kasabasının   en önemli geçim kaynağı. Anadolu kadınının maharetli ellerinden çıkan çömlekler, yabancıların bile dikkatini çekmiş. Hollanda’ya çömlek ihraç eden kasaba, Paris’e de  çömlek yapımını öğretmek için ekip göndermiş.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608032505im_/http://www.aksiyon.com.tr/resim/559/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Köyle bir bağı olanlar ya da yolu zaman zaman bir köye düşenlerin sık karşılaştığı manzaralardandır, toprak kaplar ve odun ateşinde pişirilen yemekler. Özellikle de çömleklerde pişen bulgur pilavı ile güveçlerin tadına doyulmaz. Bazı yörelerde ise özellikle sadece iyi balık pişirilebiliyor diye siparişle üretilen kayık tabaklar meşhurdur. Ancak son zamanlarda yüksek teknoloji ürünü, albenisi yüksek ürünler artık Türk mutfağını tamamen ele geçirdi demek yanlış bir tespit olmaz. Bırakın kentleri, köylerde bile toprak kaplar yavaş yavaş mutfaklardan uzaklaştırılıyor!
   <br>
    <br>
     Hal böyle olmasına rağmen Gökeyüp kasabasının halen en önemli geçim kaynağı çömlekçilik. Manisa’nın Salihli ilçesine bağlı şirin bir kasaba Gökeyüp. İsmini ilk yerleşiklerden olan ve kendisi de çömlekçilik yapan bir sakininden almış.
     <br/>
     <br/>
     Köyün bulunduğu dağlık arazide çıkarılan bir çeşit toprak, çömlek üretimi için son derece uygun. Tabiatın bu özelliği, kasabalıların maharetleriyle birleşince, ünü sınırları aşan bir zanaat çıkıyor ortaya. Nüfusu 2 bini aşan Gökeyüp’te insanların yüzde 80’i çömlek üretimi yapıyor. Son yıllara kadar başka gelir kaynağı olmamasına rağmen, artık tütüne yönelenler de var. İnsanların eskisi kadar toprak kaplara rağbet etmemesi köyün gelirlerini de olumsuz etkilemiş. Şimdilerde işin turizm boyutunun gelişmeye başlaması, Gökeyüplülerin yüzünü az da olsa güldürüyor. Çünkü toprak kaplar artık Avrupa ülkelerinden bile talep görüyor. Köylülerin bu ilginç sanatını merak eden turistler 30-40 kişilik kafileler halinde ziyarete geliyor her yıl. Köye sık sık gelen yabancı turistler sayesinde epey satış yapmışlar. Son olarak Hollanda’ya köyden 32 bin adet çömlek ihraç edilmiş. İstanbul ise en önemli müşterileri denebilir. Son yıllarda yaygınlaşan organik tarım merakı çömlek işini de etkiliyor. Tamamen doğal yollardan üretilen toprak kapların insan sağlığı için çok faydalı olması, özellikle büyük şehirlerden gelen talepleri artırmış.
     <br/>
     <br/>
     Ayşe Nine: Çok zahmetli bir iş oğul
     <br/>
     <br/>
     Çömleklerin, güveçlerin, kayık tabakların üretim aşamasına baktığımızda, pek çok yerde olduğu gibi yine Anadolu kadınının maharetleri çıkıyor karşımıza. Gökeyüp çömlekleri aslında tam bir ‘hanım eli’ ürünü. Üretimde iş daha çok yaşlı kadınlara düşüyor. Gençlerin ek gelir için daha çok tütün üretimi yapması köyün ninelerinin çömlek üretiminde öne çıkmasını sağlamış. 35 yıldır bu işi yapan Ayşe Nine de (Çovan) onlardan biri. Bir yandan toprağa maharetli elleri ile şekil verirken, bir yandan da bize yaptığı işten bahsediyor. “Emeği çok fazla, zahmetli bir iş; ama bizim zanaatımız olmuş bundan ekmek yiyoruz, onun için severek yapıyorum.” diyor.
     <br/>
     <br/>
     Ayşe Nine bu işi annesinden öğrenmiş, o da kendi annesinden. Zanaat burada zincirleme olarak babadan oğula, daha doğrusu anadan kıza devam ediyor. Erkekler daha çok malzemenin temini, hazırlanan çömleğin fırınlanması ve pazarlanması aşamasında devreye giriyor. Zaten üretim yapan nineler de bu gerçeği, “Erkekler ellemez çömlekleri, sadece odun getirirler.” sözleriyle dile getiriyor. Ayşe Nine günde ortalama 30 çömlek yapıyor. 3 günde 100 çömleklik bir parti hazırlayabildiğini söylüyor; ama hayıflanmadan da edemiyor: “Artık bizden geçti bu iş oğul, kollar eskisi gibi çalışmıyor. Gençliğimde 70-80 adet çömlek yapardım bir günde.”
     <br/>
     <br/>
     Gökeyüp kasabasının bütün evleri de sanki çömlek üretimi için hazırlanmış izlenimi veriyor. Kerpiç evler, çömleği yapanın oturduğu Anadolu’da ‘hayat’ denilen bir teras, hemen alt tarafta traktörle getirilmiş toprak ve diğer malzemeler, evin bahçesinde ise fırınlama için müsait bir alan...
     <br/>
     <br/>
     Kızları Fransa’ya güveç yapmaya gönderdim
     <br/>
     <br/>
     Hanife Mercimek ise bu işi 36 yıldır yapan, köyün ileri gelen ustalarından. Üç kızına da bildiği her şeyi öğretmiş. Hatta kızlarını yurtdışına da göndererek, zanaatlarını uluslararası boyuta taşımış. Emine Kadın Özer ve Halime Balkan, Fransa’ya giderek Paris’te iki ay kalmış ve orada meraklıları için çömlek üretmiş. Köye sık sık gelen Fransız turistlerin daveti ile gerçekleşen seyahatin gelecek yıl da tekrarlanacağını söylüyor Hanife Nine. En küçük kızı Nurdane Mercimek ise artık sürekli gelen turist kızlarla arkadaşlık kurmuş. Bize onlarla çektirdiği fotoğrafları gösteriyor. Hanife Nine de zahmetine rağmen işini çok severek yapıyor. Bu meşguliyetin kendisine iyi geldiğini söylüyor.
     <br/>
     <br/>
     Çömlek üretiminin en meşakkatli bölümü toprağa karıştırılan ‘mergele’ taşını dövmek. Taş elde dövülerek toprak haline getiriliyor ve diğer ana malzeme olan toprağa karıştırılıyor. Toprak ile mergelenin yoğurulmasından sonra ortaya çıkan madde ile çömlek yapımına başlanıyor. Çömleğe veya diğer toprak kaplara kendi şeklini verme işlemine ‘kılıçlama’ deniyor. Çömleğin kulpları daha sonra ekleniyor, en sona ise kapak bırakılıyor. Bu işlemden sonra çömlek sırlanıp siliniyor. Sonra çömlekler kurutuluyor ve daha sonra sağlam olması için fırınlanıyor yani ateşte pişiriliyor. Çömlek pişirilmezse yeteri kadar sağlam olmuyor.
     <br/>
     <br/>
     İşte bu kadar zahmetle üretilen çömleklerin tanesi 1,5 ile 2,5 YTL arasında fiyatlarla satılıyor köyde. Farklı boylarda üretilen toprak kaplar, sadece çömlek olarak kullanılmıyor. Sütlaç kasesinden fırında alabalık pişirmek için özel olarak üretilen kayık tabağına kadar birçok modelleri var. Farklı modellere verilen isimler de hayli ilginç: Mikri, arapbaşı, dörtkulplu, tepsi saç ve kayık tabak.
     <br/>
     <br/>
     Çömleklerimize sahip çıkamıyoruz!
     <br/>
     <br/>
     Haşim Öncü, Gökeyüp kasabası sakinlerinden. Onun için, kasabanın dış ilişkiler sorumlusu demek yanlış olmaz. Bizi olduğu gibi, dışarıdan gelen birçok misafirin mihmandarlığını da kendisi yapıyor. Gökeyüp çömleklerini dışarıya sürekli anlatan bir isim Haşim Öncü; ama bu konuda çok dertli. Kendileri için çok önemli bir gelir kaynağı olan işlerini yeteri kadar anlatamadıklarından ve insanlara tanıtamadıklarından yakınıyor. Her hafta İzmir’in Menemen ilçesine çömlek götürüyor ve orada bu ürünlerin ‘Menemen Güveci’ olarak tanındığını söylüyor. Kasaba halkının bir araya gelip, bu konuda bir kooperatif kurması ve ortak hareket etmesi gerektiğini düşünüyor; ancak bu konuda ne kendi belediyelerinden ne de dışarıdaki kuruluşlardan önlerine düşen olmamış.
     <br/>
     <br/>
     “Bize birisi bu konuda önderlik yapmalı. Bu iş bir turizm ve tanıtım konusu haline bile gelebilir, çünkü yabancıların çok ilgisini çeken bir uğraşımız var.” diyor. Gökeyüp çömleklerinin en büyük müşterisi Çanakkale Ezineliler. Menemen, Balıkesir, Kuşadası ve Aydın da toprak kaplara ilgi duyan diğer bölgeler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22389), [web.archive.org (arşiv bağlantısı)](http://web.archive.org/web/20070608032505/http://www.aksiyon.com.tr:80/detay.php?id=22389)
