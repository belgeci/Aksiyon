# Birgül Ayman Güler özür dilemeliydi

*Zafer Özcan 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   CHP Genel Başkan Yardımcısı Erdoğan Toprak, Birgül Ayman Güler’in çok tepki alan sözlerinden dolayı özür dilemesi gerektiğini belirtiyor. CHP’nin din ve ırka dayalı bir politikası olmadığını da vurguluyor.
  </font>
 </div>
 <div id="newsText">
  <font class="detail-text">
   <p>
    CHP Milletvekili Birgül Ayman Gü-ler’in Meclis kürsüsünde sarf ettiği, ‘Bana Türk ulusu ile Kürt milliyetini bir gördüremezsiniz’ sözleri, ana muhalefet partisini karıştırdı. Sürekli iç sorunlar ve parti içi hesaplaşmalarla gündeme gelen Cumhuriyet Halk Partisi, yine çalkalanıyor. Güler’e tepki olarak Adıyaman Milletvekili Salih Fırat ile Güneydoğu’dan birkaç belde belediye başkanının istifası, partideki yenilikçi-gelenekçi ayrımını tekrar su yüzüne çıkardı. CHP’nin bölünmeye gittiği ve bazı milletvekillerin istifa ederek İşçi Partisi’ne geçeceği bile konuşuldu. Genel Başkan Kemal Kılıçdaroğlu, grup konuşmasında Güler’i eleştirdi ama faturayı da medyaya kesti. Son olayın partideki sonuçları önümüzdeki günlerde daha net ortaya çıkacak. Biz de gelişmelerle ilgili Genel Başkan Yardımcısı, İstanbul Milletvekili Erdoğan Toprak’la görüştük.
   </p>
   <p>
    <strong>
     -Birgül Ayman Güler’in çıkışını ve ırkçılık tartışmalarını nasıl değerlendiriyorsunuz?
    </strong>
   </p>
   <p>
    <img alt="" height="357" src="http://web.archive.org/web/20130211115913im_/http://medya.aksiyon.com.tr/aksiyon/2013/02/04/zafer-erdogan-2.jpg">
     Biz CHP olarak din, dil ve ırk gibi konularda kör ve sağır olmalıyız. Bu ülkede yaşayan herkes, ülkenin sahibidir ve herkesin diğerleri kadar ülke üzerinde hakkı vardır. Ülkenin her vatandaşına ve her kesimine eşit bakmayan anlayışın bizde yeri yoktur. Bunun dışında yaklaşımları doğru bulmuyorum.
    </img>
   </p>
   <p>
    <strong>
     -Partide herkes böyle bakmadı. Güler’in çıkışı istifalar getirdi…
    </strong>
   </p>
   <p>
    İstifaları yanlış buluyorum ve kolaycılık olarak değerlendiriyorum. Herkes fikrini savunmalı ve arkasında durmalıdır. Bu fikir zenginliğidir. Adıyaman milletvekilimiz Salih Fırat’ın istifası çok erken ve fevri. Kendi fikirlerini ortaya koymalı, eleştirilerini dile getirmeliydi. Eğer parti yönetimi de talep ve ihtiyaçlarınıza cevap veremez duruma düşüyorsa o zaman istifa yöntem olabilir. Mesele yetkili kurullarda görüşülmeden istifa etmek yanlış.
   </p>
   <p>
    <strong>
     -Sizce Güler’in özür dilemesi gerekir miydi?
    </strong>
   </p>
   <p>
    Halka açık ortamda ve Parlamento kürsüsünde yapılan, kendisinin bile izah etmeye ihtiyaç duyduğu ama zorluk çektiği konuşmayı elbette doğru bulmuyorum. Yoruma çok müsait bir konuşma çünkü. Sonuçta partinin disiplini, programı ve tüzüğü var, kimse kendi kafasına göre konuşamaz. Bence özür dilemesi gerekirdi. Madem yanlış anlaşıldığını düşünüyor, en azından, ‘Kendimi doğru anlatamadım, bu yüzden birilerini kırdıysam özür dilerim’ diyebilirdi.
   </p>
   <p>
    <strong>
     -Bu süreç partiyi bölünmeye götürür mü?
    </strong>
   </p>
   <p>
    Çok net söyleyebilirim, bu tartışmalar partiyi bölmez. Başka partilerde belki bölünmeyle sonuçlanabilir ama bizde olmaz.
   </p>
   <p>
    <strong>
     -Grup konuşmasında Sayın Kılıçdaroğlu’nun ‘Ulusalcı olmayan mı var?’ yaklaşımını nasıl değerlendiriyorsunuz?
    </strong>
   </p>
   <p>
    Ulusalcılık dediğiniz şey, kendi milletini, ulusunu sevmekse ‘ben de ulusalcıyım’ diyebilirim. Sonuçta kavram kargaşası yaşadığımızı düşünüyorum. Ülkenin 21. yüzyıla uygun yönetim anlayışına kavuşması ve herkesin kendini çağın gereklerine göre güncellemesi gerektiğini düşünüyorum. Bunun adı yenilikçilik oluyorsa evet ben yenilikçiyim. Halkın bu kadar çok sorunu varken, ana muhalefet partisinin yapay gündemlere ayıracak vakti olmamalı. İnsanların görüşlerini paylaşmayabiliriz, dünya görüşümüz farklı olabilir ama mutfakta pişen aşın, iş adamının yaptığı ihracatın ideolojisi olmaz. Ülkeye katkı verecek öneriler iktidardan bile gelse destekleriz. Anadolu’yu kucaklayan ve dünya ile yarışan bir Türkiye oluşturmak istiyoruz. Korkulara odaklı değil, halka giderek derdini anlatan bir siyaset anlayışıdır bu. Halkın öncelikleri bizim önceliklerimiz olursa iktidar olabiliriz.
   </p>
   <p>
    <strong>
     -Bunlar sizin görüşleriniz mi yoksa CHP’nin genel yaklaşımı mı?
    </strong>
   </p>
   <p>
    Ben, partinin Merkez Yönetim Kurulu üyesi sıfatıyla, Sayın Kemal Kılıçdaroğlu yönetiminin de siyasete böyle baktığını söyleyebilirim. Ancak kendimizi daha fazla anlatmalı ve halka daha fazla gitmeliyiz. Bunu yapmaya da başladık.
   </p>
   <p>
    <strong>
     -Bu söyleminizle partinin algısı arasında bir çelişki yok mu?
    </strong>
   </p>
   <p>
    CHP bu görüntüyü yıkmak zorunda. Bu algı biraz da medyanın üstümüze düşürdüğü bir algıdır. Bu algının değişmesinde elbette  bizim de sorumluluklarımız var. Bireysel davranıp tribüne oynamamak lazım.
   </p>
   <p>
    <strong>
     -Sizi CHP’nin klasik tabanı dışındaki ortamlarda da sık görüyoruz. Nasıl bir strateji izliyorsunuz?
    </strong>
   </p>
   <p>
    CHP eğer bu ülkenin temel meselelerini çözme noktasında yola çıkmışsa, toplumun her kesimine kendini anlatmak zorundadır. Ben 75 milyonun oyuna talibim. O bakımdan her kesime gitmekten daha doğal bir durum yok. CHP halkın partisi ise zaten her kesime ulaşmayı görev kabul ederim.
   </p>
   <p>
    <strong>
     -Partide iş dünyası kuruluşları ve sendikalardan sorumlusunuz. Sizi her kesimin toplantılarında da görüyoruz. Onlarla nasıl bir diyaloğunuz var?
    </strong>
   </p>
   <p>
    Gerek TUSKON ve gerekse MÜSİAD gibi kuruluşlarda çok iyi ağırlanıyoruz. Onlarda Anadolu insanının değerlerini görüyorum ve çok mutlu oluyorum. Bu kurumların bir partinin arka bahçesi olmadığını düşünüyorum. Tek hedefimiz bu insanların oyunu almak değil. Onlara, ‘bu ülke için çok büyük hizmet veriyorsunuz, önünüzde ne engel varsa kaldıralım, sizin önünüzü açacak teklifler iktidardan gelse dahi destek verelim’ diyoruz.
   </p>
   <p>
    <strong>
     -Onlara iktidara geldiğinizde yapacaklarınızla ilgili ne gibi vaatlerde bulunuyorsunuz?
    </strong>
   </p>
   <p>
    Ben millî sermayemizin korunmasından yanayım. Bizim gibi ülkeler millî sermayesini korumak zorundadır. 2001 krizinde benim ülkemdeki sıkıntılar karşısında Batılılar, ‘Batan batar, burası serbest piyasa’ politikası izledi ama 2008’de bu sefer kriz kendilerinde patlayınca hemen bankalarını, şirketlerini kurtarma yoluna gittiler. Mesela Fransa hükümeti ünlü gıda markası Danone’nin satılmasına, ‘stratejik değeri var’ diye izin vermedi. Sosyal devleti yerleştirmenin yolu millî sermayeyi güçlendirmekten geçer. Bunları anlatıyorum.
   </p>
   <p>
    <strong>
     -AK Parti tabanından, mesela mütedeyyin kesimden oy alabileceğinize inanıyor musunuz?
    </strong>
   </p>
   <p>
    Mütedeyyin kesimlerin oyuna talibim çünkü ben onun inancını özgürce yaşamasını savunuyorum. İnançlara saygılı laiklik anlayışını savunuyorum. Bu konuda rahmetli Bülent Ecevit’in yaklaşımını çok önemsiyorum. Bu ülkede yoksulluk ve işsizliğin arttığını, emekliye yüzde 6 zam yapılırken doğalgaza yüzde 20 zam yapıldığını iyi anlatabilirsek her kesimden oy alabiliriz. Mütedeyyin kesimin oyları hiçbir partinin tekelinde değildir. Zaten bu kesime gidip konuştuğumuzda, ‘bugüne kadar kendinizi neden anlatmadınız’ diye sitem ediyorlar.
   </p>
   <p>
    <strong>
     -Size göre ülkenin en büyük sorunu nedir?
    </strong>
   </p>
   <p>
    En büyük sorun, sosyal devletin çökmesi ve orta sınıfların yok olmasıdır. Orta sınıf refah toplumunun anahtarıdır. Çadırın direği onlardır. Onlar, komşusu açken yatağa tok girmeyen kesimdir.
   </p>
   <p>
    <strong>
     -Bu iktidar döneminde sosyal devlete büyük fonlar ayrılıyor!
    </strong>
   </p>
   <p>
    Bu iktidar yoksulluğu yönetiyor ama asıl mesele yoksulluğu yok etmektir. Kaynak ayırarak yoksulluğu yönetmeye çalışıyor. İnsanlara para dağıtmak yerine iş ve aş imkânı sağlamak lazım. Temel mesele yoksulluğu idare etmek değil, onunla mücadele etmektir.
   </p>
   <h3>
    <span>
     Toplumsal uzlaşmanın anahtarı, iletişim dili
    </span>
   </h3>
   <p>
    <strong>
     -Türkiye’nin en büyük problemine çözüm için atılan İmralı adımına CHP destek verdi. Siz bu süreci nasıl yorumluyorsunuz?
    </strong>
   </p>
   <p>
    30 bin vatandaşımızın canına mal olmuş, 400 milyar dolar kaynağımız gitmiş. Yoksul halka gitmesi gereken kaynak bu sorun için harcanmış. Türk ve Kürt halkları arasında duygusal kopuşa doğru gidiyoruz. İnsanlar artık 20 yaşındaki evladını askere gönderip geriye cenazesi gelsin istemiyor. Bugüne kadar iktidar altyapıları iyi hazırlanmamış çözüm önerileri ile yola çıktı. Habur bunun en kötü örneğidir. Böyle önemli bir meselede, devlet yönetenlerin çok geniş altyapı hazırlaması lazımdı. Hükümete düşen çözüm noktasında herkesi kucaklamaktır. Bir partiyi (CHP) yanına alıp diğer partileri kutuplaştırması yanlış. Başbakan’ın MHP ve BDP’ye yönelik açıklamalarını çok talihsiz buluyorum. Bu sorunu sadece CHP’nin desteği ile çözemez. Sandalye sayısı ile mesele çözülecek olsaydı AKP 3 dönemdir tek başına iktidar ve zaten çözülürdü. Toplumsal uzlaşma gerekiyor. Toplumsal uzlaşıda en temel faktör iletişim dilidir ve bunu iktidar yanlış kullanıyor. Olayın ekonomik boyutu var, uluslararası boyutu var, insan hakları boyutu var, halkı kazanma boyutu var.
   </p>
   <p>
    <strong>
     -CHP’nin Doğu ve Güneydoğu’ya ilgisi yıllardır zayıftı. Bundan sonraki süreçte bölgeye yönelik ne gibi projeleriniz olacak?
    </strong>
   </p>
   <p>
    Bizim parti olarak, oy meselesini bir kenara bırakıp ülkenin temel meseleleriyle ilgili çözüm önerileri hazırlamak ve çözüme katkı vermek gibi bir sorumluluğumuz var. Bundan sonra bölgeye daha çok gideceğiz, iletişimi güçlendireceğiz. İnsanların etnik kimliklerini ve dinî duygularını sömürerek oy alma gibi bir hedefimiz yok. Hedefimiz bölgedeki vatandaşlara, temel haklarını vatandaşlık sorumluluğu ile teslim etmektir. Sonuçta CHP bir kitle partisidir ve nasıl batıda varsa, doğuda aynı şekilde olmak zorundadır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34753-birgul-ayman-guler-ozur-dilemeliydi.html), [web.archive.org (arşiv bağlantısı)](http://web.archive.org/web/20130211115913/http://www.aksiyon.com.tr:80/aksiyon/haber-34753-birgul-ayman-guler-ozur-dilemeliydi.html)
