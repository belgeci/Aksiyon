# Uzakdoğu'yu yakın eden zirve

*Zafer Özcan 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TUSKON'un Pasifik zirvesinde işadamları Uzakdoğu ile ticaret için hem cesaret kazandı hem önemli anlaşmalara imza attı. Bölgeden yoğun ithalat yapan şirketler ihracat departmanı oluşturmaya başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070627070614im_/http://www.aksiyon.com.tr/resim/645/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk girişimcileri dünya ile buluşturmak ve dış ticarete yeni partnerler eklemek için köprüler kuran Türkiye İşadamları ve Sanayiciler Konfederasyonu (TUSKON) geçen hafta dev bir organizasyona daha imza attı. Afrika ve Avrasya zirvelerinde yakalanan başarı ve somut iş bağlantılarının verdiği motivasyonla başlayan "Türkiye-Pasifik dış ticaret köprüsü" iki gün boyunca yoğun iş görüşmelerine sahne oldu. İstanbul Cevahir Otel'de başlayan tanışıklıklar, hafta içi devam eden Anadolu turunda somut bağlantılara dönüştü.
   <br>
    <br>
     TUSKON'un üçüncü ticaret köprüsü olarak Pasifik bölgesini belirlemesinin özel bir önemi de var. Afrika ve Avrasya, Türkiye için önemli pazarlar; bu ülkelere ciddi ihracatı var Türk şirketlerinin. Lakin konu Pasifik olunca tam tersi bir tablo ortaya çıkıyor. Türkiye bu ülkeler için mühim bir pazar. Pasifik ülkeleri, Türkiye'ye yılda 11 milyar dolarlık ihracat yaparken, bizden sadece 1 milyar dolarlık ithalat yapıyor. Devlet Bakanı Kürşat Tüzmen de açış konuşmasında ihracat-ithalat dengesizliğine işaret ederek, TUSKON köprüsünün bu sorunu çözmeye hizmet etmesini beklediğini vurguladı.
     <br/>
     <br/>
     PETROL ARAMA BAĞLANTISI BİLE KURULDU
     <br/>
     <br/>
     Türkiye'nin ihraç bağlantılarının zayıflığı bir yana, Pasifik bölgesinin ticari potansiyeli, girişimcilerin iştahını kabartmaya devam ediyor. Peki Türkiye bu dev pazarın neresinde olacak? İşte bu sorunun cevabı arandı; önce zirvede, sonra da bir haftalık Anadolu turlarında. TUSKON Genel Başkanı Rızanur Meral'e göre sonuç beklenenden çok daha iyi oldu. Çünkü başlangıçtaki hedef ağırlıklı olarak karşılıklı tanıma ve tanıtma, kısmen de ticaret olarak belirlenmişti: "Durum böyleyken, zirvede yoğun bir ticari ortam oluştu. İhracatın da ötesinde o bölgelerde Türk müteşebbislerin petrol araması sonucu çıkartacak kadar değişik boyutta görüşmeler oldu. Önümüzdeki aylarda, dünyanın öbür ucundaki Burma'daki petrol kuyularında Türk bayraklarını dalgalanırken görürsek şaşırmayalım."
     <br/>
     <br/>
     Bu tip çok yönlü kazanımların yanı sıra, Türkiye-Pasifik köprüsünün en önemli etkisi, Türk girişimcilerin bölge ülkelerine yönelik cesaretsizlik ve ön yargılarını kırmasıydı. Çünkü birçok büyük firmanın ihracat departmanlarında Uzakdoğu ve Pasifik sorumlusu bulunmuyor. Konu Uzakdoğu olunca her firmada ithalat departmanı var; ama ihracat yok. Rızanur Meral, kongre esnasında birçok firmanın Uzakdoğu için ihracat ekipleri de oluşturma kararı aldığına bizzat şahit olduğunu söylüyor. Bölgeye gidecek ekiplerin şimdiden hazırlanmaya başladığını da ekleyerek.
     <br/>
     <br/>
     TUSKON dış ticaret köprülerinin en önemli özelliklerinden biri de iki günlük İstanbul zirvesinin ardından gerçekleştirilen Anadolu turları. Kültürel tanıtım kadar, aslında somut iş bağlantıları da bu turlarda kuruluyor. Türkiye'den her il, ilgi alanına göre bir ülkeyi misafir ediyor bir hafta boyunca. Son zirvede Pasifik ülkelerinin Anadolu'da ilginç bir dağılımı oldu. Taylandlılar Adana, Filipinli işadamları Denizli, Malezyalılar Bursa, Burmalılar Konya,  Kamboçyalı girişimciler de Eskişehir'de ağırlandı. Toplantıya en kalabalık grupla katılan 245 milyonluk Endonezya'nın girişimcileri ise üç gruba ayrılarak İzmir, Manisa ve Aydın'da Türk meslektaşlarıyla buluştu. Japonya, Avustralya ve Yeni Zelandalı işadamlarının tercihi ise Ankara'ydı.
     <br/>
     <br/>
     Rızanur Meral, TUSKON dış ticaret köprülerinin farklı bir özelliğine daha dikkat çekiyor. Her zirvede dış ülkelerden gelen katılımcıları kendilerinin belirlediğini ifade ederek,
     <br/>
     <br/>
     "Gelenleri biz seçiyoruz ve alıcı olmasına dikkat ediyoruz. Büyük ithalatçıları davet ediyoruz. Mesela son zirveye Burma'nın üç yıldır ithalat rekortmeni olan bir işadamı da katıldı." diyor.
     <br/>
     <br/>
     TUSKON Başkanı, zirvelerin Türkiye'nin ihracat hedefiyle doğru orantılı şekilde planlandığının altını çiziyor: "Hükümetin koyduğu 2023 yılı için 500 milyar dolarlık ihracat hedefine katkı yapmak istiyoruz. Sivil toplum desteği olmadan bu hedeflere ulaşmak mümkün değil."
     <br/>
     <br/>
     Yaklaşık 6 bin iş görüşmesinin yapıldığı zirvede, önemli iş bağlantıları gerçekleştirildi; Güneydoğu Anadolu için de projeler gündeme geldi. Avustralya'daki Türk işadamları tarafından geliştirilen 'hemp' adlı bir bitkinin bu bölgede yetiştirilmesi amaçlanıyor. Avustralya Türk İşadamları Derneği Başkanı Mehmet Karamemiş, Sovereiguty Group yöneticisi ve Yunanistan kökenli John Kyriakidis ile birlikte proje tanıtımı için zirveye katıldı. Kyriakidis'in verdiği bilgilere göre 'hemp'in ana yurdu Avustralya. Bitki kesildikten sonra aynı gün makine tarafından işleniyor.
     <br/>
     <br/>
     Parçalanmasının ardından çıkan sıvı, kozmetik endüstrisinde kullanılıyor. Kalan kısımdan iplik elde ediliyor. Atıklar da sunta fabrikasında hammadde olarak kullanılıyor. Bu bitki, Avustralya ziyareti sırasında GAP İdaresi Başkanı Muammer Yaşar Özgül'e de tanıtılmış. Başkan tarafından beğenilen proje zirveden sonra Ankara'da da tanıtıldı. Hemp bitkisinin özellikle kullanılmayan tarım alanlarında ekilerek hem bölge insanına istihdam sağlanması hem yeni bir gelir kaynağı oluşturulması hedefleniyor.
     <br/>
     <br/>
     PAPUA NERE, TÜRKİYE NERE?
     <br/>
     <br/>
     Proje kabul edilirse Avustralya'dan bir ekip hem ekim hem de ürünün işlenmesi konusunda eğitim verecek. Çok düşük maliyete ekilecek bitki en zor iklim şartlarında üç ay, sıcak iklimde ise 40 günde yetişiyor. Yılda üç kez hasat yapılabiliyor. Başkan Karamemiş, Türkiye tarımının kalkınması için bu projeyi getirmek istediklerini anlattı. Bazı ülkelerde bu bitkinin yetiştirilmek istendiğini; ama  başarı sağlanamadığını söyleyerek, zirveye katılan başta Sanko Holding olmak üzere çok sayıda şirketin 'hemp' ile ilgilendiğini de sözlerine ekledi.
     <br/>
     <br/>
     Pasifik bölgesinin en ilginç ülkelerinden biri Papua Yeni Gine. Dış Ticaret Müsteşarı Dr. Willie Ako, ülkesinde zengin altın ve bakır madenlerinin bulunduğunu anlattı zirvede. Madenlerin büyük bir kısmının Avustralyalı şirketlerce işletildiğini kaydeden Ako'nun verdiği bilgilere göre, doğalgaz kaynaklarının da bulunduğu ülkede altın çıkarma işinde köylüler de çalışıyor. Papua'da şirket kurup maden işi yapanlar arasında ABD Başkan Yardımcısı Dick Cheney bile varmış. Ako, dileyen Türk işadamlarının ülkesinde şirket açabileceğini söyledi. Türkiye'ye teknik, bilgi teknolojileri, inşaat ve tarım alanları ile iyi doktorlar konusunda ihtiyaçları bulunduğunu söyleyen Müsteşar Ako, ülkesinin bakır, altın, madencilik, gaz, balık, vanilya ve kahve açısından zengin olduğunu, bu ürünleri çok sayıda ülkeye ihraç ettiklerini belirtti.
     <br/>
     <br/>
     Papualı müsteşar, önerilerini şöyle sıraladı: "Türkiye'ye çikolata ve dondurma yapmak için vanilya ve kahve satabiliriz. Papua Yeni Gine kahvesi Türkiye'ye Almanya'dan geliyor. Türkiye direkt kahve alabilir. Türk işadamları bizim ülkemizde altın ve gaz, petrol ve petrol ürünleri alanında yatırım yapabilir."
     <br/>
     <br/>
     Türk işadamlarının "Uzakdoğu'ya mal satamayız" önyargısının yıkıldığına da şahit oldu Pasifik zirvesine katılanlar. İşletmeler için üretim planlaması yapılmasına yönelik yazılım (MPR-2) hazırlayıp satan Uşak merkezli Akışık firması, Güney Koreli Evolva Solution'a ürün satma konusunda anlaştı. Firmanın kurucusu Alpaslan Işık, "Şirket ile görüşme masasına otururken 'biz ürün satamayız, ancak alırız; en fazla onlarla ortak çalışma yaparız' diye düşünüyorduk; ama ürünlerimizi almak istediler." diyerek şaşkınlığını dile getirdi. Elektrik malzemeleri üreticisi, İstanbul merkezli Viko firması da, zirvede Vietnam, Kore ve Endonezya'ya satış yapmak için anlaşmalar yaptı.
     <br/>
     <br/>
     BAŞARIDA TÜRK OKULLARI İMZASI
     <br/>
     <br/>
     TUSKON toplantılarına büyük önem atfederek destek veren dış ticaretten sorumlu Devlet Bakanı Kürşat Tüzmen'e göre dünya ekonomisi artık Doğu yarımküreye doğru bir kayış içinde. Yani küresel ticari eğırlık merkezi Atlas Okyanusu'ndan Pasifik Okyanusu'na doğru kayıyor. Bu hareketliliğin merkezî geçiş noktasında da Türkiye bulunuyor. Bundan sonra yapılması gereken, Türkiye'nin Pasifik pazarından aldığı payı artırmak.
     <br/>
     <br/>
     Bakan Tüzmen'e göre Türkiye'nin dış ticaret ve ekonomideki ağırlığının artmasında, yurtdışındaki Türk okullarının payını da göz ardı etmemek gerekiyor. Çünkü bu okullar, ülkeleri birbirine bağlayan sevgi köprüleri işlevi görüyor. Sevgi köprülerinin, gerektiğinde bir tür ticaret köprüsüne dönüşebileceğini de TUSKON zirveleri ortaya koydu. Afrika, Avrasya ve Pasifik toplantılarında, Türk girişimcilerle yabancı işadamlarının tercümanlığını bu okullardan mezun gençler yaptı. Milyarlarca dolarlık iş hacmine imza atan başaktörlerden biriydi Türk okulları.
     <br/>
     <br/>
     İKİ ZİRVEDE 4 MİLYAR DOLARLIK İŞ HACMİ
     <br/>
     <br/>
     TUSKON'un Mayıs 2006'da organize ettiği ve ticaret köprülerinin ilki olan Afrika zirvesine yerli ve yabancı 2 bini aşkın işadamı katılmış ve toplantı sona ermeden 200 milyon dolarlık iş bağlantısı yapılmış ve uzun vadede 2 milyar dolarlık ticaret hacminin temeli atılmıştı. Kasım 2006'daki Avrasya zirvesinde ise 13 ülkeden 2 bine yakın girişimci İstanbul'da buluşmuş ve 2 milyar dolarlık iş hacminin temeli atılmıştı. Pasifik zirvesinde olduğu gibi önceki zirvelerde de ticari ilişkilerin yanı sıra, kültürel etkileşime de önem verilerek Anadolu'daki fabrika ziyaretleri, aynı zamanda kültür gezileri olarak planlanmıştı. Devlet Bakanı Kürşat Tüzmen'in himayesinde gerçekleştirilen TUSKON Türkiye Pasifik Dış Ticaret Köprüsü; Dış Ticaret Müsteşarlığı, Türkiye İhracatçılar Meclisi, Pasifik Ülkeleriyle Sosyal ve İktisadi Dayanışma Derneği, Türk İşbirliği ve Kalkınma İdaresi Başkanlığı, İstanbul İhracatçı Birlikleri İstanbul Maden ve Metal İhracatçı Birliği ve İstanbul Tekstil ve Konfeksiyon İhracatçı Birlikleri tarafından da desteklendi.
     <br/>
     <br/>
     TUSKON, ikinci Afrika zirvesini 16 - 17 Mayıs'ta İstanbul Lütfi Kırdar Kongre Merkezi'nde gerçekleştirecek. Bu zirve Afrika ülkelerinden gelen talep üzerine tekrarlanıyor. İlk zirveye 30 ülke ve 500 işadamı katılmıştı. İkinci programa 800 işadamı ve 38 ülke şimdiden kayıt yaptırdı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27206), [web.archive.org (arşiv bağlantısı)](http://web.archive.org/web/20070627070614/http://www.aksiyon.com.tr:80/detay.php?id=27206)
