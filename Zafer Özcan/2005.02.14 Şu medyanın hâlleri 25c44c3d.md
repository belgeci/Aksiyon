# Şu medyanın hâlleri

*Zafer Özcan 2005.02.14*

<div bgcolor="#FFFEF6">
 <font>
  <img border="0" height="1" src="/web/20051104094400im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104094400im_/http://www.aksiyon.com.tr/resim/532/76.jpg" vspace="5"/>
  </p>
 </font>
 <font class="content">
  Basın meslek kuruluşlarındaki çalışmaları ile tanıdığımız Nail Güreli ile gazeteciliği kadar iletişim bilimci şapkasıyla önemli çalışmalara imza atan Haluk Şahin,
 </font>
 <p>
  <font class="content">
   son kitapları ile iletişim ve medya dünyasının değişim ve gelişim sürecine ışık tutuyor. Dünya kitaplarından piyasaya çıkan, “İletişimde Karavanadan Kafeteryaya” isimli çalışmada Haluk Şahin, özellikle son çeyrek yüzyılda Türkiye’nin yaşadığı iletişim ve medya devrimini, edebi bir tatla anlatıyor. Kendisi karavanadan kafeteryaya dese de yaşanan baş döndürücü değişimi, ‘çadırdan - plazaya’ diye özetlemek de mümkün. Yazarın tabiriyle 1980’li yıllarda iletişim açısından adeta bir “kıtlık” dönemi yaşayan Türk halkı, şimdilerde tam bir enformasyon bombardımanı altında. İstemediğimiz kadar bilgi ortada dolaşıyor ve hepsi bir “tık” mesafesinde. Hal böyle olunca bu bilgi çöplüğünden lüzumlu olanları ayıklayabilmek için ayrı bir çaba gerekiyor. Zaten bu sebeple yazar veri, enformasyon, bilgi ve bilgelik gibi bir sınıflandırma yapma ihtiyacı hissetmiş. Bu sınıflandırmayı yapamadığınız zaman günümüzde teknolojinin getirdiği kolaylıkların, yaşamımıza pozitiften çok negatif etkiler yapması kaçınılmaz! İnternetin ortaya çıkması, yazılı basının geleceği ile ilgili kaygıları ve soru işaretlerini artırmıştı bir dönem. Haluk Şahin’in çalışmasını okurken, yazarın da kelimelere döktüğü mesleki bir kaygı ister istemez akla geliyor: “Eğlence imparatorluklarının ve holdinglerin medyayı hızla kendi topraklarına kattığı bir ortamda acaba yakın gelecekte salt gazeteciliğe ve gazetecilere ait bir alan kalabilecek mi?”
   <br>
    <br>
     Gazetecilikte yarım yüzyılı devirmiş ve aktif meslek hayatından geriye kalan bütün zamanı bu işin ahlakını anlatmak ve savunmakla geçirmiş Nail Güreli için “Türk medyasının bilgelerinden” desek yanlış olmaz. Güreli’nin, Anadolu’da zor şartlar altında mesleklerini icra etme mücadelesi veren genç meslektaşları üzerindeki emeği de büyüktür. Yerel basın konferanslarının neredeyse hiçbirini kaçırmamıştır. İşte Türk medyasını yerel basınına kadar tanıyan Nail Güreli, birikimlerini “Şu bizim Medya” kitabında bir araya getirmiş. Türkiye Gazeteciler Cemiyeti’nin yayımladığı kitap yazarın ifadesiyle medya kazanına daldırılan bir kepçe adeta. O kepçede neler mi var? Tekelleşmeden televole tartışmalarına, etik anlayıştan tetikçilere, akreditasyon sorunundan haber yorum ayrımına, ombudsmanlıktan tiraj tartışmalarına kadar aklınıza gelebilecek bütün medyatik tartışmaları, yarım yüzyıllık bir tecrübe perspektifinden ele almış yazar. Özetle Haluk Şahin’in kitabı ne kadar Türkiye’deki iletişim ve medya dünyasının yaşadığı değişim ve gelişim sürecini anlatan bir çalışma ise Güreli de kitabında, bu değişim ve gelişim sürecinde yaşanan sancıları ve arızaları yerinden gözlemlerle ortaya koyuyor. Bu açıdan birbirini tamamlayan bu iki medya kitabı, genç gazeteciler ve iletişim üzerine kafa yoranlar için önemli birer kaynak niteliğinde.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19522), [web.archive.org (arşiv bağlantısı)](http://web.archive.org/web/20051104094400/http://aksiyon.com.tr:80/detay.php?id=19522)
