# Şirketleri çözümsüzlükten beslenen idareciler yönetiyor

*Zafer Özcan 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aile şirketlerindeki yöneticiler, sorunların çözülmemesi ve firmanın kendilerine mahkum kalması üzerine mi kariyer yapıyor?
  </font>
 </div>
 <div id="newsText">
  <font class="detail-text">
   <p>
    Türkiye’de ekonominin lokomotifi aile şirketleri. Bugün Türkiye’de ticaret ve sanayinin büyük çoğunluğunu, ikinci nesil tarafından yönetilen aile işletmeleri oluşturuyor. Üçüncü kuşağa ulaşan firma sayısı çok az. İstisnalar olmakla birlikte dördüncü nesil, Türk iş dünyasının henüz fazla tanışmadığı bir kavram.
   </p>
   <p>
    <img alt="" height="213" src="http://web.archive.org/web/20140810063253im_/http://medya.aksiyon.com.tr/aksiyon/2012/07/30/reyhan.jpg">
     Hatta öyle ki, aile şirketleri için yaygın kullanılan bir tabir, iş dünyasında kuşak değişiminin zorluklarını özetlemeye yetiyor; ‘Türkiye’de şirketleri ilk nesil kurar, ikinci nesil büyütür ve üçüncü nesil batırır.’ İşte tablo böyle olunca günümüzde iş hayatının en önemli gündem maddelerinden biri, yeni neslin şirkete sağlıklı adaptasyonu. Pek çok firma bunun için danışmanlık alıyor, şirketlerini ileriye taşıyabilmenin hesabını yapıyor. Yeni kuşağı firmalara sağlıklı şekilde adapte edemeyen patronlarsa pek çok sorunla boğuşuyor. Özellikle profesyonel kadroların yönetimdeki ağırlığı artıyor. Aile şirketlerinin geleceğinde profesyonellerin niteliği ve iyi niyeti belirleyici hâle geliyor.
     <p>
      1998’den bu yana şirketlere danışmanlık veren, BRA Danışmanlık firması kurucusu Reyhan Aytekin, aile şirketlerine yönelik ilginç tespitler yapıyor. Her soruna yönelik farklı ekipler kurarak çalışan BRA, 160 kişiyi bulan uzman ekibiyle şirketlerin içinden çıkamadığı idari ve hukuki sorunları çözüyor. BRA, her sorun için ayrı bir ekip oluşturuyor. Sürekli aile şirketleriyle çalıştığı için onların işleyişiyle ilgili ciddi deneyim kazanan Aytekin, “Sorunlara dışarıdan ve farklı bir gözle baktığımız için daha kolay çözüm buluyoruz. Şirket yöneticileri ise sorunlara hep aynı açıdan baktıkları için çözümü kolay sorunlar bile onlara çözümsüz geliyor” tespitini yapıyor. Aytekin’e göre en büyük sorun şirket yöneticilerinin bilgi ve belge saklamaları. Türkiye’deki orta ölçekli şirketlerin başında genelde çalışmayı fazla sevmeyen ve makam kaygısı taşıyan yöneticiler olduğunu belirterek, tespitlerini sıralıyor: “Bu yöneticiler kendilerinin çözemedikleri sorunları, dışarıdan hizmet veren danışmanların da çözmesini istemedikleri için bilgi ve belge saklayıp, problemin çözümünü uzatmayı tercih ediyorlar. Genelde patronlar bunu fark ettikleri için bizim gibi şirketlerden yardım istiyor. İş dünyasında ne yazık ki işin uzamasını ve problemin artmasını seven yöneticiler var. Sorun ne kadar uzarsa ve onlara bağlı kalırsa, işlerini kaybetmeyeceklerini düşünüyorlar. Bazı şirketlerin bir türlü atılım yapamamasında bu yönetici mantığının önemli rolü var.”
      <p>
       <strong>
        Yeni nesil ülkesini tanımıyor
       </strong>
       <p>
        Uzun yıllar birlikte çalıştığı şirketlerdeki yönetim yapısını yakından gözlemleyen Aytekin’e göre aile şirketlerinin fazla gündeme gelmese de en önemli sorunu, yurt dışında okutulan veliahtlar. Uzun yıllar yurtdışında kalan ve bu süreçte gerek şirketi gerekse ülkesini yakından tanıma imkânı bulamayan yeni neslin geri dönüşte ciddi sıkıntılar yaşadığını belirten Aytekin, “Bu çocuklar Türkiye gerçeği ile yüzleşme problemi yaşıyor. Neyi nasıl algılayacaklar, hangi disiplini uygulayacaklar, konulara nasıl yaklaşacaklar bilemiyorlar. Eğitim aldıkları ülkenin bakış açısı ile Türkiye’nin nasıl bir farkı olduğunu ancak 5 senede çözebiliyorlar” diyor. Şirketler için kritik zaman dilimi de, 5 yıllık bu uyum süreci. Çünkü bu dönemde kurucular kenara çekildiği ve yeni nesil de işe hazır olmadığı için inisiyatif büyük oranda profesyonellere kalıyor. Reyhan Hanım’a göre profesyoneller iyi niyetli ve becerikli ise şirketler de iyi yönetiliyor, aksi durumlarda ise ciddi sıkıntılar yaşanıyor.
        <p>
         Aytekin, şirketlerdeki kurumsallaşmayı konuşurken profesyonellerin niteliği üzerinde de durmak gerektiğini vurguluyor. BRA Danışmanlık özellikle inşaat, turizm ve enerji sektörlerinde uzmanlaşmış. Aytekin başta bu üç sektör olmak üzere iş dünyasındaki profesyonellerin ‘hata yaparım ve işimi kaybederim korkusuyla’ daha iyisini yapmak ve şirketleri değişen şartlara uyumlu hale getirmek gibi konularda isteksiz davrandığı tespitini yapıyor.
         <p>
          Peki, yurtdışında eğitim almış, yıllarca Amerika’da kalmış bir veliaht, Türkiye’ye döndüğünde iş hayatından neler bekliyor? Bu kitle için tek sorun, ülkesini ve şirketi iyi tanımamak değil elbette. Amerika’da okuyup sonra şirkete dönen gençlerin, daha lüks ve kolay bir hayat, makam odası, makam arabası, şöför ve emir verebilecekleri bir kitle istediği tespitini yapan Aytekin, “Şirketleri birinci nesil kurar, ikinci nesil büyütür ve üçüncü nesil batırır sözünü doğrulayan çok örnekle karşılaştım” diyor. Yeterli birikime sahip olmayan ve ülkesini tanımayan gençlerin ister istemez profesyonel yöneticilere teslim olduğunu belirterek, yeni neslin fabrikada büyümesi gerektiğini vurguluyor.
          <p>
           <p>
            <strong>
             Patronlar gölge etmesin!
            </strong>
            <p>
             Okurken dahi her boş zamanda fabrikaya gelen ve şirketin her bölümünde sıradan bir işçi gibi çalışan çocukların işin başına geçtiklerinde daha başarılı olduklarını vurgulayan Aytekin, çocukların iyi yetişmemesinde patronların da önemli rolü olduğu kanaatinde. Bazı patronların hiç ölmeyecek veya işin başından hiç gitmeyecekmiş gibi çalıştıklarını, her işi kendilerinin yaptığını ve çocuklarına sorumluluk vermediğini belirten Aytekin, patronların çocuklarının iyi yetişmesine engel olduğunu ve bunun da şirketlerin geleceğini kararttığını vurguluyor. Çok baskın karakterli patron çocuklarının, iyi yetişmek bir yana o şirkette devam dahi etmek istemediklerini söyleyen Aytekin, “Şirketten ayrılmak kendi işlerini kurmak veya başka şirketlerde çalışmak isteyen çok fazla veliaht görüyorum. Kuşak çatışmaları şirketlerin geleceğine zarar veriyor” diyor. Aile bireylerinin tamamen icradan çekildiği kurumsallaşma örneklerinin şirketlere yarar değil zarar vereceği uyarısı yapan Aytekin, yeni neslin icrada kalabilmek için de şirkette yetişmesi gerektiğini ifade ediyor.
             <p>
              Türkiye’de aile şirketlerindeki genel yaklaşım, ‘erkek olsun işimi devam ettirsin’ şeklindedir. Kız çocukları genellikle şirketlerin gelecek planları arasında yer almaz. Son yıllarda ise kadın veliahtların şirketlerdeki ağırlıkları artıyor. Reyhan Aytekin bu gelişmeye rağmen patronların hâlâ kız çocuklarının yönetime girmesine sıcak bakmadığı tespitini yapıyor. “Kızlar ne kadar iyi eğitim alsa da, birikimli olsalar da babaları onların fazla aktif olmasını istemiyor” diyen Aytekin, iş seyahatlerine kızların da katılmasının babaları gerdiğini düşünüyor. “Kadın veliahtlar artarsa arkadan gelecek nesil annelerle büyüyeceği için daha fazla işin içinde olacaklar. Babaları çocukları işten ayrıştırıyor anneler ise daha çok işin içine sokuyor” diyen Aytekin, kadın yöneticilerin çocuklarını daha fazla işin içine soktuğunu ve bunun da yeni neslin daha iyi yetişmesine vesile olduğunu düşünüyor. İş kadınları çocuklara hem sevgilerini veriyor hem de tecrübelerini. Bu da kadın patronların çocuklarının şirkete daha iyi hazırlanmasına vesile oluyor.
             </p>
             <p>
              <strong>
               İşleri ‘çağdaş’ kurumlar engelliyor
              </strong>
              <p>
               Reyhan Aytekin, şirketlerde en fazla karşılaştıkları problemlerin başında bürokratik işlemlerin geldiğini vurguluyor. Turizm, inşaat ve enerji sektörleri, kamu kurumlarıyla çok fazla muhatap olan iş kolları. En büyük sorun bürokrasi de işlerin tıkanması veya yavaş ilerlemesi. Mesela belediye ile işi olmayan sektör neredeyse yok. Şirketlerin belediyeler ile çok ciddi sıkıntılar yaşadığını ve sıkıntıların temelinde ideolojik yaklaşımlar ve servet düşmanlığı olduğunu belirten Aytekin, “Neden büyüdün, nereden buldun mantığı var. Büyümeniz ürkütüyor. Bu şirketler büyürse daha çok insana ekmek verecek diye bakılmıyor, ideolojik yaklaşılıyor” diyor. BRA, belediyelerin ve bazı sivil toplum kuruluşlarının şirketlere açtığı davalarda devreye giriyor. Bazı belediyelerin kendi ruhsat verdikleri bir inşaatı mühürlediklerini, olayın mahkemelere intikal ettiğini ve sürecin senelerce uzadığını belirterek, “Aynı konu için 5 ayrı mahkemeye 5 ayrı dava açılıyor. İsminin önünde ‘çağdaş’ olan kurumlar var, bunların en önemli özelliği her yapılan işe karşı olmaları. Bu kadar karşıtlık bir sürü insanı ekmeğinden ediyor” tespitini yapıyor. Mahkemelerin önüne resmi izin belgelerini koyduklarında hakimlerin de şaşırdıklarını kaydeden Aytekin, sonuçta davaların reddedildiğini söylüyor.
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33207), [web.archive.org (arşiv bağlantısı)](http://web.archive.org/web/20140810063253/http://www.aksiyon.com.tr:80/aksiyon/newsDetail_getNewsById.action?newsId=33207)
