# Medya erkekler kahvehanesi!

*Zafer Özcan 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni Yüzyıl'dan tanıdığımız, Türkiye'nin önde gelen kadın gazetecilerinden Vivet Kanetti, CNNABD'ye yazdığı bir açık mektupla, medyayı yeni bir tartışmanın içine çekti.
  </font>
 </div>
 <div id="newsText">
  <font class="detail-text">
   Mektubunda, Türk medyasının, 'cinsiyet ayrımcılığı' yaparak, başarılı kadınları dışladığı iddiasında bulunan Kanetti'nin bu karşı çıkışı, kadın gazetecilerden önemli ölçüde destek buldu. Gelinen noktada yıllardır, gerek eğitim alanında ve gerekse kamusal alanda, inançlarından dolayı en doğal haklarını bile elde edemeyen başörtülü kadınlardan sonra, feminist kadınların da bu isyanı ilgi çekici bir durum.
   <br/>
   <br/>
   Medya erkekler kahvehanesi
   <br/>
   <br/>
   Vivet Kanetti'nin eleştirilerinden bütün medya nasibini alıyor. Türk medyasının A takımını, 'erkekler kahvehanesi' olarak nitelendiren Kanetti, "Kadın gazeteciler liyakatsız veya yetersiz oldukları için mi basında statü kazanamıyor?" sorusuna cevap arıyor. Kanetti'ye göre basındaki kadın çalışanların çalışkanlık, koşuşturma, büyük fedakarlık, az maaşla muhabirlik gibi durumlar söz konusu olduğunda sayıları çok fazla ancak iş statü kazanmaya, makam sahibi olmaya gelince değişiyor. Yani sorun kadınlar prestij kazandığı ve A takımına geçtiği zaman başlıyor. Tuhaf bir şekilde bu noktada kadınlar dışlanıyor. Ankara'nın takibi, devletle en yüksek seviyede diyalog, fikri tartışmalar hepsi erkeklerin tekelinde.
   <br/>
   <br/>
   Tecrübe ve yeteneklerini kanıtlamış kadınlar olarak erkek meslektaşlarından sadaka dilenmediklerini kaydeden Kanetti, kadınların dışlandığı bir medya ortamının Türkiye'nin hakiki ihtiyaç ve potansiyelini yansıtmadığı görüşünde. "Bugün her alanda her yaşta çalışan kadınlar, basında da kendilerine benzeyen kadınları görmek ve okumak istiyor" diyen Kanetti, erkek meslektaşlarına, gazeteciliğin kadınlar için de zirve noktaların bulunduğu bir meslek olduğunu hatırlatıyor. Tartışmayı feminist olanlar ile olmayanlar arasında bir cilveleşme noktasına çekmek istemeyen Kanetti, cinsiyet ayrımcılığı yapan bir medya ortamının, zekasının, yeteneğinin yarısını kullanmayı reddeden bir meslek haline geleceği uyarısını yapıyor. Sorunun maddi çıkar boyutuna gelindiğinde ise Kanetti'nin iddiaları oldukça ağır: "Basında kadınlara karşı direnç gösterilmesinin ana sebebi pastayı paylaşmak istememektir. Basındaki erkek egemen mutlu azınlık astronomik maaşlarına başkalarını ortak etmek istemiyor."
   <br/>
   <br/>
   Ruhat Mengi: Erkekler birbirlerini koruyor
   <br/>
   <br/>
   Kanetti'ye en açık destek, Sabah yazarı Ruhat Mengi'den geldi. Kanetti'nin mektubuna köşesinde yer veren Mengi, medyadaki erkek egemen yapının, en açık şekilde gazetelerin künyelerinde ortaya çıktığını söylüyor. Ruhat Mengi'nin rahatsız olduğu konuların başında kadın gazetecilerin seslerini duyuramaması geliyor. Ona göre, 'basında şanssızlıkla karşılaşan veya işsiz kalan bir kadın yazarın buna çare bulabilme imkanı erkeklere göre çok az. Yani erkekler medyada birbirlerini koruyor ama kadınların bu şansı yok.'
   <br/>
   <br/>
   Mengi bir erkek meslektaşının basında ön plana çıkarılışını ise ilginç örneklerle açıklıyor: "Erkek gazetecilere tanınan imkanlar kadın gazetecilere tanınmıyor. 1. sayfalarda erkek hegemonyası var. Kadınların yazıları çok ilginç değilse büyük gazetelerin 1. sayfalarında yer almaz. Kadın gazeteciler basında asla destek görmüyor ama erkek gazeteciler bir noktaya getirilmeye karar verildiği zaman, özellikle destekleniyor. Yani bir yazarı uzun süre 1. sayfadan anons ederseniz, önemli bir iş yapmasa da okurlar onu benimser. Medyada bazı erkekler zorla empoze ediliyor."
   <br/>
   <br/>
   Bilindiği gibi Ruhat Hanım'ın eşi Güngör Mengi uzun yıllar Sabah Grubunda üst düzey görevlerde bulundu ve halen gazetenin başyazarı. Buna rağmen kadınların konumundan en fazla şikayetçi olan kadın gazetecilerden olan Ruhat Mengi, eşinin konumunun kendisine hiçbir faydası olmadığını söylüyor. "İleride Sabah'ın Genel Yayın Yönetmeni olursanız kadın çalışanlar için ne yaparsınız" sorumuza Ruhat Hanım'ın cevabı açık: "Ben iyi bir haberciyim ve Sabah'ı da başarı ile yöneteceğime inanıyorum. Böyle bir konumum olursa bir çok kadın gazeteciye fırsat tanırım. Erkeklerin erkekleri kolladığı gibi ben de kadınları kollarım."
   <br/>
   <br/>
   'Cumhuriyet'e kadın giremez'
   <br/>
   <br/>
   En parlak dönemde Nokta Dergisini yönetmiş bir isim olan Posta Gazetesi yazarı Yazgülü Aldoğan'a göre de alt seviyelerde çalışanlar açısından basında kadınerkek sorunu yok. Problem kadınlar yükselmeye başladığında ortaya çıkıyor. Türk medyasının kendisini her fırsatta ilerici olarak lanse etmesine karşın, yönetim anlayışının böyle olmadığını düşünen Aldoğan, basını son derece muhafazakar ve tutucu olarak nitelendiriyor. Aldoğan'ın yakın çalışma arkadaşı Füsun Özbilgen'den naklettiği bir anekdot ise medyanın kadın gazetecilere bakış açısına trajikomik bir örnek teşkil ediyor. Aldoğan şunları söylüyor:
   <br/>
   <br/>
   "Medya kendi içinde çok muhafazakar, çok tutucu. Dışarıdan kadın haklarına büyük özen var gibi ama içeride öyle değil. Kadınların eksileri var, çocukları var deniyor ama çalışanlara baktığınızda erkeklerle aynı şartlarda çalışıyorlar. Zaten kadınlar rahat çalışma koşulu istemiyor. Türk basınında cinsiyet ayrımcılığı var. Daha çağdaş ve ilerici gazeteler de bundan muaf değil. Burada bir örnek anlatmak istiyorum. İlerici Cumhuriyet gazetesi eskiden hiç kadın çalıştırmazdı. Şimdi adını hatırlamıyorum ama zamanın Cumhuriyet Ankara temsilcisi, Füsun Özbilgen'e "Bu gazeteye kadın giremez" demişti. Bu kuralı bozan Füsun Özbilgen'dir. Cumhuriyet Ankara bürosunda çalışan ilk kadındır."
   <br/>
   <br/>
   Aldoğan'ın basına yönelik diğer saptaması ise mevcut gazetelerin sadece erkeklere yönelik olarak hazırlanması. Medyadaki yoğun çıplaklık, arka sayfa güzelleri ve sayfalar dolusu spor haberlerini, gazetelerin anayasalarının erkek okurlar düşünülerek yazıldığının bir işareti olarak kabul eden Aldoğan, buna rağmen kadın okur sayısının da çok fazla olduğunu vurguluyor. Kadın gazetecilerin genelde yakındıkları, erkeklerin daha fazla maaş aldığı konusuna da işaret eden Aldoğan, kadınlar aleyhine ücret eşitsizliği sözünün gerçekleri yansıttığı görüşünde. Yani aynı işi yapsa dahi bir kadın gazeteci erkeğe göre her zaman daha düşük ücret alıyor.
   <br/>
   <br/>
   Magazinciler hayatından memnun
   <br/>
   <br/>
   Medyadaki cinsiyet ayrımcılığı konusunda farklı düşünen kadın gazeteciler de var. Özellikle magazin basını bu noktada diğerlerinden ayrılıyor. Aslında mevcut magazin eklerinin künyeleri incelendiğinde bu durumun son derece normal olduğu anlaşılabilir. Magazin basınındaki pek çok üst düzey kadın yöneticiden birisi olan, Posta'nın haftasonu eki Dolce dergisinin Genel Yayın Yönetmeni Müge Dağıstanlı, basında kadınların sorumlulukları, yaptıkları işler ve kilit görevleri açısından ayrımcılık olmadığı görüşünde. Basında erkek egemen bir yapı olduğu düşüncesini reddeden Dağıstanlı, "Kim donanımlı ve yetenekli ise o işin altından kimin kalkabileceği düşünülüyorsa, cinsiyetine bakılmadan iş ona verilir" diyor.
   <br/>
   <br/>
   Dağıstanlı bu noktada ilginç bir iddiayı gündeme getiriyor. Ona göre basın dünyasındaki kadın yöneticiler birbirlerinin kuyusunu kazıyor ve hiçbir kadın yönetici kendinden sonraki kadın yöneticiye zemin hazırlamıyor. Magazinde kadınların yoğun olmasını da, kadınların kişisel tercihleri olarak açıklayan Dağıstanlı, 10 yıldır bütün büyük basın gruplarında çalıştığını ancak kadınlar aleyhine bir ayrımcılık görmediğini ısrarla vurguluyor.
   <br/>
   <br/>
   TGC Başkanı Güreli: Kadınların da suçu var
   <br/>
   <br/>
   Kadın gazetecilerin cinsiyet ayrımcılığı tartışmaları hakkında fikirlerini aldığımız Türk medyasının en büyük meslek örgütü olan Gazeteciler Cemiyeti'nin Başkanı Nail Güreli, bilinçli bir ayrımcılık olmadığı görüşünde. Kadın gazetecilerin basında hakettikleri konuma ulaşamadıklarını kabul eden Güreli, ancak bu durumun erkek yöneticilerin kötü niyetinden kaynaklanmadığını da ekliyor. Anadolu'da olmasına karşın, ulusal basında kadın yayın yönetmeni olmamasını üzücü olarak nitelendiren Güreli'ye göre bunda kadın gazetecilerin de suçu var. İşin mutfağında çalışmanın önemli zorlukları olduğunu söyleyen Güreli, kadınların bu işin çilesini, zorluklarını göze almadıkları inancında.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5635), [web.archive.org (arşiv bağlantısı)](http://web.archive.org/web/20130410014352/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5635)
