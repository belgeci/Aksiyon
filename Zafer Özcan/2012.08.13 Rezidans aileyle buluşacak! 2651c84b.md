# Rezidans aileyle buluşacak!

*Zafer Özcan 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Koru Florya evleri, rezidans kavramını Türk aile yapısı ile birleştiriyor. ‘Aile rezidansı’ kavramını sektörle tanıştıran Koru Florya’da çok amaçlı merkezler, mescit ve kadın erkek ayrı havuzlar yer alacak.
  </font>
 </div>
 <div id="newsText">
  <font class="detail-text">
   <p>
    İnşaat sektöründe son dönemde rekabetin artması ve satışların düşmesi, girişimcileri yeni arayışlara yönlendiriyor. Konut projelerinde rekabet artık konutlar değil, sosyal alanlar üzerinden yaşanıyor. Yeni konut projelerinde, müşterilere sunulan imkânlar her geçen gün çeşitleniyor. Aydınlı, Metal Yapı Konut, Arke ve Vizyonlife ortaklığı ve TOKİ işbirliği ile Florya’da gerçekleştirilen Koru Florya evleri, ilk kez ‘aile rezidansı’ kavramını sektörle buluşturuyor. Florya’da E-5 kenarındaki 42 dönümlük arsada 298 konut ve 200 mağaza kapasiteli iki alışveriş merkezi inşaatını kapsayan Koru Florya, 300 kişilik çok amaçlı aktivite ve toplantı salonları, mescidi, kadın erkek kapalı yüzme havuzları ve eski komşuluk ilişkilerini canlandırmayı hedefleyen özellikleriyle dikkat çekiyor. Koru Florya İcra Kurulu Başkanlığını da yürüten, Aydınlı Grubu Yönetim Kurulu Başkanı Ömer Faruk Kavurmacı, “Ne yaparsam satılır devri artık bitmiştir, müşterilerin yeni ihtiyaç ve beklentilerine uygun ürünler vermek zorundayız. Koru Florya’yı tamamen müşteri ilişkilerine göre şekillendirdik.” diyor.
   </p>
   <p>
    <img alt="" height="386" src="http://web.archive.org/web/20120818040309im_/http://medya.aksiyon.com.tr/aksiyon/2012/08/13/zafer-koru-florya-1.jpg"/>
   </p>
   <p>
    Gayrimenkul Yatırım Ortakları Derneği (GYODER) verilerine göre, inşaat sektörü 2011 yılını, öngörülerin üzerinde yüzde 10 büyüme ile kapattı. O yıl alınan konut ruhsat sayısında ise yüzde 10’luk artış öngörüsüne karşın yüzde 25’lik bir küçülme yaşandı. İnşaat sektöründeki istihdam 1,91 milyon kişi ile tarihî zirvesine ulaşırken toplam istihdam içindeki payı da yüzde 7,7’ye kadar çıktı. 2012 yılında inşaat sektörü istihdamının göreceli yüksek kalmaya devam etmesi bekleniyor. Ticari gayrimenkul yatırımlarında büyüme de 2011 için yüzde 8-10’luk öngörünün üst sınırında, yüzde 10 olarak gerçekleşti. Bu verilerin, inşaat ve konut sektörünün Türkiye ekonomisinde lokomotif olmaya devam ettiği anlamına geldiğini söyleyen Kavurmacı, 2012 için inşaat ve gayrimenkulde yüzde 5 -6 oranında ılımlı büyüme ve konut yapı ruhsatlarında yüzde 5-10 arasında artış öngördüklerini ifade ediyor.
    <p>
     Ömer Faruk Kavurmacı, inşaat ve konut sektöründe son yıllarda ortaya çıkan farklılıkları ve yenilik arayışlarını müşteri taleplerine bağlıyor. Çünkü tüketici artık konut almaya karar vermeden önce projeleri birbiriyle kıyaslıyor. İyi planlanmamış yatırımların baştan ölü doğabildiğini belirterek, “Çok iyi bir lokasyondaki proje başarısızlığa ya da hiç olmayacak bir yerde bir proje çok ciddi satış başarısına ulaşabiliyor. Günümüzde satış sonrası bile sizin planlayıp müşterilerinize katma değer sunmanız gereken bir süreç oldu.” diyor. Dolayısıyla inşaat şirketlerinin işi projeyi bitirdikten sonra da devam ediyor. Bu açıdan günümüzde inşaat şirketlerinin müteahhit mantığı ile çalışma imkânı kalmadı. Firmalar açısından markalaşmak, projelerinde insanlara bir konut değil, yeni ve daha kaliteli yaşam sunmaları, teslim ettikleri projelerden insanların hem kalite hem kazanç anlamında memnun kalmalarıyla oluşabiliyor. Aslında bu dönemde eski müteahhitler arasında kendini yenileyerek markalı konut üretimine dönenler olduğu gibi, dışarıdan güçlü oyuncular da sektöre girdi. Tekstil ve hazır giyim alanında Türkiye’nin önde gelen gruplarından Aydınlı, Solarkent ile başladığı inşaat yolculuğuna Koru Florya ile devam ediyor. Ömer Faruk Kavurmacı, oyuncu sayısının artmasını pazarın büyümesiyle açıklıyor. Aydınlı grubunu tüketicilerin yakından tanıdığını vurgulayan Kavurmacı, bunun kendileri için avantaj olduğunu belirtiyor. Asıl işlerinin sanayicilik olduğunu hatırlatarak, yumurtaları farklı sepete koyma anlayışıyla, farklı iş kollarında gördükleri fırsatları değerlendirmeye devam edeceklerini ifade ediyor.
     <p>
      Mevcut doku yenilenmeli
      <p>
       İnşaat sektörü açısından bu dönemdeki en önemli gündem maddelerinden biri kentsel dönüşüm süreci. İlgili yasanın Meclis’ten geçmesi inşaat sektörünü hareketlendirdi. İstanbul’da yapıların yüzde 60’ının deprem güvenliği olmadığı hesaplanıyor. Bu durumda kentsel dönüşüm süreci, sektörün önündeki en büyük projelerden biri demek yanlış olmaz. Kavurmacı şunları söylüyor: “Türkiye’de, özellikle İstanbul’da güvensiz, kalitesiz ve mimari estetiği olmayan yapıların yıkılarak yerine güvenli, altyapı sorunu çözülmüş, içinde sosyal donatıların, yeşil alanların olduğu, enerji tasarrufu sağlayan özelliklerde inşa edilmiş modern yerleşim yerlerinin oluşturulması gerekmektedir. Şehir dışına doğru yayılmak yerine mevcut dokuyu yenilemek öncelikli tercih olmalıdır.”
       <p>
        Kentsel dönüşüm yasasının Meclis’ten geçmesi ve yabancıya konut satışında mütekabiliyet şartının kaldırılması, sıkıntılı giden inşaat sektörünü tekrar hareketlendirebilir. Kavurmacı, 2012’de inşaatta bir gerileme olmasa bile yavaşlama bekliyor. Büyümenin devam edeceğini, sadece sektörün biraz hız keseceğini belirterek, “İnşaat sektörü için yüzde 6 büyüme bekliyoruz. Bugünkü konjonktürde bu hatırı sayılır bir büyümedir.” diyor. Kentsel dönüşüm sürecinde, küçük parsellerde nitelikli konut üretmenin mümkün olmadığını vurgulayan Kavurmacı, kentsel dönüşümün sektöre getireceği hareketlilik kadar, uygun arsa ve nitelikli proje üretilebilmek için de ciddi avantaj olduğunu vurguluyor.
       </p>
       <p>
        <span>
         <strong>
          Eski mahalle ve komşuluk ilişkileri geri geliyor
         </strong>
        </span>
       </p>
       <p>
        Koru Florya Pazarlama Koordinatörü Belgin Özyurt, projenin benzerlerinden farkını şöyle anlatıyor: “Bir rezidanstan beklenen tüm hizmetler, metropol yerine güvenli ve sakin, geleneksel mahalle hayatı ve kültürüyle Koru Florya’da karşılık bulacak.” Özyurt, ‘Aile Rezidans’ı kavramının, birlikte yaşadıklarınızı tanıdığınız, alışkanlıklarınızı paylaştığınız, ortak hayatınızı beraber kurguladığınız geleneksel Türk mahalle hayatını simgelediğini belirtiyor. Proje başlamadan önce Florya bölgesinde oturan ailelerle görüşmeler yaptıklarını vurgulayan Özyurt, projenin ailelerin taleplerine göre şekillendiğini anlatıyor: “Bu gruplardan aldığımız bilgiler daire tiplerinden metrekarelere, yapıların dış görüntüsünden rezidans hizmetlerindeki beklentilere kadar en ince detayları bile görüştüğümüz, fikirleri topladığımız bir ortam sundu bize.” Proje kapsamında her katta bulunan bahçeler ve büyük terasların, balkonda bahçe imkânı vereceğini söyleyen Özyurt, “Geniş açıklıklı cam cepheler, maksimum manzara ve doğal ışık kullanımı kazandıracak. İkinci kattan itibaren konut sahipleri deniz manzarasının tadını çıkaracak.” diyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33318), [web.archive.org (arşiv bağlantısı)](http://web.archive.org/web/20120818040309/http://www.aksiyon.com.tr:80/aksiyon/newsDetail_getNewsById.action?newsId=33318)
