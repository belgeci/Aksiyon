# Ekonomiye Merkez ayarı

*Zafer Özcan 2011.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Merkez Bankası beklentilerin aksine faiz indirimine giderek herkesi şaşırttı. Faiz lobisine darbe vuran bu kararın ekonomiyi tekrar ısıtması bekleniyor.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Amerika ve Avrupa’daki borç krizi, dünya ekonomisini sarsmaya devam ederken, Türkiye’de ise geçtiğimiz haftaya Merkez Bankası Para Politikası Kurulu’nun aldığı kararlar damgasını vurdu. Yaklaşık 5 yıl aradan sonra ilk kez olağanüstü toplantı yapan Kurul, beklentilerin aksine, politika faiz oranını yarım puan düşürdü. Avrupa ve Amerika’daki borç krizi sebebiyle enflasyon tehlikesine dikkat çeken ve faiz artışını savunan ‘faiz lobisi’ de bu kararla Merkez’den beklediğini alamadı. Para Politikası Kurulu, politika faiz oranını yüzde 6,25’ten, yüzde 5,75’e çekerken; gecelik borçlanma faizini de, piyasanın beklentileri doğrultusunda yüzde 1,5’ten yüzde 5’e çekerek, faiz koridorunu daralttı. Ayrıca döviz satım ihalelerine başlama kararı aldı. Merkez’in bu tavrında, büyümenin yavaşlamasına ilişkin kaygıların etkili olduğu belirtilirken, enflasyondaki düşüş eğiliminin de kurul üyelerinin elini güçlendirdiği vurgulanıyor.
     </span>
    </p>
    <p class="2011yenimetin">
     <span>
      Merkez Bankası Para Politikası Kurulu’nun olağanüstü toplantıda aldığı kararlar, ilk gün dövizin ateşini yükseltirken, borsayı düşürdü. Dolar 1,74’ü görürken; borsa toplamda yüzde 6’ya yakın değer kaybetti. Dövizin ateşini düşürmek için Merkez, cuma günü döviz satım ihalelerine başladı. Bu kararları sonucunda kredi faizlerinin düşmesi, kredi hacminin artması, dövizdeki oynaklığın azalması ve sıcak para girişinin artması bekleniyor.
     </span>
    </p>
    <p class="2011yenimetin">
     <span>
     </span>
    </p>
    <p class="2011arabaslik">
     <span>
      Bat
     </span>
     <span>
      ı
     </span>
     <span>
      ’n
     </span>
     <span>
      ı
     </span>
     <span>
      n borç kâbusu
     </span>
    </p>
    <p class="2011yenimetin">
     <span>
      Dünyada tekrar bir kriz dalgası endişeleri gün geçtikçe artıyor. Hafta başında Amerika’da borçlanma tavanının artırılması ve bütçe açığının azaltılması üzerine çerçeve pakette anlaşma sağlanması dünya piyasalarına biraz olsun nefes aldırmıştı. Bilindiği gibi Amerika’da kamu borcunun üst limiti konusunda yasal sınırlama bulunuyor. ABD yönetiminin, toplam borç miktarı konusunda yasal bir sınırlaması var. Şu anki borçlanma tavanı 14,3 trilyon dolar ve bu rakama Mayıs ayında ulaşılmıştı. Tavanın yükseltilmesi piyasalara nefes aldırsa da, Amerika’nın borçları konusundaki endişeleri artırdı. Avrupa’ya bakıldığında ise tablo daha vahim görünüyor. Yunanistan, İtalya, İspanya, Portekiz derken Avrupa adeta yangın yerine döndü. Yaşlı kıtadaki borç krizi yayılırken, yıllardır halının altına süpürülen sorunlar artık gizlenemez durumda. Buna karşılık ortada hâlâ ciddi bir siyasi irade yok. Avrupalı liderler sorunları çözmek için acilen toplanmak yerine tatillerinden bile fedakârlık yapmıyor. Uzmanlar, Avrupa’daki sorunların kısa vadede çözümünün mümkün olmadığı konusunda hemfikir.
     </span>
    </p>
    <p class="2011yenimetin">
     <span>
      İşte böyle bir ortamda, Türkiye’de gerek ekonomi yönetimi, gerekse Merkez Bankası gelişmelere karşı gardını alıyor. Çünkü ekonomik yapı sağlam olsa da, Avrupa ile ciddi ticareti olan Türkiye gelişmelerden ister istemez etkilenecek. Merkez’in son kararları piyasayı şaşkına çevirdi ancak bu şokun yaşanmasında hem hükümet hem de Merkez Bankası’nın son dönem tavırlarının etkisi var. Merkez Bankası yılın ilk yarısından itibaren kredi hacmini düşürmek ve çok ısınan ekonomiyi soğutmak için tedbirler almış ve bankaların munzam karşılıklarını artırmıştı. Merkez Bankası bu tedbirleri mayıs ayından itibaren durdurdu. Buna karşılık ekonomi yönetimi ise seçimden hemen sonra kriz uyarıları yaparak piyasayı şaşkına çevirdi. AK Parti Genel Başkan Yardımcısı Bülent Gedikli radikal bir tavırla, tüketiciden harcamaların kısılmasını istemişti. O kadar sert olmasa da Başbakan Yardımcısı Ali Babacan da bu yöndeki açıklamalarıyla, tüketiciye dikkatli olmasını önermişti. Merkez Bankası Başkanı Erdem Başçı ise bunlara karşılık, vatandaşın gönül rahatlığı ile harcayabileceğini söylemişti. Gelinen noktada Merkez Bankası’nın son kararları, iç tüketimi teşvik edecek nitelikte. Kısacası Merkez’in çiçeği burnunda başkanı, bu kararlarla ‘gönül rahatlığı ile harcayın’ sözünün arkasında durmuş oldu.
     </span>
    </p>
    <p class="2011yenimetin">
     <span>
      Sonuçta, Para Politikası Kurulu’nun son kararlarının faiz lobisine önemli darbe indirdiği bir gerçek. Hatta bu süreçte cari açığın ciddi şekilde azaltılması beklentisi de var. İç tüketimin sürmesi de büyümenin devam edeceğinin habercisi. Uzun sözün kısası, Merkez Bankası dünyadaki gelişmelere bakarak, ekonomi yavaşlamaya girmeden tedbir aldı. Görünümün bozulmasına fırsat vermedi. Kararların ne kadar doğru olduğu ise önümüzdeki 3 – 4 ayda daha net görülecek.
     </span>
    </p>
    <p class="BasicParagraph">
     <span lang="EN-GB">
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30148-ekonomiye-merkez-ayari.html), [web.archive.org (arşiv bağlantısı)](http://web.archive.org/web/20120220173109/http://www.aksiyon.com.tr:80/aksiyon/haber-30148-ekonomiye-merkez-ayari.html)
