# Bizde ARGE’yi müşteri yapar

*Zafer Özcan 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ayakkabı sektördeki yenilikçi ürünleriyle öne çıkan King Paolo, ürün geliştirme çalışmalarını müşteri odaklı yürütüyor.
  </font>
 </div>
 <div id="newsText">
  <font class="detail-text">
   <p>
    Ayakkabı dünyasının genç markalarından King Paolo, rahatlık ve ayak sağlığını esas alan yenilikçi modelleriyle kısa sürede sektörde öne çıkmayı başardı. Fatih Üniversitesiyle ortak ARGE çalışmaları yapan markanın başarısında, üniversite – sanayi işbirliğine verdiği önemin de katkısı büyük. Bir süre önce Amerikalı dünya markası Hush Puppies ile distribütörlük anlaşması imzalayan King Paolo, Türkiye dışında 13 ülkede daha ünlü markanın üretim ve satış haklarını alarak dikkatleri üzerine çekti. Yönetim Kurulu Başkanı Hüseyin Turan, King Paolo’daki son gelişmeleri ve ayakkabı sektörünü Aksiyon’a anlattı.
    <p>
     -15. yılda King Paolo neler yaptı?
     <p>
      Sektöre perakendecilikle girdik, daha sonra üretime başladık. Fatih Üniversitesi’yle yaptığımız ARGE çalışmaları neticesi, 3 boyutlu ve 3 sistemli klimalı ayakkabı ürettik. Önce 350 kişinin ayak ölçümleriyle bir veri tabanı oluşturduk ve Türk insanının yapısına en uygun ayakkabıyı üretmeye çalıştık. Sektör Türkiye’de kösele tarzı üretim yapıyordu. Oysa gelişmiş ülkelerde rugan ve kösele günlük kullanılmıyor, özel günlerde kullanılıyor. Bu sebeple biz yönümüzü konforlu ayakkabıya çevirdik. Fatih Üniversitesi’yle uzun soluklu bir ARGE çalışması yaptık ve 6 değişik ürünle sektöre girdik.
      <p>
       -Ne tür modeller ortaya çıktı?
       <p>
        Önce klimalı ayakkabıyı yaptık, daha sonra vücuttaki statik elektriğin dışarı atılmaması gibi bir sorunu fark ettik, bunun üzerine Fatih ile tekrar çalışma yaptık. Deşarj diye bir ürün geliştirdik. Model ilgi görünce seri üretime başladık. Aslında en büyük ARGE merkezi tüketici. Herkesin bir rahatsızlığı var ve bu sorunlar bize üretim adına ilham veriyor. Ayakkabıyla ilgili şikâyetlerden size bir yol haritası çıkıyor. ARGE bizim sektörde fazla gelişmiş değil. Tüketici isteklerini karşılamak klasik yaklaşımlarla olmuyor. Biz bu ihtiyaçlara cevap verirken rahatlık ve konforu hiç elden bırakmadık. ARGE’ye yaptığımız yatırımın karşılığını aldık.
        <p>
         -Hush Puppies ilişkiniz nasıl başladı?
         <p>
          Değişik ürünlerle piyasaya çıktığınız zaman sizi dünyada birileri takip ediyor. Farkında olmadan şunu başardığımızı gördük. Bu kadar özellikli ürünü tek çatı altında yapan firma yok. Her firma genelde farklı ürünle öne çıkıyor. Dünyadaki markaların sizinle ilgilenmesinin önü açılıyor. Amerikan markası Hush Puppies bizimle irtibata geçti ve ziyarete geldiler. Ürünleri görüp kalitemizi çok beğendiler. Hem üretim hem mağazacılıkla ilgili teklifte bulundular. Biz de onlara Türkiye ve çevre ülkeleri kapsayan distribütörlük teklif ettik. Önce sıcak bakmadılar ama sonuçta 13 ülkeyi kapsayan bir anlaşma imzaladık. Bu süreçte dünya markası olmanın ne kadar zor, uzun boyutlu ama gerekli olduğunu anlama imkânımız oldu. King Paolo markasının dünyaya açılma fırsatı önümüze çıktı.
          <p>
           -İşbirliği nasıl işleyecek?
           <p>
            Hush Puppies’nin dünyada 50’nin üstünde distribütörü var ve bunların çok azına üretim izni veriyor. 40 senelik firmalar var üretim izni verdiği ancak biz de bu hakkı aldık. Ayakkabı ithal edip satmaktansa burada üretip dünyaya satmak daha önemli. Biz özellikli bir ürün yapıyoruz. Kendi markamızı ikinci plana atma düşüncemiz yok. ARGE’yi Türkiye’de yapıyoruz ancak onların ARGE merkezinden de faydalanacağız.
            <p>
             -Mağazalaşma çalışmaları ne durumda?
             <p>
              Hâlen 3 mağaza ve 200 bayimiz var. Mağazaları, markamıza katkı sağlayacak lokasyonlarda açmak istiyoruz. 2013’te toplam 10 mağazaya ulaşmayı hedefliyoruz. Mağazalarımızda kendi markamız dışında Hush Puppies ürünleri de satılacak.
              <p>
               -İhracat yapıyor musunuz?
               <p>
                30 ülkeye kendi markamızla ihracatımız var. Dışa açılımda bu iki ülke ön planda. Yılda 200 bin çift ayakkabı satıyoruz.
                <p>
                 -Ayakkabı sektöründe ne gibi sıkıntılar var?
                 <p>
                  Ayakkabı, üretimi zor bir sektör. Üretimde ciddi sıkıntı var. Sanayiciler kapasitenin ancak yüzde 50’sini kullanabiliyor. Çünkü yetişmiş eleman bulmakta çok sıkıntı çekiyoruz. Okuldan her çıkan modelist olmak ve masa başı çalışmak istiyor ama usta yetişmiyor.
                  <p>
                   -2012’den beklentileriniz nedir?
                   <p>
                    Avrupa’da ayakkabı üretimi azalıyor ve talep Türkiye’ye dönüyor. Çünkü kendi maliyetleri çok yüksek. Bizde sektör, Türkiye’de satmakta zorlandığı fiyatlara Avrupa’ya mal satabilir. Sektörde çok fazla markalaşma hedefi yok ama bu olmazsa ciddi sıkıntılar yaşanabilir. İçerideki yavaşlamayı aşmak için Avrupa’dan gelen üretim talebi iyi bir alternatif olabilir.
                    <p>
                     -Tüketici beklentilerinde değişim var mı?
                     <p>
                      Genel talep fazla değişmiyor. Bayanlarda şıklık ön planda, erkekler daha çok rahatlık arıyor. Erkek müşteriyi alıştığından farklı giydirmek çok zor. O alışkanlığı değiştirebiliyorsanız farkınız orada başlıyor. Biz de bunu yapmaya çalışıyoruz.
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32459-bizde-argeyi-musteri--yapar.html), [web.archive.org (arşiv bağlantısı)](http://web.archive.org/web/20131210095146/http://www.aksiyon.com.tr:80/aksiyon/haber-32459-bizde-argeyi-musteri--yapar.html)
