# Altın alamayan kıyafete yöneliyor!

*Zafer Özcan 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Altın fiyatlarının yükselmesi tekstil sektörünü yakından ilgilendiriyor. Eskiden doğumlara küçük altın götürenler artık bunun yerine kaliteli çocuk kıyafeti tercih ediyor.
  </font>
 </div>
 <div id="newsText">
  <font class="detail-text">
   <p>
    Türkiye’nin en köklü hazır giyim markalarından Zeynep Tekstil, sektördeki 40 yıllık birikimini Zeyland markasıyla taçlandırdı. 0-12 yaş grubu için üretim yapan Zeyland, her yıl 600 parçadan oluşan kendi koleksiyonunu hazırlıyor. Zeynep Tekstil kurucusu Lütfi Kulellioğlu, son yıllarda altın fiyatlarındaki artışların hazır giyim sektörüne olumlu yansıdığını belirterek “Fiyatların yükselmesiyle küçük altın alamayanlar doğumlarda kıyafet hediye etmeye başladı. Bu da bizim satışlarımızı arttırdı.” diyor.
   </p>
   <p>
    <strong>
     -Zeyland’ın kuruluş öyküsünden başlayalım.
    </strong>
   </p>
   <p>
    Biz sektöre 1970’te al – sat yaparak girdik. Daha sonra imalata girmeye karar verdik. Pangaltı’da okul kıyafeti ve blue jean üreterek başladık. Çocuk ürünlerinde ilk jean üreten firmayız. 1986’da Güneşli’ye taşındık. O dönem ülkede tekstil ihracatı çok hızlıydı. Biz de entegre bir tesis hâline gelerek ihracata ağırlık verdik. Bütün yurtdışı fuarlarına katılıyorduk. O zaman Çin ve Uzakdoğu hiç gündemde yoktu ve Türkiye Batı için büyük tedarikçiydi. Yabancı markalara fason üretim yapıyorduk. 80’lerin sonunda Türkiye’nin dışa açılmasında tekstil sektörü lokomotif işlevi üstlendi.
   </p>
   <p>
    <strong>
     -Uzakdoğu ve Çin’in devreye girmesi işlerinizi nasıl etkiledi?
    </strong>
   </p>
   <p>
    2005 yılından itibaren Dünya Ticaret Örgütü kotaları kaldırdı ve sektörde bir Çin etkisi başladı. Şartlar çok değişti ve büyük markalar üretimlerini maliyetlerin çok düşük olduğu Uzakdoğu ülkelerine kaydırdı. Biz bu gelişmeleri öngördüğümüz için kendi marka ve koleksiyonumuza yatırım yapmaya başlamıştık. Şu anda kendi koleksiyonlarımızı yurtiçindeki mağazalarımızda, kendi markamızla satıyoruz. Onun dışında yurtdışında bizim markamızı alıp satan firmalar var. Bunlar daha çok Rusya ve çevresinde. Onun dışında İtalya ve Almanya gibi ülkelerdeki üst gelir grubuna hitap eden markalara butik üretim de yapıyoruz. Biz aile olarak yıllardır ayağımızı yorganımıza göre uzattık. Bunun neticesinde ayakta kaldık. Benimle birlikte sektöre giren birçok arkadaşım bugün artık bu işi yapmıyor.
   </p>
   <p>
    <strong>
     -Sizin ayakta kalabilme sırrınız nedir?
    </strong>
   </p>
   <p>
    Tekstil sektörü krediyi kaldırmaz. Kredi ile iş yürümez. Dolayısıyla biz kredi kullanmayı sevmeyiz ve kullanmayız. Kâr marjlarımız düşüktür. Dünyadaki modayı yakından izleriz. Yabancı sitelere üyeyiz. Bize gelen Avrupalıların getirdikleri ve istediklerinden çok faydalanıyoruz.  Fuarlara sürekli gider ve sektörümüzdeki bütün mağazaları dolaşırız. Onlara üretici gözüyle bakarız. Bu işle özdeşleştik. Çocuk giyiminde uzmanlaştık. Yıllardır merdivenleri basamak basamak çıkmayı tercih ettik. Her işe hemen girmeyiz, mutlaka o işin geleceğine dair öngörülerimiz olur ve buna göre adım atarız. Sonuçta bütün bunlar bizi bugünlere getirdi.
   </p>
   <p>
    <strong>
     -Avrupa’daki ekonomik kriz sizi nasıl etkiliyor?
    </strong>
   </p>
   <p>
    Avrupa’daki ekonomik sıkıntılar bizi etkiliyor. Avrupa eskisi gibi değil. Bu krizde birkaç önemli müşterimizi kaybettik. Yunanistan’da büyük bir müşterimiz vardı, krizde ayakta kalamadı. Aynı şekilde İspanya ve İtalya’da müşteri kaybettik.
   </p>
   <p>
    <strong>
     -Tasarımlarınız tamamen kendinize mi ait?
    </strong>
   </p>
   <p>
    Bizim çok geniş bir koleksiyonumuz var. Her sene 600 yeni parça üretiyoruz. Kendi koleksiyonumuzu satmak büyük avantaj. 20 kişiden oluşan tasarım ekibi yılda iki koleksiyon çıkarıyor. Tasarım ve numune işi içeride bitiyor.
   </p>
   <p>
    <strong>
     -Şirket kurucusu olarak kurumsallaşma sürecine nasıl bakıyorsunuz?
    </strong>
   </p>
   <p>
    Ben 71 yaşındayım ve bu konuda büyük rol bana düşüyor. Şirket benim çocuğum gibi ve vazgeçemiyorum. Çocuklarım Alp ve Zeynep iyi eğitim aldılar. Oğlum boyahaneyle, kızım da tasarım ve mağazalarla ilgileniyor. Bunun dışında damat ve gelin de bizle beraber çalışıyor. Bugüne kadar bu yapımızı bozmadan devam ettik ve kurumsallaşma sürecinde de profesyonel destek alıyoruz. Daha rahat ve sağlıklı çalışabilme adına kurumsallaşmak istiyoruz. Bunun önemini 18 mağazaya ulaşınca anladık.
   </p>
   <p>
    <strong>
     -Kurumsallaşma neden önemli?
    </strong>
   </p>
   <p>
    Çünkü piyasadaki aynı mesleği yapan önemli rakipler var. Ciddi kurumsallaşan firmalar var. Mağazaların artması gerektiğine inanıyoruz. Sonuçta hepsi paralel gidiyor. Günümüz şartlarında büyümek ve rekabet gücünü koruyabilmek için kurumsallaşma artık önemli hâle geldi.
   </p>
   <p>
    <strong>
     -2012’nin ekonomik açıdan zor bir yıl olması bekleniyor. Sizin öngörüleriniz nedir?
    </strong>
   </p>
   <p>
    Zaten her yıl temkinli giden bir firmayız, bu sene de tavrımız değişmeyecek. Hatta 2012’deki yavaşlamadan istifade edip kurum içi yapılanmamızı tamamlayacağız. Bunu bir fırsata çevirmeyi planlıyoruz.
   </p>
   <p>
    <strong>
     -Aile seminerleri yapıyorsunuz, hedefiniz nedir?
    </strong>
   </p>
   <p>
    Uzmanların desteğinde, aile içi iletişim seminerleri düzenliyoruz. Bütün müşterilerimize açık. Hedefimiz kendimiz büyürken müşterimize de katkı yapmak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32108-altin-alamayan-kiyafete-yoneliyor.html), [web.archive.org (arşiv bağlantısı)](http://web.archive.org/web/20130123083729/http://www.aksiyon.com.tr:80/aksiyon/haber-32108-altin-alamayan-kiyafete-yoneliyor.html)
