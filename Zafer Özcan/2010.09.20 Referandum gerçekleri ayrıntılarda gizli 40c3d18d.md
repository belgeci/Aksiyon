# Referandum gerçekleri ayrıntılarda gizli

*Zafer Özcan 2010.09.20*

<font class="agenda2NewsSpot">
 Referandum bitti; ama tartışmalar devam ediyor. Yüzde 58’lik ‘evet’e söylecek söz bulamayanlar, ülkenin bölündüğünü ileri sürüyor. Oysa referandum haritasına yakından bakıldığında bambaşka bir tablo çıkıyor karşımıza...
</font>
<font class="newsDetail">
 <p>
  <p class="MsoNormal">
   Toplumun demokrasi ve özgürlük taleplerinin sandığa yansımasıyla sonuçlanan anayasa referandumu, ilginç sonuçları beraberinde getirdi. Referandumun sürprizleri vardı ve bu sürprizler bazı beklentileri boşa çıkardı. Seçmenin yüzde 58’lik güçlü evet kararı ve hayır oyları ile arasındaki 6 milyonluk fark, pek çok siyasi yorumcu ve araştırmacıyı derin hayal kırıklığına uğrattı. Genel beklenti evet ve hayır oylarının birbirine çok yakın olacağı yönündeydi. Nitekim bir önceki yerel seçimi tutturan araştırmacı Adil Gür’ün öngörüleri de bu yöndeydi.
  </p>
  <p class="MsoNormal">
   Referandumdan çıkan sonucun en önemli muhatabı şüphesiz siyasi partiler ve liderleri. Güçlü evet kararından en fazla etkilenen iki lider Başbakan Tayyip Erdoğan ile MHP lideri Devlet Bahçeli. Erdoğan, iktidarının 8. yılına rağmen referandumdaki başarısıyla övgü alırken; Bahçeli hayır oyu kullanmaları için parti tabanını bile ikna edememekle eleştiriliyor. Yüzde 42’lik hayır oylarında aslan payının CHP ve Kemal Kılıçdaroğlu’nda olduğu yönünde genel bir kanaat var. Bu sebeple referandumdan sonra en fazla eleştirilen parti MHP. İşin ilginç yanı Cihan Paçacı, Deniz Bölükbaşı gibi MHP sözcülerinin; Yozgat, Erzurum ve Osmaniye gibi illerin söylendiği gibi partinin kalesi olmadığını ve partinin güçlü olduğu yerlerde hayır oylarının yüksek çıktığını söylemeleri. Hayır oylarının en yüksek çıktığı Trakya, Ege-Akdeniz kıyıları ile Ege’nin iç bölgelerinde zaten CHP son derece etkili. MHP sözcülerinin de bu bölgeleri adres göstermesi, bundan sonraki ilk seçimde iki partinin aynı kitleden oy isteyeceğini gösteriyor. Bu da Türk siyaseti açısından yeni bir durumun habercisi olabilir. CHP ve MHP’nin başını çektiği ‘hayır’ cephesinin referandumda rakiplerinden 16 puan, diğer bir hesapla 6 milyon oy fark yemesi, iki parti açısından önemli siyasi sonuçlara yol açabilir. CHP’de eski Genel Başkan Deniz Baykal’ın fitilini ateşlediği kurultay tartışması şimdilik gölge lider Önder Sav’ı hedef alıyor. Parti içi muhalefet, beklentilerin karşılanmadığını belirterek Sav’ı bitirmek istiyor. Genel Başkan Kemal Kılıçdaroğlu,
   <span>
   </span>
   sadece Sav’ı yakacak bir yangına razı görünüyor. Ancak eteşin kendisine ulaşmayacağını kimse garanti edemez.
  </p>
  <p class="MsoNormal">
   Bunları elbette zaman gösterecek. Bu dosyada ise referandumun dikkatlerden kaçan ilginç ayrıntılarına odaklanalım.
  </p>
  <p class="MsoNormal">
   Referandumda seçmenden en ilginç tepkileri, sürecin en fazla konuşulan partisi MHP aldı. MHP’nin, sadece bir yıl önce, 2009 yerel seçimlerinde belediye başkanlığını kazandığı 6 ilde evet oyları açık ara önde çıktı. Bu illerden biri de MHP lideri Devlet Bahçeli’nin memleketi Osmaniye. Daha ilginci Osmaniye genelde yüzde 53,4 ile evet derken, Bahçeli’nin doğum yeri Bahçe ilçesinde ‘evet’lerin oranının yüzde 68’i bulmasıydı. MHP’nin 2009’da belediye başkanlığını kazandığı illerden, Kastamonu yüzde 63, Karabük yüzde 64, Gümüşhane yüzde 52, Bartın yüzde 55, Osmaniye yüzde 53 ve Isparta yüzde 57 ile anayasa değişikliğine destek verdi. Bu sonuç MHP açısından elbette sıkıntılı bir durum; ancak şurası da unutulmamalı: 2009 yerel seçimlerinde bu illerin hepsinde belediye başkanlığını MHP, il genel meclisi seçimlerini de, Osmaniye hariç, AK Parti kazanmıştı. Yani aslında bu 5 ilde, şehir merkezinde MHP ipi göğüslerken, il genelinde AK Parti başarılı olmuştu. O bakımdan bu illerde evet çıkması tuhaf değil. MHP açısından sıkıntı şurada: 5 ilde Mart 2009’da AK Parti’ye verilen oyun çok daha fazlası, referandumda evet olarak sandıklara yansımış. Bazı illerde fark (Kastamonu’da 20, Karabük’te 25 puan) 20 puanı aşmış. MHP bu konu üzerinde bir hayli düşünecek gibi görünüyor.
  </p>
  <p class="MsoNormal">
   2009 belediye seçimlerinde MHP’nin kazandığı diğer 4 ilde ise ipi hayır oyları göğüsledi. Adana, Uşak, Manisa ve Balıkesir’den bahsediyoruz. Adana hariç üç ilde evet ve hayırlar arasında neredeyse fark yok. Oranlar yüzde 50 ve 49 seviyelerinde gerçekleşti. Belediye başkanının MHP’den olduğu illerden sadece Adana’da yüzde 56 ile güçlü bir hayır çıktı ama orada da ilginç bir durum var. Adana’daki 15 ilçenin 10’u referandumda yüksek oranlarda evet tercihi yaptı. Hayır diyen 5 ilçenin nüfus yoğunluğunun çok fazla olması, şehrin genel tercihinin de hayır olmasına sebep oldu. Belediyeler açısından bakıldığında sol partilerin de durumu çok parlak görünmüyor.
  </p>
  <p class="MsoNormal">
   CHP ve DSP’nin, Ege ve Akdeniz sahilleri dışındaki belediyelerinde de evetler ipi göğüsledi. 2009 yerel seçimlerinde CHP’nin kazandığı Zonguldak, Giresun ve Sinop illerinde evet oyları önde çıktı. Hatta Giresun ve Sinop’ta oran yüzde 60’ı geçti. Karadeniz’de CHP’nin belediyeyi kazandığı Artvin’de ise kıran kırana bir yarış oldu ve ilde sadece 28 oy farkla hayır önde çıktı. Yine 2009’da DSP’nin kazandığı Ordu’da da seçmen anayasa değişikliğine yüzde 63 gibi yüksek bir oranla destek verdi. Yerel seçimlerde AK Parti’nin belediye başkanlığını kazandığı illerden sadece 3’ünde hayır oyları baskın oldu. Bu üç il ise Denizli, Hatay ve Bilecik. Ancak her üçünde de oylar birbirine çok yakın, yüzde 50’ler seviyesinde.
  </p>
  <p class="MsoNormal">
   CHP’nin bu referandumda en başarılı olduğu yer sanılanın aksine İzmir değil! En güçlü hayır Trakya’dan geldi. Trakya’daki üç ilde (Edirne, Tekirdağ ve Kırklareli) evet oylarının yüzde 40’ları bulduğu hiçbir ilçe yok! Referandumda bütün ilçeleriyle birlikte hayır diyen sadece 4 il var; İzmir ve Trakya illeri. Onun dışındaki hayırların çok yüksek çıktığı Tunceli ve Muğla dâhil bütün illerde, evetlerin ipi göğüslediği ilçeler vardı.
  </p>
  <p class="MsoNormal">
   Referandum notlarına Orta Anadolu’nun durumunu da eklemek gerekiyor. Başkent Ankara’nın 25 ilçesinden 23’ü (Çankaya ve Yenimahalle hariç) referandumda tercihini ‘evet’ten yana kullandı. Orta Anadolu’daki diğer şehirlerde durum daha ilginç. Kayseri, Gaziantep ve Konya’da hayır oylarının önde çıktığı tek ilçe bile yok! Bu tabloya Erzurum’u da eklemek gerekiyor. Bu arada referandumun evet rekorunu kıran ilçe yüzde 99,26’lık oy oranı ile Şanlıurfa Harran oldu. Urfa’daki genel katılımın yüzde 70’e ulaştığı düşünülürse, Harran’ın referandumdaki evet rekoru tescillenmiş oluyor. Referandumun hayır rekorunu Ardahan’ın Damal ilçesinin yüzde 93,31’le kırdığını da belirtelim.
  </p>
  <p class="MsoNormal">
   SAHİLLERİN TERCİHİ!
  </p>
  <p class="MsoNormal">
   Referandumda en fazla konuşulan mevzulardan biri MHP’nin durumuysa, diğeri sahillerin tercihleri oldu. Kırklareli’nden başlayarak Tekirdağ, Edirne, Çanakkale, İzmir, Muğla, Aydın, Antalya ve Mersin referandumda yüksek oranlarda hayır tercihi yaptı. Bu şehirlerin tamamında belediye başkanlıkları CHP’nin elinde. Öyle ki mesela İzmir’de 30 ilçe belediyesinin 28’i CHP’li. Referandumda ise bu 30 belediyenin 30’unda da hayır oyları önde çıktı. Bazı gazeteler bu durumu büyük bir mutlulukla, ‘hayırlar 30-0’ gibi başlıklarla verdi. Elbette bu tablonun hemen arkasından, ‘ne olacak bu sahillerin hâli’ tartışması başladı. Ege ve Akdeniz sahilleri ile Trakya’nın, memleketin geri kalanından tamamen koptuğu, AK Parti’nin bu insanlara kendini anlatamadığı yorumları yapıldı. Bu durumun ülkedeki siyasi ayrışmayı ve yaşam tarzı bölünmüşlüğünü derinleştirdiğinden dem vuruldu. Oysa meseleye biraz daha yakından bakıldığında tablonun aslında tam da tarif edildiği gibi olmadığı ve asıl üzerinde durulması gereken konuların memleketin farklı coğrafyaları için geçerli olduğu net şekilde görünüyor. Ne demek istediğimizi biraz daha açalım.
  </p>
  <p class="MsoNormal">
   Evet, bahse konu illerin tamamında hayır oyları kazanmış ama hangi oranlarla? Öncelikle bu illerin hiçbirinde evet oylarının oranı yüzde 30’un altına inmemiş. Yani her üç kişiden biri anayasa değişikliğine destek vermiş. Aslında yüzde 29
   <span>
   </span>
   oranında evet diyen Muğla dışındaki illerde oranlar daha da yüksek. Evetlerin oranı İzmir’de yüzde 37, Çanakkale’de yüzde 40, Tekirdağ’da yüzde 35, Antalya’da yüzde 43, Mersin’de yüzde 37 ve Aydın’da yüzde 35. Kırklareli ve Edirne’de ise evetler yüzde 25’te kalmış. Sahiller aslında Türkiye’nin geri kalanından tamamen kopmuş falan değil. Sadece bu illerde insanların önemli bir bölümü farklı düşünüyor. Zaten AK Parti’nin bu illerin tamamında 2. parti olması bu durumun bir göstergesi. Sonuçta, bir bölgedeki seçmen tercihlerinin benzeşmesi ‘sorun’ olarak adlandırılacaksa asıl üzerinde durulması gereken sahiller değil, Anadolu’nun farklı yöreleri.
  </p>
  <p class="MsoNormal">
   Neden herkes İzmir’de yüzde 37 evet çıkmasını sorun olarak görülüyor da Ağrı’da yüzde 96 evet çıkması bir problem olarak algılanmıyor. Trakya’da evetlerin yüzde 25-35 bandında kalması bir kopuş gibi görülürken, Bingöl, Diyarbakır, Mardin, Batman, Van, Şanlıurfa gibi illerdeki yüzde 95’lik evet oyu, hayırcı partileri neden rahatsız etmiyor? AK Parti, birilerinin kalesi olarak gösterilen İzmir, Antalya, Mersin ve Tekirdağ’da büyük mitingler düzenlerken; memleketin en büyük ikinci ve üçüncü partisi CHP ve MHP’nin, Diyarbakır’a gidememesi, basında tartışma konusu olamıyor. Olsa da sahil tartışması kadar taraftar bulamıyor. CHP’nin kalelerinde AK Parti ikinci parti olabiliyor, seçim kazanma iddiası taşıyabiliyor ama Doğu ve Güneydoğu ilinde CHP’nin oy oranları yüzdelik dilime bile giremiyor ve bu güçlü bir sorgulamayı neden gerektirmiyor? Referandum sonuçlarını daha sağlıklı tartışabilmek için, sahillerin durumu kadar, bu sorulara da cevap bulmak gerekiyor.
  </p>
  <p class="MsoNormal">
   BDP BOYKOTTA BAŞARILI OLDU MU?
  </p>
  <p class="MsoNormal">
   Referandumun en tartışmalı konularından biri de Barış ve Demokrasi Partisi (BDP)’nin boykot kararıydı. Meclis’teki oylamalara katılmayan, hatta sürekli partisi kapatılan bir siyasi gelenekten geldiği hâlde parti kapatmayı zorlaştıran maddelerin oylamasında bile Meclis’e girmeyen BDP, bu tavrını referandum sürecinde de devam ettirdi. Peki, özellikle Doğu ve Güneydoğu’daki seçmenlerine sandığa gitmeme çağrısı yapan parti, boykotta başarılı oldu mu? Referandum sonrası katılım oranlarına bakıldığında boykotun bir yönüyle başarılı olduğu görünüyor. Kürt nüfusun yoğun olduğu 6 ilde sandığa gitme oranının yüzde 50’nin altında kalması bunun bir göstergesi.
  </p>
  <p class="MsoNormal">
   Buna karşılık iki farklı yaklaşım da var. Birincisi, özellikle Hakkâri, Şırnak, Batman ve Diyarbakır gibi illerde boykot uygulamasının siyasi bir tavır olmaktan çıkarak bir tür baskı ve tehdit yöntemine dönüşmesi. Bu açıdan boykota uyanların bir bölümünün mecburen böyle davrandıkları, genel kabul gören bir kanaat. İkincisiyse, BDP’nin yoğun çabası ve işin içine terör tehdidinin de girmesine rağmen, boykotun istenen seviyede gerçekleşmemesi. En az katılım yüzde 9 ile Hakkâri’de yaşanırken, Şırnak yüzde 22, Diyarbakır ise yüzde 34 oranında referanduma katıldı. Bu üç il dışındaki bütün illerde katılım oranı yüzde 40’ın üzerinde. Bingöl, Bitlis, Şanlıurfa, Tunceli gibi illerde katılım yüzde 70’leri bulurken; Ağrı, Iğdır, Muş ve Siirt’te ise yüzde 50’nin üstüne çıktı. BDP’nin boykotunun başarılı olup olmadığı tartışmasına bir de bu veriler ışığında bakmakta yarar var. Bu noktada cevap bekleyen sorulardan biri de şu: Acaba BDP boykot uygulamasaydı, referandumdan nasıl bir sonuç çıkardı? Bu da aslında, kamuoyu araştırma şirketlerinin cevabını bulması gereken önemli sorulardan biri…
  </p>
  <p class="MsoNormal">
   DOĞU VE GÜNEYDOĞU İLLERİNİN KATILIM ORANLARI
  </p>
  <p class="MsoNormal">
  </p>
  <p class="MsoNormal">
   İl adı
   <span>
   </span>
   <span>
   </span>
   Seçim
   <span>
   </span>
   Referandum
   <span>
   </span>
   Referandum
  </p>
  <p class="MsoNormal">
   <span>
   </span>
   <span>
   </span>
   2007
   <span>
   </span>
   2007
   <span>
   </span>
   <span>
   </span>
   2010
  </p>
  <p class="MsoNormal">
   Ağrı
   <span>
   </span>
   <span>
   </span>
   75,81
   <span>
   </span>
   70,43
   <span>
   </span>
   <span>
   </span>
   56,42
  </p>
  <p class="MsoNormal">
   Batman
   <span>
   </span>
   75,74
   <span>
   </span>
   66,39
   <span>
   </span>
   <span>
   </span>
   40,62
  </p>
  <p class="MsoNormal">
   Bingöl
   <span>
   </span>
   <span>
   </span>
   84,02
   <span>
   </span>
   79,88
   <span>
   </span>
   <span>
   </span>
   76,99
  </p>
  <p class="MsoNormal">
   Bitlis
   <span>
   </span>
   <span>
   </span>
   85,30
   <span>
   </span>
   79,75
   <span>
   </span>
   <span>
   </span>
   70,01
  </p>
  <p class="MsoNormal">
   Diyarbakır
   <span>
   </span>
   71,03
   <span>
   </span>
   52,96
   <span>
   </span>
   <span>
   </span>
   34,80
  </p>
  <p class="MsoNormal">
   Hakkari
   <span>
   </span>
   87,03
   <span>
   </span>
   74,58
   <span>
   </span>
   <span>
   </span>
   9,05
  </p>
  <p class="MsoNormal">
   Iğdır
   <span>
   </span>
   <span>
   </span>
   72,72
   <span>
   </span>
   57,76
   <span>
   </span>
   <span>
   </span>
   51,09
  </p>
  <p class="MsoNormal">
   Mardin
   <span>
   </span>
   <span>
   </span>
   78,23
   <span>
   </span>
   75,10
   <span>
   </span>
   <span>
   </span>
   43,00
  </p>
  <p class="MsoNormal">
   Muş
   <span>
   </span>
   <span>
   </span>
   79,07
   <span>
   </span>
   72,77
   <span>
   </span>
   <span>
   </span>
   54,09
  </p>
  <p class="MsoNormal">
   Siirt
   <span>
   </span>
   <span>
   </span>
   79,77
   <span>
   </span>
   71,17
   <span>
   </span>
   <span>
   </span>
   50,88
  </p>
  <p class="MsoNormal">
   Şanlıurfa
   <span>
   </span>
   81,90
   <span>
   </span>
   72,72
   <span>
   </span>
   <span>
   </span>
   68,44
  </p>
  <p class="MsoNormal">
   Şırnak
   <span>
   </span>
   <span>
   </span>
   82,98
   <span>
   </span>
   72,23
   <span>
   </span>
   <span>
   </span>
   22,50
  </p>
  <p class="MsoNormal">
   Tunceli
   <span>
   </span>
   77,67
   <span>
   </span>
   62,08
   <span>
   </span>
   <span>
   </span>
   67,22
  </p>
  <p class="MsoNormal">
   Van
   <span>
   </span>
   <span>
   </span>
   75,45
   <span>
   </span>
   65,36
   <span>
   </span>
   <span>
   </span>
   43,61
  </p>
  <p class="MsoNormal">
   Genel
   <span>
   </span>
   <span>
   </span>
   84,16
   <span>
   </span>
   67,49
   <span>
   </span>
   <span>
   </span>
   77,61
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=27634), [web.archive.org (arşiv bağlantısı)](http://web.archive.org/web/20100923132412/http://www.aksiyon.com.tr:80/aksiyon/newsDetail_getNewsById.action?newsId=27634)
