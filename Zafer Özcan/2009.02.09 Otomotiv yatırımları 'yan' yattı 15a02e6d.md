# Otomotiv yatırımları 'yan' yattı

*Zafer Özcan 2009.02.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küresel ekonomik krizin en fazla vurduğu sektörlerden otomotivde, özellikle yan sanayiciler zor durumda. Kriz öncesi otomobil üreticilerinin önerisiyle büyük yatırımlar yapan şirketler, işlerin durmasıyla borçlarını ödemekte zorlanıyor.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090420115847im_/http://www.aksiyon.com.tr/resim/740/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090420115847/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090420115847/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090420115847oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090420115847oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Küresel finans krizinin, yatırım bankaları ve finans sektöründen sonra en fazla etkilediği sektör; otomotiv. Amerika ile birlikte bütün dünyada son bir yılın en önemli gündemlerinden biri, Amerikan otomotiv devleri General Motor, Crysler ve Ford’un kurtarılması. Gerek eski başkan Bush, gerekse yeni başkan Obama, iflasları sadece Amerika’yı değil, bütün dünyayı sarsabilecek bu üç otomotiv üreticisinin krizden çıkarılmasına büyük önem verdi. Satışları son 25 yılın en dip seviyesini gören bu şirketlerin batmasına şimdilik izin verilmedi ama buna rağmen kriz henüz tam olarak aşılabilmiş değil!
   <br>
    Otomotivdeki kriz Amerika ile sınırlı kalmadı elbette. Avrupalı ve Uzakdoğulu üreticiler de gelişmelerden nasibini aldı. Avrupa ülkelerindeki otomobil satışları son bir yılda yüzde 14 azaldı. 2009’da ise pazarda yüzde 20’lik bir daralma bekleniyor. Bu süreçte Avrupa’daki otomotiv üreticileri geçen yıl üretimlere belirli periyotlarla ara verdi. Fransa’nın en büyük otomobil üreticisi Renault, üretimde yüzde 25’lik kesintiye gideceğini duyurdu.
    <br>
     <br/>
     Türkiye’nin en önemli otomotiv üreticileri konumundaki Tofaş, Ford Otosan ve Renault ise bir yandan üretim adetlerini azaltırken, diğer yandan üretimlere kısa periyotlarla ara verdi. Bunun sonucunda 2008’in başında 1,5 milyon adete doğru giden üretim, 2008 sonu itibariyle 1 milyon 150 bin adet olarak gerçekleşti. İhracat da 1 milyon adet tahmininin altında kalarak 910 binde kaldı.
     <br/>
     Otomotiv Distribütörleri Derneği ve Otomotiv Sanayicileri Derneği verilerine göre Türkiye otomotiv pazarında Aralık 2008 binek ve hafif ticari araç toplam pazarı 42 bin 78 adet gerçekleşti. 100 bin 926 adet olan Aralık 2007 binek ve hafif ticari araç pazar toplamına göre satışlarda yüzde 58,3 düşüş yaşandı. Toplam taşıt aracı satışları 2008’de 527 bin adet oldu; 2007’ye göre yüzde 17 oranında azaldı. 2008’de otomobil satışları, 2007’ye göre yüzde 14,4 azalışla 306 bin adet olarak gerçekleşirken; ithalatın pazar payı yüzde 68 oldu. 2008’de kamyon pazarı yüzde 23,1 azaldı; midibüs pazarı yüzde 23,5 ve otobüs pazarı yüzde 8,8 oranında arttı. Traktör pazarındaki düşüş ise yüzde 39,2 düzeyinde oldu.
     <br/>
     <br/>
     İhracat rakamlarına bakıldığında da durum pek iç açıcı görünmüyor. Geçen yılın ilk üç çeyreğinde sürekli azalan bir seyirle de olsa artan ihracat, dördüncü çeyrekte keskin bir düşüşle, yüzde 39 azaldı. Toplam üretim de aynı şekilde ilk üç çeyrekte azalan bir seyirle artarken, son çeyrekte yüzde 45 gibi sert bir düşüş yaşadı.
     <br/>
     <br/>
     YAN SANAYİ YATIRIM KRİZİNDE!
     <br/>
     Durum böyle olunca süreçte en fazla işsizlik de otomotivde yaşandı. Binlerce çalışan, azalan üretimler neticesi işsiz kaldı. Türkiye’de otomotiv sektörünün ana üssü konumundaki Bursa ise yaşanan olumsuzluklardan en fazla nasiplenen il konumunda. Şehirde hâlen otomotiv ve ona bağlı yan sanayide ciddi sorunlar yaşanıyor. Güçlü ve büyük şirketler olduklarından, otomotiv üreticilerinin sesi daha fazla duyulsa da, Bursa’da asıl sorun otomotiv yan sanayinde faaliyet gösteren, küçük ve orta ölçekli firmalarda yaşanıyor.
     <br/>
     <br/>
     Otomotiv yan sanayine üretim yapan, Bursa’nın köklü firmalarından Tunaoğlu Otomotiv Yönetim Kurulu Başkanı Zeki Tunaoğlu, “2009’da 1,5 milyon adet otomobil üretilecek, 2011’de rakam 2 milyona ulaşacak diye bize yatırım yaptırdılar. 1,5 milyon hedefi 2008’de bile tutmadı. Cirolarımız yüzde 60 geriledi.” diyerek aslında yaşanan sorunu özetliyor. Yan sanayide şu andaki en büyük kriz, çok büyük üretimlere göre yapılan yeni yatırımlar. Üretimdeki dramatik düşüşler, alınan yeni makinelerin yatması anlamına geliyor. Makineler çalışıp ciro yapamayınca, şirketler onları almak için kullandıkları banka kredilerini bile ödemekte zorlanıyor. Kriz de işte tam bu noktada başlıyor. Bursa’da yaşanan problemin farklı boyutları olmakla birlikte, göz ardı edilen en önemli yönünün, ‘tutmayan yatırım hesapları’ olduğu söylenebilir.
     <br/>
     <br/>
     TOFAŞ’ın tedarikçilerinden Ünver Grup da benzer sorunu yaşayan şirketlerden. Genel Müdür Yardımcısı Orhan Korgavuş, “TOFAŞ’ın bizden yapmamızı istediği bir ürün vardı. Bunun için yeni yatırım yapmamız gerekiyordu. 1,5 milyon dolar ödeyerek yeni bir makine yatırımı yaptık. Makinemiz eylülde geldi ama o günden bu yana çalıştıramıyoruz. Oysa bunun için çektiğimiz krediyi ödememiz gerekiyor.” diyor.
     <br/>
     <br/>
     Hâlihazırda sadece TOFAŞ’ın 165 yan sanayi tedarikçisi fabrika bulunuyor. Bütün otomotiv üreticilerini düşündüğünüzde yan sanayinin, sektördeki cirolar ve istihdam açısından önemi ortaya çıkıyor. Destek Amortisör ve Bursa Kalıp Merkezi Yönetim Kurulu Başkanı Nurettin Özkan da krizin esas anlamda yan sanayicilerin banka borçları noktasında yaşandığını belirterek bir yandan işlerin durması, bir yandan da yapılan yatırımların kredi borçlarının düzenli şekilde ödeme zorunluluğunun, işletmeleri sıkıntıya soktuğunu belirtiyor. Bu süreçte bankaların da kriz bahanesiyle verdikleri kredileri geri çağırması veya faizleri yükseltmek istemesi, kredisini ödeyenlere ise yeni kredi açmaması, sıkıntıyı artırıyor.
     <br/>
     <br/>
     OTOMOTİVİN ALTIN 10 YILI!
     <br/>
     İşte bütün bu tespitlerden sonra, Bursa’da bütün yan sanayinin altını çizdiği bir husus var. O da ‘önümüzdeki 10 yıl otomotivin altın yılları olacak’ öngörüsü. Bu tahminin peşinden gidenler şimdi büyük sıkıntı içinde. Otomotiv devlerinin bu krizi öngöremeyerek bütün yan sanayiyi yatırıma teşvik etmesi, kriz yorumlarında gündeme gelmeyen, çok önemli bir ayrıntı. Bursa’da şimdi yan sanayiciler şu soruyu soruyor: “Otomotiv devlerinin ön göremediği krizi biz nasıl tahmin edelim?”
     <br/>
     Elbette krizin öngörülmemiş olması noktasında yan sanayicilerin fazla sorumluluğu olduğunu söylemek doğru olmaz. Onlar, yaşanabilecekleri doğru tahmin etseler dahi, üretim yaptıkları firmaların taleplerine cevap vermek zorunda. Ancak meselenin farklı boyutları da var. Nurettin Özkan’ın da altını çizdiği gibi, sadece otomotiv sektörü ile yetinmeyip farklı sektörlere de üretim yaparak, pazar çeşitlenmesine giden firmalar, kriz dönemini daha rahat geçiriyor. İkincisi ise yaptıkları yatırımları öz kaynaklarıyla veya şirket birleşmeleriyle yapan firmalar da diğerleri kadar sıkıntı yaşamıyor. Asıl sorun, tamamen banka kredilerine bağlı olarak büyüyen şirketlerde yaşanıyor. Meselenin bu yönü aslında en azından kriz sonrası için Türkiye’deki KOBİ’ler adına önemli dersler içeriyor.
     <br/>
     <br/>
     Bursa’nın en büyük organize sanayi bölgelerinden Nilüfer Organize Sanayi Bölgesi’nde (NOSAB) toplam 285 fabrika faaliyette. Bunların yüzde 60’ı otomotiv sektörüne çalışıyor. Zeki Tunaoğlu, “Kriz üç ay daha bu şekilde devam ederse bu fabrikaların çoğu batar.” uyarısını yapıyor. Yarım asırlık bir firmanın ikinci kuşak temsilcisi Tunaoğlu’na göre otomotiv yan sanayinde 2009 ciroları, 2008’de oluşan hasarı kapatmaya yetmeyecek. Çözüm olarak hükümetin çıkaracağı bir kanunla otomotiv yan sanayicilerinin banka borçlarını iki yıl ertelemesini öneriyor. Ancak bankacılık sektörüne ciddi zarar verebileceği ve bazı bankaların batmasına sebep olabileceği gerekçesiyle, bu öneri fazla taraftar bulmuyor. Nurettin Özkan ise daha makul bir öneride bulunarak devletin sanayiciye, en az bir yılı geri ödemesiz, sıfır faizli kredi vermesini öneriyor. Yan sanayide ortalama 3-5 milyon TL arasında borcu olan büyük firmalar olduğunu belirten Özkan, bu sebeple şimdiye kadar açıklanan paketlerin ve cansuyu tipi kaynakların bu tür sanayiciler için yeterli olmadığının altını çiziyor. İşin özeti, otomotiv yan sanayicileri, hükümetten sektöre özel bir paket bekliyor.
     <br/>
     <br/>
     TOFAŞ’ın yanısıra Nissan’ın İngiltere ve İspanya fabrikalarının da tedarikçilerinden Ünver Grup’un, krizden önce yüzde 80 olan kapasite kullanım oranı, krizle birlikte yüzde 30’lara kadar gerilemiş. Kauçuk radyatör, kalorifer ve yakıt hortumları, metal turbo boruları ve plastik boru üreten Ünver Grup Genel Müdür Yardımcısı Orhan Korgavuş’un beklentisi, hükümetin en azından vergi oranlarını düşürmesi. Hükümetin otomotiv satışlarını en azından iç piyasada arttıracak tedbirler alması gerektiğini belirterek bu anlamda hükümetin üzerinde çalıştığı hurda araç indirimini olumlu buluyor. Aslında işin özeti, ana sanayi hareketlenirse bütün yan sanayi de hareketlenecek. Bunun yolu da en azından iç pazarın canlanmasından geçiyor. Ancak yan sanayiciler, durumların düzelmesi için iç pazardaki canlanmanın yeterli olmayacağı görüşünde. En azından orta vadede ihracattaki hedeflerin yakalanması şart.
     <br/>
     <br/>
     KRİZDEN EKMEK ÇIKARANLAR DA VAR
     <br/>
     Otomotiv satış ve ihracatının daralması, yan sanayicileri olumsuz etkilerken, gidişattan memnun olanlar da var. Kriz sebebiyle araç değiştirmek yerine eski araçlarıyla idare eden kişi ve kurumlar, eski araçlar için yedek parça üreten şirketlerin işlerinin açılmasına sebep olmuş. Yani yeni otomobillere yedek parça üretenlerin sıkıntısı, ikinci ellere çalışan üreticilere yaramış görünüyor. Üç El Kauçuk şirketi yöneticilerinden Hüseyin Oruç, “Yeni araç talebi düştü, insanlar eskilerle idare etmeye başladı. Böyle olunca ikinci el araçlar daha çok servise gidecek. Biz de eski model araçlar için üretim yaptığımızdan, kriz bize olumlu yansıdı.” diyerek vaziyeti özetliyor. 90 ve üstü modeller için üretim yaptıklarını belirten Oruç, baharla birlikte araç kullanımının artacağını ve işlerinin daha da açılacağını düşünüyor. Aslında bu açıdan bakıldığında, ikinci el yedek parça üreticileri hurda indiriminden de memnun değil! Bunu açıkça ifade etmekten de çekinmiyorlar. Görüldüğü gibi ekonomik kriz ekonominin bütün aktörlerini aynı şekilde etkilemiyor. Özellikle de otomotiv sektöründe… Buna rağmen krizden bir an önce çıkılması on binlerce ailenin geçimini ve geleceğini de yakından ilgilendiriyor.
     <br/>
     <br/>
     AB’NİN DESTEĞİ TÜRKİYE’YE YARAYACAK
     <br/>
     <br/>
     2009, birçok sanayici tarafından ‘kayıp yıl’ diye nitelendiriliyor. Bu seneden temel beklenti, firmaları ayakta tutabilmek. Ekonomideki asıl canlanmanın 2010 itibariyle gerçekleşeceği varsayımı son derece yaygın. Reel ekonomide çok önemli yeri bulunan otomotiv sektörü içinse 2009, derinleşerek devam eden krizin olumsuz etkilerinden korunabilme, mevcut üretimleri devam ettirebilme, en azından üretimde ve ihracatta dramatik düşüşler yaşanmasını engelleme yılı olarak görünüyor. Bu sebeple 2009 başından itibaren ABD ve AB ülkeleri, otomotiv firmalarını, krizin etkilerinden korumaya yönelik önlem paketleri uygulamaya başladı. Bilindiği gibi, ABD hükümeti tarafından, finansal olarak zor durumda bulunan otomotiv firmalarının yeniden yapılandırılmasına ve bu firmalara finansal destek sağlamak amacıyla hazırlanan toplam 13,4 milyar dolarlık kredi paketi, aralık ayında kabul edildi. Amerika’nın doğrudan ve dolaylı istihdamının onda birini sağlayan otomotiv firmalarının kredi ile desteklenmesi, Amerikan ekonomisinin geleceği ve özellikle sosyal boyutu açısından çok önemli bir konu olarak değerlendiriliyor. Bu sebepten, dünyanın en büyük yatırım bankası Lehman Brothers’ın batışına izin veren hükümet, otomotiv üreticilerinin aynı akıbeti yaşamasına seyirci kalmadı.
     <br/>
     Bu arada son aylarda AB otomotiv pazarının yüzde 30’lar düzeyinde daralması, üye ülke hükümetlerinin, otomotive yönelik finansal önlem paketlerini hazırlamaları ve bunları kısa bir süre içinde uygulamaya başlamalarını gündeme getirdi. AB’de küresel krizin otomotiv sanayi üzerindeki olumsuz etkilerini azaltmak ve daralan pazarı canlandırmak amacı ile 4 yıl süreli, 16 milyar Euro’luk düşük faizli fon paketi ile ilgili Avrupa Komisyonu tarafından hazırlanan ve Avrupa Otomotiv Üreticileri Derneği (ACEA) tarafından da desteklenen öneri de aralık ayında onaylandı. Bu gelişmeler doğrultusunda, AB Komisyonu’nun, belirli yaşın üzerindeki araçların hurda teşviki yoluyla pazardan çekilmesine yönelik olarak hazırladığı önerinin, bazı üye ve aday ülkelerde devreye alınmaya başlandığı görülüyor. Bu ülkeler arasında Türkiye de var. Bu arada özellikle AB’de otomobil pazarını hareketlendirmek için alınan önlemler Türkiye’yi de yakından ilgilendiriyor. En büyük ihracat pazarı Avrupa ülkeleri olan Türk otomotiv üreticileri, AB’de işler açılmaya başladığı oranda, sıkıntıların aşılması yolunda önemli mesafe almış olacak. Bu arada otomotiv sektörünün sektörel temsilcileri, Amerika ve AB’de uygulanan tedbirlerin benzerlerinin Türkiye’de de hayata geçirilmesini bekliyor. Türkiye’de de gerek ihracat, gerek istihdam, gerekse KOBİ’ler açısından büyük önemi olan sektörün ayakta kalması, ülke ekonomisinin geleceğini yakından ilgilendiriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32332), [web.archive.org (arşiv bağlantısı)](http://web.archive.org/web/20090420115847/http://www.aksiyon.com.tr:80/detay.php?id=32332)
