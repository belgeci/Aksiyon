# Türkiye’de de İngilizce öğrenilir

*Zafer Özcan 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki kur alana bir kuru bedava vererek insanlara İngilizce öğretemezsiniz. Yabancı dil öğrenmek bir süreç, istek ve kararlılık meselesidir.
  </font>
 </div>
 <div id="newsText">
  <font class="detail-text">
   <p>
    ingilizce veya herhangi bir yabancı dili iyi seviyede öğrenmek, Türkiye’de iş hayatındaki ciddi sorunlardan. Devlet okullarında verilen eğitimle kimse dil öğrenemiyor. Yurtdışında belirli süre kalma imkânı olmayanlar bu açıklarını dil kurslarıyla kapatmaya çalışıyor. Ancak dil kurslarının da istenilen neticeyi verdiği söylenemez. 2006’dan bu yana profesyonellere ve iş dünyasına İngilizce eğitimi veren ve kendine özgü metotlarıyla dikkati çeken Newone English Danışmanlık şirketinin kurucusu Nevzat Aktaş ile Türkiye’de yabancı dil eğitimini ve insanların neden İngilizce öğrenemediğini konuştuk.
    <p>
     -İngilizce eğitimi üzerine girişimci olmaya nasıl karar verdiniz?
     <p>
      Askerlik görevimde vakit geçirmek için başladığım İngilizce, kısa sürede bağımlılığa dönüştü. Dönüşte turizm sektöründen ayrılıp bir İngilizce kursunda çalışmaya başladım. 10 yıl 4 ayrı kurumda çalıştım. Buralarda edindiğim tecrübeler, kurslarda fark ettiğim eksiklikler, bende bu alanda farklı şeylerin yapılabileceği fikrini doğurdu ve 2005 yılında Nevwone English’i kurdum.
      <p>
       -Türkiye’de insanlar sürekli kurslara gitmelerine rağmen İngilizceyi neden istedikleri seviyede öğrenemiyor?
       <p>
        Bu konunun eğitim verenler ve eğitim alanlar şeklinde çift taraflı ele alınması gerekir. İnsanlar kursların yönlendirmelerine göre hareket ediyor. Eğer doğru yönlendirme yapmayıp insanları farklı beklentilere sokar ve bunun altını dolduramazsanız, olumsuz sonuçlar sürpriz olmaz. Eğitim alanlara baktığımızda yeterince araştırma yapmadan sadece fiyat eksenli İngilizce öğrenmeye çalıştıklarını görüyoruz. Bu aslında onlar için en büyük yanlış. Bu işi kampanyalara dökerek, 2 kura bir kur alarak kimse İngilizce öğrenemez. Yabancı dil öğrenmek bir süreç işidir. Bir kursa kayıt olup her şeyi kurstan beklemekle sadece zaman ve para kaybedersiniz. Bunun için ciddi istek ve disiplinle hareket etmeleri gerekir.
        <p>
         -İş dünyası ve profesyonellerin dil öğreniminde ne gibi uygulamalar öne çıkmaya başladı?
         <p>
          Günümüz rekabet koşulları ve iş trendlerinin çok hızlı seyretmesi, iş hayatındaki kişileri, İngilizceyi aynı ölçüde hızlı ve kısa yollardan öğrenme eğilimine sevk ediyor. Bu durum eğitimde öne çıkan yöntemlerden çok, denenmemiş ve ölçülmemiş uygulamaların ortaya çıkmasına sebep oluyor. Çünkü verimlilik için sadece eğitim sistemi veya yöntemi değil, eğitim alacak kişinin o dönemki konjonktürü de önemlidir. Örneğin biz eğitim talep eden kişileri incelediğimizde, yoğun ve önemli iş sürecinde olanları hemen eğitime almıyoruz. Daha sakin oldukları ve işlerinin rutinde olduğu dönemleri bekliyoruz. Klasik sınıf metotlarının dışında tercih edilen metotların başında bire bir eğim modeli gelmektedir. Burası kişinin kendini daha rahat ve güvende bulduğu bir alandır. Ve diğer yöntemlerle karşılaştırıldığında, evet daha hızlı ve etkili sonuçlar vermektedir. Ancak burada bile öğrenci öğretmen uyuşması, öğretmenin kişinin öğrenim tarzını iyi anlaması ve eğitim planını bunun üzerine kurgulaması çok önemlidir.
          <p>
           -Şirketinizin diğer kurslardan farkı nedir?
           <p>
            İyi bir İngilizce kursunun sezonda ortalama öğrenci sayısı 350 – 400 kişi. Bu sebeple İngilizce kursları, merkezde ders veriyor ve kişiler kendilerini buna göre programlamak zorunda. Bizde ise bütün program kişinin veya kurumun beklentilerine göre hazırlanır. Eğitimin yeri, zamanı ve içeriği eğitim alan kişiye göre planlanır. Örneğin, öğretmenlerimizi kursiyerlerin ofisine ve iş yerine gönderiyor, ulaşım sorunundan ve zaman kaybından kazandırıyoruz. Derslerin gün ve saatlerini, onların uygun oldukları gün ve saatlere göre planlıyor ve esnetiyoruz, bu şekilde işlerine de engel olmuyoruz.Eğitim alacak kişi veya kurumları detaylı bir ‘check up’tan geçiriyoruz. Onları sürekli takip ediyoruz.
            <p>
             -İş hayatında İngilizce öğrenmeye ilgi nasıl?
             <p>
              İş hayatının hemen her kesiminden İngilizce öğrenmeye büyük bir ilgi var. Özellikle Türkiye’nin son 10 yılda kaydettiği ilerleme ve yurtdışındaki açılımlar, iş dünyasının hemen her sektöründe İngilizceye karşı ilgiyi tetikliyor.
              <p>
               -Türkiye’de ‘yabancı dilin yurtdışında kalmadan öğrenilemeyeceği’ inancı var...
               <p>
                İngilizce öğrenmek bir defa şartlanmak ve bu işi kafaya koymaktır. Bu durumdaki bir kişi için yurtiçi veya yurtdışı gibi bir ayrım söz konusu değildir. Hatta hiç yurtdışına çıkmamış kişilerin, çıkanlardan daha iyi konuştuğuna da şahit oldum. Dil öğrenmenin sadece yurtdışında kalmaya bağlanması doğru değil.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31606-16-turkiyede-de-ingilizce-ogrenilir.html), [web.archive.org (arşiv bağlantısı)](http://web.archive.org/web/20120219055236/http://www.aksiyon.com.tr:80/aksiyon/haber-31606-16-turkiyede-de-ingilizce-ogrenilir.html)
