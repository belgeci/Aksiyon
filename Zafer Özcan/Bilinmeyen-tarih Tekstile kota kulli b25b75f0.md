# Tekstile kota kulli

*Zafer Özcan Bilinmeyen-tarih*

<div>
 <font>
  <img border="0" height="1" src="/web/20050317005650im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050317005650im_/http://www.aksiyon.com.tr/resim/536/62.jpg" vspace="5"/>
  </p>
 </font>
 <font class="content">
  İstihdam ve ihracat açısından Türkiye’nin lokomotif sektörü olan tekstil ve hazır giyim sıkıntılı bir süreç yaşıyor. Sanayiciler tedbir alınmaması durumunda  birçok iş yerinin kepenk kapatacağı  uyarısını yapıyor.
  <br>
   Lütfiye Öztekin, Bolu’nun verimli arazilerinde yıllarca patates topladı. Şimdi, tekstil sektöründe çalışıyor. Hem de 60 kişiden sorumlu üretim bant şefi olarak... İlkokul mezunu Lütfiye’yi patates tarlasından, işadamı Umut Oran’ın komşu köyde açtığı fabrika kurtarmış.
  </br>
 </font>
 <br/>
 <p>
  <font class="content">
   Lütfiye’nin iş arkadaşlarından Songül ve Adem Şahin çifti, Bolu’nun farklı köylerinden. İşyerinde tanışarak evlenmişler. İkisi de kalite kontrol ve iplik temizleme bölümlerinin şef yardımcısı konumunda. Onlar da tıpkı Lütfiye gibi vasıfsız eleman olarak girdikleri sektörde, şimdi birer usta olarak çalışıyorlar.
   <br>
    <br>
     Bolu’nun Karacaağaç Köyü’ndeki Domino Tekstil’de Zara, GNM, Marks &amp; Spencer gibi dünya markaları için üretim yapılıyor. Sosyal güvenceye sahip bir iş bulmanın ötesinde Lütfiye ve arkadaşlarını mutlu eden en önemli faktörlerden biri, Bolu’nun bir köyündeki fabrikada üretilen kot pantolonların, Avrupa ülkelerinde üst gelir grubu insanlar tarafından tercih edilen kıyafetler haline dönüşmesi... “Bunu düşündüğümde işimi daha çok seviyorum.” diyor. Ekranlarda bu markaların reklamları çıktığında hemen çevresindekilere dönüp, “Bak işte bu kıyafetleri biz hazırlıyoruz.” diyebilmenin keyfini çıkardığını anlatıyor.
     <br>
      <br/>
      Ancak, ne Lütfiye ne de Songül-Adem çifti son dönemde eskisi kadar rahat. Tekstil sektöründeki gelişmeler onları tedirgin ediyor çünkü... Çalıştıkları fabrikanın bir süre sonra kepenk indirebileceği korkusunu, “O zaman patrona bir şey olmaz, asıl bedeli biz öderiz.” sözleriyle dışa vuruyorlar. Kaygılarında haksız da sayılmazlar.
      <br/>
      <br/>
      Ocak 2005 rakamlarına bakıldığında, hazır giyim ve tekstil ihracatında son 22 yıldır olmayan bir düşüş yaşandığı görülüyor. Yüzde 10,1 oranındaki gerileme, ne sanayicilerin ve sektör temsilcilerinin, ne de işçilerin alışık oldukları bir durum. Şubat’ta yaşanan artış ise sektördeki yapısal ve konjonktürel problemler devam ettiği için ihracatçılara umut vermeye yetmedi. Yıl başında Dünya Ticaret Örgütü’nün (DTÖ) tekstil ve hazır giyimdeki kotaları kaldırmasıyla Çin’in devreye girmesi, bu konudaki mevcut sıkıntıyı daha da artırdı. Dev üretim gücü ve neredeyse sıfıra yaklaşan üretim maliyetleriyle Çin, sadece Türkiye için değil, gereken hazırlığı yapamayan bütün üretici ülkeler için büyük bir tehdit durumunda.
      <br/>
      <br/>
      Ekonomi iyi gidiyor ama…
      <br/>
      <br/>
      Bugün Türkiye’de ekonomik göstergeler gayet iyi görünüyor. Enflasyon düştü. Başta beyaz eşya olmak üzere birçok üründe fiyatlar indi. Türk Lirası değer kazanırken, dolar düştü. Ekonomik ve siyasi istikrar yatırımcılar için bir güven atmosferi oluşturdu. Zaman zaman tehlike sinyalleri veren cari açığa rağmen dış ticaret hacminde büyük bir hareketlilik yaşanıyor. Düşük döviz kurunun etkisiyle gittikçe artan ithalata rağmen, ihracat bütün Cumhuriyet tarihinin rekorlarını kırarak 2004 yılını 64 milyar dolarla kapattı.
      <br/>
      <br/>
      Ama, makro ekonomik dengelerin bu kadar pozitif gittiği bir tabloda, tekstil ve hazır giyim sanayicileri her geçen gün şikayetlerini artırıyor. Hükümet gerekli önlemleri almadığı takdirde üretim, ihracat ve istihdam açısından Türkiye’nin lokomotifi olan sektörün ayakta kalamayacağını vurguluyorlar. Sektörde işten çıkarmaların başlaması ve bazı firmaların kapısına kilit vurması, şikayetlerin hiç de haksız olmadığını gösteriyor. Son dönemde Güngören ve Merter’deki 500 civarında örme firmasından 30’nun kapanması yaklaşan tehlikenin ilk işaretlerinden.
      <br/>
      <br/>
      İstanbul Tekstil ve Konfeksiyon İhracatçıları Birliği’nin tespitlerine göre hazır giyim sektöründe çalışan kayıtlı işçi sayısı 401 bin. Tekstil de eklendiğinde rakam 750 bini buluyor. Giyim sanayicilerine göre, bu sektörle iş yapan yan sanayiler ve kayıt dışı çalışanlar da eklendiğinde toplam istihdam 2,5 milyona ulaşıyor. Ailelerle birlikte sektörden ekmek yiyen insan sayısı 10 milyonu buluyor.
      <br/>
      <br/>
      Sanayiciler, yaşadıkları sıkıntılı süreci atlatabilmek için istihdam üzerindeki kamu maliyetinin ve vergi yükünün azaltılmasını istiyor. Türkiye’de istihdam üzerindeki vergi oranı yüzde 41. OECD ülkeleri arasındaki ortalama ise yüzde 18-20 arasında. Ayrıca, bölgesel asgari ücret uygulamasına geçilmesini talep ediyorlar. Türkiye Giyim Sanayicileri Derneği’nin yeni başkanı Aynur Bektaş, bir işçinin maliyetinin İstanbul’da 700 dolar iken Anadolu’nun çeşitli yerlerinde 300-400 dolara kadar gerilediğini hatırlatarak, “Birçok gelişmiş ülkede uygulanan bölgesel asgari ücret sistemi hem Anadolu’ya yatırımları artırır hem de işsizliği azaltır.” diyor.
      <br/>
      <br/>
      Dünya ortalamasının iki katı olan enerji maliyetlerinin düşürülmesi, hükümetin kayıt dışı üretimle mücadelede daha kararlı davranması da diğer beklentiler arasında. Çünkü kayıt dışı çalışanlar vergi kaçırdığı için haksız bir rekabet ortamı oluşturuyor. Özellikle ihracatçılar açısından en önemli şikayet konularından biri de, kuşkusuz, düşük döviz kuru. Dolardaki düşüşün ithalatı patlatması ve ihracatı da baltalamasının bir türlü önüne geçilememesi hazır giyim ihracatçılarını sıkıntıya sokuyor.
      <br/>
      <br/>
      İstanbul Tekstil ve Konfeksiyon İhracatçıları Birliği (İTKİB) Başkanı Süleyman Orakçıoğlu, hükümete bir teklifte bulunuyor: “Hükümet, 36 ili kapsayan teşvik yasasının sadece istihdamla ilgili maddesini, bu yıla mahsus olmak üzere bütün Türkiye’de geçerli hale getirsin, biz sanayiciler olarak 2005’te düşmesi beklenen ihracatı artıracağız ve işçi çıkartmak yerine yeni iş sahaları açacağız. Bunu yapmak işçi başına devlete 80 dolar ek maliyet getirir. Buna karşılık hesaplarımıza göre 60 bin kişilik yeni istihdam sağlar. Biz bunu IMF’ye izah etmeye de hazırız. Sorumluluğu üzerimize alıyoruz. Türk ekonomisi bu karardan büyük kazançlar elde eder, olumsuz tablo tersine döner.”
      <br/>
      <br/>
      Yarın vergi alacak firma bulamazlar!
      <br/>
      <br/>
      Sektördeki sıkıntılardan en fazla etkilenenler ise iplik, kumaş ve örmeciler olarak sınıflandırılabilecek yarı mamul üreticileri. Doların gerilemesiyle bazı büyük firmaların yarı mamulü içeriden almak yerine ithal etmeye yönelmesi, bu yan sektörleri tam anlamıyla sarstı.
      <br/>
      <br/>
      Örme Sanayicileri Derneği Başkanı Erdinç Erdoğan, sıkıntının had safhaya çıktığını ve işyerlerinin kapanmaya başladığını belirtiyor. Yaşanan hızlı kabuk değişimi ve uluslararası piyasalardaki gelişmelere karşı yeterli tedbir alınmamasının bedelini şimdi yerli sanayicilerin ödediğini söyleyen Erdoğan, “Vergi rekortmeni olduğunu söyleyen bazı büyük firmalar, dışarıda ofis açarak kendileri için kumaş ithal ediyor. Bu yüzden yerli firmalar batıyor. Dışarıdaki maliyetler çok düşük olduğu için bize göre daha ucuza mal ediyorlar.” diyor.
      <br/>
      <br/>
      Tekstil çatısı altında toplam 17 ayrı sektör bulunuyor. Erdoğan, bunların politikalarını koordine edecek bir bakanlığın bulunmamasının büyük eksiklik olduğunu söylüyor. Tekstil ve konfeksiyon sektöründeki firmaların bu ülkenin ürettiği katma değerler olduğunu hatırlatarak, “Hemen tedbir alınmazsa yarın çok geç olur. Vergi toplayacak firma bulamazlar.” uyarısını yapıyor.
      <br/>
      <br/>
      Aslında, sektör uzun zamandır Çin tehlikesine karşı hazırlık yapıyor. Sektörel kuruluşların öncülük ettiği bu çalışmalar, ülke geneline değil, dünyanın farklı ülkelerindeki platformlara da taşındı. Süleyman Orakçıoğlu, Türkiye’nin çabası ile konunun DTÖ’nün gündemine geldiğini söylüyor. Kotaların Ocak 2005 itibariyle kalkmış olmasına rağmen konunun henüz kapanmadığını ve DTÖ gündeminde Çin sendromunun tekrar değerlendirileceğini belirtiyor. Bu çerçevede Avrupalı tekstil ve hazır giyimcilerin çatı örgütü olan Eurotex’in oluşturduğu izleme mekanizması, Çin’in AB piyasasına yaptığı etkileri tespit ediyor. Kotaların kalkması ile iç pazarının yüzde 70’ini Çin’e kaptıran ABD de ithalat vergilerini yeniden düzenliyor. Orakçıoğlu, tehlikenin boyutlarını gören Amerikan senatosunun hem Cumhuriyetçiler, hem de Demokratlar’ın ortak girişimiyle Çin’den ithal edilen ürünlere yüzde 27,5 vergi koyma hazırlığı yaptığını vurguluyor.
      <br/>
      <br/>
      Türkiye, tekstil ve hazır giyim sektöründe önemli mesafeler kat etti. Özellikle konfeksiyon üretiminde İtalya ve Çin’le birlikte dünyadaki en önemli üç ülkeden biri haline geldi. Türk hazır giyim sektöründe bütün dünya markalarına servis sağlayan bir “know-how” var artık. Bu da Türkiye’nin bu konuda bir dünya markası olduğunu gösteriyor. Şimdi sektör, bu süreci bir adım daha ileri götürerek, tasarımdaki deneyimini geliştirme ve bir moda endüstrisine dönüştürme hazırlığında. TGSD ve İTKİB bu amaçla genç tasarımcıları teşvik ediyor. İTKİB’in moda ve tasarım okulu önümüzdeki eğitim sezonunda öğrenci kabul etmeye başlayacak.
      <br/>
      <br/>
      Birlik, ayrıca, halen Yenibosna’daki Dış Ticaret Müsteşarlığı bünyesindeki merkezinde, sektörün tasarım altyapısını geliştirmek için şirketlere destek veriyor. Büyük üreticiler ise sadece bünyelerinde değil, Avrupa ülkelerinde bile tasarım ofisleri açıyor. Bütün bu gelişmeler Türkiye’yi, en hızlı moda üretimi (fast fashion) diye bilinen kavramın en iyi tedarikçisi konumuna yükseltti. Şüphesiz, bu noktaya gelinmesinde hazır giyimin çok üretimden ziyade en kaliteli ve en hızlı olanı talep etmesi önemli bir rol oynadı. Çünkü, dünya markaları eskisi gibi stok yapmıyor; aksine en hızlı biçimde kaliteli ve modaya uygun ürünleri talep ediyor.
      <br/>
      <br/>
      Örneğin Zara, dünya genelindeki mağazalarında çok satılan bir ürünün aynısını Türk tedarikçiden talep ediyor. Türk üreticinin Londra ofisi, istenen kıyafetten bir örnek alıp, oradaki tasarımcılara çizdiriyor. Çizim, internetle İstanbul’a ulaşıyor ve hemen üretime geçiliyor. Numune Zara’nın temsilcisi tarafından onaylandıktan sonra ürün en fazla 3 veya 4 hafta sonra mağazadaki yerini alıyor. Bu beceri, Türk hazır giyiminin Çin karşısındaki tek kozu durumunda.
      <br/>
      <br/>
      Reebok bensiz yapamaz
      <br/>
      <br/>
      Dünyaca ünlü Reebok firmasının Türkiye’deki tedarikçilerinden biri Hey Tekstil. Bu firmadan sorumlu üretim müdürü olarak çalışan Meryem Köksal, “Reebok benim için çok önemli; ama ben de onlar için çok önemliyim.” diyor. Türkiye’den alım yapan firmalar arasında şartları en ağır olan Reebok, çocuk işçi çalıştırmamaktan, işyerinde metrekareye düşen tuvalet sayısına kadar her türlü uluslararası standardı, üreticilerinden alım yapma şartı olarak koyuyor. Tekstil sektöründe 18 yıllık bir kariyere sahip Köksal, Çin’le ortaya çıkan haksız rekabetin bu tecrübeyi bir anda yok etmesini istemiyor.
      <br/>
      <br/>
      Çin’in devreye girmesinin ne gibi sonuçlar doğurabileceğini 2005’in ilk iki ayına ait rakamlar ortaya koyuyor. Kotalar kalktıktan sonra Çin’in ABD’ye ihracatı yüzde 200 ile yüzde 450 arasında artmış. Buna karşılık ürün fiyatları yüzde 20 oranında gerilemiş. Artış, hazır giyime bakıldığında pantolonda yüzde 410, kazakta ise yüzde 450 oranında gerçekleşmiş. Genel bir ifadeyle kotaların kalkması ile Çin tekstil ürünlerinin ABD pazarındaki payı yüzde 70’e çıkmış. Bu oran 2001 yılında sadece yüzde 10’du.
      <br/>
      <br/>
      AB için de benzer rakamlar söz konusu. 2005’in ilk 54 gününde Çin’in Avrupa ülkelerine olan pantolon ihracatı yüzde 693 artarken, birim fiyat yüzde 15 gerilemiş. Örme sweat shirt’te artış yüzde 711 ve fiyat gerilemesi yüzde 30. Gömlekte artış yüzde 337, fiyat yüzde 26 düşmüş. Rakamlar Çin’in dünya ticaretini ne hale getirdiğinin bariz bir göstergesi. Özellikle AB ülkelerinin Türk hazır giyimcileri için de en önemli pazar olduğu göz önüne alınırsa, tehlikenin boyutları daha net ortaya çıkıyor.
      <br/>
      <br/>
      Çin haksız rekabeti nasıl yapıyor?
      <br/>
      <br/>
      Süleyman Orakçıoğlu, “Bırakalım o zaman Çin dünyanın tek fabrikası ve üretim üssü olsun. Başka ülkelere ihtiyaç yok.” diyerek, tabloyu esprili bir dille yorumluyor. TGSD Yönetim Kurulu üyesi Umut Oran ise, rakamların böyle olacağının çok önceden belli olduğunu belirterek, “Hükümet tedbir almakta gecikti.” diyor. Bu tabloya karşı hemen harekete geçerek acil strateji geliştirilebilir. Aksi halde sektörün geleceği karanlık görünüyor.
      <br/>
      <br/>
      Çin, öncelikli olarak, ürünlerini hammadde fiyatlarıyla satıyor. İhracat ve ithalatta farklı kur uyguluyor. Süleyman Orakçıoğlu’na göre, son 2,5 yılda Çin hükümeti kamu bankaları eliyle, tekstil sektörüne 480 milyar dolarlık karşılıksız kredi kullandırdı. Çin’e yönelik en önemli eleştirilerden biri de, sosyal sorumluluk ilkelerine aykırı olarak çok düşük maliyetlerle işçi çalıştırmak. İşçilik ücretleri 15-20 dolar arasında. En iyi yerlerde ise 50 doları bile geçmiyor. Yaygın bir iddiaya göre, 1 milyon 800 bin mahkum tekstil sektöründe bedava çalışıyor. Ayrıca, insan ve çevre sağlığına uyum için gerekli hiçbir düzenleme yapılmıyor. Dolayısıyla, üreticiye ek bir maliyet yükü binmiyor.
      <br/>
      <br/>
      Ayşen Zamanpur, Çin’de hazır giyim üretimi yapan ve kendi markasına sahip az sayıda yerli sanayiciden biri. İç Moğolistan adı verilen bölgede ortağı ile kurduğu fabrikada kaşmir üretimi yapıyor. Zamanpur’a göre, Çin meselesi çok yanlış noktalardan tartışılıyor. Çin’i kötülemenin neredeyse moda olmasını eleştirerek, “Sizi öne çıkaran başka bir özelliğiniz yoksa, mesela sadece fiyatta rekabet edebiliyorsanız, ucuz üretmenin dışında başka bir şey yapamadıysanız Çin’den çok korkun; çünkü uzun bir süre onlardan daha ucuza üretebilmeniz mümkün değil.” diyor. Çin’de ayda 300 dolara da 40 dolara da çalışanlar olduğunu belirten Zamanpur, Gucci ve Prada gibi dünya markalarının bu ülkede üretim yaptığına dikkat çekiyor.
      <br/>
      <br/>
      Türkiye Giyim Sanayicileri Derneği’nin ekonomi danışmanlığı görevini yürüten Dr. Can Fuat Gürlesel, konuya farklı bir bakış getirerek, tekstil ve hazır giyim sektöründe yaşanan sıkıntıları, Türk ekonomisinin iyi yolda olduğunun bir işareti olarak değerlendiriyor. Sektörün büyük ölçüde tedarikçi olduğunu ve büyük markalar için üretim yaptığını hatırlatarak, devam ediyor:  “Bu alandaki rekabet daha çok maliyetlere ve fiyatlara dayalı. Hazır giyim sektöründeki uzun soluklu gelişme trendine bakıldığında az gelişmiş ülkeler belirli döneme kadar maliyet ve fiyat rekabetini sürdürebiliyor. Ondan sonra milli gelir ve işçi ücretleri arttıkça, maliyet ve fiyat rekabeti sürdürülebilir olmaktan çıkıyor. Giderek kalite ve fiyat önemli hale geliyor. Daha nitelikli, kaliteli ve markalı ürünlere geçmek gerekiyor. Türkiye’de sektör şimdi bu geçiş sürecinin sıkıntılarını yaşıyor.”
      <br/>
      <br/>
      Rekabetin yolu markalaşma ve kalite
      <br/>
      <br/>
      Türkiye ve Meksika gibi ülkelerin üretimde devreye girmesiyle Güney Kore, Tayvan ve Singapur gibi ülkelerin aradan çıktığını hatırlatan Gürlesel, şimdi işçiliği daha ucuz olan Çin, Pakistan ve Bangladeş gibi ülkelerin piyasaya girmesinin Türkiye’yi üretim açısından sıkıntıya soktuğunu belirtiyor. Gürlesel’e göre, bu durumda yapılması gereken sektörü bu ülkelerin rekabetinden çıkartıp daha gelişmiş ülkelerle rekabete sokmak. Bu da ancak tedarikçi vasfı ile değil, tasarımcı ve marka vasıflarını geliştirerek olabilir. Sektörün artık üretim kapasitesini artırmaya yönelik yatırımlarını tamamlayıp, mevcut kapasite ile daha nitelikli ve markalı üretime geçmesi yani pahalı ve katma değeri yüksek ürünlerle tasarım ve koleksiyoncu yönünü geliştirmesi gerekiyor. Bunun için özellikle hazır giyimcilerin aktif pazarlamaya geçmesi gerekiyor.
      <br/>
      <br/>
      Görünen o ki, Çin’le rekabetin yolu tasarıma, kaliteye ve markalaşmaya yatırım yaparak, en hızlı üretip teslim edebilen olmaktan geçiyor. Türk hazır giyim sektörü zaten bu konuda ciddi bir birikime ve uluslararası güçlü bir imaja sahip. Bundan sonra yapılması gereken ise hazır giyimcilerin alt yapısı, uluslararası imajı ve pazarlama becerilerine hükümet desteği vererek, geçiş dönemini en sancısız şekilde atlatabilmek.
      <br/>
      <br/>
      RAKAMLARLA TEKSTİL VE HAZIR GİYİM SEKTÖRÜNÜN DURUMU
      <br/>
      <br/>
      Hazır Giyim ve Tekstil sektörünün durumu ve rakiplerin çalışma şartları yandaki tablolarda değerlendiriliyor. Rakamlar, yerli sanayicilerin hangi şartlarda rakipleri ile rekabet etmeye çalıştıklarını ortaya koyuyor. İstihdam vergileri, işçi ücretleri, arsa ve enerji fiyatları gibi temel giderlerde Türk Sanayiciler, özellikle Çin - Hindistan gibi rakipler karşısında Dünya’nın en yüksek maliyetleri ile rekabet etmekzorunda. Buna karşılık altyapı, iplik ve dokuma kalitesi, teknoloji seviyesi, müşteri hizmetleri, pazarlama, esnek - hızlı ve kaliteli üretim gibi hazır giyim sektörünün temel göstergelerinde Türk Özel Sektörü’nün rakiplerine kıyasla çok önemli üstünlükleri var. Bu  üstünlüklerin sürdürülebilirliği ve sektörün lokomotif özelliğini koruyabilmesi için, maliyetlerin en azından uluslararası standartlara çekilmesi şart.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20295&yorum_id=1), [web.archive.org (arşiv bağlantısı)](http://web.archive.org/web/20050317005650/http://www.aksiyon.com.tr:80/detay.php?id=20295&yorum_id=1)
