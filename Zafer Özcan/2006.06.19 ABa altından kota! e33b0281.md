# ABa altından kota!

*Zafer Özcan 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Birliği, Gümrük Birliği anlaşmasını göz ardı ederek, Türk tırlarına kota uyguluyor. Uygulama sürerse 80 milyar dolarlık ihracat hedefi tutmayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807050031im_/http://www.aksiyon.com.tr/resim/602/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa Birliği (AB) ile bir yandan resmî görüşmeler sürerken, diğer yandan müzakere masasına gelmeyen konular için de perde arkasında büyük mücadele veriliyor. Aynen Türkiye’den Avrupa ülkelerine mal taşıyan TIR’lara konulan kotalar gibi… Bugünlerde Türkiye’den ısrarla limanlarını ve havaalanlarını Rumlara açmasını isteyen AB Komisyonu, Türk TIR’larına kota koyarak, 10 yıllık Gümrük Birliği anlaşmasını ihlal ediyor. Uluslararası Nakliyeciler Derneği (UND) birliğin bu haksız uygulamasının Türkiye’nin ihracat hedeflerini baltalayacak kadar önemli sonuçları olacağı görüşünde. Konu geçen hafta Lüksemburg’da yapılan Türkiye-AB Ortaklık Konseyi’nde, Dışişleri Bakanı Abdullah Gül tarafından da dile getirildi ancak çözüm noktasında henüz somut adımlar atılamadı.
   <br>
    <br>
     Bilindiği gibi Türkiye ile AB arasında 1996 başında Gümrük Birliği anlaşması imzalandı. Buna göre birlik ile Türkiye arasında ‘malların serbest dolaşımı’ kabul edildi. Anlaşmaya ilişkin Ortaklık Konseyi kararında ise Türkiye’de serbest dolaşımda bulunan üçüncü ülke çıkışlı ürünlerin tamamen veya kısmen kullanılmasıyla elde edilen veya üretilen mallar dâhil olmak üzere, toplulukta veya Türkiye’de üretilen malların serbest dolaşım durumunda sayılacağı belirtilmişti. Kararın 5’inci maddesinde ise taraflar arasında bu mallara uygulanan miktar kısıtlamalarının yürürlükten kaldırılacağı da hükme bağlanmıştı.
     <br/>
     <br/>
     İHRACAT ARTINCA SORUN ÇIKTI
     <br/>
     <br/>
     Bütün bu anlaşma hükümlerine rağmen AB, Türkiye’nin ihraç ürünlerini taşıyan TIR’lara sınırlama getiriyor ve anlaşmalarda yer almayan tarife dışı engeller oluşturuyor. Kararın gerekçesi ise ilginç. Anlaşmanın malların serbest dolaşımını sağladığı ancak hizmetlerin serbest dolaşımını sağlamadığı ileri sürülüyor. Oysa AB Komisyonu’nun ulaştırmadan sorumlu başkan yardımcısı Jacques Barrot bir süre önce Başmüzakereci Ali Babacan ile yaptığı görüşmede, Gümrük Birliği anlaşmasındaki malların serbest dolaşımı maddesi gereğince Rum tarafı için liman ve havaalanlarının açılmasını istemişti. TIR kotası ile bu talep kıyaslandığında çifte standart ortaya çıkıyor. Çünkü malların serbest dolaşımı maddesi, Rumlar için ulaşım araçlarını kapsarken, Türkiye içinse bu kararın ulaşım araçlarını kapsamadığı belirtilerek, tarife dışı engeller konuluyor. Aslında bu kotalar yıllardır, anlaşmalar hiçe sayılarak uygulanıyor. Sorunun şimdi gündeme gelmesinin sebebi, Türkiye’nin artan ihracatı. Daha önce düşük olan ihracat rakamları kota dâhilinde kaldığı için iki taraf için de problem yaşanmıyordu. Şimdi Türkiye’nin yıllık ihracatının 73 milyar doları bulması ve bunun önemli bir bölümünün kara taşımacılığı ile Avrupa ülkelerine yapılması, sorunun su yüzüne çıkmasına yol açtı. Önümüzdeki yıl için 80 milyar dolar ihracat hedefi konulmasına rağmen, Uluslararası Nakliyeciler Derneği Başkanı Çetin Nuhoğlu, kota uygulamaları değişmediği sürece bu rakama ulaşmanın mümkün olmadığı görüşünde. UND’nin tespitlerine göre kota uygulamasından Türkiye’nin yıllık ihracat kaybı 5 milyar doları bulacak. Türkiye’nin ihracatının yüzde 53’ü karayoluyla taşınıyor. 2005 yılında gerçekleşen 73,4 milyar dolarlık ihracatın 39 milyar dolarlık kısmını kara nakliyecileri taşıdı. Türk lojistik sektörü, 40 bin çekici ile Avrupa’nın en büyük filosu konumunda. Kotalar, getirdikleri kısıtlamalara ek olarak taşınma sürelerini uzatırken, taşıma maliyetlerini de arttırıyor. Son üç yılın rakamlarına bakıldığında Türkiye’nin ihracatı yüzde 103’lük bir artış kaydetti. Buna karşılık AB belge kotalarında sadece yüzde 32’lik bir artış yaptı. Ülkede ihracatın artması için sadece üretim artışına vurgu yapılırken, konunun görünmeyen bu yüzüne dikkat çekiyor Nuhoğlu: “Taşımada hız ve maliyet, dış ticarette kazananı belirleyen en önemli iki faktördür. Yurtiçinde hızımızı engelleyen bürokrasi ve kapılardaki altyapı eksiklikleri yanında dışarıda hareketi kısıtlayan geçiş kotalarının arttırılması dış ticaretin en önemli gündem maddesi olmadır.”
     <br/>
     <br/>
     Kotalar sebebiyle Türkiye’nin 2005 yılında İtalya’ya yaptığı ihracat, kasım ayından itibaren durdu. Bazı ülkeler içinse bu sıkıntıdan dolayı 2006 yılı kotalarının bir kısmı, 2005’te kullanıldı. Bu sebeple yılsonuna doğru ihracatta ciddi sıkıntılar yaşanması kaçınılmaz görünüyor. Ticaretin taşımayı değil, taşımanın ticareti tetikleyeceği görüşünü dile getiren Nuhoğlu, lojistik planlaması yapılmadığı sürece mevcut ihracatın artmak yerine, sırf taşıma problemleri sebebiyle azalabileceği uyarısını yapıyor. UND, kota probleminin çözülmesi için halen AB’deki ilgili organlarla görüşmelerini sürdürüyor. Eylül ayı sonuna kadar bu görüşmelerden netice alınamazsa, konu Lahey Adalet Divanı’na taşınacak. Nuhoğlu, sorunu Avrupa ülkelerinde taşıma firması kurarak çözme fikrine de karşı çıkıyor: “Anlaşmalardan doğan hakkımız varken neden bunu yapalım. Zaten onların istediği de bu. O ülkelerde kurulan firmaların vergisi onlara kalacak, istihdam buradan oraya kayacak. Bunu yaparsak Türkiye kaybedecek.”
     <br/>
     <br/>
     AVRUPA KENDİ ARAÇLARINI KULLANMAYA ZORLUYOR
     <br/>
     <br/>
     Taşıma kotaları sadece lojistik konusunu ilgilendiren bir sorun gibi görünse de ihracatçı birlikleri de gelişmelerden rahatsız. Türkiye İhracatçılar Meclisi Başkanvekili Süleyman Orakçıoğlu, AB’nin çifte standardı ile karşı karşıya olduğumuzu vurguluyor. Taşıma belgesi yetersizliğinden dolayı, Avrupa ülkelerinin Türk şirketlerini kendi taşıma filolarını kullanmaya zorladığını belirterek, “Kota limitleri yetersiz olduğundan, Türk TIR’larının yetmediği noktada Avrupa ülkeleri bizi kendi araç filolarını kullanmaya zorluyor. Bu da maliyetleri iki katına çıkarıyor. Gümrük Birliği çerçevesinde biz karşı tarafa hiçbir kısıtlama getirmiyoruz ama bizim hem ulaşımımıza hem de ihracatçımıza ciddi engeller konuluyor.” diyor. Aynı zamanda İstanbul Tekstil ve Konfeksiyon İhracatçıları Birliği (İTKİB) Başkanı da olan Orakçıoğlu, UND’nin bu mücadelesinin çok haklı olduğunu ve ihracatçılar olarak destek verdiklerini belirtiyor. Türkiye için en önemli ihraç kalemlerinden olan hazır giyimde toplam ihracatın yüzde 74’ünün AB ülkelerine yapılması da sorunu derinleştiren diğer bir faktör. Rumların en küçük bir meselede bile bir bardak suda fırtına koparmayı başardıklarını hatırlatan Orakçıoğlu, birliğin Türkiye’ye karşı tavrını şöyle eleştiriyor: “Konu biz olunca nedense hep dayak yiyen durumundayız. Ortada Gümrük Birliği diye bir anlaşma var ama milyonlarca dolar ihracat yapan bir firmanın iki elemanına AB vizesi almak için günlerce konsolosluk kapısında beklemek gerekiyor. Sorun kabul edilebilir dozu aşmış durumda. Bundan sonra sesimiz daha fazla çıkacak.”
     <br/>
     <br/>
     Bahçeşehir Üniversitesi Avrupa Birliği Merkezi Başkanı Dr. Cengiz Aktar, AB’nin ulaştırma meselesini malların serbest dolaşımı ilkesinin dışında tutmasından kaynaklanan bir sorun yaşandığını belirterek, “Burada bir mantık hatası var. Malı serbest dolaştıracaksan, onu yerine götürüp teslim edebilmen lazım.” diyor. Yaşanan sorunun ulaştırma sektörünü baltaladığını, malların ihracat fiyatını arttırdığı için, Türkiye’nin rekabet gücünü düşürdüğünü belirtiyor. Aktar’a göre, AB’nin yaklaşımı değişmediği sürece sorunun çözümü için hizmetlerin serbest dolaşımını kapsayan, ‘serbest hizmet arzı’ faslının bir an önce müzakere masasına gelmesi gerekiyor.
     <br/>
     <br/>
     İHRACAT YÜKÜNÜ TIRLAR ÇEKİYOR
     <br/>
     <br/>
     2005 yılı sonu itibariyle Ulaştırma Bakanlığı’ndan karayoluyla uluslararası eşya taşımacılığı yapmak üzere yetki belgesi alan firma sayısı 1164’e, bunların sahip oldukları taşıt filosunun kapasitesi ise 1.130.245 tona ulaştı. Türkiye’nin toplam ihracatının değer olarak yüzde 53’ünü, toplam ithalatının ise değer olarak yüzde 24’ünü taşıyan uluslararası karayolu nakliye sektörü 3,5 milyar dolar yatırım ile yaklaşık 300.000 kişiye istihdam sağlıyor. 2005 yılında Avrupa ülkelerine yönelik ihraç taşımaları, bir önceki yıla göre yüzde 16 oranında artarak, 282.334 sefer olarak gerçekleşti. AB ülkelerine yönelik ihraç taşıma rakamlarına bakıldığında ise bir önceki yıla göre yüzde 12’lik artış sağlandı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24585), [web.archive.org (arşiv bağlantısı)](http://web.archive.org/web/20070807050031/http://www.aksiyon.com.tr:80/detay.php?id=24585)
