# Körfez'in parası, dünyanın çenesini yoruyor

*Zafer Özcan 2008.11.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küresel finans krizinde nakit sıkıntısı çeken Batılı ülkelerin gözü Körfez sermayesinde. Dünyadaki doğal kaynakların yüzde 45’ni barındıran Arap ülkeleri, krizde Batı’nın umudu haline geldi. Peki, Türkiye bu sürecin neresinde?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090406023018im_/http://www.aksiyon.com.tr/resim/728/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090406023018/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090406023018/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090406023018oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090406023018oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘İngiltere Başbakanı Gordon Brown, Suudi Arabistan’a yaptığı ziyarette, Körfez ülkelerinin kendi fonlarından Uluslararası Para Fonu’na (IMF) katkı sağlamalarını istedi. Brown, Arap ülkelerinde biriken nakit varlığın bir bölümünün IMF’ye aktarılmasıyla, krize giren ülkelerin kurtarılabileceğini söyledi.’ Bu iki cümlelik alıntı, geçen haftanın en dikkat çekici gündemine işaret ediyor. Fransa Cumhurbaşkanı Sarkozy’nin göreve gelir gelmez Körfez ülkeleri turuna çıkması, ABD Başkanı Bush’un yakın ilgisi, Suudi krallarının gittikleri her AB ülkesinde geleneksel protokol kurallarını aşacak şekilde veliaht prensler ve şansölyeler tarafından havaalanında karşılanması daha henüz unutulmadan, şimdi de Başbakan Brown’ın ziyareti ve sözleri, Batı dünyasının küresel krize karşı Körfez fonlarını âdeta kurtarıcı gibi gördüğünün bir işareti aslında. Türkiye’de de yıllardır ‘Arap sermayesi’ tartışmaları yapılır. Yorumlar genelde olumsuzdur. Özellikle ‘büyük medyanın’ Körfez sermayesine tepeden bakışı, ‘yeşil sermaye’ takıntısı ve Araplara karşı geleneksel karşıtlık, bu olumsuzluğun temel sebepleri. Dubai Şeyhi El Maktum’un Levent’teki gayrimenkul yatırımı ağır eleştiriler alırken, ABD’li emlak kralı Donald Trump’ın Fulya’daki benzer bir yatırımı, ‘büyük bir olay’ gibi sunulabiliyor. Ne de olsa biri ‘çağdaş dünyanın’ diğeri ise ‘çağ dışı’ kalmış bölgenin temsilcisi! Her ikisinin de getireceği paranın renginin yeşil olması (dolar) bu gerçeği değiştirmiyor.
   <br>
    <br>
     ‘Büyük sermaye’ ve ‘büyük medyanın’ Arap sermayesi takıntısı devam ededursun, aslında son altı yıldır, Körfez ülkeleri ile Türkiye arasında, Cumhuriyet tarihinin en iyi siyasi ve ticari ilişkileri kurulmuş durumda. AK Parti hükûmetinin başta komşular olmak üzere, çevresiyle başlattığı veya geliştirdiği sıcak siyasi ve diplomatik ilişkiler, iş dünyasındaki meyvelerini vermeye başladı. 30 milyar dolar ihracat yaptığımız dönemde bundan sadece yüzde 5 pay alabilen çevre ülkeler ve Körfez ülkeleri, şimdi 130 milyar dolara ulaşan Türkiye ticaretinde yüzde 40’ı aşan bir paya sahip. İşte bu bile, daralan Avrupa pazarlarına alternatif oluşturmaya ve kriz ortamında Türk sanayicisini rahatlatmaya yetiyor.
     <br>
      <br/>
      Asırlarca Osmanlı coğrafyasında yer alan ve İstanbul’u başkent kabul eden Arap âlemiyle ilişkilerde Cumhuriyet döneminde ciddi kırılmalar yaşandığı tespitini yapmak gerekir öncelikle. Osmanlı’nın son döneminde Avrupa ülkelerinin kışkırtmasıyla Osmanlı’ya karşı ayaklanan Arap toplumları, böylelikle genç Cumhuriyet’e son derece olumsuz bir imaj taşıdı. Buna rağmen Cumhuriyet’in ilk yıllarında Atatürk’ün çabalarıyla Türkiye-İran - Pakistan ve Afganistan gibi ülkeler Sadabat Paktı (1937) adı altında bir araya gelir. Buna rağmen bu işbirliklerinden kalıcı siyasi ve ekonomik sonuçlar alınamaz. Anti-Arap görüşler özellikle 40’larda çok yaygınlaşır. O dönem zaten Araplar da şimdiki gibi zenginleşmemiştir. 70’lere kadar gelişmeyen ilişkiler, o tarihlerde merhum Suud Kralı Faysal’ın çabalarıyla tekrar canlanma yoluna girer. Eşi Türk olan Faysal, o dönem iktidardaki Ecevit-Erbakan koalisyonuyla da uyumlu çalışır. O zamana kadar yurtdışında iş yapmayan Türk müteahhitler ilk kez o yıllarda Libya, Irak ve Arabistan’da iş almaya başlar.
      <br/>
      <br/>
      Türkiye’nin Körfez ülkeleriyle ilişkilerindeki asıl canlanma, Turgut Özal’ın başbakanlığında başlıyor. Türkiye’nin hızla dışa açıldığı dönemde Özal’ın iş adamlarını da yanına alarak düzenlediği geziler, Suriye gibi çok katı rejimler dışındaki ülkelerle sıcak temasların başlamasına yol açar. Merkezi İstanbul’da bulunan İSEDAK daha aktif hâle gelir. İslam ülkeleri en azından senede bir kez bir araya gelmeye başlar. 1990’da MÜSİAD’ın kurulması ise, gelişen ilişkilerin iş hayatında bir karşılığı olmasının miladıdır. TÜSİAD çevrelerinin ilgisizliğinin aksine MÜSİAD, İslam coğrafyasıyla ilişkilerin geliştirilmesi için aktif rol oynamaya başlar. 11 yıllık koalisyonlar döneminde ilişkilerde yaşanan sıkıntıya rağmen, 1996’da Necmettin Erbakan’ın 11 aylık başbakanlığı döneminde tekrar hareketlenir. İslam ülkelerine geziler düzenlenir. Bu gezilerde iş adamları da vardır. Ancak Refah - Yol koalisyonunun kısa sürmesi yine ciddi mesafeler alınmasını engeller. İlişkilerdeki asıl kırılmanın ve derinleşmenin miladı ise AK Parti’nin iktidara geldiği 2002 yılı olur.
      <br/>
      <br/>
      TİCARİ SINIRLAR TAMAMEN KALKMALI
      <br/>
      <br/>
      Şu anda hâlen Arap sermayesi Türkiye’deki olumsuz imajını kıramamış olsa da, siyasi iradenin o ülkelerle ilişki kurma becerisi, ekonominin ve ticari ilişkilerin de önünü açıyor.
      <br/>
      <br/>
      AK Parti iktidarının Körfez ülkeleriyle başlattığı ilişkilerin iş dünyasındaki en önemli destekçisi ise Uluslararası İş Forumu (İBF). 1995’te Pakistan’ın Lahor kentinde ilk toplantısını yapan İBF, her yıl genel kurulda İslam toplumlarını bir araya getiriyor. Forumun merkezi hâlen İstanbul’da ve başkanlığını ise MÜSİAD kurucu başkanı Erol Yarar yürütüyor. İBF sadece Müslüman ülkelerle ilgili değil. Avustralya’dan ABD’ye kadar farklı ülkelerdeki Müslüman iş adamları da her yıl forumda bir araya geliyor, ticari işbirliklerini tartışıyor. Tamamen ticarete ve tüccarlara dayalı bir platformun başkanı olmasına rağmen Erol Yarar söze siyasi ilişkilerle başlıyor. “Siyasi irade önümüzü tıkarsa iş adamları o işi götüremez. Siyasi irade yol açarsa işler çok hızlı gelişiyor. Siyasetin ticaretin önünü açması şart.” diyor.
      <br/>
      <br/>
      Aslında AK Parti iktidarının Körfez ülkeleriyle kısa sürede bu derece olumlu ilişkiler kurmasının bir geçmişi, bir altyapısı var. Bu hükûmette, 18 yıllık MÜSİAD faaliyetlerine bizzat katılmış ve konunun önemine vâkıf bakanlar var. Bu da işlerin daha hızlı yürümesine zemin hazırlıyor.
      <br/>
      <br/>
      Erol Yarar’a göre siyasi ilişkilerin bu kadar geliştiği bir ortamda Müslüman ülkelerin artık atması gereken en önemli adım, aradaki iktisadi sınırları tamamen kaldırmak. Malların serbest dolaşımının sağlanması, İBF gündeminin ilk maddesi: “İslam Kalkınma Bankası ve İslam Konferansı Örgütü’ne (İCO) üye 56 ülke arasında malların serbest dolaşımının sağlanması bizim en önemli gündemimiz. Siyasiler bu iradeyi göstermeli. Acilen yapılması gereken budur. İslam ülkeleri arasındaki ticari hacim, bu ülkelerin toplam ticaretinin sadece yüzde 10’u. Malların serbest dolaşımı olursa bu oran yüzde 20’ye, yüzde 30’a çıksa bile aradaki ticaret çılgın rakamlara ulaşacak.” Aslında İslam ülkeleri arasındaki yüzde 10’luk ticaretin yüzde 7’si petrolden kaynaklanıyor. Petrolü çıkardığınızda geriye yüzde 3 gibi bir oran kalıyor. Oysa Avrupa’ya bakıldığında, AB ülkelerinin kendi içlerindeki ticareti, toplam ticaretlerinin yüzde 70’ini oluşturuyor. Bu iki oranın kıyaslanması bile Müslüman ülkeler arasındaki ticaretin arttırılmasının ne kadar önemli olduğunu ortaya koyuyor.
      <br/>
      <br/>
      Müslüman ülkeler dendiğinde nüfusu 1,5 milyarı bulan bir coğrafyadan bahsediliyor. Daha da önemlisi dünyadaki doğal kaynakların yüzde 45’inin bulunduğu (bazı kalemlerde bu oran daha da yükseliyor) bir bölge burası. Dünyanın krize girdiği bir ortamda 2 trilyon dolar nakit varlıktan bahsediliyor. Erol Yarar, “Doğal kaynağı hiç olmayan Japonya ve Almanya dünyanın en büyük iktisadi güçleri oluyorsa orada durup düşünmek lazım. Bu hükûmet ticareti çeşitlendirerek çok önemli bir iş yaptı, şimdi bunun devamının getirilmesi gerekiyor.” diyor. Devamının getirilmesinde birinci madde malların serbest dolaşımı ancak bu hemen yapılamasa bile ülkeler arası özel finansal anlaşmalar hemen yapılabilir. IMF benzeri kurumlar Müslüman ülkeler arasında oluşturulabilir ve burada birikecek fonlar, fakir Müslüman ülkelere destek vermekte kullanılabilir.
      <br/>
      <br/>
      Gordon Brown’ın sözünü ettiği kaynak aktarımının dışa değil içe doğru yapılması gerektiğini vurguluyor Yarar ve ekliyor: “İslam ülkeleri arasında, herhangi bir iktisadi soruna müdahale edebilecek ciddi fonlar oluşturulabilirse Türkiye o zaman AB’ye hadi yoluna diyebilir. Bu pazarlar gelişen pazarlar, AB ise doymuş pazar. Bunu yaparsanız Çin’e karşı durabilirsiniz. Çin’de ucuz işçilik varsa aynı durumun olduğu İslam ülkeleri de var.” Son iki haftayı 62 ülkeden gelen Müslüman iş adamları ve 56 İslam ülkesinin iş dünyası temsilcileriyle geçiren Erol Yarar’a göre sözü edilen bu gibi oluşumlara, bu ülkeler açık. Çünkü onlar İstanbul’u 600 sene başkent bilmiş. Türkiye’nin bu konudaki liderliğine destek vermeye hazırlar.
      <br/>
      <br/>
      ÖNERİLER ROMANTİK DEĞİL, GERÇEKÇİ VE GEREKLİ
      <br/>
      <br/>
      Erol Yarar’ın altını çizdiği hususular, konuyla ilgili akademisyenlerin önerileriyle paralellik arz ediyor. Küresel kriz ortamında kaynak bolluğu ve yüksek potansiyelli büyüme açlığı gibi iki önemli avantaja sahip Müslüman ülkelerin bu potansiyeli harekete geçirebilmek için, iktisadi bütünleşmeleri öne alması gerekiyor. Bilindiği üzere küreselleşmeyi tetikleyen üç büyük bölgeselleşmeden; ABD’ de NAFTA, Avrupa’da AB, Asya’da ise APEC +3’ten söz edilebilir. Farklı düzeylerdeki  bu üç iktisadi entegrasyon alanında büyük bir üretim, ticaret ve finansal bütünleşme yaşanıyor. Örneğin ürerimin bölgeselleşmesi nedeniyle bugün Japonya’nın Japonya dışındaki ihracatı, Japonya’dan yaptığı ihracatı aşmış durumda. Bu bölgelerdeki ticari bütünleşme % 60-70’leri buluyor.
      <br/>
      <br/>
      Uzun zamandır Körfez sermayesi ve İslam coğrafyasındaki iktisadi bütünleşme üzerine çalışan ve bu alanda raporlar hazırlayan Marmara Üniversitesi Öğretim Üyesi Doç. Dr. İbrahim Öztürk, dünyanın geri kalanındaki şartların ve gelişmelerin bu çerçevede olduğu bir ortamda ortaya atılan iktisadi bütünleşme önerilerinin romantik değil, artık son derece gerçekçi ve gerekli olduğunu düşünüyor. Öztürk’e göre bu bağlamda sadece sıkıştırılmış bir ‘İslam’ veya ‘Müslümanlar’ eksenli bölgesel yapıdan değil, küresel bağlantıları olan güçlü bir sistemden bahsetmek gerekiyor. Her şeyden önce üretim, ticaret ve finans alanında iktisadi bütünleşmenin derhal harekete geçirilmesi gerekiyor. Gelinen aşamada ise diğer alandaki gelişmeleri de tetiklemek üzere finansal entegrasyon acil gündem maddesi olmalı. Doç. Öztürk, “Kuran’daki bir ifadeyle, ‘servet dar bir kesimin elinde biriken tehlikeli bir zehre dönmesin’, aramızda etkin bir şekilde aksın; üretimi, istihdamı, refah artışını tetiklesin. Finansal alandaki bu bütünleşme günümüzde sadece gerekli değil aynı zamanda mümkündür de.” diyor. Başbakan Tayyip Erdoğan’ın da katıldığı İBF’nin son forumu da gösterdi ki, ülkeler arasındaki iktisadi bütünleşmeye, İslam Kalkınma Bankası’na üye 56 ülkenin iş dünyası temsilcileri hazır. Bundan sonra görev siyasi iradeye düşüyor. Siyaset yol açarsa, küresel krizden en kârlı çıkanlar, Müslüman ülkeler olabilir.
      <br/>
      <br/>
      <br/>
      <br/>
      <br/>
      RAKAMLARLA MÜSLÜMAN ÜLKELER
      <br/>
      <br/>
      Müslüman ülkeler, dünyadaki doğrudan yabancı sermaye yatırımlarından çok düşük pay alabiliyor. 2005’te kalkınmakta olan ülkelere giden yabancı sermaye yatırımlarının sadece yüzde 4’ü İslam Kalkınma Bankası’na üye 56 ülkeye gitmiş. Buna paralel Müslüman ülkeler kendi aralarında da yeteri kadar ticaret yapmıyor. 56 ülkenin yıllık toplam 1,2 trilyon dolarlık ihracatının sadece 166 milyar doları kendi içlerinde gerçekleşmiş. Bunun da önemli bölümünü petrol ve enerji oluşturuyor. Müslüman ülkelerde genel ortalamaya bakıldığında gayrisafi millî hasılanın yüzde 2’si kadar bütçe fazlası, yüzde 8’i kadar cari fazla ve yüzde 14’ü kadar dış ticaret fazlası var. Ancak böyle bir servet Müslüman ülkeler arasında eşit dağılmıyor. İşsizlik oranları yüzde 20’yi buluyor. Buna rağmen şu anda 2 trilyon dolara ulaşmış bir servete sahip bu ülkeler; özellikle Körfez ülkeleri. Bunun büyük bir kısmı devlet fonlarında birikmiş durumda. Buna rağmen İslam ülkeleri arasındaki net kaynak akışı 2006 yılında sadece 83 milyar dolar olarak gerçekleşmiş.
      <br/>
      <br/>
      İşin ilginç yanı, bu kaynak bolluğuna rağmen İslam dünyasının yatırım ortalamalarının, gayrisafi millî hasılalara oranı sadece yüzde 18’de kalması. İbrahim Öztürk’e göre bu kaynak bolluğuna rağmen bu derece düşük gerçekleşen yatırım performansı ile işsizlik, gelir dağılımı bozukluğu, refah eksikliği gibi sorunları çözmek ve sürdürülebilir bir kalkınma sağlamak imkânsız. Bu sebeple Doç. Öztürk, ülkeler arasında kaynakların mobilize edilmesi için mevcut kaynaklara sadece “İslami finansman ilkelerine uygunluk” kriterine göre yaklaşmanın gerçekçi olmadığını düşünüyor. Zira toplam varlıklar içinde İslami varlıkların payı bizatihi İslam ülkeleri arasında bile marjinal. 2005 yılı itibariyle bu oran Endonezya’da yüzde 1,4, Malezya’da yüzde 12, Kuveyt’te yüzde 22, Birleşik Arap Emirlikleri’nde yüzde 12 ve Bahreyn’de ise yüzde 15 oranında. Bu sebeple olayı İslami finans yerine sadece finans anlamında ele almak daha gerçekçi görünüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31675), [web.archive.org (arşiv bağlantısı)](http://web.archive.org/web/20090406023018/http://www.aksiyon.com.tr:80/detay.php?id=31675)
