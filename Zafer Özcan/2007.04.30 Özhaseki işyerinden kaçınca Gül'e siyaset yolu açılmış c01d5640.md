# Özhaseki işyerinden kaçınca Gül’e siyaset yolu açılmış

*Zafer Özcan 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kayseri’nin gururu Abdullah Gül’ün hayatı ilginç kaderdenk noktalarıyla dolu. Gül’ün hikâyesini, kendi memleketinde ona yakın isimlere sorduk. Ortaya, pek bilinmeyen enteresan anekdotlar çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151710im_/http://www.aksiyon.com.tr/resim/647/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151710/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151710/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151710oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151710oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kahramanmaraş valisiyle, Kayserili bir işadamı arasında ilginç bir diyalog yaşanır bir süre önce. Kayserili işadamı, valiye “Siz çok şanslısınız, hem iyi bir sanayiniz var hem de teşvikiniz.” der. Vali altta kalmaz: “Sizin teşvikiniz yok; ama Abdullah Gül’ünüz var. Verin bize onu; teşvik sizin olsun, ben razıyım!” Valiyle yaşadığı bu anekdotu aktaran, Kayseri’nin önde gelen işadamlarından Ahmet Hasyüncü’dür: “Teklife elbette razı olmadık! Çünkü Abdullah Gül bir Kayseri markasıdır; ama bu şehrin marka olmasında da en fazla emeği olanlardandır.”
   <br>
    <br>
     Bugünlerde sadece Kayseri’nin değil bütün Türkiye’nin gündeminde Abdullah Gül var. İşin ilginç yanı belki de onun cumhurbaşkanı adaylığını en serinkanlı karşılayan yer, kendi memleketi. Yıllardır kendi kalkınmasını gerçekleştiren, ekonomik ve sosyal başarılarıyla dünya basınına bile konu olan Kayseri’de insanlar memnun; ama herkesin asıl gündemi kendi işi gücü. Bugüne kadar yaptıklarıyla rüştünü ispat eden şehrin, Gül’den kendileri adına bir beklentileri yok. Taksi şoföründen ihracatçı işadamlarına kadar herkeste, “Ülke kazanacak, bu onur da bize yeter” anlayışı hâkim.
     <br>
      <br/>
      Gül sülalesine Kayseri’de verilen ad, Gülük İmamları. Gülük, Kayseri’de bir mahalle ve onun camisine verilen isim. İmamlar tabiri ise ailede imamlık yapan dedelerden mülhem. Baba Ahmet Hamdi Gül, Türkiye Cumhuriyeti’nin ilk sanayi yatırımlarından Teyyare Fabrikası’nda işçi olarak çalışır gençlik yıllarında. Emeklilikten sonra çoğu Kayserili gibi girişimcilik olur tercihi. Tornacı olarak da tanınan Ahmet Hamdi Gül, kurucusu olduğu ve halen diğer oğlu Macit ile ortağının işlettiği fabrikada aktif olarak çalışır iki yıl öncesine kadar. Aile dostları Şaban Bayrak, “Şimdi de düzenli olarak fabrikaya gider; ama eskisi gibi çalışamıyor. Daha çok bağ bahçe işleriyle uğraşıyor.” diyor.
      <br/>
      <br/>
      Adviye ve Ahmet Hamdi Gül çiftinin ilk çocuğu olarak, 29 Ekim 1950’de Kayseri’de dünyaya gelen Abdullah Gül, Gazi Paşa İlkokulu, Nazmi Toker Ortaokulu ve Kayseri Lisesi’ni bitirir. İstanbul Üniversitesi Hukuk Fakültesi’ni kazanan; ancak bir ay devam ettikten sonra memnun kalmayarak ayrılan Gül, aynı üniversitenin İktisat Fakültesi’ne geçiş yapar ve buradan mezun olur.
      <br/>
      <br/>
      Birlikte büyüdüğü çocukluk arkadaşı Bekir Yıldız, halen Kocasinan ilçesi belediye başkanı. İlk ve ortaokul döneminde, Gül ailesinin evinde birçok kez ağırlanmış bir isim kendisi: “Adviye Hanım bize öyle yakınlık gösterdi ki, hepimiz ona anne derdik. O duyguyu hissettirirdi. Eve gittiğimizde ‘çocuklarım gelmiş’ derdi ve yemek yedirmeden asla bırakmazdı.” Yıldız’ın o döneme ait hatıratındaki ilginç bir ayrıntı, Gül için yapılan ‘entelektüel cumhurbaşkanı’ değerlendirmesinin temeline işaret ediyor.
      <br/>
      <br/>
      1960’ların Kayseri’sinde sağcı öğrencilerin takıldığı üç önemli kurum vardır: Türk Ocağı, Türk Kültür Derneği ve Büyük Doğu Cemiyeti’nin Kayseri şubesi. Gül ve yirmi kişilik bir arkadaş grubu lise yıllarında bu kurumlarda aktiftir. Sokak çatışmalarının yoğun olduğu yıllarda Kayseri’deki bu küçük grubun derdi kavga değil, kendilerini iyi yetiştirebilmektir. İlk hedef Doğu ve Batı kültürlerini iyi tanımak olarak belirlenmiştir. Her öğrenci bir kültürü tanıma ve sonra onun sunumunu arkadaşlarına yapma görevi üstlenir. Abdullah Gül Fransız edebiyatını çalışır ve arkadaşlarına kapsamlı bir sunum yapar. “Yaşımıza göre çok ağır ve önemli bir meşgale bulduğumuzu sonradan fark ettik.” diyor Bekir Yıldız. Mahalle arkadaşına göre, müstakbel cumhurbaşkanındaki fikrî derinliğin temelleri o yıllarda atıldı.
      <br/>
      <br/>
      Belki de o birikimin tetiklemesidir, üniversite yıllarında Abdullah Gül’ü Milli Türk Talebe Birliği’nde aktif hale getiren. Okuldan arta kalan zamanda MTTB’de çalışmayı tercih eder. Kavga ve kamplaşma yıllarında Gül’ün tercihi, anlama çabası ve birlikte yaşamadır. Bekir Yıldız, bu özelliğin ona bir tür hakem rolü de yüklediğini aktarıyor: “Çıkan anlaşmazlıklarda Abdullah çözer diye düşünülürdü. Birçok sıkıntılı durumda hakemliğine başvurulmuş ve çözüme katkıları olmuştur.”
      <br/>
      <br/>
      Gül ve Kayserili arkadaşlarının üniversite yıllarında kaldıkları yurt, Çapa’daki Kayseri Erkek Öğrenci Yurdu’dur. Kurucusu, Kayserili hayırsever işadamı Nuh Naci Yazgan. İki yıl boyunca Gül ile aynı ranzada altlı üstlü kalan Avukat Mehmet Savruk’un o döneme ilişkin ilk hatırladığı, onun MTTB’deki çalışmalarından dolayı yurda gece hep geç gelmesidir. Bir de Sultanahmet Köftecisi var tabii… Sık sık köftecide buluşan Kayserili grubunun yemek ücretini hep Gül’ün ödediğini söylüyor Savruk. İlginç ayrıntılardan biri de, kavgalara zaten bulaşmayan arkadaşının radikal solcu öğrencilerin bile saygısını kazanması. Savruk, “Öylesine karmaşık bir dönemde hiç kavgasını hatırlamıyorum. Solcu öğrenciler bile ona çok saygı duyardı.” diyor.
      <br/>
      <br/>
      KARDEŞİ 12 EYLÜL İŞKENCESİ GÖRDÜ
      <br/>
      <br/>
      Abdullah Gül’ün üniversite döneminde büyük önem verdiği siyasi hayatı, mezuniyetten sonra devam etmez. Ta ki 1991 genel seçimlerine kadar. Aslında, Cidde’de İslam Kalkınma Bankası’nda çalışan Gül’ün siyasete girme niyeti yoktur. Bir sünnet törenine katılmak için Kayseri’ye gelen Gül’e siyasete girmesi teklifini, zamanın Refah Partisi İl Başkanı Şaban Bayrak yapar. Bayrak’ın bir özelliği de, Gül’ün kardeşi Macit Bey’in kayınpederi olması. Macit Gül ve Şaban Bayrak’ın 12 Eylül döneminde tutuklanıp sorgulanmışlıkları ve beraber işkence görmüşlükleri olduğunu da satır arasında hatırlatalım. Macit Gül o dönem Akıncılar Derneği üyesi bir öğrencidir. İçeri alınma gerekçesi, daha sonra kayınpederi olacak Şaban Bayrak’ın organize ettiği, meşhur Hicri 1401 yürüyüşüne katılmış olmasıdır.
      <br/>
      <br/>
      1991 seçimleri, RP-MHP ve Islahatçı Demokrasi Partisi arasındaki ünlü seçim ittifakının yapıldığı dönemdir. Gül’ü siyasete ikna etmek kolay olmaz. İşin ilginç yanı RP teşkilatı da kendisini iyi tanımadığı için tereddütlüdür. Onun siyasete girmesine büyük önem veren Şaban Bayrak, önce teşkilata bir konferans ayarlar. Herkes Gül’ün hitabeti ve birikiminden çok etkilenir. Teşkilatın da desteğini alan Bayrak, “Biz sana talibiz.” diye adaylık teklifini yapar. Cidde’de iyi şartlarda çalışan ve çocukları orada okuyan Gül’ün cevabı olumsuzdur.
      <br/>
      <br/>
      Aslında, Kayseri’de her kesimin sevdiği bir ismi ilk iki sıradan birine koyabilme çabasındaki RP teşkilatının ilk gözüne kestirdiği isim, bugünün Büyükşehir Belediye Başkanı Mehmet Özhaseki’dir. Ticaretle uğraşan Özhaseki’ye teklif gider; ama onun da siyasete girmeye hiç niyeti yoktur. Başkan, o günü anlatırken, kaderdenk noktasına işaret ediyor: “Ben hayır dememe rağmen çok kararlı davrandılar ve işyerine geliyoruz diye haber gönderdiler. Bunun üzerine biraz ayıp oldu belki; ama ben işyerinden kaçtım. Gelinen noktayı görünce iyi ki kaçmışım ve iyi ki benim yerime Abdullah Bey gelmiş diyorum.” Sonunda Gül’ü ikna eden teşkilat, genel merkezin ‘ikinci sıra olsun’ tavsiyesine rağmen, onu birinci sıraya yerleştirir. İlk sıra Şaban Bayrak’ın hakkıdır. Ancak o Abdullah Bey’in kuşatıcılığını düşünerek, yerini ona bırakmayı tercih eder.
      <br/>
      <br/>
      Bu seçimle Milli Görüş çizgisi 12 Eylül 1980’den sonra ilk kez Meclis’e girer. Milliyetçi Hareket Partisi ile Islahatçı Demokrasi Partisi de, Refah şemsiyesi altında Meclis’e taşınır. DYP lideri Demirel’le birlikte 12 Eylül’ün siyaset dışına ittiği Necmettin Erbakan ve Alparslan Türkeş de tekrar siyaset sahnesine çıkar ayrıca. Bu süreçte Kayseri belirleyici olur. Refah Partisi Kayseri’de seçimi 7-0 sıfır kazanır. Gül’le birlikte Aykut Edibali, Salih Kapusuz ve Osman Develioğlu gibi isimler de Meclis’in yolunu tutar.
      <br/>
      <br/>
      Gül’ün, Kayseri teşkilatında başlayan siyasi serüveninin devamı ise, kendisinin de söylediği gibi herkes tarafından biliniyor. Şeffaf bir siyasi hayatı var Gül’ün. Mehmet Özhaseki, onun Kayseri siyasi hayatına yaptığı bir etkiden de söz ediyor. O güne kadar Milli Görüş çizgisinin bir türlü başarı sağlayamadığı, merkez sağ eğilimli bir şehirdir bu Orta Anadolu kenti. 1991’de Gül’ün gelmesi, devamında arkadaşlarını da Kayseri’den siyasete sokması, burayı Milli Görüş’ün âdeta kalesi haline getirir. Bu çizgi şimdi AK Parti olarak sürüyor: “Bu insanlar Milli Görüşçü olmadı. Ona duyulan sempati ile Milli Görüş’e oy verildi. Daha sonra belediyelerde yine onun siyasete soktuğu ekibe insanlar oy verdi ve başarılı bir belediyecilik de olunca, Kayseri’de önce RP şimdi de AK Parti çizgisi yerleşti.”
      <br/>
      <br/>
      Siyasete ilk girişinde yaşanan ikna süreci, onun bundan sonraki çizgisinin de belirleyicisi âdeta. Çünkü Gül’ün her makama gelişinde talip olma, isteme ve bunun için kulis yapma değil; itilme ve ikna edilme var. Refah’ın kapatılması ve Erbakan’ın yasaklı duruma düşmesi sonrası kurulan Fazilet Partisi’nde emanetçi başkan Recai Kutan’a karşı girdiği mücadele mesela. Özhaseki, aday olması için onu ikna etmek için uğraş veren ekibin içinde yer almış bir isim.
      <br/>
      <br/>
      Gül, Bülent Arınç’ın müthiş hitabetiyle hâlâ hatırlanan o ünlü kongreyi sadece 23 oyla kaybeder. O zaman, kazanması için büyük çaba harcayan ve bu sonuca çok üzülen yakın çevresi, şimdi “Her işte bir hayır varmış, kazansa şimdi bu noktada olamazdık.” düşüncesinde. Çünkü başkanlığına talip olduğu Fazilet Partisi daha sonra Anayasa Mahkemesi tarafından kapatıldı. Erdoğan’ın yasaklı zamanında yine göreve talip olmaması ve istek üzerine başbakanlığı kabul etmesi de, “talep eden değil, ikna edilen” yönünün bir başka örneği. Başbakan olması için kulis yapmak isteyen ve Ankara’da ciddi gücü bulunan Kayseri teşkilatını geri çevirmesi hâlâ şehirde konuşuluyor. Zamanı geldiğinde başbakanlığı, hiç arkasına bakmadan Erdoğan’a devretmesi de bir başka kadirşinaslık örneği oldu. Gül tarzının son halkası ise cumhurbaşkanlığına aday gösterilmesi. Abdullah Bey’in yine bu işe talip olmadığı, hatta istemediği ve ikna edilerek kabul ettirildiği bilinen bir gerçek.
      <br/>
      <br/>
      SOLCU AVUKAT ARKADAŞI: GÜVENİM TAM
      <br/>
      <br/>
      Abdullah Gül’ün, uzlaşmacı ve herkesi kucaklayıcı tavrı noktasında, hayata onun gibi bakmayan tanıdıkları da hakkını teslim ediyor. Sümer Erol, uzun yıllar Kayseri’de SHP ve CHP bünyesinde görev almış, il başkanlığı yapmış ve siyasi çizgisini ‘sosyal demokrat’ olarak tanımlayan bir avukat. Gül’ün, Kayseri Erkek Öğrenci Yurdu’ndan yatakhane arkadaşı aynı zamanda. Üniversite yıllarından beri iyi tanıdığı ve halen görüştüğü arkadaşının siyasi çizgisi hakkındaki endişelere katılmıyor: “Onu yıllardır tanırım, yanlış bir davranışını hatırlamıyorum. Fikirlerine çok uzağım; ama tanıdığım Abdullah Gül’ün cumhurbaşkanı olarak yanlış davranışlar içinde olacağına, cumhuriyet ve laiklik için tehlike olacağına inanmıyorum.” Gül’ün kendi gibi düşünmeyenleri asla ayrıma tabi tutmadığını, farklı kulvarda oluşlarının dostluklarına hiç halel getirmediğini dile getiriyor.
      <br/>
      <br/>
      Şimdilerde, başörtülü eşi ve üç çocuğu ile Gül’ün Çankaya Köşkü’nde nasıl bir süreç yaşayacağı merak ediliyor. Bunu Kayserililerin anlattığı “Gül efsanelerinden” çıkarmaya çalışıyoruz. Kentte kiminle karşılaşsanız, hemen size aktarmak istediği bir ‘efsane’ var. Hadise yakın tarihte olduğu için aslında biliniyor. Büyük oğlu Ahmet Münir Gül, Ankara’da aracıyla kaza yapar. Polisler gelir, trafik işlemleri yapılır. Ahmet Münir, kim olduğundan hiç bahis açmaz. Ben bakan oğluyum tafralarına girmez. Polisler onun başbakan yardımcısının oğlu olduğunu kazadan epey sonra öğrenince şaşırıp telaşlanır.
      <br/>
      <br/>
      Ahmet Münir’in kaza hikâyesi, aslında 864 rakımlı tepede nasıl bir aile tablosu çıkacağı hakkında yeteri kadar ipucu veriyor. Oğlunun tavrında elbette babanın çizgisinin de rolü var. Kayseri’de hangi makam sahibine veya sanayiciye gitseniz, “Gül bir gün bile bize telefon açıp, kendi ve bir yakını için bir talepte bulunmadı. İstese yaptıramayacağı iş yok; ama hiçbir zaman iş takipçisi olmadı.” diyor.
      <br/>
      <br/>
      BABASININ BIRAKTIĞI YERDEN
      <br/>
      <br/>
      Aile demişken, baba Ahmet Hamdi Gül’ün çok fazla bilinmeyen siyasi geçmişinden de bahsetmeden olmaz. 1971’de Şaban Bayrak, MSP Kayseri merkez ilçe başkanıyken, Ahmet Hamdi Bey de bu partide siyaset yapmaktadır. İl yönetiminde görev alır bir süre, milletvekilliğine de aday olur; ama seçilemez. Bu yönüyle Abdullah Gül, 1991’de babasının bıraktığı yerde siyasete girmiş olur.
      <br/>
      <br/>
      Gül ailesinde en dikkati çeken hususiyetin, tevazu kaynaklı mahcubiyet olduğu da söylenebilir. İstisnasız bütün aile fertlerinde bunu görmek mümkün. Baba, kimseye hayır deme gücü olmayan, kimseyi kıramayan bir insan. Ağabeyi bu kadar önemli makamlara gelmesine rağmen Macit Gül’ün simasını hatırlayan, Kayseri dışında kaç kişi vardır acaba? Oğlu Ahmet Münir’in başı sıkıştığında bile babasının gücünden faydalanmayı düşünmeyecek, hatta bundan sıkılacak kadar mahcup olması, gerçekten dikkat çekici.
      <br/>
      <br/>
      ‘Mahcup aile’ tabirini onları tanıyan herkes kabul ediyor; ama bir uyarı yaparak: “Bu mahcubiyet Baykal’ın söylediği konu değildir; insanî özellikler, inanç ve onun getirdiği tevazudan kaynaklanan bir mahcubiyettir.” Gül’ün adaylığı açıklandıktan sonra Kayseri’ye akın eden gazeteciler, aileden kimseyi bulamadı orada. Bunda, istismara açık bir demeçle sıkıntıya düşmek istemeyen Abdullah Bey’in rolü elbette vardı; ama ailenin tevazu ve mahviyetinin de…
      <br/>
      <br/>
      Kayseri denilince akla ilk gelen, ticarettir. Çocukların ticarete atılması konusunda da çok bilinen bir darb-ı mesel vardır; “okuyamayan Kayserililer ticarete atılır” diye… Küçükken gür sesle gazoz satamadığı için Abdullah Gül’e okumanın kapıları daha kolay açılır. Nitekim yakın dostu Bekir Yıldız’a Gül’ün pazarlama notu iyi miydi diye sorduğumuzda, “Notu iyi olsaydı şimdi bu noktada olur muydu!” karşılığını veriyor.
      <br/>
      <br/>
      Gül’ün ‘ticaret notu’ iyi değildi; ama bir Kayserili ve bir iktisatçı olarak bu alandan uzak kalması da düşünülemezdi. Bölgenin önde gelen sanayicileri, Gül’ün bu yanını takdir ediyor. Sanayi bölgesindeki fabrikaları sık sık ziyaret eden ve işçilerle yemek yiyen bir devlet adamı olduğunun altı çiziliyor. Sanayi Odası Başkanı Mustafa Boydak, Gül’ün Kayseri sanayisinin gelişmesinde ve dışa açılmasında büyük payı olduğu kanaatinde: “Sanayinin gelişme döneminde bize hep yön değiştirmemizi, vites yükseltmemizi önerdi. Daha yüksek katma değerli üretime teşvik etti, dış pazarlara yönlendirdi. Yüksek teknolojili işlerin peşinde olmamızı tavsiye etti. Sanayinin bugün geldiği noktada onun payı inkâr edilemez.”
      <br/>
      <br/>
      Halen Kayseri Organize Sanayi Bölgesi başkanlığını yürüten Ahmet Hasyüncü ise Kayseri’nin ekonomide gösterdiği başarıyı Gül’ün siyasi kariyeri açısından önemli buluyor. Çünkü Gül-Kayseri ilişkisi yabancı basına bile konu oluyordu ve bu ilişkinin temelini de, kentteki ekonomik kalkınma oluşturuyordu.
      <br/>
      <br/>
      Kentteki ekonomik kalkınma konusunda ABD ve Avrupa’dan birçok basın kuruluşunu Kayseri’de ağırlayan Hasyüncü, “Onlar buraya hep Gül’ün şehri diye baktı. Röportajlarda hep, Gül Kayseri’deki sosyal yapının neresindedir diye soruldu.” diyor. Zaten bugüne kadar hep Diyarbakır’a giden yabancı heyetlerin, Gül’ün davetiyle artık Kayseri’ye de gelmesi, bu algıyı güçlendiren etkenlerden. Hasyüncü, “Onun dış siyasetteki iyi ilişkileri ve topladığı sempatiden en çok faydalanan, biz işadamları olduk. Ticareten önümüz açıldı.” diyor.
      <br/>
      <br/>
      Görünen o ki, ticareten model olan Kayseri, Gül’ün şahsında siyaseten de model haline geliyor. Siyasete soktuğu ve bugün şehri yöneten arkadaşlarının ülkenin en başarılı belediye başkanları olması da bu modeli destekleyen unsurlardan.
      <br/>
      <br/>
      <br/>
      <br/>
      GÜL’ÜN CEPLERİ NİYE DİKTİRİLDİ?
      <br/>
      <br/>
      Abdullah Gül’ü Türkiye siyasetine kazandıran isim olan Şaban Bayrak’ın, 1991 seçimleriyle ilgili ilginç bir anısı var. Kampanya başlamıştır ve Gül, teşkilatla birlikte sürekli toplantılar düzenlemektedir. Kahvehanelerde projeler anlatılır. Bayrak, “Özellikle, bir topluluğa hitap ederken Abdullah Bey’in sürekli bir eli cebinde konuşması dikkatimizi çekti. Birkaç kez uyardık, elini cebinden çıkardı; ama bir süre sonra tekrar öyle konuşmaya devam etti.” Bayrak, eli cebinde konuşmanın insanlar tarafından yanlış anlaşıldığını, tepeden bakma ve küçümseme gibi algılandığını, bu sebeple onu uyardıklarını söylüyor.
      <br/>
      <br/>
      Gül, bu uyarılara sürekli hak verir; ama alışkanlığı gereği konuşmalarında farkında olmadan elini cebine atmayı sürdürür. Bu meseleyi çözmeye kararlı olan ekibin aklına bir kurnazlık gelir. Evini arayarak, Hayrunnisa Hanım’dan, Gül’ün bütün pantolonlardaki ceplerini dikmesini ve bunu eşine haber vermemesini rica ederler. Konya’dan gelip sırf arkadaşı Gül’e destek vermek için kampanyada görev alan, şimdinin Konya milletvekili Ahmet Büyükakkaşlar’a aittir bu fikir. Cepler dikilir, Gül’ün haberi olmaz. Gerisini Bayrak’tan dinleyelim: “Yine bir kahvede konuşmaya başladı. Her zamanki gibi eli cebine gitti; ama uğraşmasına rağmen sokamadı. Önce şaşırdı, göz ucuyla bize baktı ve anladı bunu bizim yaptığımızı. Ondan sonra konuşurken elini cebine atma sorunu yaşamadık. Hileli bir yolla da olsa alışkanlığını ona unutturduk! Sonra bize biraz sitem etti; ama sonuçtan da memnun kaldı.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27302), [web.archive.org (arşiv bağlantısı)](http://web.archive.org/web/20080511151710/http://www.aksiyon.com.tr:80/detay.php?id=27302)
