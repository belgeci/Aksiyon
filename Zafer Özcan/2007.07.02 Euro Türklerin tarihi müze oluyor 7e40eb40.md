# Euro Türklerin tarihi müze oluyor

*Zafer Özcan 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk işçilerin Avrupa’ya göçünü anlatan göç müzesi 2010’da Almanya’da açılacak. Almanya’nın en büyük kömür madeni Zolleverin’in üç katı, müze için ayrıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071029031439im_/http://www.aksiyon.com.tr/resim/656/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bundan tam 46 yıl önce düştüler yollara, bir umudun peşine takılarak... Anadolu’nun farklı diyarlarından çıkıp, ailelerini geride bırakarak Sirkeci’den bindikleri kara trenlerle, önce Münih’e ulaştılar. Oradan Avrupa’nın hemen her yerine dağıldılar. Tek amaçları, yaşadıkları geçim sıkıntısından kurtulmak, geleceğe daha umutla bakmaktı. Biraz para biriktirip geri dönecek, ailelerini daha iyi şartlarda yaşatacaklardı. Ancak Türkiye’deki hesap Avrupa’ya uymadı, gidenler dönemedi, dönmenin zor olduğunu anlayanlar yavaş yavaş ailelerini yanlarına aldırmaya başladı. Göç anlaşması 9 yıl sonra yürürlükten kaldırıldı; ancak aile birleşmeleri yoluyla süreç devam etti; halen de ediyor. Şimdilerde, yılda ortalama 16-17 bin gelin ve damat evlilik yoluyla Avrupa ülkelerine yerleşiyor, kendilerine yeni bir hayat kuruyor.
   <br>
    <br>
     Göçün yarım asra yaklaşan tarihinde artık Avrupa’nın her ülkesinde bir Euro-Türk gerçeği var. Toplam nüfus 4 milyonu çoktan aştı. Çoğunluk ise 2,7 milyon ile Almanya’da. Başta Almanya olmak üzere, Avrupa ülkeleri için artık sosyolojik bir gerçeğe dönüşen Euro-Türklerin tarihi, bir göç müzesinde bir araya getiriliyor. Almanya’da, Türklerin en yoğun yaşadığı bölge olan Kuzey Ren Westfalya Eyaleti’nin kömür madenleriyle ünlü Ruhr bölgesinde, artık kullanılmayan en eski ve en büyük kömür madeni olan Zollverein’in içinde açılacak göç müzesi. Avrupa’daki Türk göçmenlerle ilgili araştırmalar yapmak amacıyla kurulan Essen merkezli Türkiye Araştırmalar Merkezi Vakfı’nın (TAM) öncülüğünde gerçekleştirilecek projeye göre göç müzesi üç katlı bir yapıda açılacak. İki ve üçüncü katlar müze olurken, giriş katı bölgede yaşayan Türklere ait geleneksel aktivitelerin yapılacağı bir kültür merkezi olarak kullanılacak. Müzede Türkleri Almanya’ya getiren trenlerin maketlerinden, ilk döneme ait fotoğraflara ve o zaman kullanılan çeşitli araçlara kadar çok sayıda tarihî malzeme yer alacak.
     <br/>
     <br/>
     TAM Direktörü Prof. Faruk Şen, Türk işçilerin yıllarca çalıştığı, bazılarının hayatını kaybettiği, bazılarının sakat kaldığı ve Almanya’nın bugünkü durumuna gelmesinde önemli bir kilometre taşı olan kömür madenlerinde bugün hiçbir Türk unsuru bulunmamasının üzücü olduğunu belirterek, “Amacımız buradaki yeni nesil göçmenlere kendi geçmişlerini, Alman eğitimcilere de göç olgusunun geldiği noktayı gösterebilmektir. İki tarafın da buna ihtiyacı var.” diyor.
     <br/>
     <br/>
     BEYKOZ’A ‘ŞÜKRAN MÜZESİ’
     <br/>
     <br/>
     Bilindiği gibi İstanbul ve Essen, 2010 Avrupa kültür başkentleri olarak ilan edildi, 2001 yılı da Türkler’in Almanya’ya gelişinin ellinci yılı... Müzenin 2010’a yetişeceğini belirten Prof. Şen, projenin, göçün 50. yılındaki en önemli etkinliklerden olacağını vurguluyor. Türkiye’nin Çin ve Hindistan’dan sonra yurtdışına göçmen gönderen en büyük üçüncü ülke olduğunu hatırlatarak, projenin ikinci ayağının da Türkiye’de olacağını dile getiriyor: “Yurtdışına giden Türkler, gittikleri yerlerde kendi ülkelerinin lobisini yaptılar, gönderdikleri dövizlerle anavatanlarına önemli katkılar sağladılar. Bunlara karşı şükran ifadesi olarak bir dış göç müzesini Beykoz Paşabahçe’de açmak istiyoruz. Aynı Essen gibi Beykoz da eski bir işçi bölgesi. Şimdi faaliyetini durduran birçok fabrikanın bulunduğu bölge. Bu müzede de yurtdışına giden Türkler’in hikâyesi olacak. Türk insanı o müzede, göçmen vatandaşlarının tarihini bulacak.”
     <br/>
     <br/>
     Türkiye Araştırmalar Merkezi Vakfı’nın müze projeleri, Türkiye Büyük Millet Meclisi, Türkiye Odalar ve Borsalar Birliği ve Beykoz Belediyesi’nin desteği ile gerçekleşecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27794), [web.archive.org (arşiv bağlantısı)](http://web.archive.org/web/20071029031439/http://www.aksiyon.com.tr/detay.php?id=27794)
