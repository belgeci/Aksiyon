# Iraklı valiler Amerika’dan memnun

*Zafer Özcan 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Irak’ta kısa süre önce gerçekleştirilen seçimlerle iş başına gelen Bağdat, Kerbela, Necef ve Divaniya valileri, ülkelerinde artık gerçek bir demokrasinin kurulduğunu söyleyerek, aksini düşünenleri şaşırttı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607195648im_/http://www.aksiyon.com.tr/resim/565/11.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘İlginizi anlıyoruz ama biz Iraklılar, başkalarının bizden daha fazla Iraklı olmalarını istemiyoruz.” diyordu Kerbela Valisi Akil El Hazali, kendisine ısrarlı sorular soran Türk gazetecilere. Karşılarında bir anda Bağdat, Kerbela, Necef ve Divaniye gibi Irak’ın önemli kentlerinin ‘seçilmiş valileri’ni bulan gazetecilerin amacı, ABD’nin bölgede yaptığı tahribatın onların ağzından dile getirilmesiydi. Ancak valiler (aynı zamanda belediye başkanları) ısrarla Saddam’ın diktatörlüğü döneminde çektikleri sıkıntılardan dem vurarak, “Zaten Amerika devirmeseydi, rejim içeriden yıkılacaktı. 1990’da bu konuda ABD ile farklı düşünüyorduk, bu kez hedeflerimiz çakıştı.” diyordu.
   <br>
    <br>
     Nevşehir’de düzenlenen ve Birleşmiş Milletler’in de destek verdiği Habitat Yerel Yönetimler Barış Konferansı’nın en gözde konukları Iraklı valiler oldu. Özellikle Ortadoğu, Uzakdoğu ve Afrika’dan gelen yerel yöneticiler, dünyanın barış ihtiyacına dikkat çekerek, savaşların asıl bedelini kentlerin ödediğini söylediler. Bağdat Valisi Hüseyin Muhammed Ali Altahhan’ın, şehri hakkında verdiği bilgiler bütün katılımcıların yüreklerini burktu. “Bütün tarihî ve kültürel mirasımızı bombalara kurban verdik.” diyen Altahhan, yok olan yerler arasında Hz. Peygamber’in ailesinin kabirlerinin olduğunu da belirtti. Zaten gazeteciler de onun bu sözleri üzerine, belki de o acıyı daha büyük kitlelere de mal edebilmek için Altahhan ve diğerleri ile özel söyleşi yarışına girmişti. İşte bu duygularla başlayan özel toplantıda valilerin yaptığı açıklamalar gazetecileri şaşkına çevirdi. Bir gazetecinin, “Efendim savaş ve terör ortamında çalışmanın zorlukları nelerdir?” sorusuna verilen cevap ilginçti: “Irak halkı diktatörlükten kurtulmaya inandı ve 4 milyondan fazla kişi göç etmek zorunda kaldı. Yeni Irak için ihtiyacımız olan şey, kan-ter ve gözyaşıdır.”
     <br/>
     <br/>
     490 kilo bizden 10 kilo ABD’den
     <br/>
     <br/>
     Bağdat Valisi, Irak’taki diktatörlüğün yıkılma sürecini anlatırken, “Halk, rejimi devirmek için zaten hazırdı. Yani bu iş için 500 kiloluk bir yük gerekiyordu, bunun 490 kilosunu Irak halkı hazırladı. Amerika ise sadece kalan 10 kiloyu tamamladı.” yorumunu yapması dinleyenleri şaşırttı. Divaniye Valisi Halil Celil Hamza ise Irak’ta halihazırda yaşanan yoğun şiddet eylemlerinin Baas rejimi döneminden beri devam ettiğini belirterek, “Haberlerin yüzde 50’si yalan. Basın, Irak’ta bir mezhep savaşı olduğunu söylüyor, bu yalandır. Irak’ta sistem şu anda gerçek demokrasiyi temsil ediyor.” dedi.
     <br/>
     <br/>
     Gazetecilerin “Ne oluyoruz?” demesine fırsat vermeden, ‘yalan yazıyorlar’ diye, halen demokrasiye geçememiş çevre ülkelerin basın kuruluşlarını kastettiği ise konuşmasının devamında ortaya çıktı: “Demokratikleşme sürecinin kendi ülkelerinde başlamasından korkuyorlar. Basın yoluyla gerçekleri örterek, demokrasinin Irak’a bir kardeş kavgası getirdiği imajı oluşturmaya çalışıyorlar.”
     <br/>
     <br/>
     Kerbela Valisi El Hazali’nin son cümlesi ise zaten gergin ortamda devam eden toplantının, soğuk duş etkisi ile sonuçlanmasına yol açtı: “Artık Irak’ta seçilmiş bir hükümet var, işler eskisi gibi yürümüyor. Biz Türkiye’nin PKK için yapacağı sınır ötesi bir harekâta izin vermeyiz!”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22604), [web.archive.org (arşiv bağlantısı)](http://web.archive.org/web/20070607195648/http://www.aksiyon.com.tr:80/detay.php?id=22604)
