# Mideye balans ayarı

*Zafer Özcan 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Günümüzün en büyük sağlık problemlerinden biri olan obezite, insan hayatını en az kanser kadar tehdit ediyor. Reçetelerle zayıflayamayan insanlar için yeni umut mide küçültme ameliyatları.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606061027im_/http://www.aksiyon.com.tr/resim/572/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fazla kilolar, günümüzün en önemli sağlık problemlerinden biri. Diyetisyenlerin bu kadar popüler olmasında ve zayıflamanın neredeyse bir sektöre dönüşmesinde verilemeyen kiloların etkisi büyük. Şişmanların, nüfusun yüzde 60’ını geçtiği ABD’de diyetisyenler kadar cerrahlar da zayıflama sektörünün vazgeçilmez isimleri artık. Her türlü diyeti uygulamasına rağmen bir türlü kilo veremeyen insanlar, son çare olarak mide küçültme ameliyatı oluyorlar ABD’de. 200 ila 400 kilo arasındaki insanlar bu operasyonlar neticesinde 100 kiloya kadar inebiliyor. Şüphesiz söz konusu kilo kaybı, başta karın olmak üzere vücudun birçok noktasında sarkmalara sebep oluyor. Bunlardan kurtulmak için de insanlar ikinci kez bıçak altına yatmak zorunda kalıyor.
   <br>
    <br>
     34 yıldır ABD’de yaşayan Wayne State Üniversitesi Detroit Tıp Merkezi Plastik ve Rekonstrüktif Cerrahi Deparman Şefi Prof. Dr. Eti Gürsel, bu tür ameliyatları yapan bir isim. ABD’de son yılların en yaygın ameliyat çeşidinin mide küçültme (Gastric Bypass) ve sarkmalar sonrası plastik ameliyatlar olduğunu vurgulayan Gürsel, “Karın duvarı, bacaklar ve kollar sarkınca bu kez onları toplamak için ameliyatlar gündeme geliyor. Sarkan bölgelerin öylece kalması farklı sağlık sorunlarını beraberinde getiriyor. Bazen, sadece karın bölgesindeki fazlalık 30-40 kiloya ulaşabiliyor.” diyor. Fazla kiloların her türlü sağlık sorununu tetiklemesi, sadece bunun muhatabı insanları değil, sigorta şirketlerini de yakından ilgilendiriyor. Şişman birinin kalp, şeker ve yüksek tansiyon gibi ağır rahatsızlıklarla karşılaşma ihtimali diğer insanlara göre çok daha fazla. Bu yüzden sigorta şirketleri, şişman üyeleri için sürekli sağlık gideri ödemek zorunda kaldığından zarar ediyor. Eti Gürsel, mide küçültme ameliyatlarının en büyük destekçisinin sigorta şirketleri olduğunu söylüyor. Normal şartlarda, zayıflamak için yaptırılan bir ameliyat özel sigorta kapsamında değil. Buna rağmen 25-30 bin dolar tutarındaki mide küçültme operasyonlarını sigorta şirketleri karşılamakla kalmıyor, karın bölgesindeki sarkmalar için yapılan estetik ameliyatın ücretini de ödüyor. Prof. Gürsel’e göre, sigorta şirketleri böylece bir kişi için ömür boyu sağlık gideri ödemekten kurtuluyor. Sadece Detroit Medikal Center’da son birkaç yılda 2 bin kişi midesini küçülttürmek için bıçak altına yatmış.
     <br/>
     <br/>
     400 kiloluk bir insanın ameliyat ile kısa sürede ciddi kilo kaybı yaşamasının sağlık açısından riskleri var. Herkesin vücudu kilo kayıplarını kaldıramayabiliyor. Eti Gürsel, eskisine oranla bu tür ameliyatlarda risklerin ciddi oranda azaldığını, doktorların bu alanda ciddi tecrübe sahibi olduklarını vurguluyor. Mide küçültme ameliyatları zayıflamak için bütün yolları denemiş ancak başaramamış hastalara uygulanıyor. Son çare olarak görülen bu ameliyat öncesi hastalar psikiyatrlar tarafından seanslara alınarak yeni hayatlarına hazırlanıyor.
     <br/>
     <br/>
     Obezite riski kanserinkiyle eşit
     <br/>
     <br/>
     Prof. Gürsel’in dikkat çektiği bir başka nokta ise plastik cerrahi alanındaki gelişmeler. Plastik ameliyatlarda Eti Gürsel, “Plastik ameliyatların yapılamadığı dönemde hastaların yüzde 30-40’ı ölüyordu. Şimdi bu oran yüzde 1’in altına düştü. Bu ameliyatlar artık her yerde yapılıyor. ABD’de ömür ortalaması 80 yıla yaklaşıyor. Dolayısıyla bu yaşa kadar plastik ameliyatlar yapabiliyoruz.” diyor.
     <br/>
     <br/>
     Obezite sadece Amerika için bir tehdit değil. Türkiye’de de gittikçe yayılıyor. Obezite cerrahisi üzerine çalışmalar yapan Şişli Etfal Hastanesi’nden Dr. Halil Coşkun’un editörlüğünü yaptığı www.obezitecerrahisi.com adlı internet sitesindeki verilere göre, Türkiye’de her üç kadından ve her beş yetişkin erkekten biri obez tanımına girecek kadar fazla kilolu. Şişmanlık, vücutta fazla yağ birikmesi sonucu ortaya çıkan ve mutlaka tedavi edilmesi gereken bir hastalık. Dr. Coşkun, obezitenin asıl probleminin ona bağlı oluşan yandaş hastalıklar olduğunun altını çiziyor. Kalp hastalıkları, yüksek tansiyon, şeker hastalığı, yüksek kolesterol, solunum rahatsızlıkları, eklem hastalıkları, adet düzensizlikleri, kısırlık, iktidarsızlık, safra kesesi hastalıkları, taş oluşumu, bazı kanser türleri obezite ile doğrudan ilişkili hastalıklardan birkaçı.
     <br/>
     <br/>
     Dünyada fazla kilolu 1 milyar insan var. Bunların 300 milyonu tedaviye muhtaç seviyede obezite hastası. Dünya Sağlık Örgütü verilerine göre bir salgın gibi yayılan obezite sadece insan sağlığına değil ülke ekonomilerine de yük. Obezitenin ve obezite kaynaklı hastalıkların, nüfusun yüzde 64,5’i obez sınırında olan ABD’ye geçen yılki faturası 96,7 milyar dolar. ABD’yi, yıllık sağlık harcamalarının yüzde 15’ini obezite tedavisine ayıran Fransa ve İngiltere izliyor. İngiliz otoriteler obezitenin aynı hızla yayılması halinde 2010 yılında 3,5 milyar pound’un tedavi masraflarına ayrılacağını öngörüyor. Uzmanların dikkat çektiği bir diğer konu ise hastaların iş gücünün azlığı, obezlerin yandaş hastalıklar yüzünden işe gelememeleri ve dolayısıyla ekonomiye katılımın azalması. Araştırmalara göre diyet ve ilaç tedavisi gören hastaların yüzde 90’ı 1-2 sene içinde kilolarını geri alıyor. Bu sebeple obezite tedavisinde en etkili çözüm olarak cerrahi müdahale gösteriliyor. 2004 yılı verilerine göre dünyada 150 bine yakın ameliyat yapılmış. Bunun yaklaşık 103 bini ABD’de, geri kalanın yüzde 80’i de Avrupa ülkelerinde uygulanmış.
     <br/>
     <br/>
     <br/>
     <br/>
     <br/>
     <br/>
     MİDEYE ÜÇ MÜDAHALE ŞEKLİ
     <br/>
     <br/>
     <br/>
     <br/>
     Dr. Halil Coşkun, cerrahi müdahalelerin giderek yaygınlaştığını belirterek, en popüler üç müdahale şeklini Intragastric Balon Uygulaması, Gastric Bypass ve Laparaskopik Ayarlanabilir Silikon Mide Bandı Ameliyatı olduğunu söylüyor.
     <br/>
     <br/>
     Intragastric Balon Uygulaması: Avantajı, genel anestezi gerektirmeden, endoskopik olarak uygulanması. Balon sayesinde mide hacmi daraltıyor ve fazla gıda alınması engelleniyor. Yaklaşık yarım saat süren bu operasyon sonrası hasta, 5-6 saatlik gözetim süresi sonunda hastanede kalmasına gerek kalmadan taburcu ediliyor. Balonun midede kalma süresi 6 ay olarak belirlenmiş ve bu sürede ortalama 12-30 kilogram arasında bir kilo kaybı öngörülüyor. Balonun çıkarılması da yine endoskopik müdahale ile gerçekleşiyor ve hasta iki saat içinde normal hayatına dönüyor. Bu yöntem, cerrahi dışı bir tedavi ve diyetle kilo veremeyen hastalar için ideal olarak nitelendiriliyor. Kilo kaybının kalıcı olabilmesi için, hastaların beslenme ve yaşam tarzı alışkanlıklarını değiştirmelerinin şart olduğunun altı çiziliyor.
     <br/>
     <br/>
     Gastric Bypass: ABD’de en yaygın yapılan mide küçültme ameliyatı. Cerrahi müdahale ile mide hacmi daraltılarak hastanın alabileceği gıda miktarı azaltılıyor. Bu ameliyatta büyük ve küçük mide arası özel bir stapler aletiyle ikiye ayrılıyor. Bu ameliyatta hastanede kalma süresi 10 günü bulabiliyor, riskleri de var ancak kalıcı kilo kayıpları için en etkili yöntem olarak biliniyor.
     <br/>
     <br/>
     Laparaskopik Ayarlanabilir Silikon Mide Bandı Ameliyatı: Halk arasında ‘mide kelepçesi’ olarak biliniyor. Midenin üst tarafına mideyi saracak bir bant takılıyor. Sıvı vererek bu bandı şişirmek mümkün. Mide kum saati haline geliyor. Yukarıda küçük mide aşağıda büyük mide oluşuyor küçüğü dolunca kişi tokluk hissediyor. Bypass’a göre daha hafif bir ameliyat.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22872), [web.archive.org (arşiv bağlantısı)](http://web.archive.org/web/20070606061027/http://www.aksiyon.com.tr:80/detay.php?id=22872)
