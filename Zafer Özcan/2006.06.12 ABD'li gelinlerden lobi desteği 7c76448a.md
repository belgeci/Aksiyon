# ABD'li gelinlerden lobi desteği

*Zafer Özcan 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Türkçe Sevmek’ kitabının yazarları, Amerika’da Türkiye’yi tanıttı. Projenin ikinci adımı ise ABD’de yayınlanacak bir Türkiye Belgeseli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060831192626im_/http://www.aksiyon.com.tr/resim/601/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Salondaki davetli sayısının gittikçe artması, birazdan onların karşısına çıkacak çiçeği burnunda yazarların heyecanını artırıyordu. İkisi de kendilerine yöneltilebilecek muhtemel sorulardan tedirgindi? Ait olmadıkları, sonradan tanıdıkları bir ülkeyi, hiç tanımayan insanlara anlatmak, hatta onlardan gelebilecek eleştirileri göğüslemek kolay değildi elbette.
   <br>
    <br>
     New York'ta bir kültür merkezinde yaşanan bu heyecanın ve etkinliğin mimarları Jennifer Eaton Gökmen ve Anastasia M. Ashman, tam da tahmin ettikleri gibi çok ilginç sorularla karşılaştı. Kitaplarını imzalarken Türkiye'nin nasıl bir yer olduğu kadar, Ermeni meselesi gibi siyasi konular da soruldu onlara. Hatta konuklardan biri Türkiye hakkında öyle önyargılara sahipti ki, 'ülke dışına çıkarken kocalarının verdiği yazılı izin belgesini' görmek bile istedi!
     <br>
      <br/>
      Eylül 2005'te piyasaya çıkan ve Türkiye'de yaşayan yabancı kadınlar gözüyle Türkleri anlatan 'Türkçe Sevmek' isimli kitabın yazarları, nisan ve mayıs aylarını, ABD'de Türkiye'yi tanıtarak geçirdi. İkisi de Amerikalı olan yazarların, Türkiye'yi kendi insanlarına anlatması kolay olmadı. İki ayda 28 şehir ve 27 eyalette tanıtım toplantıları düzenlendi, konferanslar verildi ve kitabın İngilizce versiyonu olan 'Tales From The Expat Harem' için imza günleri yapıldı. Amerikan basınına da konu olan bu faaliyet toplam 17 gazetede haber oldu. Jennifer Gökmen, "Toplam 1,7 milyon Amerikalıya ulaştığımızı hesapladık. Hiç bilmeyen, önyargıları olan insanlara Türkiye'yi doğru tanıttık ancak bu yeterli değil, daha yapılması gereken çok iş var." diyor.
      <br/>
      <br/>
      ABD'deki tanıtım turunda gördükleri ilgiden memnun kalan yazarlara ilginç proje teklifleri de gelmiş. ABD'de yaşayan Türk turizmci Özgün Taşdemir'in önerdiği, 'expat harem' turları gibi. Önümüzdeki günlerde hayata geçirilmesi düşünülen projeye göre, tatilini Türkiye'de geçirmek isteyen ve expat harem turuna katılmak isteyenlerden önce kitabı okumaları istenecek. Bu grup Türkiye tatilinde, kitapta ismi geçenlerin yaşadıkları yerleri de ziyaret edecek. Türkiye'de yaşayan yabancı kadınlarla tanışacak. Onların hayatlarını yakından görme imkânı elde edecek. Jennifer Gökmen, bütün bu süreci Türkiye'nin imajı için nasıl kullanacaklarını şöyle anlatıyor: "Yaşanacakların her anını görüntülemeyi planlıyoruz. Bu insanlara gelmeden önce, hiç tanımadıkları Türkiye hakkında görüşlerini anlattıracağız. Sonra Türkiye'de hissettiklerini aktaracaklar. Bütün gezi programı profesyonel bir ekip tarafından filme alınacak. Dönüşlerinde önceki görüşlerinin nasıl değiştiğini de kameralara anlatacaklar. Sonuçta expat harem turları hem tatil hem belgesel olacak." Bu çekimlerin bir sonraki aşaması ise bu çalışmayı ABD'nin ünlü belgesel kanallarında yayınlatabilmek. Bunun için görüşmeler devam ediyor. İlk tur sonbaharda planlanıyor. Belgesel çekiminin yapılacağı tur için belirlenen tarih 2007'nin ilkbaharı.
      <br/>
      <br/>
      İki yazarın tanıştıkları Amerikalı bayanlardan biri, geçen yıl tatilini Türkiye'de geçirmeyi planlamış. Ancak seyahat acentesinde görevlilerin olumsuz propagandası üzerine Paris'e gitmeyi tercih etmiş. Kitabı okuduktan sonra bu kararının ne kadar yanlış olduğunu yazarlarla paylaşmış. Gökmen, acenteler bir yana Amerikan basınında da Türkiye haberleri noktasında bir denge olmadığını ve hep olumsuzlukların haber olduğunu belirtiyor. ABD'de Seal Press yayınevi tarafından basılan ve martta piyasaya çıkan kitabın okuyan sayısı arttıkça Türkiye hakkındaki önyargıların kırılmasına yardım edeceğini ifade ediyor. Amerikan Anholt Ulusal Marka endeksinin son çalışmasında, Türkiye'nin değerlendirmeye tâbi tutulan 35 ülke arasında son sırada çıktığını da hatırlatarak, "Tanıtım turu ile oluşturacağımız pozitif etkinin, bu trendin tersine dönmesine yardımcı olacağını düşünüyoruz." diyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24527), [web.archive.org (arşiv bağlantısı)](http://web.archive.org/web/20060831192626/http://www.aksiyon.com.tr:80/detay.php?id=24527)
