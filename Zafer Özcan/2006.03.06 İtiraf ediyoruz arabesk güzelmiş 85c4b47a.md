# İtiraf ediyoruz, arabesk güzelmiş

*Zafer Özcan 2006.03.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Farklı etkinlikleriyle tanınan Sabancı Üniversitesi öğrencileri bu kez de arabeske el attı. İşe, bu müzik türüne  sevgilerini itiraf ederek başladılar. Klasik arabeske olan saygı duruşları, konserlerle devam  ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061019213710im_/http://www.aksiyon.com.tr/resim/587/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Notaların ‘acı biber’ olarak resmedildiği bir konser duyurusu. Üzerinde de en az notalar kadar ilginç bir slogan: “İtiraf ediyoruz, biz bu şarkıları seviyoruz.” Sabancı Üniversitesi öğrencilerinin 8 Mart’ta düzenleyeceği bir konserin davetiyesinden bahsediyoruz. Arabesk müziğin ünlü ismi Ferdi Tayfur’un onur konuğu olarak katılacağı konserde, üniversitenin müzik topluluğu arabesk klasiklerini seslendirecek. Arabesk gibi ‘varoşların ve acıların müziği’ olarak tanınmış, düşük sosyo-ekonomik seviyenin bir göstergesi olarak kabul edilegelmiş ve devlet kanallarında yasaklı olan bir müzik türünün, Sabancı gibi elitlerin üniversitesi imajına sahip bir kurumdaki gençlik konserinde ne işi var? Meseleyi ilginç kılan da bu zaten; yani zıtların birlikteliği.
   <br>
    <br>
     İlki geçen yıl yapılan ve Orhan Gencebay’ın onur konuğu olduğu gece bu yönüyle büyük ilgi görmüş ve üniversite öğrencilerinin yarısı konseri izlemişti. Üniversitenin ders dışı etkinlikler sorumlusu Turgay Oğur, bazı hocaların o zaman Gencebay’dan imza almak için sıraya girmesinin kendilerini çok şaşırttığını söylüyor. Farklı etkinlikleri ile sürekli gündeme gelen üniversitenin ‘İtiraf Ediyoruz’ serisi de, bu farklılık arayışından doğmuş. Bir de ‘hayat tecrübelerine saygı duruşu’ anlayışından. Oğur, günümüz gençliğinin tanımadığı ancak müziğe yıllarını vermiş insanlara bir nevi vefa borçlarını ödemek istediklerini belirtiyor. Sezen Aksu müzikali de bu amaçla organize edilmiş.
     <br/>
     <br/>
     Özgün olmanın Sabancı’da büyük önemi var. Bu sebeple yıl içinde en farklı organizasyonlara imza atan öğrenciler yılsonunda para ve plaketle ödüllendiriliyor. Toplantı kültürünün oluşmasına büyük önem veriliyor. Toplantıların yeni fikirlere zemin hazırladığı ve üretkenliği arttırdığı düşünülüyor. İtiraf Ediyoruz etkinliği de aslında bir çeşit ezber bozma ve tepeden inme dayatmalara karşı çıkışı simgeliyor. ‘Türk Modernleşmesinin jakoben tavrını, arabesk konseri ile sorgulamak’ gibi iddialı çıkışlar da, etkinliğe imza atan öğrencilerden geliyor. Arabeske karşı böyle bir itirafı, toplumun da yapması gerektiğine inanıyorlar. Onun da en azından pop müzik kadar meşru zeminde olmayı hak ettiğine inanıyorlar.
     <br/>
     <br/>
     Konserin yönetmeni ve solisti Kemal Aslan, diğer solistler ise Tuğçe Şahin, Kerim Gürkan ve Yusuf Öztürk. Konseri verecek olan da bu ekip aslında. Ferdi Tayfur isterse canlı performans yapabilecek ama onun ünlü parçalarını bu dört öğrenci seslendirecek. Solistlerden Kerim Gürkan, arabeskin duygularına karşılık geldiğini söylüyor ve yozlaşmalar bir yana klasik arabeskin ciddi bir temeli olduğuna inanıyor. Tuğçe Şahin ise bu konserlerle okulda arabeske bakışın değişmeye başladığını düşünüyor. Amerikalı ünlü caz sanatçısı Louis Armstrong’un, “Sadece iki tür müzik vardır, iyi müzik ve kötü müzik. Ben her zaman birincisini dinlerim.” sözüne atıf yapıyor konserin yönetmeni Kemal Aslan. Pop, Sanat ve Halk müziklerinin de kötülerinin yapıldığını belirterek, “Biz sadece çok iyi altyapısı olan klasik arabeske sahip çıkıyoruz, yozlaştırılmış ve ticari bir metaya dönüşmüş olana değil.” diyor.
     <br/>
     <br/>
     Geçen yılki konserden sonra Orhan Gencebay, “Bu benim için zafer günüdür.” demişti. Sanatçı, uzun yıllar kendilerine cüzzamlı muamelesi yapıldıktan ve TRT’ye bile çıkarılmadıkları bir süreçten geçtikten sonra, özel bir üniversiteden talep görmeyi kendi ve müziği açısından bir devrim gibi algılamıştı.
     <br/>
     <br/>
     ‘Pop, arabeskin haylaz çocuğu’
     <br/>
     <br/>
     Turgay Oğur, insanın kimliğini ele veren ayrıntılardan birisinin de sürekli dinlediği müzik olduğuna dikkati çekiyor. Arabeskin dışlanmasını, insanların onu kendi kimliklerinin bir parçası yapmak istememelerine bağlıyor. Kemal Aslan ise toplumda beğenilmeyen davranışlar için kullanılan, ‘arabesk tavır’ ifadesinin, bu müzik türünün imajı hakkında yeteri kadar fikir verdiği görüşünde. Entelektüellerin eleştirilerinden en önemlisi ve belki de ‘arabesk tavır’ deyimini üreten özellik, arabeskin toplumsal muhalefeti ıskalayarak, kaderci ve boyun eğer bir yönünün olması. Toplumun kıyıda kalmış, hayattan beklediklerini bulamamış kesimlerini temsil etmesinden midir bilinmez, protest müzikte olduğu gibi arabeskten de yıllarca muhalif bir tavır bekledi, bir kısım entelektüeller. Kemal Aslan, muhalefet kavramına herkesin farklı anlamlar yükleyebileceğine işaret ederek, “Arabeskin tarihi bir isyan, bir ezber bozma, kalıpları zorlama tarihidir. Ben kaderci müzik yaklaşımına katılmıyorum.” diyor. Arabeskin aldığı eleştirileri daha fazla hak eden müzik türleri olduğunu belirterek, eleştiri oklarına popçulara yöneltiyor: “Pop denen müzik türü, arabeskin kulağı küpeli, saçı uzun, haylaz çocuğudur bence.”
     <br/>
     <br/>
     Üniversitenin müzik kulübü başkanı Aslı Narin, rock müzikten hoşlanmakla birlikte, arabesk de dinlediğini belirtiyor. Kendisiyle aynı durumda olan birçok arkadaşı olduğunu söylüyor. Lahmacun yemekle, aynı zamanda suşiden zevk almak gibi bir durum aslında. Metalci olup, aynı zamanda arabesk de dinleyen arkadaşlarından bahsediyor. Arabeskin sonuçta bu toplumun içinden çıkan ve bu toplumu yansıtan bir müzik türü olduğunun unutulmamasını istiyor. Tuğçe Şahin’in en sevdiği arabesk parçası, Gülüm Benim. Mahzun Kırmızıgül’ün, ‘Yıkılmadım Ayaktayım’ parçasını da çok sevmiş. Ailesinin asla arabesk dinlemediğini söylüyor. Başlangıçta ona arabesk söylediği için tepki gösterseler de artık alışmışlar.
     <br/>
     <br/>
     Müslüm hayranları ile popçu hayranları
     <br/>
     <br/>
     Arabesk müzik hakkında yıllardır yapılan bir eleştiri de, insanı karamsarlık ve umutsuzluğa sevk etmesi. ‘Acılı arabesk’ tabiri de bu tartışmanın mirası. İntihar edenlerin, öncesinde bu müziği uzun uzun dinledikleri, dertlilerin bu müzik eşliğinde kafayı çektikleri, basında hep yazılıp çizilen konulardır. İtiraf Ediyoruz ekibinin bu eleştirilere iki açıdan itirazı var. Turgay Oğur, “Hayat hep gülmekten, kahkaha atmaktan ibaret değil; hüzün de bu yaşamın bir parçası.” diyor. ‘Acıların çocuğu’ klişesinin arabesk kaynaklı olmakla beraber, bu müzik türünün bu gibi klişeleri çok aşan, olumlu mesajlar da veren, insanlar arasındaki sevgiyi abartacak derecede önemseyen bir boyutu olduğuna işaret ediyor.
     <br/>
     <br/>
     Eleştirinin doruğa çıktığı yerler ise kuşkusuz Müslüm Gürses konserleri ve onun hayranlarının tavırları. Kendilerini jiletleyen gençlerin görüntüsü, bu müzik türünün zararları konusunda oldukça ikna edici aslında. Müslüm hayranlarına karşılık, onlar da pop müzik yıldızlarının hayranlarını örnek veriyor ve soruyorlar: “Peki bir pop yıldızının konserinde ayılıp bayılanlar, kendini yerlere atanlar neden hiç eleştiri konusu yapılmıyor?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Hakan Karadeniz, 09-Mart-2006
> Trabzon'a gelirse mutlu oluruz: 
> Kanneci’nin farklı alt yapılarla Türk halk müziğinde yapmış olduğu başarılı eserleri severek dinliyorum. Sayın Kanneci bizlere gitarla türkülerin çok güzel yorumlanabileceğini ispatlamış bir müzisyen. Ben KTÜ Fatih Eğitim Fakültesi Müzik Öğretmenliği 2. sınıf öğrencisiyim. Trabzon’da konser vermeyi düşünürse çok mutlu oluruz.

Kaynak: [www.aksiyon.com.tr](http://www.aksiyon.com.tr:80/detay.php?id=23495&yorum_id=8482), [web.archive.org (arşiv bağlantısı)](http://web.archive.org/web/20061019213710/http://www.aksiyon.com.tr:80/detay.php?id=23495&yorum_id=8482)
