# İstikrâr, muhalefetin de görevi

*Zafer Özcan 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon’a konuşan GYİAD yeni başkanı Pınar Eczacıbaşı’nın en büyük hedefi, İstanbul sermayesinin birikimini Anadolu’ya aktarabilmek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081134im_/http://www.aksiyon.com.tr/resim/604/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eczacıbaşı ailesi için sivil toplum faaliyetleri köklü bir aile geleneği. Hangi büyük sosyal ve kültürel etkinliğe baksanız, bir fertlerini orada görebilirsiniz. Bu geleneği üçüncü nesil Eczacıbaşılar sürdürüyor şimdi. Genç Yönetici ve İşadamları Derneği'nin (GYİAD) yeni dönem başkanlığına seçilen Pınar Eczacıbaşı, Vedat Eczacıbaşı'nın kızı. Grubun başındaki isim Bülent Eczacıbaşı'nın da kuzeni. Pınar Hanım, dernek tarihindeki ilk kadın başkan. ABD'deki eğitiminin ardından aile şirketinde çalışmaya başlar. Sonra asıl ilgi alanı olan işletme ve bankacılık sektöründe çalışır. Halen, Londra merkezli bir varlık yönetimi şirketi olan Schroders'in Türkiye temsilcisi.
   <br>
    <br>
     Pınar Eczacıbaşı konuşmaya çok sevdiği dedesinden bahsederek başlıyor. İzmir Şifa eczanesinin kurucusu olan Süleyman Ferit Eczacıbaşı'nın en önemli özelliği, kolonya üretimindeki başarısı. Geçmişin ünlü kolonya markaları Altın Damlası ve Zambak, dede Eczacıbaşı'na ait markalar. Eczacıbaşı Grubu halen Selin markasıyla kolonya üretimini sürdürüyor. Henüz somut bir adım atmasa da, Pınar Hanım'ın hayali bu iki köklü kolonya markasını tekrar üretmek.
     <br/>
     <br/>
     TÜSİAD BİZİM YAPTIĞIMIZI YAPAMAZ
     <br/>
     <br/>
     -GYİAD'da yeni dönem projelerinizden bahseder misiniz?
     <br/>
     <br/>
     Bir sivil toplum kuruluşu olarak iş dünyasına örnek olacak projelere imza atmak istiyoruz. Toplumdaki en önemli sorun işsizlik. İşsizliğin çaresi daha fazla üretim ve yabancı sermaye ama atlanmaması gereken bir konu da girişimcilik. İnsanların kendi işlerini kurmasını sağlamak işsizliğe karşı alınabilecek en etkili önlemlerden. Dernek olanak 2,5 yıldır, finans sektöründe işsiz kalan insanlara yönelik bir proje yürütüyoruz. Biliyorsunuz 2001 krizinde eğitimli çok fazla sayıda insan işsiz kaldı. Bu insanların finans dışındaki alanlarda da bir şeyler yapabileceklerini ortaya koyan bir çalışma yaptık. İstanbul Üniversitesi ve KOSGEB'le birlikte, girişimcilik eğitimi seminerleri düzenledik. Bu yıl üçüncüsü düzenlenecek seminerlerin ilk ikisine 1200 işsiz bankacı müracaat etti. Onlar arasında eleme yaparak toplam 94 kişiye eğitim verdik.
     <br/>
     <br/>
     -Kendi işlerini kurabildi mi eğitim alanlar?
     <br/>
     <br/>
     Şimdilik 16'sı kendi işini kurmuş durumda. Yaptığımız işin sonuçlarını da izliyoruz. Önceden işsiz olan insanların, şimdi işveren konumuna geçmesine vesile olmak bizim açımızdan çok önemli bir faaliyet. Bir de benim kadın olmamdan kaynaklanan projeler olacak. Girişimcilik programlarını Anadolu'ya taşıyalım ve kadınlara yönelik olarak yaygınlaştıralım istiyoruz. Zaten bizim gibi örgütlenmelerin önemi de bu gibi somut projelerde ortaya çıkıyor.
     <br/>
     <br/>
     -İş dünyasında çok fazla işadamı kuruluşu, sadece işkadınlarının üye olduğu dernekler var. GYİAD'ı diğerlerinden ayıran özellik nedir? Diğer iş dünyası kuruluşları, işadamlarından yani sadece girişimcilerden oluşuyor. Bizim üyelerimizin yüzde 50'si profesyonel yönetici, yüzde 50'si ise iş sahibi. 1986'da kurulmuş, köklü bir dernek. Türkiye Genç İşadamları Konfederasyonu'nun da kurucularından. Bu açıdan GİYAD'ın Anadolu'daki sivil toplum kuruluşlarına öncü olma gibi bir misyonu da var. Bu dönemde Anadolu'daki dağınık GİAD yapısının bir çatı kuruluşu olarak faaliyet göstermek istiyoruz. Genç işadamlarının ve yöneticilerin sesi olma gibi bir düşüncemiz var. Çünkü merkez İstanbul olunca ses daha çok duyuluyor. Derneğin bu farkını Anadolu'daki genç girişimciler ve yöneticiler adına kullanmak istiyoruz.
     <br/>
     <br/>
     -Bahsettiğiniz çatı kuruluş noktasında kuşkusuz en etkili işadamı örgütü TÜSİAD. GYİAD'ın, TÜSİAD'ın 'junior'u olma gibi bir pozisyonu var mı?
     <br/>
     <br/>
     Biz GİYAD'ı junior TÜSİAD olarak konumlamak istemiyoruz. Çünkü burası iş dünyasının genç kesiminin sesi. 49 yaşa kadar üye kalınabiliyor ama bizde özellikle 25-45 yaş arası işadamları ve yöneticiler çoğunlukta. Genç yaşına rağmen bize üye olup aynı zamanda TÜSİAD üyesi olanlar da var. TÜSİAD'ın gücü belli ama burada gerek yönetici, gerek girişimci olarak geniş bir tabana sesleniyoruz. TÜSİAD gibi kuruluşların hiçbir zaman uğraşamayacağı işlerle ilgilenebiliyoruz. Onun için bu gibi yapılanmalara ihtiyaç var ve biz bir boşluğu dolduruyoruz.
     <br/>
     <br/>
     -Sivil toplum faaliyetleri denilince akla Eczacıbaşı ailesi geliyor. Bu özellik ailenin genlerinde mi var?
     <br/>
     <br/>
     (Gülüyor) Evet galiba genlerimizde var. Nejat Bey benim amcam ve gözümde bir rol modeldir. Onun oğlu Bülent Bey de öyle. Onlardan gördüklerinizi bir hedef olarak zaten çocukluğunuzdan itibaren benimsiyorsunuz. Oya Hanım İstanbul Modern’de çok başarılı oldu. Şakir Bey kültür sanat faaliyetlerinde öncü bir isim. Sosyal faaliyet bizim ailede bir gelenek haline gelmiş ve inşallah bu özelliği gelecek nesillere aktarabiliriz.
     <br/>
     <br/>
     -Köklü ailelerin bu tür faaliyetlerde öncü rol üstlenmesini nasıl değerlendiriyorsunuz?
     <br/>
     <br/>
     Sermaye birikimi olan grupların sosyal faaliyetlerde bulunması çok önemli. Güler Sabancı'nın Picasso sergisini, Ümit Boyner'in kadın fonunu, Koç ve Sabancı ailelerinin TÜSİAD'daki etkinliğini bu yönüyle önemsiyorum. Aile olarak katkıda bulunabildiysek ne mutlu bize.
     <br/>
     <br/>
     EN ÖNEMLİ GÜNDEM İSTİKRAR OLMALI
     <br/>
     <br/>
     -Ekonomiyi yakından takip eden bir kuruluş olarak piyasalardaki son dalgalanmayı nasıl değerlendiriyorsunuz?
     <br/>
     <br/>
     Ekonomide ve piyasalarda en önemli konu istikrar. Önünüzü görüyor olabilmek. Benim bütün iş yaşamımda ve dernek faaliyetlerinden gördüğüm en rahatsız edici konu, önünü görememek. Yoksa hiçbir plan yapamıyorsunuz. Son iki üç yıldır yaşadığımız bir istikrar var. Bu tablodan ve gelinen noktadan sonra yaşanan dalgalanmalar tabii ki rahatsız edici ama biraz daha uzun vadeli bakmak lazım. 70-80'lerden 10'lara gerileyen bir enflasyon var, faiz arttı ama hangi noktadan o noktaya geldiğini unutmayalım. Sonuçta yapılan çok doğru hamleler var ama istikrar olmadığı sürece ekonomik başarıdan söz edemezsiniz. Bu gibi istikrarsızlıkları sindirmek güçtür. Merkez bankasının müdahalesi doğruydu. Kararlılığını ve önlem almadaki net tavrını ortaya koydu.
     <br/>
     <br/>
     -Bu istikrarı neler bozabilir?
     <br/>
     <br/>
     Dış faktörlerin etkilemesini doğal buluyorum çünkü Türkiye dünyada bir oyuncu, gelişmekte olan piyasalar fon ve sıcak para giriş çıkışından etkileniyor. İç dinamiklere bakıldığında ise siyasi istikrar, ekonomi yönetimi açısından son derece önemli. Demeç verirken çok dikkatli olmak gerekiyor. Herkesin sorumluluğu var. Türkiye'nin yakaladığı tek parti istikrarı uzun zamandır beklediğimiz bir durumdu ama bunun devam etmesi gerekiyor. Muhalefetin bile yakalanan istikrarı korumada sorumluluğu olduğuna inanıyorum.
     <br/>
     <br/>
     -AB süreci ekonomik istikrarın sağlanmasında önemli bir rol üstlendi ama bugünlerde süreçte biraz sıkıntı var.
     <br/>
     <br/>
     Evet süreçte bir yavaşlama olduğu gözlemleniyor. AB noktasında heyecan kaybı var. Bana göre adımları biraz daha sıklaştırmak gerekiyor. Burada STK'lara da çok görev düşüyor. Diğer ülkelerde de bu böyledir. Biz kendimize düşen görevi yapacağız. Diğer kuruluşlarla ortak hareket edeceğiz ve müzakere sürecinde Türkiye'nin hedefe doğru ilerlemesine yardımcı olacağız.
     <br/>
     <br/>
     -AB perspektifini kaybetmenin bedeli ne olur?
     <br/>
     <br/>
     Çok ağır olur. Yaşanan ekonomik istikrarda AB sürecinin katkısını unutmamak lazım. Türkiye'nin böyle bir projeyi ihmal etme lüksü yok. Aksamalar ve yol kazalarına tahammülümüz yok. Ülke tarihindeki en önemli projelerden biri olduğuna inanıyorum AB sürecinin.
     <br/>
     <br/>
     - Son yıllarda bankacılık sektöründe artan yabancı etkisi ve satın almaları nasıl değerlendiriyorsunuz?
     <br/>
     <br/>
     Ben bunu pozitif buluyorum. Bu sektörden gelen birisi olarak halen toplamda yabancı talebin çok yüksek olduğunu düşünmüyorum. Bankalar elden gidiyor korkusunun yaşanacağı bir durum yok. Olaya farklı açılardan bakabilmek lazım. Son satın almalarda ismi geçen bankalara bir bakın; Dexia, Fortis, BNP Paribas. Bunlar dünyada bu işi en iyi yapan, sermaye ve bilgi birikimleri en fazla olan uluslararası bankalar. Onların Türkiye'ye gelmesi tüketici açısından da pozitiftir. Denizbank 2,4 milyar dolara satıldı. Zorlu grubuna büyük katkısı var ve yatırım yaptığı alanlar için büyük bir destek bu. Dünyada bankacılık sektörünün göz bebeği olan bu kurumları Türkiye'nin çekebilmesi çok önemli bir adımdır. Türk şirketlerinin değerinin ne kadar arttığının göstergesidir.
     <br/>
     <br/>
     GYİAD’DA KADINLARIN SÖZÜ GEÇİYOR
     <br/>
     <br/>
     1986’du kurulan GYİAD, Türkiye’nin çağdaşlaşma ve AB’ye üyelik sürecini her alanda desteklemeyi hedefliyor. İşadamlarının yanı sıra, genç yöneticileri de bünyesinde barındıran kuruluşun yeni yönetim kurulundaki kadın üye sayısının fazlalığı dikkat çekici. İlk kadın başkan sıfatıyla göreve başlayan Pınar Eczacıbaşı başkanlığındaki yeni GYİAD Yönetim Kurulu; Necip Uludağ, Orhan Kemal Alver, Sinan Ergin, Mesut Bülent Gence, Menend Esemenli, Nihat Karadirek, Banu Dedeman, Banu Aksoy, Günsel Ülkü Yel, Tulu Gümüştekin ve Murat Soğancıoğlu isimlerinden oluştu. Bugüne kadar ilginç projelere imza atan bir sivil toplum kuruluşu olan GYİAD’ın çalışmaları arasında; Anadolu’da yaşanan kalifiye eleman sorununa çözüm bulma amacıyla hükümet nezdinde girişimlerde bulunmak, genç yönetici ve işadamlarının uluslararası rekabet gücünü arttırmak için eğitim desteği vermek, başarılı işadamları ve yöneticiler ile yerel girişimcileri bir araya getirerek tecrübe aktarımı sağlamak ve işsiz profesyonelleri girişimci olmaya teşvik etmek gibi ilginç faaliyetler bulunuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24707), [web.archive.org (arşiv bağlantısı)](http://web.archive.org/web/20071123081134/http://www.aksiyon.com.tr:80/detay.php?id=24707)
