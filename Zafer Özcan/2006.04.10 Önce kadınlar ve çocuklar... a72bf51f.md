# Önce kadınlar ve çocuklar...

*Zafer Özcan 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çocuk ve genç giyim markası olarak bilinen LCWaikiki, artık koleksiyonlarının önemli bölümünü kadınlar için hazırlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607202329im_/http://www.aksiyon.com.tr/resim/592/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Erkekler ihtiyaç duyduğunda kıyafet alır, kadınlar ise modayı izler ve giyimine daha fazla para harcar. O bakımdan bir giyim markası için kadın müşteriler en avantajlı hedef kitledir.” Türkiye’nin en önemli çocuk giyim markalarından LCWaikiki’nin patronu Vahap Küçük, son yıllarda neden kadın giyime kaydıklarını bu sözlerle açıklıyor. Türkiye’deki hazır giyim pastasının yüzde 60’ını kadınların oluşturması, kalan yüzde 40’ın da erkek ve çocuk arasında paylaşılması, onun bu yaklaşımını doğrular nitelikte. Waikiki müşterilerinin yüzde 60’ını da yetişkinler oluşturuyor zaten. Aslında hazır giyimcileri son yıllarda en fazla meşgul eden konu, markalaşma. Ciddi bir krizden geçen tekstil sektörü için tasarım ve markalaşma en akılcı çıkış yolu olarak görünüyor. LCWaikiki’nin üreticisi Taha Tekstil ise yola önce çıkan ve yıllardır markalaşmaya yatırım yapan şirketlerden. Onların özelliği ise sıfırdan başlamak yerine, ünlü bir markayı satın almalarıydı.
   <br>
    <br>
     LCWaikiki, 1985’te doğan bir Fransız markası. Türkiye ile yolunun ilk kesişmesi, 1988’de şirketin tedarikçi aradığı bir döneme rastlar ve Malatyalı Küçük ailesinin sahibi olduğu Taha Tekstil, Waikiki’nin üretimlerini gerçekleştirir. Taha Grubu 1991’de Tema Tekstil’i kurarak markanın Türkiye lisansını alır ve ürünlerin toptan satış sistemine göre bayiler aracılığı ile satışını başlatır. 1996’da mağazalaşma süreci başlar. 1997, Taha Grubu için önemli bir dönüm noktasıdır; çünkü markalaşma kararı alırlar. Tam da bu dönemde Waikiki’nin sahipleri markalarını satmaya karar verir. Taha Grubu, yeni bir marka oluşturmak yerine LCWaikiki’yi satın alarak bir Türk markası haline getirir.
     <br/>
     <br/>
     Vahap Küçük, dünyada bilinse de Türkiye için yeni bir marka olan LCW’yi, Türkiye’deki insanların giyim tarzı, beğenisi ve beden ölçülerine göre tekrar düzenlediklerini söylüyor. Sadece isimle ticarette başarı sağlamanın mümkün olmadığını vurgulayarak, “Her etiket bir marka değil. Marka olmanın birkaç ana kuralı var. Öncelikle tüketici gidip ismiyle o ürünü talep edecek, markaya güven duyacak, ürün kolay ulaşılabilir olacak ve belirli bir büyüklüğe ulaşacak. Bunlar marka olmanın olmazsa olmazları.” diyor. Peki LCW bu kriterleri yakaladı mı? Markanın kendi alanında lider olduğunu söylüyor Küçük. Tanınırlık oranının yüzde 85’i bulduğunu, yüzü aşkın mağaza ile ulaşılabilir olduğunu ve en önemlisi müşterinin markayı ismiyle talep ettiğini söylüyor.
     <br/>
     <br/>
     LCW’nin Türk kültürüne geçişinde bazı unsurlar devreye girmiş. Kadın kıyafetlerine nakış baskılar, örme ve sweet shirte, dokuma ve trikolar eklenmiş. Az olan ürün çeşidi artırılmış. Grup bünyesinde aralarında yabancıların da olduğu 60 tasarımcı sırf bu iş için çalışıyor.
     <br/>
     <br/>
     SEKTÖRÜN ÖZELEŞTİRİ YAPMASI LAZIM
     <br/>
     <br/>
     Vahap Küçük, tekstil sektörünün bugün yaşadığı sıkıntılarla ilgili olarak, öz eleştiri yapılması gerektiği kanaatinde. “Tedbirler zamanında alınmadı, şimdi herkes markalaşmayı konuşuyor.” diyor. Çin’e uygulanan kotaların kalkacağının yıllar öncesinden belli olduğunu hatırlatıyor. Uzakdoğu’nun Avrupa’ya ciddi oranda mal satacağının önceden bilinmesine rağmen yapılanları eleştiriyor: “Buna rağmen 2002’de kriz ve krizden sonra ciddi kapasite artırımına gittik. Kurların yükselmesi hep böyle gidecek zannı oluşturdu. İstikrarın sağlanması, kotaların kalkması ve kurların düşmesi sektörü bir anda ciddi sıkıntıya soktu. Bunu öngöremedi birçok meslektaşımız. Hep güneşli havada olacakmışız gibi hareket ederek, fırtınalı havanın tedbirlerini almadık.”
     <br/>
     <br/>
     Markalaşma konusundaki endişesi ise sektörün en zayıf olduğu dönemde bu yola girilmesi. Çünkü ihracatın patladığı ve yüksek kurlar sebebiyle tedarikçilerin büyük paralar kazandığı dönemde girilmeyen bir yola şimdi girilmesi, ilerisi için güven vermiyor. Markalaşma büyük yatırımlar gerektiren, uzun soluklu bir iş. Kendi markalaşma serüvenlerinin büyük bir birikimin üzerine kurulduğunu hatırlatıyor: “İhracattan çok iyi para kazanırken iç piyasada markaya ciddi paralar harcadık. 16 yıllık birikimdir bu. O gün o yatırım yapılmasaydı bugün biz de aynı sıkıntıları paylaşıyor olacaktık.” Türkiye’nin İspanya ve İtalya’nın geçtiği süreçleri yaşadığını belirterek, tedarikçi konumdan çıkarak ciddi dünya markaları oluşturan bu iki ülkenin model alınmamasından yakınıyor.
     <br/>
     <br/>
     MISIR’A FABRİKA KURACAĞIZ
     <br/>
     <br/>
     Bugün bazı üreticiler çareyi yurtdışı yatırımlarda buluyor. İşçilik ve enerji ücretlerinin çok düşük olduğu Vietnam, Özbekistan, Mısır, Pakistan gibi ülkeler birçok üretici için cazip yatırım sahaları. Taha Tekstil de onlardan biri. Mısır’da arsasını alan grup, yakında bu ülkede üretime başlayacak. Aslında bu bir üretim kaydırma değil, düşük maliyetli bölgelerde ek kapasite oluşturarak, ülke içindeki yatırımın ayakta kalmasını sağlamak. Küçük, “Başka ülkelerde üretim yaparak, üretimdeki hayatiyetimizi sürdürelim istiyoruz. Şu anda özellikle istihdam açısından ciddi ihtiyacımız olan tedarikçiliği ancak böyle sürdürebiliriz.” diyor. Üretim olarak yurtdışına açılsa da, Taha Grup LCW markasını 2007 sonuna kadar yurtdışına açmayı düşünmüyor. Bu sebeple gelen talepler bekletiliyor. Şirket öncelikle ‘kendi evinde bir numara olma’ stratejisi izliyor. Vahap Küçük, dünyadaki büyük markaların da önce doğdukları ülkelerde bir numara olduklarını ve devamında yurtdışına açıldıklarını hatırlatıyor. Her ülkenin öncelikleri, giyim alışkanlıkları farklı. Bu açıdan kültürel farklarla iklim şartlarını bile dikkate alarak bazı ülkelere gireceklerini belirtiyor.
     <br/>
     <br/>
     İNDİRİMSİZ ÜRÜN FAHİŞ KÂRLA MI SATILIYOR?
     <br/>
     <br/>
     Son zamanlarda vitrinlerde karşımıza çıkan yüzde 60-70’e varan indirimler, tüketicide ister istemez, ‘bu kadar indirimli satılabilen mal, indirim başlamadan önce fahiş kârlarla mı satılıyordu’ şüphesi uyandırıyor. Vahap Küçük, bu indirimlerin zararına satış anlamına geldiği görüşünde: “Giyim sektöründe moda çok çabuk değişiyor. Bir sezonda satamadığın bir ürün diğer sezonda çaputa dönüşüyor. Perakendeci, ürünü sezon sonunda ne yapıp edip elinden çıkarmak zorunda. Çıkaramazsa tekrar depolama, ütü ve paket parası verecek. Bundan dolayı elinden çıkartması lazım.”
     <br/>
     <br/>
     Bu açıklamadan, tüketici açısından en uygun alışveriş zamanlarının sezon sonları olduğu sonucu çıkıyor. Vahap Küçük bunun kısmen doğru olduğunu ancak her tüketici için geçerli olmadığı düşüncesinde. Sezon sonu indirimleri özellikle sezon içinde marka giymeye gücü yetmeyen sosyo-ekonomik kesimlere, marka giyinme şansı veriyor. A-B grubu denilen kitle için fiyat öncelikli değil: “A-B grubu indirimi beklemiyor, beğendiğini alıyor. Sezon sonu indirimlerinden faydalanıp marka giyinme şansınız var ama o zaman da her istediğinizi bulamazsınız, elde kalanlarla yetinirsiniz. Bu indirimlerin toplumun her kesimini markalarla tanıştırma gibi bir sosyolojik işlevi de var.”
     <br/>
     <br/>
     RUSYA’YI DÜŞÜNEN YATIRIMCIYA DANIŞMANLIK HİZMETİ
     <br/>
     <br/>
     Vahap Küçük, Rusya ile ticari ilişkilere büyük önem veren bir işadamı. Waikiki’yi yurtdışına açarken ilk durak olarak da Moskova’yı seçmiş. Ancak onun Rusya ilgisi sadece ticari ilişkilerle sınırlı değil. Rusya Federasyonu ile Türkiye İşbirliği ve Dostluk Derneği’nin (RUTİD) Yönetim Kurulu Başkanı aynı zamanda. Ticaret kadar sosyal ve kültürel ilişkilerin geliştirilmesini de hedeflediklerini belirtiyor. Dernek Rusya’da iş yapmak isteyen yatırımcılara yardımcı oluyor, rehberlik ve danışmanlık yapıyor. Ülkedeki kanunlar ve bürokratik uygulamalar konusunda girişimciler bilgilendiriliyor. İki ülke arasındaki ticari ilişkilerin kurulmasına katkı yapıyor. Rusya’yı, alım gücü çok yüksek ve Türk girişimciler açısından ‘bakir bir ülke’ olarak tanımlayan Vahap Küçük, “Rusya’da ticareti bayanlar elinde tutuyor. Özellikle bizim sektördeki işletmeciler bayan. Tüketimde de onlar önde. Rus halkında sanayicilik gelişmemiş. Bu Türk yatırımcılar için bir fırsattır.” diyor. Özellikle turizm, inşaat ve tekstil yatırımları ve ticareti için Rusya’nın büyük bir potansiyele sahip olduğunu vurguluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23851), [web.archive.org (arşiv bağlantısı)](http://web.archive.org/web/20070607202329/http://www.aksiyon.com.tr:80/detay.php?id=23851)
