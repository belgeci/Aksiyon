# Çocuklar okuldan sonra doktora gitmesin

*Zafer Özcan 2011.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Okullar açıldı, kırtasiye tartışmaları da başladı. Özellikle ilköğretim  öğrencilerinin derslerinde kullandığı yardımcı malzemelerin standartlara  uygun olması, miniklerin sağlığı açısından büyük önem arz ediyor.
  </font>
 </div>
 <div id="newsText">
  <font class="detail-text">
   <p>
    Okulların açılmasıyla kırtasiye sektöründeki sağlık tartışmaları yeniden başladı. Kırtasiye malzemelerinin her türlü perakende mağazasında satılabiliyor olması, sektörde artan rekabetin getirdiği fiyat politikaları, kalitesiz ürünler ve tabii ki denetimsiz Çin malları, öğrenci sağlığı tartışmalarını her yıl gündeme taşıyor. Özellikle ilköğretim öğrencilerinin kırtasiye ürünlerini çok fazla tüketmesi sağlık tartışmalarını daha da alevlendiriyor. Kırtasiyede, imalatta kullanılan malzeme kadar, ürünlerin çocukların kullanımına uygun olup olmadığı da önemli. Bu hafta öğretmenlerin verdiği listelerle kırtasiye alışverişine çıkacak velilerin, çocuklarının eğitimine destek olurken, onların sağlığını korumaya da özen göstermesi gerekiyor.
    <p>
     Türkiye İstatistik Kurumu verilerine göre Türkiye’de ilk ve orta öğretimde bu hafta, 16 milyon 845 bin 528 öğrenci ve 774 bin 363 öğretmen, 69 bin 684 okulda dersbaşı yaptı. Öğrenci sayısının bu kadar fazla olduğu bir ülkede, eğitim kalitesi kadar, eğitimde sağlık meselesinin öne çıkması son derece normal. Pastanın büyümesi sektördeki rekabeti tetikliyor. Sektörün en önemli markalarından NT mağazalarının Genel Müdürü Şeref Zekai Kolak, “Sorumlu marka bilinci ile hareket etmeye çalışıyoruz. Öğrencilerimizin kullanacağı malzemelerin kalitesini önemsiyoruz. Okul sezonu için hazırlıklarımızı 6 ay öncesinden başlatıyoruz.” diyor. Mağazalarda satılacak kırtasiye ürünlerini titizlikle seçtiklerini, tedarikçilerinden sağlık garantisi istediklerini belirterek, her ürünün önce şirket bünyesinde görev yapan uzman ekibin denetiminden geçtiğini vurguluyor.
     <p>
      İzmir merkezli Nil Kırtasiye ile İstanbul merkezli Tuna Kırtasiye’nin birleşmesiyle, 1999’da 36 şubeyle yola çıkan NT mağazaları, hâlen 120’si Türkiye’de 17’si yurtdışında toplam 137 mağazasıyla sektöründe lider konumunda. Genel Müdür Kolak, NT’nin varlık sebebini okumayı sevdirmek ve her yaştan insana okuma alışkanlığı kazandırmak diye açıklıyor. Ona göre, okumanın önündeki en büyük engel, alışkanlığın olmaması. İnsanlara okuma alışkanlığı kazandırmak için mağazaları her yere yaymayı hedeflediklerini belirten Kolak, bunun için mağazaları alışveriş merkezleri, kolejler, üniversiteler ve havaalanlarında da yaygınlaştıracaklarını vurguluyor. Kısa süre önce Metro Turizm ile anlaşma imzalayan şirket, yolculara 150 otobüste 5 bin kitap dağıtılmasını sağlamıştı. Okumanın önemine dikkat çekmeyi ve insanlara okumayla ilgili ilginç bir deneyim yaşatmayı hedefleyen NT, çeşitli şehirlerin stadyumlarında düzenlediği toplu kitap okuma eylemleriyle de dikkat çekiyor. Kolak, “Bu etkinliklere katılan on binlerce insanın belleğinde kitap okumayla ilgili güzel hatıralar kalıyor. Malatya’daki etkinliğe 23 bin kişi katıldı. Şimdi diğer illerden talep geliyor.” diyor.
      <p>
       NT’nin, kitap okuma alışkanlığını artırmanın dışındaki en önemli hedefi, okulların ve öğretmenlerin uygulama alanı hâline gelmek. Bunun için öğretmen ve okullarla sürekli irtibat hâlindeler. Kolak, Milli Eğitim müfredatlarını izleyerek, mağazalardaki kampanyaları buna göre yaptıklarını belirtiyor. “Okul sezonuna bizim kadar teferruatlı ve önceden hazırlanan başka bir kırtasiyeci yok.” iddiasında bulunan Kolak, sezon öncesi yöneticileri kampa aldıklarını ve çalışanları bir aylık eğitimden geçirdiklerini belirtiyor. Okul sezonu için bu yıl 545 yeni eleman aldıkları bilgisini veren Şeref Zekai Kolak, “Her okul sezonunda NT mağazalarında uzun kuyruklar oluşur. Yaptığımız yatırımlar veliler, öğrenciler ve öğretmenler nezdinde karşılık buluyor.” diyor.
       <p>
        Milli Eğitim’deki değişimleri yakından izlemenin avantajlarından biri, yeni uygulamalara hemen uyum sağlayabilecek şekilde yatırım yapmak. 2011 – 2012 eğitim yılında Milli Eğitim Bakanlığı’nın 71 ilde 5 yaşındaki çocukların eğitimini zorunlu hâle getirdiği bilgisini veriyor Şeref Bey. NT daha uygulama başlamadan buna yönelik hazırlıklarını tamamlamış. Bu doğrultuda kırtasiye ve kitap üretimi yaptıklarını belirterek, çocukları 5 yaşında okulla tanışan veli ve öğretmenlerin her türlü ihtiyacını karşılayacaklarını vurguluyor.
        <p>
         NT’nin en dikkat çeken projelerinden biri, bütün mağazalarda çocuk gelişimi uzmanı istihdam etmesi. Aileleriyle alışverişe gelen çocuklara rehberlik yapan uzmanlar, miniklere kitap seçiminde destek oluyor. NT’nin kamuoyunda  ‘çocuk mağazası’ algısı olduğunu belirten Şeref Zekai Kolak, çocuklara kitabı sevdirmek için, onların oyun sevgisinden faydalandıklarını söylüyor. Çocuk gelişimi uzmanlarının çocuklara yaklaşmak için hazırladıkları projenin adı; ‘Oyunlu Kitap Kulübü.’ Uygulamada çocuklar mağazada oyun oynayabiliyor. Projenin ilköğretim öğretmenleri için büyük destekçi olduğunu belirten Kolak, öğretmenlerin ikinci adresi olmak istediklerini vurguluyor. Oyunlu Kitap Kulübü’nün devamı ise çocuk rafları. Çocuk kitaplarının yer alacağı rafları tamamen değiştirme kararı aldıklarını belirten Genel Müdür, yeni rafların çocukların kitaba ilgisini arttıracağına inanıyor.
         <p>
          NT mağazalarında yılda 15 milyon kitap satılıyor. Bu sayı toplumsal açıdan çok olumlu olsa da, NT madalyonun diğer yüzüne bakmayı ihmal etmiyor. 15 milyon kitabın basılabilmesi için, 77 bin ağaç kesilmesi gerekiyor. NT mağazaları artık her yıl sattıkları kitaba tekabül edecek sayıda ağaç dikme kararı almış. İlk uygulama bu yıl gerçekleştiriliyor. Yıl sonuna kadar 77 bin ağaç dikilecek. Ağaç dikimi mağazalar arasında paylaştırılmış. Sektörde bir yandan büyürken diğer yandan sosyal sorumluluklarını unutmadıklarını vurgulayan Kolak, temel hedeflerini şöyle açıklıyor: “Biz kazanırken, eğitim camiasının ve ailelerin de kazanmasını sağlamak ve her projemizde ülkemize faydalı olabilmek, temel hedefimiz ve vicdani sorumluluğumuzdur.”
          <p>
           KIRTASİYE ÜRÜNLERİNDE NELERE DİKKAT EDİLMELİ?
           <p>
            Okulda çocukların en fazla tükettiği bazı ürünlerin kalitesiz olması ve imalatta kullanılan kanserojen maddeler, öğrenci sağlığını tehdit ediyor. Çin’den ithal edilen her ürün için ‘sağlıksızdır’ demek doğru değil elbette. Önemli olan mağazada satılan ürünlerin kontrolden geçmesi. Çünkü kalitesiz ürünler yerli üretim de olabilir. Kalitesiz ürünlerin sağlık kadar, çocukların çalışma zevkini de öldürdüğü tespitini yapan Şeref Zekai Kolak, bazı ürünler üzerinden kırtasiyedeki tehlikelere dikkat çekiyor:
            <p>
             Silgiler: Kokulu silgiler kanserojen madde içeriyor. Çocuklar mutlaka kokusuz silgi kullanmalı.
             <p>
              Çantalar: Çanta ağırlığı, çocuğun vücut ağırlığının yüzde 15’ini geçmemeli. Ağır çantalar çocuklarda fiziksel rahatsızlıklara sebep oluyor.
              <p>
               Oyun Hamurları: Oyun hamurlarında gıda firması güvencesi aranmalı.
               <p>
                Makaslar: Küt olmalı. Çocuklar şakalaşırken birbirlerine ve çevrelerine zarar vermemeli.
                <p>
                 Yapıştırıcılar: Kalitesiz yapıştırıcılar çocuklarda bağımlılığa sebep olabiliyor. Bilinen markalı ürünler tercih edilmeli.
                 <p>
                  Suluklar: İçleri paslanmayan ürünler tercih edilmeli. İçleri paslanan suluklar çocukların sağlığını tehdit ediyor.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-30531-cocuklar-okuldan-sonra-doktora-gitmesin.html), [web.archive.org (arşiv bağlantısı)](http://web.archive.org/web/20140926144622/http://aksiyon.com.tr/aksiyon/haber-30531-cocuklar-okuldan-sonra-doktora-gitmesin.html)
