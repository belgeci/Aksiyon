# ARGE’ye yatırım yaptı, Amerika’da marka oldu

*Zafer Özcan 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BİOTA, araştırma geliştirme faaliyetlerine yaptığı yatırımla, Avrupa ve Amerika’da talep gören bitkisel ürünler geliştirmeyi başardı.
  </font>
 </div>
 <div id="newsText">
  <font class="detail-text">
   <p>
    Türkiye’de bitkisel cilt bakım ürünleri denince akla ilk gelen yerli üreticidir BİOTA. Genç girişimci Cihat Dündar’ın kendi cildindeki problemlere çözüm bulma çabasından doğan BİOTA, araştırma–geliştirme faaliyetlerine yaptığı yatırımın karşılığını alıyor bugünlerde. BİOTA ürünleri artık Amerika ve Avrupa pazarlarında da boy gösteriyor. BİOTA aynı zamanda, Türkiye’de sanayinin en önemli eksiklerinden ARGE’ye yatırım yapıldığında neler başarılabileceğinin etkili bir örneği. BİOTA Yönetim Kurulu Başkanı Cihat Dündar, ürünlerdeki son gelişmeleri anlattı.
   </p>
   <p>
    <strong>
     -BİOTA’nın üretimleri ve yenilikçi çalışmaları hakkında bilgi alabilir miyiz?
    </strong>
   </p>
   <p>
    İlk yenilikçi ürünümüz tüy azaltıcı doğal ürün Bioder’di ve çok beğenildi. Sonra tüyleri azaltıyorsak bunun tam tersi saç dökülmesine karşı ürün geliştirebilir miyiz, diye düşündük. Tüy azaltıcı ürünlerimizi geliştirirken, bazı bitki özlerinin tüyleri kuvvetlendirdiğini gözlemlemiştik. Saç dökülmesine karşı etkili Bioxcin’i keşfettik. 2007 yılında ise marketlerde satılacak ürünümüz Bioblas’ı piyasaya sunduk. Erkeklere özel geliştirdiğimiz Biomen markasıyla pazarda farklı bir rekabet ortamı oluşturduk. 2010 yılında Nutraxin markalı gıda takviyeleri ailemize katıldı. 2013 yılıyla birlikte Nutraxin’in yeni bir ürün gamı olan MedicalHerbs altında bulunan 28 bitki ile pazara girdik.
   </p>
   <p>
    <strong>
     -İnsanların kişisel bakımdan en fazla sorun yaşadıkları konular neler?
    </strong>
   </p>
   <p>
    Ülkemizdeki her yetişkin 10 erkekten 4’ünün saçı dökülüyor. Aynı şekilde stres, kimyasal işlemler ve hormonsal nedenlerden ötürü son yıllarda bayanlarda görülen saç dökülmesi de artıyor. Dikkat çeken nokta ülkemizde saç dökülmesine karşı hassasiyetin doğudan batıya gidildikçe artması. Örneğin Ege Bölgesi’nde saç dökülmesini sorun eden erkeklerin oranı yüzde 60,2 iken, Doğu Anadolu Bölgesi’nde bu oran yarıya düşüyor. Kent hayatının daha yaygın olduğu bölgelerin erkekleri, bakımına daha fazla özen gösteriyor. Ülkemizde kadınların en büyük kozmetik sorunu ise istenmeyen tüyler.
   </p>
   <p>
    <strong>
     -Yurtdışı pazar ve markalaşma hedefleriniz hakkında bilgi alabilir miyim?
    </strong>
   </p>
   <p>
    2012 yılında Almanya pazarına 10 milyon avro ve ABD pazarına 10 milyon dolar gibi büyük siparişlerle girerek BİOTA ürünlerini dünyanın 35 değişik ülkesinde, özellikle eczanelerde tüketicileri ile buluşturduk. Bugün ABD’ye giden vatandaşımız en önemli eczane zincirinde şampuanlarımızı bulabiliyor. Aynı şekilde Avrupa’nın birçok eczanesinde Bioxcin şampuan veya Bioder ürünlerini bulma şansınız var. ABD pazarına girmek için yaklaşık 3 yıl süren çalışmalar sonucu dünyanın en önemli onay merci FDA’dan (Amerikan Gıda ve İlaç Kurumu) onay almak gerçekten büyük gurur kaynağı. Hedefimiz, Türkiye’den global markaların çıkması ve bunlardan birisinin de BİOTA Laboratuvarlarına ait olması.
   </p>
   <p>
    <strong>
     -ARGE’ye ne kadar yatırım yaptınız ve bunun karşılığını ne oranda aldınız?
    </strong>
   </p>
   <p>
    İki araştırma merkezimizde, doğadaki bitkiler araştırılıyor. Bunların insan sağlığı üzerindeki olumlu etkileri test ediliyor. Daha sonrasında da ürün geliştirme safhamız var. 40 üzerinde bilim insanı bitkiler ve ürünler üzerinde binlerce araştırmayı, dünya standartlarında yapıyor. ARGE için yılda 3 milyon avro yatırım yapıyoruz. Laboratuvarlarımızda, her ay 300’ün üzerinde araştırma yapılıyor. Bunun sonucunda da birçok ürünümüz, global pazarlara kapılarını açıyor.
   </p>
   <p>
    <strong>
     -Kozmetik sektöründe doğal ürünlere ilgi artıyor mu?
    </strong>
   </p>
   <p>
    İnsanların aradığı sağlık ve şifanın doğadan geldiğine inanırım. Bunu artık bilim adamları da ispatlamaya başladı. Yaklaşık 600 yıllık Osmanlı İmparatorluğu’nun bilim ve tıp arşivlerine baktığınızda, o dönemde de insanların otlar ve bitkilerden şifayı bulduklarını görürüz. Dolayısıyla insanlar kimyasal ürünlerin yan etkileri dolayısıyla tamamen bitki özleriyle dertlerine çare aramaya başladılar. Kimyasalın yan etkilerini barındırmayan tamamen bitki içerikli ürünler tüketici tarafından kullanıldıkça ve yarar görmeye başlandıkça bu alana ilgi artıyor.
   </p>
   <p>
    <strong>
     -Bitkisel ilaç sektörüne yatırım planlarınız hakkında bilgi alabilir miyiz?
    </strong>
   </p>
   <p>
    İki yıldır çalışmalarını sürdürdüğümüz tamamen bitki ekstresine dayanan bir şeker ilacı geliştirdik. 500 bin dolar maliyetle geliştirilen ilaç parsiyelagonist özelliği ile düşük şekeri yükseltip yüksek şekeri düşürürken sentetik ilaçlar gibi kişide yan etki bırakmıyor. Türkiye’nin ilk bitkisel ilacı olacak bu ürün için pazarlamaya 1 milyon dolar ayırdık. Bitkisel ilaç üreten ilk yerli firma olarak Türkiye’de bitkisel ilaç pazarı oluşturmayı hedefliyoruz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34998-argeye-yatirim-yapti-amerikada-marka-oldu.html), [web.archive.org (arşiv bağlantısı)](http://web.archive.org/web/20130910042326/http://www.aksiyon.com.tr:80/aksiyon/haber-34998-argeye-yatirim-yapti-amerikada-marka-oldu.html)
