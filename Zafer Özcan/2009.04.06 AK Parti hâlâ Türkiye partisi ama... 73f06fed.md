# AK Parti, hâlâ Türkiye partisi ama...

*Zafer Özcan 2009.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seçim, iktidar dışındaki partilerin belli bölgelere sıkıştığını gösterdi. MHP ve CHP ülkenin geneliyle ilgili politika üretemiyor. AK Parti’nin ‘Türkiye partisi’ misyonu bundan sonraki çizgisine bağlı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090411075240im_/http://www.aksiyon.com.tr/resim/748/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090411075240/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090411075240/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090411075240oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090411075240oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   29 Mart seçimi geride kaldı; sonuçlar ise uzun süre tartışılacak gibi. Son üç seçimde olduğu gibi Türkiye’nin her bölgesinden oy alan, belediye başkanlığını kaybettiği illerde il genel meclisi yarışını önde bitiren, en zayıf olduğu yerlerde bile ilk üçe giren sadece AK Parti oldu. CHP’nin bir ‘sahil partisi’ hâline geldiği  ortaya çıktı. Mersin, Antalya, Muğla, Aydın, İzmir, Çanakkale, Kırklareli, Tekirdağ, Zonguldak, Sinop, Giresun ve Artvin CHP’nin ipi göğüslediği iller. Ana muhalefetin, seçimi galip bitirdiği, sahile kıyısı olmayan Edirne dışında il yok! MHP’ye bakıldığında, eskiden Orta Anadolu’da yakaladığı başarıyı ağırlıklı olarak Ege’ye kaydırdığı, oylarını arttırmasına rağmen Doğu’da hiç olmadığı görülüyor. Doğu’da sahip olduğu tek belediye durumundaki Iğdır’ı da DTP’ye kaptırdı.
   <br>
    <br>
     Aynı durum CHP için de geçerli. Her iki parti, birkaç istisna dışında doğu illerinde miting bile yapmadı. Seçimin dördüncü partisi DTP ise politikalarını tamamen etnik milliyetçilik üzerine kurgulamış, sadece Kürtlerin ağırlıkta olduğu bölgelerden oy alan bir parti tablosu çiziyor. DTP’nin, Türkiye’nin diğer bölgeleri üzerine bir projesi de yok. Bu bağlamda işi en zor olan AK Parti gözüküyor. Öyle ki, iktidarın Kürtlere yönelik açılımları (TRT Şeş, Kürtçe mevlit… ) güneydoğuda yeterli bulunmazken, aynı açılımlar, milliyetçi kaygılar ve yetersiz aday tercihleriyle birleşerek,  batı illerinde oy kaybettirebiliyor. Seçimde bu açıkça görüldü. AK Parti, Ege’deki Manisa ve Balıkesir’i, MHP’ye kaptırdı. Belki de bu, ‘kitle partisi’ olmanın getirdiği handikap.
     <br>
      <br/>
      Siyasetin son yıllarda bu dört parti üzerine yoğunlaştığı düşünülecek olursa, ‘kitle partisi’ olma noktasında iktidarın tek başına kaldığını; rakiplerininse kendi mahalleleriyle sınırlı bir siyaset anlayışını  benimsediğini söylemek mümkün. Peki, bu durum Türkiye’nin geleceği açısından ne kadar sağlıklı? 2011’de ülkeyi yönetmeye talip CHP ve MHP’nin, ülkenin bütünüyle ilgili projeksiyonlarının bu kadar zayıf olması ne anlama geliyor?
      <br/>
      <br/>
      Sosyolog Prof. Dr. Yasin Aktay’a göre, MHP ve DTP, ‘misyon partisi’ olduğu için ülkenin geneline hitap etme şansları yok. Hatta bu iki parti birbirini besliyor, biri yükseldiğinde diğeri de yükseliyor. CHP, aslında bir kitle partisi olması gerekirken son yıllardaki söylemiyle kendini marjinalleştirdi ve ülkenin kıyı kesimlerine hapsetti. 29 Mart’a siyasi söyleminde revizyon yaparak giren ana muhalefet, bunun karşılığında sahillerin varoşlarından oy aldı; fakat hapsolduğu şeritten çıkamadı. CHP’nin, en kritik seçim bölgelerinden Diyarbakır’da  yüzde 0,5’lik oy oranıyla, Haydar Baş’ın genel başkanı olduğu Büyük Türkiye Partisi’nin bile gerisinde kalmasının medyada sorgulanmaması da düşündürücü! Parti içinde böyle bir sorgulama yapılıp yapılmadığını zaman gösterecek elbette; ancak başta Diyarbakır, doğu ve güneydoğuda tek  belediye dahi kazanamayan ana muhalefet partisinin nasıl bir Türkiye partisi olabileceği son derece tartışmalı bir konu. Prof. Aktay, Türk siyaseti açısından asıl anormalliğin ana muhalefetin bu durumu olduğunun altını çiziyor.
      <br/>
      <br/>
      Seçim sonuçlarını değerlendiren bazı yorumcular, 29 Mart sonrası AK Parti’nin Türkiye partisi olma kimliğini de kaybettiğini vurguluyor ısrarla. Güneydoğunun DTP’ye, Trakya ve Ege’nin CHP ile MHP’ye, sahillerin de tamamen CHP’ye gittiği öne sürülüyor. Sadece kazanılan belediyeler açısından bakıldığında bu yorumlara hak vermek mümkün; ancak tablo başkanlarla sınırlı değil. Güneydoğuda DTP’nin kazandığı illere bakılacak olursa; Diyarbakır, Batman, Siirt, Hakkâri, Şırnak, Van gibi illerde il genel meclisi oylarında AK Parti yüzde 20 ile 35 arasında oy oranlarına ulaşmış. Belediye başkanlıklarında ise bu oranın yüzde 40– 45’e çıktığı iller var; Siirt, Van ve Şırnak gibi…
      <br/>
      <br/>
      Peki, doğu ve güneydoğuda her il DTP’ye mi geçti? Bu noktada da büyük yanılgı var. Bazı yorumcular, sanki DTP ‘tulum çıkarmış’ ve bu bölgeler tamamen etnik milliyetçiliğe teslim olmuş gibi göstermeye çalışıyor. Oysa sonuçlar aynı şeyi söylemiyor. Güneydoğuda Mardin, Bitlis ve Muş’ta AK Parti seçimleri açık ara önde tamamladı. Şanlıurfa ise Saadet Partisi destekli bağımsız adayda kaldı. Kürt nüfusun yoğun olduğu doğu illeri; Bingöl, Ağrı, Ardahan ve Kars’ta AK Parti seçimi kazanırken, Iğdır’da MHP– AK Parti çekişmesinden dolayı aradan sıyrılan DTP oldu. Hatta AK Parti, ülke genelinde en zayıf olduğu ve milletvekili çıkaramadığı tek il durumundaki Tunceli’de, il genel meclisinde açık ara birinci  oldu. Belediye başkanlığında yüzde 21,6 oy alan AK Parti il genelde yüzde 27 oyla DTP’ye 7 puan fark attı. Bu şu anda milletvekili seçimi olsa AK Parti’nin bu ilden de milletvekili çıkaracağı anlamına geliyor.
      <br/>
      <br/>
      Doğu ve güneydoğu gerçekleri sadece rakamlarda gizli değil. Bu bölgedeki her sonucu Kürt politikasına bağlamak, resmin bütününü görmemek anlamına geliyor. Mesela, Van, Siirt ve Şanlıurfa’da AK Parti’nin adaylara bağlı olarak seçimi kaybettiği biliniyor. Siirt’te aday adayı bile olmayan bir ismin son dakikada belirlenmesi buna örnek gösterilebilir.
      <br/>
      <br/>
      Bölgeyi iyi tanıyan gazeteci yazar Ali Bulaç da benzer bir yaklaşım sergiliyor. Bulaç’a göre, AK Parti hâlen ‘Türkiye partisi’ sıfatını taşıyan tek parti konumunda. Ülkenin her bölgesinden oy alabiliyor. Daha önemlisi Fırat’ın doğusunda alabiliyor: “Türkiye partisi olmak çok zordur ama imkânsız değildir. Sonuçta bir parti çıkıp ülke geneline şemsiye açmazsa, bu ülkeyi parçalanmaya götürür. Şimdiki sorun AK Parti’nin bunu kaybetmekte olması. Parti mutfağı zayıf kalıyor. Bu ülkede Yozgat - Diyarbakır ve Muğla seçmenini aynı şemsiyede toplayabilirsiniz. Bu, değere dayalı bir siyaset yaparak olur. Yeni dönemde AK Parti ya bunu yapar ya da giderek marjinalleşir.”
      <br/>
      <br/>
      KİMLİK OLMADAN ASLA!
      <br/>
      <br/>
      Yasin Aktay, bölgede kaybedilen belediyelerin, sadece seçmenin hizmetlere duyarsız kalmasıyla açıklanamayacağını düşünüyor. İnsanlar, hizmete elbette karşılık verdi; ancak AK Parti’nin DTP ile yaşadığı gerginlikler bu partiye yaradı. Başbakan’ın halkın temsilcisi olan milletvekillerini dışlaması, ellerini dahi sıkmaması tabanda mağduriyet algısına yol açtı. DTP’nin aktörleri dışlandıkça bu algı güçlendi. Prof. Aktay, bu noktada iddialı konuşuyor: “Yeni dönemde Sayın Başbakan’ın güneydoğulu politikacılarla, muhaliflerle daha fazla diyalog içinde olması gerekir. İddia ediyorum, Ahmet Türk’ün elini sıksa, birkaç kez bir araya gelse, bu AK Parti’ye en az yüzde 10 oy getirecekti. Mağduriyet algısının siyasetteki karşılığını en iyi başbakan bilir. Orada diyaloğun çok ince bir dili var. Başbakan aslında diyalog ustası; ama bu konuda başarılı olamadı.” Aktay’a göre, ‘kimlik siyaseti yapmayacağım’ demek, öbür kimlikleri pekiştiriyor. Türkiye’de kimlikleri göz ardı ederek siyaset yapılamayacağını savunan Aktay, “Başbakan’ı bu noktaya getiren de temsil ettiği kimliktir. Halkın o kimliğe teveccühü, zannettiğinden çok daha fazla” diyor.
      <br/>
      <br/>
      Ali Bulaç da, bölgedeki ana sorunun kimlik olduğunun altını çiziyor ve buna bağlı politikalarda iki önemli hata yapıldığını belirtiyor. Birincisi sorunu bütün boyutlarıyla kavrayamamak. İkincisi devlet ve askerle iş tutup, o çerçevenin dışına çıkamamak. ‘Ekonomiyi düzeltirim, yardım dağıtırım ve Kürtçe TV ile  işi çözerim’ deniyor; fakat sorun bundan ibaret değil. Bütün bunları aşan bir kimlik sorunu olduğunu AK Parti’nin görmesi gerektiğini vurguluyor: “Kürt seçmen, etnik kimliği tanınıncaya kadar tatmin olmayacak. AK Parti büyük bir hata yaptı ve DTP’nin silinmesini istedi. ‘Bölge kökenli 75 vekilim var, onlarla sorunu çözerim’ diyor. Oysa bunların temsil kabiliyeti zayıf. İyi seçilmemişler, halkla temasları az. Kürt seçmen, ‘siyasette DTP de olacak’ diyor. Yeni dönemde AK Parti’nin tavrını buna göre değiştirmesi şart.”
      <br/>
      <br/>
      Siyaset Bilimci Prof. Dr. Doğu Ergil, AK Parti’nin yaşadığı kayıpların hizmet ve yatırımla ilgisi olmadığını düşünenlerden. Kayıpların fazla yaşandığı bölgeler incelendiğinde ortaya çıkan net ayrımın kültür olduğunun altını çizen Ergil’in tespiti şöyle: “Kültürü, ‘yaşam biçimi ve yaşam biçiminin dayandığı değerler ve uygulamalar’ olarak anlıyoruz. Kıyı kentlerinin birtakım özellikleri var, dünyaya açıklar. Geleneksel kalıplar ve alışkanlıkların dışında yaşıyorlar ve bu bireyleşme demek. Birey, kendisi üzerinde baskı ve zorlayıcı işlerden hazzetmez. Bu zorlama, bir algılama meselesidir. Var olup olmaması önemli değil. Bu algı kıyılarda seçmeni büyük ölçüde CHP’ye yönlendirdi.” Benzer sorunun doğu için de geçerli olduğunu belirterek, “AKP’nin temsil ettiği, ‘hepimiz kardeşiz’ söyleminin herkesi kapsamadığı ve farklılıklara ilişkin hassasiyetleri ve beklentileri karşılayamadığı anlaşılıyor.” diyor. Ergil’e göre, AK Parti’nin bu gidişata ‘dur’ dememesi onu hızla marjinalleştirebilir. Yapılması gerekenleri de şöyle sıralıyor: “Özgürlükçü, katılımcı ve yenilikçi anayasa yapmak.  Vatandaşlığın tanımını etnik ve dinsel niteliklerinden kurtarmak; temiz siyasete geri dönmek; Türkiye’yi dünyada saygın bir yere oturtacak, hukuki ve siyasi standartlara kavuşturmaya çalışmak ve bir de gerilimi düşürmek. AK Parti bu adımları atabilirse bana göre 2011 seçimlerinde yine rakipsiz kalır.”
      <br/>
      <br/>
      Görünen o ki, bütün beklenti Başbakan’ın yeni dönemdeki tavrı üzerine yoğunlaşmış durumda. Mesele sadece çok dile getirilen kabine değişikliğinden ibaret değil. Söylem bazındaki ciddi değişiklikler kadar, gerek merkezde gerekse taşra teşkilatlarında yeniden yapılanma kaçınılmaz görünüyor. Özellikle  taşra teşkilatlarının halktan kopuk olduğu yönünde ciddi eleştiriler yapılıyor. Aslında seçim süreci de bunu ortaya koydu. Hemen her ilde adayın iddialı hâle getirilmesi için Başbakan’ın mitingleri beklendi. Teşkilat âdeta Başbakan’ın sırtına bindi! Yasin Aktay, seçim sürecinde miting siyasetinin bütün teşkilatların rağbet ettiği en ucuz yol olduğunun altını çizerek, “Teşkilat faaliyetleri yeniden sorgulanmalı. Teşkilatlar ve vekiller halktan kopuk. Teşkilatlar aday noktasında Başbakan’ı birçok yerde yanılttı.” diyor.
      <br/>
      <br/>
      AK Parti’nin teşkilatta yaşayacağı muhtemel sıkıntılar aslında en fazla CHP ve Saadet Partisi’ne yarayacak. Ali Bulaç bu gerçeğin altını çiziyor. AK Parti’nin kendini toparlayamaması durumunda en yakın rakip olarak Kılıçdaroğlu ve Gürsel Tekin çizgisindeki CHP ile Saadet’i görüyor. Türkiye’de oyların yüzde 60’ının her zaman mobil olduğunun ve seçmen sadakatinin bulunmadığının altını çizen Bulaç, bu yüzde 60’ı harekete geçirebilen partinin siyasette ‘esas aktör’ olacağını belirtiyor. AK Parti’den sonra bu potansiyeli de CHP ve Saadet’te görüyor.
      <br/>
      <br/>
      Ali Bulaç bütün bunlara rağmen, siyasi sezgileri çok güçlü bir siyasetçi olan Başbakan Erdoğan’ın bu gidişatı sezdiğini ve buna göre tavır alabileceğini söylüyor. Sonuçta AK Parti’nin geleceğini Başbakan’ın tavrı belirleyecek.
      <br/>
      <br/>
      <br/>
      <br/>
      SEÇİMİN KONUŞULMAYAN GERÇEKLERİ
      <br/>
      <br/>
      Antalya’da hizmet kaybettirdi!
      <br/>
      <br/>
      Bu yorum, bir yerel seçim efsanesi. AK Partili başkan Menderes Türel, seçimde oy kaybetmedi, hatta geçen seçimde aldığı oyu bir puan arttırdı. Buna rağmen CHP adayı etrafındaki kenetlenme başkanlığın bu partiye gitmesine yol açtı.
      <br/>
      <br/>
      <br/>
      <br/>
      DSP Eskişehir ve Ordu’da kazandı
      <br/>
      <br/>
      Ordu’da belediyeyi DSP’ye kaptıran AK Parti, il genel meclisinde en yakın rakibi MHP’ye 25 puan fark atarak seçimin galibi oldu. Aynı tablo Eskişehir için de geçerli. Burada il genel meclisi oylarında AK Parti DSP’yi 4 puan geçerek birinci oldu. CHP’nin Karadeniz’de kazandığı belediyeler Artvin, Giresun, Zonguldak ve Sinop’ta da il genel meclisinde AK Parti’nin açık ara üstünlüğü var.
      <br/>
      <br/>
      <br/>
      Batıda seçimin galibi MHP mi?
      <br/>
      <br/>
      MHP’nin belediye başkanlığını kazandığı Balıkesir, Manisa, Isparta ve Uşak’ta il genel meclisinde AK Parti farklı kazandı. Genel seçim olsa bu illerde AK Parti seçimin galibi olacaktı. Belediyelerde sonucu büyük ölçüde aday tercihleri belirledi.
      <br/>
      <br/>
      <br/>
      <br/>
      MHP ve CHP doğudan silindi
      <br/>
      <br/>
      Bu seçimin ilginç özelliklerinden biri de CHP’nin Ardahan, MHP’nin de Iğdır ile ellerinde bulunan yegâne doğu illerini kaybederek bölgede tamamen silinmiş olmaları.
      <br/>
      <br/>
      <br/>
      <br/>
      Kürtler AK Parti’yi bıraktı mı?
      <br/>
      <br/>
      Doğu ve güneydoğuda Kürt nüfusun ağırlıkta olduğu 17 ilin 8’inde AK Parti, 8’inde DTP ve 1 ilde de bağımsız aday seçimi kazandı. AK Parti Tunceli’de il genel meclisinde açık ara birinci oldu.
      <br/>
      <br/>
      <br/>
      <br/>
      Kriz AK Parti’ye kaybettirdi mi?
      <br/>
      <br/>
      AK Parti’nin krize bağlı olarak seçim kaybettiği yorumları yapıldı; ancak sonuçlar bu yorumları doğrulamıyor. Krizden en fazla etkilenen ve işsizliğin en fazla görüldüğü sanayi şehirleri Kocaeli, Bursa, Denizli, Konya, Gaziantep, Çorum, Kayseri ve Malatya gibi illerde başkanlığı iktidar partisi kazandı.
      <br/>
      <br/>
      <br/>
      <br/>
      İstanbul’da Kılıçdaroğlu mu kazandı?
      <br/>
      <br/>
      Medyada sanki İstanbul Büyükşehir Belediye Başkanlığını kazanmış gibi lanse edilen CHP’li Kemal Kılıçdaroğlu, 29 Mart’ta Kadir Topbaş’ın 7 puan gerisinde kaldı. Bu da yaklaşık 550 bin oy farkı anlamına geliyor. Topbaş, İstanbul’da üst üste seçim kazanan tarihteki ilk belediye başkanı oldu.
      <br/>
      <br/>
      <br/>
      Genel seçim olsa ne olurdu?
      <br/>
      <br/>
      Milliyet Gazetesi seçimin hemen ertesinde 29 Mart bir genel seçim olsaydı, AK Parti’nin 280 milletvekili çıkartarak, güvenoyu sınırında kalacağını duyurdu okurlarına. Oysa bu çarpıtma haber gerçekleri yansıtmıyor. 29 Mart bir genel seçim olsaydı AK Parti en az 323 milletvekili çıkararak, tek başına iktidarını, güvenoyu sınırının çok üstünde bir rakamla sürdürmüş olacaktı.
      <br/>
      <br/>
      <br/>
      AK Parti kazanmasın diye!
      <br/>
      <br/>
      29 Mart,  sırf AK Parti kazanmasın diye bazı illerde ittifakların yapıldığı bir seçim oldu. Antalya, Manisa, Balıkesir, Şanlıurfa ve Yalova gibi illerde seçmenlerin oylarını değiştirerek kullandığı; il genelde partisine, belediyede ise kazanmaya en yakın adaya verdiği oy gözlemlendi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32769), [web.archive.org (arşiv bağlantısı)](http://web.archive.org/web/20090411075240/http://www.aksiyon.com.tr:80/detay.php?id=32769)
