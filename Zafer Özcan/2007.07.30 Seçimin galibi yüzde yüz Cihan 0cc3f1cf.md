# Seçimin galibi yüzde yüz Cihan

*Zafer Özcan 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye bu seçimlerde de sandıktan çıkan sonuçları Cihan Haber Ajansı’nın verilerinden izledi. Ajansın müthiş çalışması Türkiye’yi, seçim sonuçlarını 3 saatte alabilen nadir ülkelerden biri haline getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071029032145im_/http://www.aksiyon.com.tr/resim/660/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gözler bilgisayar ekranında, eller telefonda… Herkes Anadolu’nun dört bir yanından ajans merkezine akan verilere konsantre olmuş. Bilgisayar başında çalışanlar ne kadar sakinse, ortada koşuşturanlar da o kadar telaşlı. Her lahza içeri biri giriyor, biri çıkıyor, cep telefonları ile konuşup talimatlar yağdıran birkaç kişi ise kareyi tamamlıyor. Sakin konuşma duymak neredeyse imkânsız; heyecan ve hızın doruklarında dolaşılıyor. Stüdyodaki teknik işlerle ilgilenen birkaç kişi ise nispeten daha sakin. Sisteme dışarıdan gelen kötü niyetli hacker saldırılarını anında püskürtmek veya arıza varsa hemen bunu gidermek onların görevi. Sabah saatlerinde başlayan koşturmaca, saat 16.00’dan itibaren tavan yapıyor.
   <br>
    <br>
     Cihan Haber Ajansı’nın seçim koordinasyon merkezindeki 22 Temmuz mesaisinden bir kesit bunlar… 2002 genel ve 2004 yerel seçimlerinde sonuçları en hızlı şekilde abonelerine ileterek haklı bir şöhret kazanan ajansın vereceği seçim hizmetinin bu kez taliplisi daha fazla. Esasında, son üç seçimdir Türkiye’de siyaseten Ak Parti’nin yüksek oy oranları konuşulsa da, medya boyutunda Cihan’ın başarıları konuşuluyor. Ajansın olağanüstü ön hazırlığı ve seçim gecesi çalışması, sonuçların alışılmadık bir hızda elde edilmesini sağlıyor. Öyle ki, 22 Temmuz gecesi saatler 21.00’i gösterdiğinde sonuçların yüzde 90’ı sandıklardan alınmış ve televizyon ekranlarına yansıtılmış durumdaydı.
     <br/>
     <br/>
     30 BİN KİŞİLİK ORGANİZASYON
     <br/>
     <br/>
     Gelişmiş Batı ülkelerinde bile zor rastlanan bu hızın mimarı, Cihan’ın yurt geneline dağılmış 30 bini aşkın çalışanı ve merkez ekibiydi elbette. Dev kadronun başındaki isim, Genel Müdür Bülent Korucu, 30 bini aşkın insanla bir organizasyon yapmanın ne kadar zor olduğuna dikkati çekerek, izledikleri yöntemi şöyle aktarıyor: “Her işi en küçük parçalara ayırıp, en basite indirgeyerek anlatmaya çalıştık. Herkesin işini daraltmaya çalıştık ve çok karmaşık görünen bir olayı basite indirgedik. YSK’nın yaptığı gibi sandık görevlisi, bina görevlisi ve ilçe sorumlularından oluşan bir yapılanmaya gittik. Sonuçta matbu evraklarımız, verilen seminerler ve küçültülen işlerle sistem makine gibi işledi. Birbirini tamamlayan; ama aynı zamanda birbirlerinin yaptıkları işi de denetleyen bir organizasyon çıktı ortaya.”
     <br/>
     <br/>
     Bülent Korucu, son seçimlerde hep Cihan’ın başarısının konuşulduğunu; ancak bir noktanın atlanmaması gerektiğini vurguluyor: “Müşterimiz olan televizyonlara ve diğer yayın kuruluşlarına da teşekkür ediyorum. Biz ham veriyi onlara ulaştırdık; ama onlar da bu bilgileri ilginç, anlaşılır ve dikkatli şekilde halka sundular. Bu bir bayrak yarışıydı ve biz bayrağı onlar devrettik, onlar da iyi götürdü.”
     <br/>
     <br/>
     TEMİZ SEÇİM İÇİN MEDYA ŞART
     <br/>
     <br/>
     Cihan, her seçimde sonuçları ilk veren kurum olma çabasında. Sonuçta bu hem bir gelir kaynağı, hem de prestij. Peki, bu gibi klasik gerekçelerin dışında seçim sonuçlarını erken vermenin başka faydaları da yok mu? Genel Müdür Korucu, bu noktada haber ajanslarının ve medyanın çok önemli bir işlevine işaret ederek, seçim süreçlerinin sağlıklı işleyip işlemediğini denetleme görevinin basın kuruluşlarında olduğunu vurguluyor: “Bu anlamda Cihan’ın organizasyonu önemli bir demokrasi hizmetidir.”
     <br/>
     <br/>
     Ajansın hizmetleri sayesinde Türkiye’nin seçim sonuçlarını artık 3 saat içinde alabilen bir ülke haline geldiğine ve bu durumun ülke imajına da çok olumlu katkılar yaptığına değinerek, “Temiz bir seçim isteyen her partinin bu gibi çalışmaları desteklemesi lazım” diyor. Aslında Cihan’ın çalışması seçimler konusunda göz ardı edilen bir gerçeği daha su yüzüne çıkarmış oldu. Birçok insan belki bilmiyor; ama her seçmenin seçim sonuçlarını denetleme hakkı yasal olarak var. Yani herhangi bir görev ve sıfatınız olmasa bile sayım başladığı andan itibaren seçmen kartınızı göstererek, sayıma nezaret edebilirsiniz. Korucu, kendilerinin de bu haktan faydalandıklarını dile getiriyor.
     <br/>
     <br/>
     Cihan Haber Direktörü Hakan İnce, seçim öncesi en büyük endişelerinin mükerrer veri girişi olduğunu  belirterek, bunu engellemek için ciddi eğitim çalışması yapıldığını, provalara ağırlık verildiğini, hatta eğitim filmleri bile çekildiğini aktarıyor. Bütün büyük kanalların, ciddi gazetelerin ve belli başlı internet sitelerinin seçim sonuçları için Cihan’a güvenmesinin sorumluluğu çok arttırdığını da vurgulayarak, “Ancak büyük gün gelince beklentimizin çok üstünde bir performans görüldü. Sayımı ilk bitiren il Siirt oldu” diyor.
     <br/>
     <br/>
     <br/>
     RÜYAMDA HELİKOPTERLE SANDIK SAYDIM!
     <br/>
     <br/>
     Sonuçların umulanın çok öncesinde alınmasının birçok televizyonda canlı yayın planlarını bozduğunu da aktarıyor İnce ve kendilerine gelen ilginç sitemlerden bahsediyor: “Birçok meslektaşımız bizi arayıp sitem etti, sabaha kadar çalışacak gibi organize olduk; ama sizin sonuçlar hemen gelince canlı yayınlarımızı erken bitirmek zorunda kaldık dediler. Gazeteler ise taşra baskılarını çok geç saatlere bırakmıştı; ama onlar da sonuçlar gelince, erken baskıya girdi. Bize şaka yollu olarak, ‘planlarımızı bozdunuz’ dediler.” Ajansın erken sonuçları duyulduktan sonra bütün illerde siyasi parti temsilcileri de Cihan bürolarına akın etmiş; çalışanlar siyasi parti ayrımı gözetmeksiniz her gelene yardımcı olmuş.
     <br/>
     <br/>
     Seçim organizasyonunun başarılı olmasında büyük emeği geçen Cihan editörlerinin bu işe ne kadar konsantre oldukları, rüyalarında bile oy saymalarından anlaşılıyor. Ajansın geçen seçimde en çok zorlandığı il olan Sivas’ın sorumluluğunu üstlenen Abdullah Balcı, özellikle 22 Temmuz’a günler kala rüyalarında bile sandık peşinde koşmuş: “Helikopterle Sivas’ın üzerinde dolaşıyorum. Aşağıya ip sarkıtıyorum, sandıkları yukarı çekiyorum, sayıp tekrar geri bırakıyorum. Sivas geçen seçimde bizi en fazla zorlayan il olduğu için bu sene çok üzerinde durduk, rüyalarımıza kadar girdi.” İçinde tam 1.107 köy barındıran Sivas’ta 3 Kasım seçimlerinde 24 saat sonra bile kesin sonuç alamamış Cihan ekipleri. Balcı, bu kez gece 11.00’de sonuçların yüzde 98’inin ulaştığını belirtiyor. Hatta Cihan’ın çalışması tabanda öyle makes bulmuş ki, elemanların yetmediği bazı Alevi köylerinde sonuçları ulaştırmak için Alevi dedeleri de seferber olmuş. Balcı, bir Alevi dedesinin kendilerine 15 köyün sonucunu gönüllü olarak getirdiğini söylüyor.
     <br/>
     <br/>
     Cemalettin Çandır ise başka bir ilginç noktayı hatırlatıyor. Cihan’ın 22 Temmuz’da sandık sonucunu yerinde alamadığı tek bölgenin Maltepe Askeri Cezaevi olduğunu söylüyor. Oradaki sandıkta toplam 4 mahkûm oy kullanmış. Maltepe’de durum böyle; ama bu seçimde cezaevlerinde de çalıştı Cihan ekipleri. Mesela Paşakapısı Kadın Tutukevi’nde görev yapan Saray Süt, oradaki sonuçları anında merkeze ulaştırdı. Mesut Çevikalp ilginç bir ayrıntı daha veriyor. Cihan’ın merkezine ilk sonuçlar, oy verme işleminin başlamasından sadece 2 saat 20 dakika sonra, sabah saat 09.20’de Mardin Kızıltepe ilçesinin bir köyünden ulaşmış. Diğer ilginç ayrıntı ise Malatya’nın Pütürge ilçesinden. Orada açılan ilk sandıktan toplam 77 oy çıkmış. Oyların 76’sı Ak Parti’ye, kalan biri ise Türkiye Komünist Partisi’ne verilmiş. Tunceli’de Cihan’ın sadece 30 elemanı görev yapar. Buna rağmen ildeki sayım koordinatörü Ali Haydar Gözlü’nün olağanüstü gayretiyle bu ildeki neticeler gece 21.00’de merkeze ulaştırılır.
     <br/>
     <br/>
     Seçim gibi çok önemli bir olayı, Cihan’da izlemenin eşsiz bir deneyim olduğunu vurgulayan Cihan Haber Editörü Bertan Golal ise meselenin biraz içini burkan yönünü de belirtmeden geçemiyor: “Herkes sizin rakamlarınızı kullanıyor; ama profesyoneller dışında izleyiciden pek azı bunun sizin eseriniz olduğunu biliyor.”
     <br/>
     <br/>
     5 TATBİKAT YAPILDI
     <br/>
     <br/>
     Cihan Satış Direktörü Erdal İnce’nin verdiği bilgilere göre 17 ulusal, 5 yerel kanal, 15 internet sitesi ve 10 ulusal gazete kullanmış ajans verilerini. Bu arada hemen hatırlatmakta yarar var. 22 Temmuz’un provası, ön hazırlık döneminde birçok kez tekrarlanmış Cihan ile müşteriler arasında. Toplam 5 tatbikat yapılmış, illerden seçim sonuçları alınmış ve müşteriye aynen seçim oluyormuş gibi ulaştırılmış. Uzun sözün kısası, bugün herkesin alkışladığı başarının arkasında ciddi bir emek, sağlam bir teknik altyapı ve elbette özverili saha ekibi ile işini çok iyi bilen merkez ekip bulunuyor.
     <br/>
     <br/>
     Merkez ekip demişken, sonuçları merkeze ve müşterilere aktaran bilgisayar sisteminin kurucusu, Cihan Bilgi İşlem sorumlusu Mahir Doğan’ı atlamak olmaz. Doğan, bu süreçte sisteme birçok hacker saldırısının olacağını tahmin ettiklerini ve tedbirlerini buna göre aldıklarını belirtiyor. Nitekim bunların hepsi yaşandı 22 Temmuz gecesi. Seçim sonuçlarının takibi için secim.cihan. com. tr adresi kullanıldı. Bütün ekip 22 Temmuz akşamına kadar aynı şifreleri kullanarak tatbikatları yaptı. Doğan, seçim gecesi bütün şifreleri değiştirdiklerini ve böylelikle gelecek saldırıların başarı şansını ortadan kaldırdıklarını söylüyor. Arada yapılan birkaç hacker saldırısı da müşteriye fark ettirilmeden hemen çözülmüş. Burada önemli olan, sistemde ara istasyonların olmaması. Mesela Hakkari’den sisteme girilen sonuçlar, 15-20 saniye içinde onları bekleyen televizyonların ekranlarına düştü bu sistem sayesinde. Sandıktan sonuç al, bunu bölgeye geç, o merkeze geçsin, merkez de kanallara versin gibi bir prosedür olmadı. Bu durum haliyle sonuçların umulandan çok daha hızlı alınmasını sağladı.
     <br/>
     <br/>
     Sonuçta sistem ne kadar iyi çalışırsa çalışsın, merkez ekip ne kadar uzman olursa olsun, sahadan sağlıklı veri gelmediği taktirde, bu işi kotarmak mümkün olmayacaktı. O bakımdan Cihan’ın benzersiz başarısını överken, sandık başlarındaki, okullardaki ve seçim kurullarındaki isimsiz kahramanların hakkını da teslim etmek gerekiyor.
     <br/>
     <br/>
     CİHAN SADECE SEÇİMLERDE Mİ ÇALIŞIYOR?
     <br/>
     <br/>
     Son zamanlarda Cihan Haber Ajansı hep seçimdeki başarısıyla anılıyor. Aslında sadece Türkiye’de değil, yurtdışındaki haberciliği ile de adından söz ettiren bir ajansı, sadece seçim günleri hatırlamak haksızlık. Genel Müdür Bülent Korucu da bu hususa işaret ederek, “Seçimlerde yapılan iş, yıl içine yayılmış aktivitelerin sonuçlarından sadece biridir. Yıl içinde gerçek bir haber ajansı gibi davranmasa, seçimde bu başarıyı elde etmesi mümkün değil.” diyor. Ajansın taşradaki ciddi yapılanması olmasa, seçim günü 30 bin kişiyi idare etmenin ve oradan çok başarılı iş çıkarmanın mümkün olmayacağının da altını çiziyor. Aslında ajansın merkez ve bölge ofislerinde toplam 184 kadrolu personeli; yurt içi ve yurtdışında ise yaptıkları haber başına ücret alan 600 muhabiri var. Seçim dönemi devreye giren 30 bin kişinin büyük çoğunluğu ise üniversite öğrencileri.
     <br/>
     <br/>
     Dünyanın birçok yerinde ofis açan Cihan’ın, Kabil, Kerkük, Erbil gibi haberin çok yoğun olduğu bölgelerdeki canlı yayın araçlarından, uluslararası ajanslar da faydalanıyor. Bülent Korucu, özellikle Avrasya coğrafyasında etkin olmayı hedeflediklerini vurguluyor.
     <br/>
     <br/>
     Cihan’ın çok farklı ve özgün bir çalışması da, yerel televizyonlara günde üç kez verdiği haber hizmeti. Merkez binadaki stüdyolarda, tamamen profesyonel bir ekip tarafından hazırlanan haber bültenlerinden toplam 82 yerel kanal faydalanıyor. Ajans bu özelliğiyle yerel kanalların güçlenmesine katkı da yapıyor. Türkiye’de yerel medyanın hak ettiği değeri bulamadığını düşünüyor Genel Müdür Korucu: “Reklâm pastasının büyük bölümü İstanbul’da olduğu için bu iş Anadolu’da çok zor şartlarda yapılıyor. Bu açıdan hazır haber bülteni hizmeti onlar için çok önemli. Kendilerine sınıf atlattığımızı söylüyorlar. Onlara hem içerik, hem de teknik olarak, ulusal kanalların kalitesinde bir haber yayını yapma imkânı veriyoruz.” Elbette bu hizmet bültenle sınırlı kalmıyor. Talep edenlere teknik destek verdiklerini, birikimlerini paylaştıklarını da belirten Korucu, bu durumun hem pastayı büyüttüğünü hem de yerel medyadaki kalite talebini artırdığını belirtiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28026), [web.archive.org (arşiv bağlantısı)](http://web.archive.org/web/20071029032145/http://www.aksiyon.com.tr/detay.php?id=28026)
