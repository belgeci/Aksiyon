# ‘Kayıp çocuklar’ Avrupa Konseyi gündeminde

*Zafer Özcan 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa’da gençlik dairelerinin el koyarak ailelerine göstermediği ve kültüründen uzaklaştırdığı Türk çocukları meselesi Avrupa Konseyi raporuna girdi. Konseyin Türk raportörü Prof. Dr. Pelin Gündeş Bakır, “Sorunu Avrupa’nın gündemine taşıyacağız.” diyor.
  </font>
 </div>
 <div id="newsText">
  <font class="detail-text">
   <p>
    <img alt="" height="239" src="http://web.archive.org/web/20131220104851im_/http://medya.aksiyon.com.tr/aksiyon/2013/01/28/zafer-kayip-cocuklar-2.jpg">
     Aksiyon’un kapak dosyasıyla gündeme taşıdığı “Avrupa’daki kayıp Türk çocukları”, Avrupa Konseyi’nin gündemine geliyor. Konseye bağlı çalışan Göçmenler, Mülteciler ve Yerinden Edilmiş İnsanlar Komisyonu’nun hazırladığı “Avrupa Birliği Göçmenlerin Entegrasyonunu Başaramadı mı?” başlıklı raporda, başta Almanya olmak üzere Avrupa’daki gençlik daireleri tarafından ailelerinden koparılan, bakıcı ailelerde kendi inanç ve kültürlerine aykırı şekilde yetiştirilen Türk çocuklarının dramı da yer alacak. Söz konusu raporda bir Türk parlamenterin imzası var. Avrupa Konseyi Parlamenterler Meclisi üyesi, AK Parti Kayseri Milletvekili Prof. Dr. Pelin Gündeş Bakır, Avrupa Konseyi’nin raportörü seçildi. Kendisi hâlen Avrupa’daki göçmenlerin sorunlarını yerinde araştırıyor. Böylelikle, Avrupa Konseyi’nde göçmenlerin entegrasyonuyla ilgili raporu ilk kez bir Türk milletvekili yazacak. Onun önceliği ise elbette Türkiye kökenli göçmenler.
    </img>
   </p>
   <p>
    Almanya’nın Köln kentinde gençlik daireleri ile Avrupa Konseyi adına görüşen Prof. Bakır, bu kurumların ellerinde bulunan Türk çocukları ile ilgili istatistikî bilgileri kendisiyle paylaşmadığını ve Avrupa Konseyi ile birlikte çalışmaya yanaşmadığını söylüyor. Yaptığı araştırmalarda ailelerinden alınarak koruyucu ailelere verilen çocukların ana dilleri ve dinlerini unuttuklarını gözlemlediğini belirterek uygulamanın bir tür ‘asimilasyon’ olduğuna vurgu yapıyor. Bakır, daire yetkililerinden bazı taleplerde bulunmuş. Birincisi ellerindeki çocuklarla ilgili sağlıklı bilgi, ikincisi Türk çocukların Türk koruyucu ailelere verilmesi, eğer yeteri kadar Türk koruyucu aile yoksa çocukların kendi akrabalarının yanına yerleştirilmesi, üçüncüsü ise Türkiye ile yapılacak ikili anlaşmalarla ailesinden şiddet gören Türk çocuklarının Türkiye’deki sevgi evleri veya çocuk esirgeme kurumu yurtlarına yerleştirilmesi. Bunlar yapıldığı takdirde hem çocukların devlet korumasında olacağını hem de kendi dinleri, dilleri ve kültürlerine uygun yetiştirileceğini belirterek “Bizim çözüm önerilerimizi kabul etmedikleri gibi herhangi bir bilgi vermeye de yanaşmıyorlar. Gençlik daireleri, Avrupa Konseyi’ne karşı bile şeffaf ve işbirliğine açık değil. Bu konuyu raporumuza yazacağım.” diyor.
   </p>
   <p>
    Avrupa Konseyi, bünyesinde Avrupa İnsan Hakları Mahkemesi’ni (AİHM) de bulunduran, 47 üyesiyle çok önemli bir bölgesel kuruluş. Sadece AB üyelerini değil, çevre ülkeleri de kapsıyor. Prof. Dr. Pelin Gündeş Bakır, gençlik daireleri konusunun Avrupa Konseyi’nin resmî raporuna girmesinin, AİHM’e hukuki dayanak olması açısından da önemli buluyor. Bundan böyle mahkemeye yapılacak müracaatların davayı kazanma şansı da artacak. Gençlik dairelerinin gerçekten şiddet gören çocuklara sahip çıkmasının önemine değinen Bakır, “Gençlik dairesinin haklı olduğu durumlar da olabilir ama bu kadar kapalı olması, şeffaf olmaması, bırakın Türkiye’yi Avrupa Konseyi ile bile işbirliği yapmaması kuşkuları artırıyor. Neden bu işler bu kadar gizli tutuluyor?” diye soruyor. Bu işin peşini bırakmayacaklarını da özellikle vurguluyor.
   </p>
   <p>
    Avrupa Konseyi raporundaki önemli hususlardan biri de hapis cezası almış göçmenlerin durumu. Bakır, Belçika hapishanelerindeki mahkûmların yüzde 60’ının Kuzey Afrika kökenliler olduğunu belirterek bu durumun göçmenlerin uyumu adına ciddi bir başarısızlık olduğunu söylüyor. Kısacası hayata tutunamayan insanlar suça itiliyor ve hapishanelerdeki göçmen sayısı artıyor. Aynı sıkıntı Türkiye kökenliler için de geçerli. Avrupa’nın en büyük ve en eski hapishanelerinden biri olan Köln Hapishanesi’nde incelemeler yapan Bakır, burada kalan Türk mahkûmların yüzde 80’inin uyuşturucu bağımlısı olduğu tespitini yapıyor. Bakır, Türk ve Müslüman mahkûmlara ayda bir kez cuma namazı ve ayda bir kez dinî sohbet imkânı verildiğini belirtiyor: “Oysa aynı yerde kalan Hıristiyan mahkûmların haftada bir kilise hakları var. Cuma namazı aylık değil, haftalık ibadettir. Hapishane müdürü anlayış gösterdi, Köln Başkonsolosu’nun yardımıyla gönüllü bir imam ayarladık ve artık cuma namazı her hafta kılınacak, her hafta da dinî sohbet olacak.”
   </p>
   <p>
    Hapisteki tek sorun cuma namazı değil elbette. Odalarda tuvaletlerin açıkta bulunduğunu belirten Pelin Bakır, “Bu durum bizim dinî ve kültürel değerlerimize aykırı. Türkler karton koyarak mahremiyeti sağlamaya çalışıyor. Sorunun çözülmesi için yetkililerle temaslarımız sürüyor.” diyor.
   </p>
   <p>
    Rapordaki diğer iki önemli konu başlığı ise göçmenlerin eğitim sorunları ve Türklerin elinden alınan çifte vatandaşlık hakkı. Alman hükümeti yaptığı son yasal düzenlemelerle Türk göçmenlerin çifte vatandaşlık haklarını ellerinden aldı. Buna göre Almanya’da doğan bir Türk çocuğu 18-23 yaş arasında Türk veya Alman vatandaşlığını tercih etmek zorunda. Aksi hâlde Alman vatandaşlığı hakkını kaybediyor. Son dönemde bu sorunu çözmek için imza kampanyası başlatan Türk göçmenlere artık bir destek de Avrupa Konseyi’nden geliyor. Pelin Gündeş Bakır, rapordaki en önemli konu başlıklarından birinin çifte vatandaşlık hakkı olacağını söylüyor. Avrupa’daki Türk göçmenler denince eğitim sorununu da atlamamak gerekiyor elbette. Raportör Bakır’a iletilen en önemli şikâyet, ailede yeteri kadar Almanca öğrenemeyen çocukların Alman öğretmenler tarafından ‘geri zekâlı okulu’ diye bilinen kurumlara veya meslek eğitimine yönlendirilmesi. Almanya’da dikey sosyal hareketlenmeyi engelleyen bir tür kast sistemi bulunduğunu ve bunun sadece göçmenler değil, Alman toplumu için de geçerli olduğu tespitini yapıyor: “Bizde mümkün olan dikey sosyal mobilite, Almanya’da kolay değil. Mesela Türkiye’de bir köylü çocuğunun kendi yetenekleriyle ileride üst düzey memur veya cumhurbaşkanı bile olması mümkünken, Almanya’da işçi çocuğunun yükselmesi ayrımcı bir anlayışla engelleniyor. Raporda Almanya ve diğer Avrupa ülkelerinin kanunlarındaki göçmenlere yönelik ayrımcı unsurlara da dikkat çekeceğiz.”
   </p>
   <p>
    Avrupa Konseyi raporunun Almanya bölümünde en fazla ses getirecek konu ise Türklere yönelik ırkçı cinayetler. Ülkenin farklı şehirlerinden, son 10 yılda 8’i Türk 1’i Yunan kökenli 9 kişi işyerlerinde öldürüldü. Yunan kökenlinin de Türk sanılarak öldürüldüğü artık biliniyor. Bunlar Alman medyasında ‘dönerci cinayetleri’ diye yansıtılmıştı. Oysa öldürülenlerin sadece 2’si dönerci esnafıydı. Alman polisi yıllarca bu cinayetlerde ırkçılık veya Nazi izi aramayı aklına bile getirmedi. Kamuoyuna çok fazla yansımasa da öldürülenlerin aileleri acılarını bir kenara bırakıp bir de polise saatlerce ifade vermek zorunda kaldı. Polis zanlı olarak önce aileleri mercek altına aldı. İnceleme yapılıyor gerekçesiyle, öldürülen Türklerin işyerleri aylarca kapalı tutuldu ve bu süreçte hemen hepsinin işleri bozuldu. Çocukları ve yakınları, işletemedikleri dükkânları kapatmak zorunda kaldı. Pelin Bakır, görüştüğü ailelerin mağduriyetinden bahsederek “Polis aylar sonra ailelere teslim ettiği dükkânlarda, öldürülen kişilerin kanlarını bile temizleme gereği duymamış. O kanları öldürülen esnafın eşleri temizledi. Aileler bu süreçte aile reislerinin ölümünden daha büyük acılar yaşadı.” tespitini yapıyor. Alman devletinin olayın ırkçı cinayetler olduğunu yıllar sonra kabullendiğini hatırlatarak bu süreçte mağdur ailelere karşı takınılan tutumun tam bir insan hakları ihlali olduğunu vurguluyor. Prof. Bakır, bu ayrımcılığın da Avrupa Konseyi raporunda yer alacağını kaydediyor.
   </p>
   <p>
    Sonuçta Avrupa ve özellikle Almanya’da Türkiye kökenli göçmenlerin yaşadıkları ayrımcılık ve insan hakları ihlalleri, Türk parlamenterin gayretleriyle ilk kez bir Avrupa Konseyi raporunda bütün ayrıntıları ile yer alıyor. Rapor, bundan sonra AİHM’e açılacak davalarda, Türkiye kökenli göçmenler için önemli bir kaynak niteliği taşıyacak.
   </p>
   <h3>
    <span>
     Avrupa’ya Amerikan modeli önerisi
    </span>
   </h3>
   <p>
    Avrupa Konseyi Raportörü Prof. Dr. Pelin Gündeş Bakır, Avrupa ülkelerinin göçmenlerin entegrasyonundaki başarısızlığına vurgu yaparak Avrupa’ya Amerikan modelini öneriyor. Amerika’nın göçmenlere fırsat eşitliği verdiğini hatırlatarak “Amerika, ülkesindeki göçmenleri sisteme entegre etmek istiyor. Bu konuda AB ile kıyaslanmayacak başarıları var. Avrupa için iyi bir model.” diyor. Ev sahibinin göçmenlere kapalı olduğu toplumda entegrasyon olamayacağını belirterek Amerika’nın göçmenler için açık, Almanya’nın ise kapalı toplum modeli olduğunu vurguluyor.
   </p>
   <p>
    Bakır, kendi hayat tecrübesi açısından da göçmenlik fikrine yabancı olmayan bir isim. 6 yıl Avrupa’da yaşadığı için göçmenlerin neler hissettiğini daha iyi anlayabildiğini söylüyor. Belçika’nın Leaven Üniversitesi’nde misafir profesör olarak görev yaptığı dönemde işyeri kundaklanan göçmenlerin dramına şahit olmuş. Belçika’da ana sınıfına giden oğlunun teneffüste Türkçe konuştuğu için ceza aldığını, ayrımcı yaklaşımların eskiden beri Avrupa’nın hastalıkları arasında olduğunu belirtiyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34715), [web.archive.org (arşiv bağlantısı)](http://web.archive.org/web/20131220104851/http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34715)
