# Öğrencilerden hocalara kırık not!

*Zafer Özcan 2005.07.11*

<div bgcolor="#FFFEF6">
 <font>
  <img border="0" height="1" src="/web/20060106204250im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106204250im_/http://www.aksiyon.com.tr/resim/553/52.jpg" vspace="5"/>
  </p>
 </font>
 <font class="content">
  Bu yıl Erzurum’da eğitimi tartışan Dokuzuncu Abant Platformu’nu Fatih Üniversitesi öğrencileri de izledi. Katılımcıların performansını yakından gözlemleyen öğrencilerin hocalarına verdiği notlar kırık. Geleceğin müzakerecileri şimdikilerin daha özgür düşünceli, özgün fikirli  ve çözüm odaklı tavır almalarını istiyor.
 </font>
 <p>
  <font class="content">
   ‘Abant Platformu’nda farklı dünya görüşlerinden insanların bir araya gelmesi benim için heyecan verici değil! Sanırım yaşım gereği ‘farklı kutuplar’ ifadesini, yaşam pratiğimde bir yere koyamıyorum. O açıdan bu konunun çok önemsenmesi ve bir başarı gibi sunulması tuhaf geliyor; ama demek ki ihtiyaç varmış.’ Bu yıl dokuzuncusu Erzurum Palandöken’de yapılan Abant Platformu’nu gözlemci olarak izleyen Fatih Üniversitesi son sınıf öğrencisi Nida Nalçacı’nın sözleri bunlar. Her ne kadar Nida Nalçacı’nın yukarıdaki ifadesi bir eleştiri içeriyor olsa da özü itibariyle Abant Ruhu olarak tarihe geçen toplantıların ne kadar hayati öneme sahip olduğunu bir kez daha gözler önüne seriyor aslında.
   <br>
    <br>
     “Yeni bir çağın eşiğinde eğitimde yeni arayışlar” konu başlığı altında yapılan bu yılki platformun en dikkat çeken özelliği, toplantıya Fatih Üniversitesi bünyesinde faaliyet gösteren Sivil Akademi grubuna üye 25 öğrencinin katılmasıydı belki de... Bütün oturumlar dikkatle izlendi, müzakerelere katılan hocaların düşüncelerini anlatırken takındığı tavırlar kaydedildi, tartışılan konuların salonda nasıl bir etki bıraktığına dair notlar alındı. Kendileriyle yaptığımız görüşme sırasında öğrencilerin çoğunun hem toplantının genel yapısı hem de katılımcılar hakkında pek de iyi kanaate sahip olmadıkları ortaya çıktı. Şüphesiz onların böyle bir fikri edinmesi Abant toplantılarının Türkiye’de ilk kez Anadolu’ya taşınmasından kaynaklanıyor olabilir. Ancak, yaptıkları eleştiriler hiç de yabana atılacak cinsten değil... Özellikle toplantılarda kullanılan üslup, bazı kavramların ısrarla dile getirilmesi, katılımcıların hazırlıksız oluşu, konuşmacıların sürekli birbirine atıf yaparak konuşması, yeteri kadar özgün düşünce üretilememesi ve eğitim gibi bir konuda hiçbir öğrencinin görüşünün alınmaması, eleştirdikleri temel noktalar.
     <br/>
     <br/>
     Kamu yönetiminde okuyan Belgin Güven, gençler olarak çözüme odaklı oturumlar beklediklerini söylüyor. Kendisini en çok rahatsız edenin bazı insanların konuşurken birbirine çeşitli sıfatlar eklemesi olduğunu söylüyor. Bir başka kamu yönetimi öğrencisi Mehmet Tuncer Ekşioğlu, Bolu Abant gibi dış dünyadan tecrit edilmiş bir ortamdan Erzurum’a taşınan platforma gösterilen yoğun ilginin, karşılamaların, her akşam bir başka yerdeki yemek davetlerinin bilimsel bir toplantı için fazla olduğu düşüncesinde... İlk Abant deneyimini Bolu’da yaşayan Ekşioğlu, bu sebeple, “Oradaki çay sohbetleri bile çok verimliydi.” diye hayıflanıyor. Onun dikkati çektiği bu nokta, Anadolu’ya açılarak çok olumlu bir süreç başlatan Abant’ın yaşadığı önemli bir ikilem aslında. Eğitim gibi önemli bir bilimsel toplantı, Erzurum gibi tarihî bir şehrin konukseverliğiyle birleşince ister istemez bir konsantrasyon problemi yaşandı. Katılımcıların özellikle akşam saatlerinde, yemek davetine yetişmekle tartışılan konuyu sonuçlandırmak arasında sıkışıp kaldıkları görüldü.
     <br/>
     <br/>
     Bu yılki oturumlarda bazı konuşmacılar bir problemin altını ısrarla çizdi. O da komisyonlarda dile getirilen fikirlerin metinlere tam olarak yansımamasıydı. Özellikle Ali Bulaç’ın bu konuda ciddi eleştirileri oldu. Benzer tespitleri gözlemci öğrencilerden duymak da mümkün. Uluslararası ilişkiler son sınıf öğrencisi Mehmet Ali Mert, komisyonlarda dile getirilen bazı konuların genel kuruldaki ortak metne yansımadığı görüşünde. Buna rağmen o, arkadaşlarının aksine toplantının seviyesinden son derece memnun. Platformun kaliteli bir fikirler arenası olduğunu düşünüyor. Aslında Mehmet Ali, ilk kez katılan bir isim olarak Abant’ı değerlendiriyor. Türkiye’nin ciddi kutuplaşmalar yaşadığı ve ülkenin 28 Şubat gibi çok ağır bir süreçten geçtiği 1998 yılında ilk kez toplanan Abant Platformu’ndaki ‘fikir çeşitliliği ve karşılıklı saygı’ dönemin şartları gereği çok özeldi. Bu açıdan Türkiye’de ciddi bir heyecana sebep olmuştu. Ancak aradan geçen yıllarda platform, çok farklı fikirlerin aynı ortamı paylaşabildiği ve tartışabildiği çoğulcu bir anlayışı bir gelenek haline getirince, artık toplantıların bu boyutu doğal olarak bir özellik ve farklılık olmaktan çıktı. Bu açıdan bakıldığında Türk fikir dünyasına Abant’ın yaptığı katkıyı ıskalamak büyük haksızlık olur.
     <br/>
     <br/>
     Türk Dili ve Edebiyatı Bölümü öğrencisi Sevde Okçu, öğrenim gördüğü alanla ilgili bir noktaya dikkati çekiyor. Toplantılarda metinlerde kullanılan dil konusunun uzun tartışmalara sebep olduğunu hatırlatarak, olayın “Hayat mı diyelim yoksa yaşam mı?” noktasına gelmesini eleştiriyor. Sevde’nin gereksiz vakit kaybı olarak nitelendirdiği bu terminoloji savaşı aslında en fazla bu toplantıda kendini gösterdi denebilir. Sonuç metinlerinde kullanılan ‘edim’, ‘aksiyoloji’ gibi birtakım ifadeler eleştiri aldı. Ayrıca metinlerde yer yer ortaya çıkan cümle düşüklükleri ve anlam bozuklukları, ‘dil’ meselesinin başlı başına bir Abant toplantısının konusu olmasını bile gündeme getirdi.
     <br/>
     <br/>
     Farklı düşünenler çoğunluğun etkisinde kaldı
     <br/>
     <br/>
     Kamu yönetimi son sınıf öğrencisi İlhan Yıldız, sivil yapısına rağmen platformdan resmî söyleme yakın bir sonucun çıkmasını eleştiriyor. Ona göre, farklı düşünenler çoğunluğun etkisinde kaldığı için itirazlarını yumuşatıyor. İlhan Yıldız’ın vurguladığı husus, bir bakıma katılımcılarla ilgili aslında. Nitekim, katılımcı profiliyle ilgili daha seçici davranılması noktasında Danışma Kurulu’nda bir fikir birliği oluştu Erzurum toplantısında. Genel kuruldaki müzakereci sayısı 98 gibi çok yüksek bir sayıya ulaşınca birkaç sorun birden yaşandı. Birçok kişi hiç söz almadı ya da fikirlerini geniş biçimde söyleme imkanı bulamadı. Bu ayrıntı uluslararası ilişkiler öğrencisi Elvan Gevrek’in de dikkatinden kaçmamış. Yüksek katılımın müzakerelerin verimli geçmesini engellediği görüşünde: “Dışarıdan izlediğimiz Abant’ı burada bulamadık. Sanki sonuç metni önceden hazırdı ve sadece katılımcılar o noktaya yönlendirilmiş gibi oldu; çünkü insanlar dertlerini anlatamadı.” Uluslararası İlişkiler öğrencisi Ali Aykut Yavaş, bu noktada bir açılım yaparak, sorunun temelinde katılımcıların değil, sürenin yetersizliği olduğunu işaret ediyor.
     <br/>
     <br/>
     Abant Erzurum’da 312 fikir üretildi
     <br/>
     <br/>
     Üç gün süren toplantılar hakkında başka eksiklikleri saymak da mümkün. Ancak, çok farklı fikirlere sahip bu kadar entelektüeli bir platformda toplamak, hem de bunu yedi yıldır aralıksız sürdürmek, üstelik yurtdışına ve Anadolu’ya açılmak çok büyük bir başarı. Bu noktada, bilimsel koordinatörlerden Prof. Dr. Mithat Melen’in, “Başka Abant var mı?” sorusu hayli manidar. Daha iyisini, daha sivilini, daha demokratını ve daha bağımsızını yapabilecek olanları göreve çağıran Mithat Melen, alternatif getiremeyen eleştirilerin kimseye yararı olmayacağını söyledi.
     <br/>
     <br/>
     Erzurum Abant öncesinde, 15 kişilik danışma kurulu toplam 20 kez bir araya geldi. Katılımcı listesi için bin kişi üzerinde tek tek duruldu ve tartışıldı. Aralarında Dünya Bankası da olan 40 ayrı kurumla irtibata geçildi. Son ana kadar katılımı beklenen kurum temsilcisinin gelmemesini eleştiren Mithat Melen’e göre, Türkiye’de kendi masrafını kendisi karşılayan bir sivil toplum hareketi oluşturmak ve bunu sürdürmek o kadar da kolay bir iş değil.
     <br/>
     <br/>
     9. Abant toplantısında, yapılan tespitlere göre toplam 312 adet fikir üretilmiş. Yine yapılan bir araştırmaya göre eğitim alanında konuşulabilecek toplam başlık sayısının 900’e yakın olduğu ortaya çıkıyor. Demek ki platform, eğitim adına konuşulabilecek fikirlerin üçte birini gündeme getirmeyi başarmış. Tarih Bölümü mezunu Gülay Gecü, konuşulan 312 fikri, sorunların tespiti noktasında yeterli; ancak ‘eğitimde yeni arayışlar’ adına yetersiz olarak nitelendiriyor. Uluslararası İlişkiler Öğrencisi Hacı Aziz Matoğlu ise sorunlara pratik çözüm üretme yerine birçok “ütopya” ile uğraşıldığını düşünüyor. Ona göre, katıldığı Eğitim Felsefesi ve Sosyolojisi komisyonundaki manzara, ‘fikir yarıştırma platformu’ndan farklı değildi.
     <br/>
     <br/>
     Gözlemci öğrencilerin neredeyse tamamı, bu gibi bir platformdan asıl olarak sorunlara yönelik pratik çözüm önerileri bekliyor. Abant Platformu’nda ortaya atılan fikirlerin ve sonuç bildirgelerinin asıl olarak daha güzel bir gelecek hedefiyle ortaya konulduğu düşünülürse, gençlerin bu talebinin bundan sonraki toplantılar için dikkate alınmasını gerekli kılıyor.
     <br/>
     <br/>
     Sonuç olarak, Abant Platformu her zamanki gibi kimseye akıl vermedi, sadece ülkemizin en önemli konu başlıklarından olan eğitime yönelik öneriler getirdi. Eleştirmek kolay ama alternatif üretmek zor. Türkiye’nin belki de en önemli sorunlarından biri, başka Abantlar üretememesi...
     <br/>
     <br/>
     <br/>
     <br/>
     PLATFORMDAN NOTLAR
     <br/>
     <br/>
     Abant Platformu 7. yılında ilk kez halkla bu kadar iç içe bir toplantı yaptı. Erzurum’daki yoğun ilgi ve Milli Eğitim Bakanı Hüseyin Çelik’in gelecek yıl için yaptığı Van daveti, aydınların Anadolu’ya açılmasının ne kadar gerekli olduğunu gösterdi.
     <br/>
     <br/>
     Platforma her zamanki gibi Ali Bulaç-Mehmet Ali Kılıçbay atışmaları ile Prof. Dr. Mithat Melen’in espriyle karışık etkili yönetimi damgasını vurdu. Bu yıl genel kurulu yöneten isimlerden Prof. Niyazi Öktem de  bazen tepkilere sebep olan tavizsiz yönetimi ile göze batan isim oldu.
     <br/>
     <br/>
     İki kadın kalımcı Gazeteci Yazar Nazlı Ilıcak ile Nevval Sevindi de çıkışları ile müzakereciler arasında kadın sayısının azlığını hissettirmediler. Özellikle Sevindi, cinsiyet ayrımcılığı konusunun metinlerde yer alması için büyük mücadele verdi. Diğer bir kadın katılımcı, DPT Baş Müşaviri Doç. Dr. İlhan Dülger ise etkili konuşmaları ile birçok müzakereci için bir referans kaynağı olmayı başardı.
     <br/>
     <br/>
     Toplantıya ilk kez katılan ABD Nevada Üniversitesi Öğretim Üyesi Prof. Dr. Yunus Çengel ise bilim ile hayatı aynı zeminde buluşturan yorumlarıyla dikkat çekti.
     <br/>
     <br/>
     Platformun iki yabancı konuğu vardı. Amerikalı Gazeteci Katharine Jackson eğitim gibi önemli bir konuda bu kadar ayrıntılı konuşulabiliyor olmasının sorunun çözümüne yönelik umut verici olduğunu belirtirken; Kazak Milletvekili Amangeldi Aitaly ülkesindeki Türk Kolejlerinin eğitim sistemine katkılarını anlattı.
     <br/>
     <br/>
     Platformda Milli Eğitim Bakanlığı üst düzeyde temsil edildi. Başta Bakan Hüseyin Çelik olmak üzere, MEB Müsteşarı Nejat Birinci, Yurtdışı Eğitim Genel Müdürü Hasan Kaplan ve Dış İlişkiler Direktörü İbrahim Özdemir toplantının katılımcıları arasındaydı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Abdullah Sabri Tok, 13-Temmuz-2005
> Başka üniversitelerden de katılım olsaydı: 
> Abant Platformu’na katılan Fatih Üniversitesi öğrencilerinin tespitlerini okudum. Anlaşılan, toplantıları dikkatle izlemişler. Keşke diğer üniversitelerden öğrenciler de orada olsaydı. Daha ufuk açıcı olabilirdi.

### Ali Coşkun, 12-Temmuz-2005
> Bilgi teknolojileri ve internet...: 
> Emre Aköz, Sabah gazetesindeki yazısında (4 Temmuz) bu seneki Abant Platformu sonuç bildirgesini, bilgi teknolojileri ve internetten hiç bahsetmediği için eleştirdi. Hocalarına kırık not veren öğrencilerin bu konudaki görüşleri de alınsaydı keşke.

Kaynak: [www.aksiyon.com.tr](http://www.aksiyon.com.tr:80/detay.php?id=22101&yorum_id=5307), [web.archive.org (arşiv bağlantısı)](http://web.archive.org/web/20060106204250/http://www.aksiyon.com.tr:80/detay.php?id=22101&yorum_id=5307)
