# Güney Amerika'da Turgutlu Pazarı

*Zafer Özcan 2006.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güney Amerika'nın en güney ucu olan Şili'deki Turgutlulu Türk girişimciler, Santiago iş dünyasında başarıyla faaliyet gösteriyor.
  </font>
 </div>
 <div id="newsText">
  <font class="detail-text">
   Dünyanın hangi bölgesine giderseniz gidin, karşınıza mutlaka ilginç hikâyeleri olan Türkler çıkacaktır. Adını duymadığımız, duysak da yerini haritadan göstermekte zorlanacağımız ülkelerde, Anadolu'nun farklı noktalarından insanlara rastlamak mümkün. Güney Amerika'nın en uç noktasında yer alan Şili'deki Türk girişimciler de işte bunlardan sadece birkaçı. Kuzeyden güneye uzanan ve meşhur Ant Dağları'nın Arjantin ile doğal bir sınır oluşturduğu Şili'nin doğusu ile batı ucu arasındaki mesafe, haritada ince bir şerit gibi görünmesine rağmen, 500 kilometreyi buluyor. Bu ülkede 10 civarında Türk şirketi faaliyet gösteriyor ve bunların sahiplerinin yüzde 90'ı Manisa Turgutlu'dan. Yaptıkları iş de hemen hemen aynı: kullanılmış eşya ticareti. Çoğunlukla ABD'den getirttikleri ikinci el kıyafetleri ülke içinde pazarlıyorlar.
   <br/>
   <br/>
   Onlardan biri olan Turgut Alp Sütçü, 1999'dan beri Şili'de yaşıyor. Halen ülkenin önde gelen tekstil şirketlerinden Andes Star'ın yönetim kurulu başkanı. Turgutlulu olan Sütçü'nün Şili macerası, yine sahipleri Turgutlu'dan gitme bir Alman şirketi olan East-West'in, Güney Amerika'da çalışma önerisiyle başlıyor. Kullanılmış eşya ticareti yapan East-West, işlerin yolunda gitmediği Şili operasyonlarının başına geçmesini önerir. Bu teklif üzerine Şili'ye gelen Sütçü, 3,5 yılda East-West'in sektörün en büyüklerinden biri haline gelmesine büyük katkı yapar. Ancak 2003 yılında anlaşmazlık olur ve yollar ayrılır. Genç girişimci, o tarihten bu yana sektörde kendi şirketiyle rekabet ediyor.
   <br/>
   <br/>
   Turgut Alp Sütçü'nün ortağı Ercan Bilen'in öyküsü ise roman konusu olabilecek cinsten. Onu Şili'ye ilk getiren, çok sevdiği ve evlenmek istediği Şilili bir bayan. Büyük yolcu gemilerinde çalıştığı ve iyi para kazandığı bir dönemde Amerika'da onunla tanıştığını söylüyor. Evlenmek ve yerleşmek amacıyla sevdiği kadının ülkesine gelir ancak bir süre sonra aralarında anlaşmazlık çıkar. Aslında anlaşamadıkları tek konu, ileride çocuklarının hangi dine mensup olacaklarıdır. Müstakbel eşinin annesi koyu Katolik'tir ve torunlarının da bu dini seçmelerini evlilik şartı olarak ileri sürer. Ercan Bey, "Ben çok dindar bir insan değildim; ama çocuklarımın başka bir dine mensup olmasına da tahammül edemezdim." diyor. Bu olaydan sonra evlenmeyi düşündüğü kişiden ayrılmak zorunda kalır ama Şili'de yaşamaya devam eder. Turgut Alp Sütçü ile tanışması ise hayatında dönüm noktası olur ve Andes Star şirketini birlikte kurarlar. Halen 35 kişinin çalıştığı şirket, haftada 40-45 ton arası kullanılmış eşya satıyor.
   <br/>
   <br/>
   ÜRETİM OLMADIĞI İÇİN İKİNCİ ELE TALEP VAR
   <br/>
   <br/>
   Şili'de tekstil ve hazır giyim üretimi yok denecek kadar az. Bu da ikinci ele olan talebi artırıyor. Büyük mağazaların tekstil ithalatını Çin'den yapması ve bunların da düşük kalitede olması, birinci kalite ikinci el eşyayı daha değerli hale getiriyor. Türk şirketlerinin en büyük müşterisi ise semt pazarları. Özellikle konteynerlerin geldiği pazartesi günleri şirketlerde büyük bir yoğunluk yaşanıyor. Konteynerler gemilerle Amerika'dan, Şili'nin liman şehri İkige'ye geliyor, mallar oradan tüm ülkeye dağılıyor. Kullanılmış eşyada ana maddeler hazır giyim ürünleri olsa da, her türlü eşyanın ikinci elini satıyor Türk şirketleri. Ev aksesuarları, oyuncak, ayakkabı ve şapka gibi
   <br/>
   <br/>
   Şili, yabancı girişimciler için çok rahat bir ülke; çünkü her türlü kolaylık sağlanmış durumda. Ekonomideki istikrar da yatırımı cazip hale getiren unsurlardan. Güney Amerika'nın ABD ile ilişkileri en iyi ülkesi olması, ekonomide yıllardır süren istikrarın en önemli gerekçelerinden biri kabul ediliyor. Ülkenin ekonomideki motorunu ise bakır ve meyve ihracatı oluşturuyor. Dünyadaki tek açık bakır yatakları Şili'de. Hemen her yere meyve gönderen ülkenin, adeta bir açık hava serasına benzemesi, tarımdaki kaliteyi artıran en önemli unsur. Ant Dağları'nın yüksekliği, meyve ve sebzeye zararlı olabilecek sinek ve böceklerin ülkeye girişini engelliyor. Bunların okyanustan gelme ihtimali de olmadığı için, Şili doğal bir seraya dönüşüyor ve üretilen meyve ve sebzeler, uzun süre bozulmadan kalabiliyor. Bu zenginliklerini korumak isteyen yetkililer, ülkeye gıda girişi konusunda son derece dikkatli. Havaalanlarında, yurtdışından gelen yolcular didik didik aranıyor ve tespit edilen tek bir meyve bile hastalık getirir korkusuyla ülkeye sokulmuyor!
   <br/>
   <br/>
   BÜTÜN AİLEYİ ŞİLİ'YE TAŞIDIK
   <br/>
   <br/>
   Hüseyin Kırkaya, Şili'deki diğer bir girişimci. Turgutluların kurduğu Alman şirketi Hamburgo vesilesiyle bu ülkeye gelmiş. Şimdi İstanbul, İstanbul1 ve Konstantinapol adını verdiği üç şirketiyle bu ülkede kullanılmış eşya ticareti yapıyor. Şirketlerin birini kendisi yönetirken, diğer ikisini babası ve kardeşine emanet etmiş. Kırkaya önce Romanya ofisinde işe başlamış, babası ise Almanya'da. Şili'ye ilk gönderilen de kardeşi olmuş. Eşi, oğlu, anne babası, kardeşi ve yakın akrabaları ile artık Şili'de yaşıyor. Turgutlu'da birinci derece hiç akrabasının kalmadığını ve herkesin bu ülkeye taşındığını söylüyor.
   <br/>
   <br/>
   Şili'ye yüzyılın başında yoğun bir Filistinli akını olmuş. Bunların büyük çoğunluğu ülkeye Osmanlı pasaportları ile geldikleri için Türklerin Arap olarak algılandıklarını belirtiyor Kırkaya. Bu sebeple uzun süre Arap olmadıklarını anlatamamışlar. Türklerin Arap olmadığı ise 2002 Dünya kupasında anlaşılmış demek yanlış olmaz. Milli takımın o turnuvadaki başarısı, Türkiye'nin Şili'de daha iyi tanınmasına vesile olmuş. Hüseyin Kırkaya, yılda bir kez Türkiye'ye gittiğini ancak burada yaşamaktan son derece memnun olduğunu söylüyor. Eşi ve ailesi de ülke şartlarına kısa sürede uyum sağlamış. Elçilik kayıtlarına göre Şili'de halen 280 civarında Türk yaşıyor. Bu küçük Türk grubu sık sık görüşüyor ve çeşitli organizasyonlarda bir araya geliyor.
   <br/>
   <br/>
   Şili'nin ilk Türk girişimcisi, aynı zamanda Turgutlulu olmayan ve tekstille uğraşmayan tek Türk işadamı ise Mücahit Karakaya. 1995'te tatil için geldiği bu ülkeden bir daha dönmemiş. O dönem Türkiye'de işleri çok iyi olmasına rağmen, Şili'de yakaladığı huzurdan çok etkilendiğini söylüyor: "Türkiye'de çok ağır bir çalışma tempom vardı. Tatile gelince buranın benim yaşadığın hayatın tam aksine çok sakin ve huzurlu bir yer olduğunu gördüm. O huzur beni bırakmadı." Karakaya, doğma büyüme İstanbullu, ailesi Kars kökenli. Geldiği yıllarda tekstil işiyle uğraşan Karakaya, bu işte dolandırılınca sektör değiştirmiş. Halen Santiago'da dönercilik yapıyor. Perulu bir bayanla evlenen Karakaya'nın anne babası Şili'ye taşınmasa da, tatillerini oğullarının yanında geçirmeye özen gösteriyor.
   <br/>
   <br/>
   ŞİLİ BİR SIĞINMA BÖLGESİ
   <br/>
   <br/>
   Şili'nin önemli özelliklerinden biri, bulundukları ülkelerde sorun yaşayan insanlar için iyi bir sığınma mekânı olması aslında. Bir dönem Nazi zulmünden kaçan Almanları, sonrasında ise yeni durumdan endişe eden Nazi Almanlarını ağırlamış. Bir dönem ise İngiltere'den kaçan tren soyguncularını. Yüzyılın başında ise yerlerinden yurtlarından edilen Filistinli Araplar, bu ülkenin yolunu tutmuş. Halen ülkede ciddi bir Filistinli topluluğu var ve konumları da son derece iyi. Filistin burada büyükelçilik düzeyinde temsil ediliyor. Alman kökenliler ise daha Güney'de, iklimi Almanya'ya çok benzeyen bölgelerde yaşıyor. 1970'te seçim yoluyla iktidara gelen ilk Marksist lider olarak tarihe geçen, dünyada seçilmiş ilk Sosyalist Hükümeti kuran Salvador Allende ve 1973'te ABD'nin desteği ile onu deviren darbeci diktatör General Augusto Pinochet'nin, Şili'nin adını en çok duyuran isimler olduğunu da belirtmek gerekiyor.
   <br/>
   <br/>
   Şili'deki Türklere ait son not ise Atatürk Heykeli ve Atatürk Parkı'ndan. 1995'te Cumhurbaşkanı Süleyman Demirel'in ziyareti anısına, Santiago'nun en merkezi noktasına inşa edilen ve üzerinde Atatürk Büstü ile Hilal-Yıldızın bulunduğu anıt, konunun geçmişini bilmeyenler için son derece şaşırtıcı. Bu yapı, çok uzaklarda da olsa Türkiye'nin Şili'de siyasi olarak ne kadar önemsendiğinin bir göstergesi. Türkiye ile yıllık 100 milyon doları bile bulmayan ticari ilişkilerini geliştirmeye ne kadar hevesli olduklarının da
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3A8FC6E60E60A2FB538B83655410782?newsId=11800), [web.archive.org (arşiv bağlantısı)](http://web.archive.org/web/20120729233906/http://www.aksiyon.com.tr:80/aksiyon/newsDetail_getNewsById.action;jsessionid=F3A8FC6E60E60A2FB538B83655410782?newsId=11800)
