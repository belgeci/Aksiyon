# Hasta adam Avrupa

*Zafer Özcan 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kapitalist Batı dünyası, tarihinin en buhranlı dönemlerinden birini yaşıyor. Yıllarca Doğu’nun kaynaklarını sömürerek ürettiğinden fazlasını tüketmeye alışmış ‘refah’ toplumları çözüm için kemer sıkma ve halka acı reçete hazırlama peşinde.
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p>
   </p>
   <p>
   </p>
   <p>
   </p>
   <p class="MsoNormal">
    Eylül 2008’de, Amerika’nın en büyük yatırım bankası Lehman Brothers’ın batmasıyla başlayan küresel finans krizi, dünya dengelerini sarsmaya devam ediyor. Aradan 3 yıl geçmesine rağmen şoku atlatamayan gelişmiş ülkeler, bu kez Avrupa Birliği merkezli krizlerle baş etmeye çalışıyor. Yunanistan’dan sonra İtalya’da da seçilmiş hükümetlerin sonu geldi ve Avrupa atanmış teknokrat hükümetlerle tanıştı. Bugüne kadar IMF, Dünya Bankası, Avrupa Merkez Bankası gibi kuruluşlar eliyle az gelişmiş ülke ekonomilerini kontrol altında tutan gelişmiş ülkeler, şimdi aynı yöntemlere kendileri ihtiyaç duyuyor. Yunanistan ve İtalya’yı krizden çıkarma görevini, eskiden küresel finans kuruluşlarında çalışmış teknokratlar, bir nevi kayyumlar, üstlendi. 2001 yılında yaşadığı ekonomik krizi atlatmak için Dünya Bankası’ndan Kemal Derviş’i transfer eden Türkiye’nin geçtiği yoldan, bugünlerde Avrupa geçiyor.
   </p>
   <p>
   </p>
   <p class="MsoNormal">
    Peki, bütün bu gelişmeler uluslararası sistemi ve kapitalist düzeni ne yönde etkileyecek? Aksiyon bu dosyada küresel sistemi bekleyen sert kışı araştırıyor?
   </p>
   <p>
   </p>
   <p class="MsoNormal">
    <span>
    </span>
   </p>
   <p>
   </p>
   <p class="MsoNormal">
    Avrupa’nın şımarık çocuğu
   </p>
   <p>
   </p>
   <p class="MsoNormal">
    Avrupa Birliği’nde ilk büyük çatlak, Yunanistan üzerinden gerçekleşti. 2008 krizini bir türlü atlatamayan ülkenin, bugüne kadar ekonomik verilerini sürekli makyajladığı ortaya çıkmıştı. Aslında Yunanistan meselesi, bugüne veya 2008’e değil, son 20 yıla yayılan bir problem. Avrupa Birliği’ne tam üye olduktan sonra birlikten ciddi destek alan ülkedeki satın alma gücü ve refah seviyesinde artış yaşandı. Ekonomik verilere bakıldığında 90’lardan itibaren Yunanistan’ın AB içinde az çalışan, az üreten ama en fazla tüketenlerin başında geldiği görülüyor. Yunanistan’da bugünkü krizin ana sebebi sayılabilecek dış borçlar, 90’larda bile AB ortalamalarının üzerinde seyrediyordu. Tek fark, sorunların artık halının altına süpürülemeyecek seviyeye ulaşması. Mesela 1991’de kamu borcunun millî gelire oranı, Avro Bölgesi’nde ortalama yüzde 37 iken, Yunanistan’da yüzde 67. 2000’lerden itibaren borcun millî gelire oranı hızlanarak artmaya devam etmiş. Bu da yetmezmiş gibi Yunanistan bu süreçte Avrupa içinde en fazla sosyal güvenlik harcaması yapan, emekli maaşları en yüksek ülke olmuş. Daha da ilginci, Yunanistan’ın 65 yaş üstü nüfus açısından diğer ülkelerin önünde yer alması.
   </p>
   <p>
   </p>
   <p class="MsoNormal">
    <span>
    </span>
    Özel tüketim harcamalarında da benzer bir tablo dikkat çekiyor. 2000’li yıllarda tüketim harcamalarının millî gelire oranı Avro Bölgesi’nde ortalama yüzde 58’ken, Yunanistan’da bu oran yüzde 75. Kısacası bu ülke AB’nin şımarık çocuğu sıfatını hak edercesine yıllarca yarınını ipotek ederek refah içinde yaşamış. Şimdi ödenen aslında bunun faturası. Hiçbir siyasi kaygısı olmayan teknokrat Papadimos’un görevi, şımartılan çocuğun kulağını çekip, elindeki oyuncakları da alarak ona sıkı bir ceza vermek. Rahata alışmış çocuk, cezaya razı değil ve isyanını sokakta gösteriyor.
   </p>
   <p>
   </p>
   <p class="MsoNormal">
    Avrupa’da başı dertte olan sadece Yunanistan değil elbette. İtalya başta olmak üzere diğer Akdeniz ülkeleri İspanya ve Portekiz ile sonradan birliğe dâhil olan Doğu Avrupa’da da işler iyi gitmiyor. Yıllarca AB normlarını gerçekleştirmek için güçlerinin çok üzerinde sosyal devlet uygulamalarına imza atan Akdeniz ülkeleri, bozdukları kamu dengeleri yüzünden şimdi mevcut refahı korumakta zorlanıyor. İspanya’nın Sosyalist lideri Zapatero da, kriz kurbanı siyasetçilerden. Ülkede iktidar geçen pazar yapılan seçimlerde, sağ görüşlü Halk Partisi’ne geçti. Buradaki değişim yine sandıkla oldu ancak krizin atlatılamaması durumunda İspanya da, teknokrat ve atanmış bir başbakanla tanışabilir. Avrupa Birliği’nin bütün yükü şu anda Almanya, Fransa, Hollanda ile Kuzey ülkelerine kalmış vaziyette. Bunlar içinde Fransa büyük ekonomisine rağmen, kendi sorunlarıyla baş etmeye çalışıyor. The Lisbon Council adlı düşünce kuruluşu ve Alman Berenberg Bankası tarafından hazırlanan son rapora göre Fransa ekonomisi, Avro Bölgesi’ndeki 17 ülke arasında en kötü ilk 5 içinde yer alıyor.
   </p>
   <p>
   </p>
   <p class="MsoNormal">
    Dolayısıyla bütün yük Almanya’nın üzerinde. Ekonomisini iyi yönetemeyen birçok üye ülkenin açıklarının, Alman vergi mükelleflerinin birikimleriyle kapatılması, ülke içindeki hoşnutsuzluğu artırıyor. Bu kritik dönemde AB’nin imajını kurtarmaya çalışan Alman lider Angela Merkel, kararlı tutumuna rağmen iç politikada zor günler geçiriyor. Eyalet seçimlerinde ağır yenilgiler alan Başbakan Merkel, 2013’teki genel seçimlerde, AB için verdiği mücadeleyi, siyasi kariyerini sonlandırarak ödeyebilir.
   </p>
   <p>
   </p>
   <p class="MsoNormal">
    Avrupa’da böyle bir ortamdayken, Amerika’daki sıkıntılar da devam ediyor. Avrupa’daki borç krizinin benzeri Amerika’da yaşanıyor. Kongre’nin, Amerikan maliyesine borçlanma limitini genişletme yetkisi vermesi, bir yandan ülke ekonomisine nefes aldırırken diğer yandan sorunların ne kadar derinleştiğini ortaya koydu. Finans sektörünün sorunları bir yana, ekonomik sıkıntılar Amerika’da artık sadece siyasette ve iş dünyasında değil, sokaklarda da tartışılıyor. New York’ta başlayan, “Wall Street’i işgal et” eylemleri polis zoruyla dağıtılsa da, kısa sürede bütün gelişmiş ülkelerde makes buldu. New York’taki Zucconi Park’ta toplanan ve “Biz yüzde 99’uz” diyen insanların temel yaklaşımı, şirketlerin ve siyasetçilerin ekonomide yaptığı hataların bedelini halkın ödemesine karşı çıkmaları. Kısacası, halklar krizlerin bedelini ödemek istemiyor artık.
   </p>
   <p>
   </p>
   <p class="MsoNormal">
    Bu protestolar ve küresel sisteme yönelik ciddi tepkiler, bir dönüşümü
    <span>
    </span>
    beraberinde getirebilir; ancak buna geçmeden önce, Batılı ülkelerin krizi neden bir türlü aşamadıkları sorusuna cevap arayalım.
   </p>
   <p>
   </p>
   <p class="MsoNormal">
    Küresel krizde son dönemde Amerika’dan daha fazla Avrupa ülkeleri ve Avrupa Birliği gündemde. Avrupa Birliği en zor günlerini yaşıyor. O bakımdan mikrofonu öncelikle, birliğin merkezinden bir isme uzatmakta yarar var. Merkezi AB’nin başkenti konumundaki Brüksel’de bulunan Avrupalı Türk İş Adamları Konfederasyonu’nun (UNITEE) Başkanı Dr. Adem Kumcu, küresel krizin bir türlü aşılamamasını, sorunun çok boyutlu olmasıyla açıklıyor. Olayın finans ve ekonomik boyutları kadar, politik ve demografik yönleri de var. Globalleşen mali piyasaları devletlerin kontrol edemez hâle geldiği tespitini yapan Dr. Kumcu, krediler üzerine inşa edilmiş bir tüketim anlayışının son yıllarda Batı’da salgın hâline geldiğine işaret ediyor. İnsanların kendi kazandıklarını değil, çektikleri kredileri harcadıkları bir sistem kuruldu. Bu krediler geri ödenemeyince de kriz kaçınılmaz oldu.
   </p>
   <p>
   </p>
   <p class="MsoNormal">
    Uzun yıllar Amerika ve Avrupa’daki önemli finans kuruluşlarında çalışan Bank Asya Genel Müdür Yardımcısı Feyzullah Eğriboyun ise krizin büyüklüğüne işaret ederek, kısa zamanda ve birkaç küçük hamleyle aşılmasının çok zor olduğunu vurguluyor. Eğriboyun’a göre Avrupa’nın borç krizini aşamamasının en önemli sebebi, politik irade eksikliği. “Karar alma mekanizması çok yavaş işliyor, piyasalara güvensizlik pompalanıyor ve beklentiler iyi yönetilemiyor.” tespitini yapan Eğriboyun’a göre süreç güvensizlik krizinden likidite krizine, oradan da bir buhrana dönüşme yolunda ilerliyor.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Şirket iflasından ülke iflasına
   </p>
   <p>
   </p>
   <p class="MsoNormal">
    Reel sektör temsilcileri ve bankacılar işin daha çok teknik boyutlarına dikkat çekerken, küresel sistemi yakından izleyen iki ekonomist gazeteci Şeref Oğuz ve Cemil Ertem ise meselenin biraz daha temeline inerek, sürecin felsefi ve zihniyet boyutlarına vurgu yapıyor. Sabah gazetesi yazarı Şeref Oğuz’a göre küresel krizin bir türlü aşılamaması, onu var eden dinamikler üzerinden çözüm aranmasıyla ilgili. Batı ülkeleri, dünyanın bir bölümünü sömürerek, kazandığından çok daha fazlasını harcamaya alışmış bir toplum düzeni oluşturdu. Sömürü bittikten sonra kamu kaynaklarını kullanarak bu düzeni devam ettirmek istediler. Türev piyasalar diye, gerçekle bağı koparılmış yapılar oluşturuldu, bir refah düzeni tesis edildi ama artık deniz bitti. Şimdi çözüm aranıyor fakat esas soruna hâlâ dokunulamıyor. Şeref Oğuz bu durumu, “Asıl mesele bu kadar yüksek seviyeye ulaşan tüketim iştahıdır ama tartışma bir türlü buraya gelemiyor.” cümlesiyle özetliyor. Wall Street protestolarında insanların büyüyen değil çalışan bir ekonomi istediklerine işaret eden Oğuz, “Sürekli büyüme üzerine kurulmuş bir sistem vardı. Sürdürülebilirliği sadece kârlarını korumaya odakladılar. Birikim ve zenginlik tabana yayılmayınca sistemin sonu geldi. Sanal ekonomi şimdi yıkılıyor.” diyor.
   </p>
   <p>
   </p>
   <p class="MsoNormal">
    Star gazetesi yazarı Cemil Ertem’e göreyse krizin kaynağı, gelişmiş ülkeler. İkinci Dünya Savaşı’ndan sonra ortaya çıkan ABD hegemonyasının, savaş olgusunu, hâkim ulus-devletlerin çatışması olmaktan çıkartarak, küresel ve sürekli bir şiddet hâkimiyetine dönüştürdüğü tespitini yapan Ertem, “Bir müddet sonra dünya sistemi, refah devletinden (welfare state) savaş devletine (warfare state) geçmiştir. Bugünkü krizin siyasi kaynağı olan toplumsal kargaşa ve savaşlar, doksanlı yıllara kadar sürekli artmış ve sistem kendisini savaşa dayalı olarak üretmiştir.” diyor. Savaşların yanında, 90’lı yıllardan itibaren uluslararası sistemin düşen kârları telafi etmek için finansal işlemleri hızlandırdığı ve finansal piyasaları şişirdiği tespitini yapan Ertem, bu durumun Batı’daki finans piyasalarında 600 trilyon dolarlık bir balon ürettiğini vurguluyor. Dünyadaki toplam gayrisafi yurtiçi hasıla değerinin 60 trilyon dolar olduğu düşünülürse, türev piyasaların ürettiği balonun büyüklüğü daha net ortaya çıkıyor.
   </p>
   <p>
   </p>
   <p class="MsoNormal">
    Bu aşamadan sonra cevap bekleyen ikinci soru, küresel sistemin ve kapitalizmin geleceğinin ne olacağı! Böylesine sorunlu bir dönem, Batı’daki vahşi kapitalizm anlayışının sonunu getirebilir mi? Ya da en azından mevcut yapıyı dönüştürebilir mi?
   </p>
   <p>
   </p>
   <p class="MsoNormal">
    <span>
    </span>
    2008 krizinde öne çıkan konu, şirket iflaslarıydı. Birçok dünya devi şirket veya finans kuruluşunun hızla batışına şahit olduk, son 3 yılda. Artık ülke iflaslarını konuşuyoruz. Yunanistan, İtalya, İzlanda bunun en somut örnekleri. Ülke iflaslarının şirket batışlarından farkı, sadece ekonomiyi değil, demokrasiyi de tehdit etmesi. Batı’nın demokrasi anlayışında bugüne kadar en önemli belirleyici, kamuoyu desteğiydi. Meşruiyetin neredeyse tek kaynağı olarak, halk desteği görülüyordu. Oysa şimdi halkların seçtiği liderler istifa ederken yerlerine, teknokratlar atanıyor. O teknokratlar da dünyadaki finans hareketlerine patronluk yapan uluslararası kuruluşlardan geliyor. Şeref Oğuz, bu gelişmenin dünyayı ciddi bir hesaplaşmaya götürdüğünü düşünüyor. Yani halk ile finans baronlarının hesaplaşmasına. Oğuz, “Kapitalizmin geldiği noktada yüzde 1 ile yüzde 99’un hesaplaşmasına doğru gidiyoruz. İhtişam ile sefaletin arası bu kadar açık olursa bu hesaplaşma kaçınılmazdır ve süreç daha büyük sosyal sorunlara gebe.” yorumunu yapıyor.
   </p>
   <p>
   </p>
   <p class="MsoNormal">
    Feyzullah Eğriboyun, sürecin sonunda kapitalizmin evrilerek daha insancıl bir boyuta geçeceğini düşünüyor. “Gerek toplumsal protestoların ve tepkilerin bir zorlaması, gerekse sistemin kendisini sorgulayarak bir dönüşüm geçirmesi şeklinde gerçekleşebilir.” diyen Eğriboyun buna rağmen yeni bir ekonomik küresel sistem kavramını çok iddialı buluyor. Teorik ve pratik altyapısıyla şu anda böyle bir sistemin geleceğine ihtimal vermiyor.
   </p>
   <p>
   </p>
   <p class="MsoNormal">
    Aslında, uluslararası finans siteminin çöküşü veya dönüşümünden bahsedeceksek, sadece Batı’daki değil, Doğu’daki gelişmelere de bakmak lazım. Son 20 yılda üretimde dünyanın ağırlık merkezi Batı’dan Doğu ve Uzakdoğu’ya kaydı. Bunda Batılı küresel şirketlerin önemli rolü var. Fakir ve yüksek nüfusa sahip Uzakdoğu ülkeleri, Batılı şirketler tarafından ucuz işgücü ve düşük maliyetli üretim için kullanıldı. Onlar bunu elbette kendi kârlarını maksimize etmek için yaptı. Bir Çinli, Amerikalı işçiden 10 kat daha düşük ücrete çalışırken, üretim anlayışını da hızla geliştirip Batılı işçi ile aynı seviyeye çıkardı. Böylelikle imalat sanayiindeki ağırlık Doğu’ya kaydı. Son 20 yılda ağır sanayi ve kitlesel üretim Doğu’ya kayarken tasarım, ileri teknoloji ve finans Batı’nın kontrolünde kalmıştı. Oysa son birkaç yıldır Doğu ülkeleri, teknolojik, yüksek katma değerli üretim ve tasarımda Batı’nın seviyesini yakalamaya başladı.
   </p>
   <p>
   </p>
   <p class="MsoNormal">
    Sadece Çin’de 600 milyon insan hâlen köylerde yaşıyor ve bunlar ucuz işgücü olarak kitlesel sanayi üretimine katılmayı bekliyor. Batı’da ciddi bir borç ve likidite krizi yaşanırken, bugün dünyadaki döviz rezervlerinin yüzde 70’i Çin, Hindistan, Brezilya ve Türkiye gibi gelişmekte olan ülkelerin elinde. Sadece Çin’in elindeki döviz rezervleri 2,5 trilyon doları aşıyor. Doğu’nun ağırlığı sadece üretim gücü ve döviz rezervlerinden kaynaklanmıyor elbette. Yine son 20 yılda Doğu ve Uzakdoğu’da 2 milyarlık bir orta sınıf nüfusu ortaya çıktı. Bu da, Doğu’nun sadece üreten değil, tüketen bir pazar konumuna yükselmeye başladığının göstergesi. Moda ve tüketim trendlerini belirleme tekeli de artık Batı’nın elinden çıkıyor. Avrupa’nın bunca krizinde herkesin Almanya’nın eline bakmasının en önemli sebebi, esasen bu ülkenin hâlâ üreten bir ekonomi olabilmesi. Çin’den sonra dünyanın en büyük ikinci ihracatçısı Almanya. Katma değeri yüksek sektörlerde üretimini koruyan ülke, AB’nin de son umudu konumunda.
   </p>
   <p>
   </p>
   <p class="MsoNormal">
    <span>
    </span>
   </p>
   <p>
   </p>
   <p class="MsoNormal">
    Sömürgeci Avrupa, ağır hasta!
   </p>
   <p>
   </p>
   <p class="MsoNormal">
    Küresel kriz sürecinde en fazla tartışılan konu, Avrupa ülkelerinin ve dolayısıyla Avrupa Birliği’nin geleceği. Yaşlı kıta sadece finansal ve ekonomik sorunlarla değil, çok farklı problemlerle de boğuşuyor. Ekonomik krizin tetiklediği ırkçılık, yabancı düşmanlığı ve ‘İslamofobia’nın yanı sıra, demografik sorunlar da Avrupa’nın belini büküyor. Araştırmalar, Avrupa’nın nüfusunun 2050 yılında 67 milyon azalacağını gösteriyor. Daha şimdiden 1 milyon 700 bin şirketin –ki bunların önemli bölümü ekonominin bel kemiği denebilecek küçük ve orta boy işletmeler– geleceği tehlikede. Aile şirketlerinin bazılarında arkadan gelen vârisler yok, bazılarında yeni nesil girişimci olmak istemiyor. Mevcut girişimcilerin emekli olması demek, binlerce şirketin kapanması anlamına gelecek. Yaşlanan nüfus iş hayatına rehavet ve tembellik getiriyor. Avrupa’da girişimcilik motivasyonu sürekli düşüyor. Oysa ekonomide dinamizmi sağlayacak yegâne amil, girişimcilik ruhu.
   </p>
   <p>
   </p>
   <p class="MsoNormal">
    UNITEE Genel Başkanı Adem Kumcu, girişimcilik konusunda ilginç bir araştırmayı paylaşıyor. Avrupa’nın ekonomisi nispeten iyi durumdaki ülkelerden Hollanda’da üniversite öğrencilerinin sadece yüzde 6-7’si mezuniyetten sonra kendi işini kurmak isterken, Türkiye’deki üniversite öğrencileri arasında bu oran yüzde 44’e yükseliyor. Dolayısıyla sorunlar sadece finansal verilerle ve büyümeyle ilgili değil. Adem Kumcu bütün bunlara bir de son yıllarda Avrupa halklarının liderlere güvensizliğini ekliyor. Toplumlar artık siyasi liderlere güvenmiyor. Aşılamayan sorunların Avrupa’da sefaleti tekrar geri getirdiğine işaret eden Kumcu, sosyal politikalarıyla övünen ülkelerde son yıllarda evsiz insan sayısında patlama yaşandığını belirtiyor.
   </p>
   <p>
   </p>
   <p class="MsoNormal">
    Krizin Avrupa’ya faturalarından biri ırkçılık dedik ancak bunu sadece yabancı düşmanlığı veya İslam karşıtlığı olarak algılamamak lazım. Daha düne kadar yabancılar dışarı diyenler, İslamofobiyi köpürtenler şimdi ‘dertlerimizin sebebi AB’dir demeye başladı. İnsanlar artık, ‘bizim paramızla neden Yunanlar kurtarılıyor’ veya ‘onlar bizim paramızla rahat yaşarken, biz zor geçiniyoruz, bu nasıl adalet’ gibi soruları daha yaygın ve yüksek sesle dillendirmeye başladı. AB içindeki adaletsizlik ve haksız paylaşımlar, şu anda Avrupa’daki en önemli tartışma konusu. Bu gelişmeler karşısında milliyetçi partilerin prim yapması kaçınılmaz. Avrupa ülkelerinin tamamı koalisyonlarla yönetiliyor ve artık milliyetçi ve ırkçı partiler bu koalisyonların kilidi konumunda. Onlar destek vermeden Avrupa ülkelerinde hükümet kurmak neredeyse imkânsız. Irkçı ve aşırı milliyetçi partiler zaten AB gibi bir yapıya baştan karşı.
   </p>
   <p>
   </p>
   <p class="MsoNormal">
    Avrupa’daki bu yaygın kanaatin aksine Cemil Ertem yaşanan krizi, Avrupa’nın tam bir birlik olmamasına bağlıyor. Herkes avronun geleceğini tartışıyor ama hiç kimse sözü mali birliğe getirmiyor. Ertem, “Ortak para politikası olacak ama ortak maliye politikası olmayacak. Böyle bir şey olmaz; olursa da batarsanız, nitekim olan bu.” diyor. AB’nin kurtuluşunun yola Türkiye’yi de içine alarak devam etmesine bağlı olduğunu vurgulayan Ertem, ilginç öngörülerde bulunuyor: “AB’nin kesin kurtuluşu Türkiye’yi içine alarak devam etmesine bağlı. Bu, şu sıralar sanıldığının aksine, Türkiye’nin de çıkarınadır. AB üyesi ve yeni AB’de etkin bir Türkiye, Çin’i de ABD’yi de geçecek küresel bir oyuncu hatta hegemon güçtür; bunu artık görelim.”
   </p>
   <p>
   </p>
   <p class="MsoNormal">
    Şeref Oğuz ise AB’nin geleceği konusunda fazla iyimser değil. Avrupa’da birinin hovardalığını diğerinin ödediği adaletsiz yapılar ortaya çıktığını belirten Oğuz, “Bu yapılar zamanında Hitler’i doğurmuştu, şimdi ise Neonaziler ortaya çıkmaya başladı. İlk dalgada işsizlik başlayınca, önce göçmenler kapıya konmuştu. Bu yetmeyecek, bu sefer o borcu takanlara husumet beslenecek. Bu durum Avrupa’yı çatışmaya götürür.” diyor. Şeref Oğuz, kendi kehanetini de paylaşıyor ve yakın gelecekte AB’nin tam üyelik önerisini Türkiye’ye altın tepside sunacağını öngörüyor. Bu süreçte birliğin önce zayıf ekonomilerin avrodan ayrılmasına izin vereceğini kaydeden Oğuz, zayıf ekonomileri dışlayan ve tekrar kabuğuna çekilen merkezî Avrupa’nın ortaya çıkacağını vurguluyor. Feyzullah Eğriboyun da birliğin geleceğinden umutlu değil. Yol ayrımına gelindiğini düşünüyor. Birlik içinde politik ve teknik hesapların savaş hâlinde olduğu tespitini yapan Eğriboyun, “Tarihsel olarak birbirleriyle çok da kardeşçe yaşamamış milletlerin yöneticilerinin, ekonomik zorluklar, içerideki politik mücadeleler ve halklarının baskısı karşısında, ‘alır başımı giderim’ noktasına gelmesi artık öyle uzak bir ihtimal değil. Bunun teknik hesaplarının sadece Brüksel’de değil, her Avrupa başkentinde gece gündüz yapıldığına eminim.” diyor.
   </p>
   <p>
   </p>
   <p class="MsoNormal">
    Avrupa’daki krizden doğrudan etkilenen bölgelerden biri de kuşkusuz Balkanlar. Bosna, Kosova, Makedonya gibi henüz devletleşme sürecini tamamlayamamış, bağımsızlıklarını kazansalar da ekonomik anlamda AB’ye muhtaç ülkeler açısından Avrupa krizi ağır sonuçlara gebe. Bir yandan Sırbistan’ın hedefleri, Rusya’nın Balkanlardaki politikaları, Balkanları çoklu bir denklemin ve güç oyunun göbeğine itiyor.
   </p>
   <p>
   </p>
   <p class="MsoNormal">
    <span>
    </span>
    Yeni düzende Türkiye’nin rolü
   </p>
   <p>
   </p>
   <p class="MsoNormal">
    Batı dünyasında bunlar olurken ve Uzakdoğu’nun küresel güç oyunundaki etkisi artarken, Türkiye de sürecin önemli bir parçası elbette. Son 10 yıldır yakaladığı siyasi ve ekonomik istikrarı, genç ve üretken nüfusu ve yüksek büyüme oranlarıyla Türkiye, Avrupa’ya en yakın yükselen değer konumunda. Cemil Ertem yeni dönemi, “Sanayi Devrimi ile 1800’lü yıllara gelirken yolu kesilen ve kaynakları 15. yüzyıldan beri yağmalanan Asya yeniden doğuyor.” sözleriyle yorumluyor. Çin, Hindistan ve Türkiye gibi ülkelerin bu süreçte belirleyici ve yapıcı bir rol üstleneceği ve insanlığı medeniyet olarak da yeni bir eşiğe getirecekleri tespitini yapan Ertem, “Yani kapitalizmin seküler modernitesi bu krizle bitti. Evet, yeniden ve yüksek sesle söyleyebiliriz: Yeniden Doğu!” diyor.
   </p>
   <p>
   </p>
   <p class="MsoNormal">
    Feyzullah Eğriboyun ise küresel güç değişimini finans sistemi üzerinden değerlendiriyor. 2001 ve 2011 yılları arasında dünyanın en büyük 25 bankası listesi karşılaştırıldığında aslında tablo netleşiyor. 10 sene önce listenin yakınına dahi yaklaşamayan gelişmekte olan ülke bankaları artık finans sektöründe belirleyici konumda. “Bugün Batı’da birçok finansal kurum ve hatta devlet, Bank of China’nın eline bakıyor.” diyen Eğriboyun, Brezilya’nın ‘en büyük 10’ listesine banka soktuğunu, Türk bankalarının da sağlam finansal yapılarıyla Batı’dan sürekli ödüller aldıklarını hatırlatıyor. BRIC ülkeleri (Brezilya, Rusya, Hindistan ve Çin) kısaltmasını dünya literatürüne kazandıran Jim O’Neill, şimdi kavramı Growth 8 (Gelişme 8) diye tekrar tedavüle sokuyor. BRIC’in 4 ülkesinin yanına, Meksika, Endonezya, Türkiye ve Güney Kore ekleniyor. 10 yıl içinde Growth 8’in gayrisafi yurtiçi hasıla (millî gelir) artışlarının, G7 adı verilen en gelişmiş 7 ülkenin iki katına ulaşması bekleniyor.
   </p>
   <p>
   </p>
   <p class="MsoNormal">
    Uzun sözün kısası, Batı ülkelerinin içinden geçtiği buhran süreci, bir yandan küresel sistemi yeniden şekillendirirken, diğer yandan sahneye yeni aktörler sürüyor. Küresel güç oyununda yeni bir takım kuruluyor ve Türkiye bu kez yedekte değil, Growth 8’le birlikte, A takımda sahaya çıkmaya hazırlanıyor.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Avro dağılmadan kriz bitmez
   </p>
   <p>
   </p>
   <p class="MsoNormal">
    Denizbank Başekonomisti ve Zaman gazetesi yazarı Dr. Saruhan Özel, küresel kriz, AB’nin durumu, avronun geleceği ve yeni düzende Türkiye’nin rolünü Aksiyon’a değerlendirdi.
   </p>
   <p>
   </p>
   <p class="MsoNormal">
    -Sizce küresel kriz neden aşılamıyor?
   </p>
   <p>
   </p>
   <p class="MsoNormal">
    Bu sorunuza öncelikle Avrupa Birliği açısından cevap vermek gerekiyor, çünkü asıl sorun orada yaşanıyor. Krizin bitmemesinin esas sebebi, geçmiş 10 – 15 yılın birikimiyle ortaya çıkan ciddi bir zararın olması ve hiçbir ülkenin bunu üstlenmek istememesi. Bu zarar telafi edilmeden, yani birileri tarafından üstlenilmeden krizin sonu gelmeyecek. Yunanistan, AB’nin kangren olmuş eliydi ama zamanında bunu kesemediler. İlaçla tedavi etmeyi denediler ama olmadı ve bu sefer kangren kola sıçradı. O kol kesilmezse bu sefer vücut tehdit altına girecek. Avrupa ülkeleri hâlâ bu zararı birbirlerine paslama oyunu oynuyor ve zarar büyüyor. Bu zarara katlanmak her geçen gün daha da zorlaşıyor. Buna ne zaman dur diyecekler bekliyoruz.
   </p>
   <p>
   </p>
   <p class="MsoNormal">
    -Dur demek nasıl olacak?
   </p>
   <p>
   </p>
   <p class="MsoNormal">
    İki sene önce Yunanistan’ı avrodan çıkarsalardı buna dur demiş olurlardı, ama yapamadılar. Şimdi Yunanistan’ı çıkarmak yetmiyor. Krize dur demenin yolu Yunanistan’la birlikte Portekiz, İspanya ve İtalya’yı da para birliğinden çıkarmaktan geçiyor. Eğer bu 4 ülkeyle ilgili gereken yapılmazsa topun altına Fransa da girecek. Sonuçta avronun dağılması kaçınılmaz. Ben artık bu olur mu demiyorum, ne zaman yapacaklar onu merak ediyorum. Şimdi soru şu: Bütün para birliği dağılıp herkes kendi yerel parasına mı dönecek, yoksa bu süreç 4 ülkeyle sınırlı mı kalacak?
   </p>
   <p>
   </p>
   <p class="MsoNormal">
    -Peki, bütün bu gelişmeler size göre küresel kapitalizmi ne yönde etkiler?
   </p>
   <p>
   </p>
   <p class="MsoNormal">
    Bu sürecin kapitalizmle ilgisi yok. Sonuçta herkes bu düzenin içinde. Bu düzenin başarısı için ekonomik büyüme ve istihdam gerekiyor. Ekonomilerin büyümesi lazım. Yunanistan ve İtalya ekonomilerini büyütecek olan Papadimos ve Monti değildir. Gelişmekte olan ülkelerde yaşanan krizlerden öğrendiğimiz ders şudur: Krizdeki ülkelerin büyümesi, devalüasyonla olur. Para birimini devalüe ederek büyümeyi sağlayabilirsiniz. Türkiye 2001 krizinde aynı şeyi yaptı. Kısacası Avrupa ülkeleri devalüasyon yapmadan krizi aşamaz. Bunu yapabilmek de para birliğinin dağılmasına bağlı.
   </p>
   <p>
   </p>
   <p class="MsoNormal">
    -Neden o zaman AB ülkeleri bir araya gelip avroyu devalüe etmiyor?
   </p>
   <p>
   </p>
   <p class="MsoNormal">
    Eğer avro devalüe olursa, böyle bir itici güce ihtiyacı olmayan birlik üyesi ülkeler sıkıntı yaşar. Almanya, Hollanda gibi ekonomisi iyi durumdaki ülkelerde enflasyon artışı yaşanır ki, o ülkeler bunu istemiyor. Almanya bu enflasyonu halkına anlatamaz. O bakımdan para birliğinin dağılması kaçınılmaz.
   </p>
   <p>
   </p>
   <p class="MsoNormal">
    -Peki, Amerika’da durum nedir?
   </p>
   <p>
   </p>
   <p class="MsoNormal">
    Amerika da aynen Avrupa gibi ciddi kriz yaşadı, ama onlar zararı karşıladılar. Faturayı büyük oranda halka ödeterek, iyi bir yola girdiler. Uzun vadede bile olsa ABD büyüme sürecine tekrar girdi. Ancak ABD bu hâliyle Avrupa’nın sorunlarını çözemez. Avrupa kendi başına yol almak zorunda.
   </p>
   <p>
   </p>
   <p class="MsoNormal">
    -Bu süreçte Doğu ülkelerinin ve Türkiye’nin durumunu nasıl değerlendiriyorsunuz?
   </p>
   <p>
   </p>
   <p class="MsoNormal">
    Şu anda dünyada, Batı’dan Doğu’ya doğru bir güç kayması yaşanıyor. Buna ‘yeni normal’ deniyor. Bundan böyle gelişmiş ülkeler yılda yüzde 2 büyürken, gelişmekte olan ülkeler yüzde 6 büyüyecek. Eskiden bu oran yüzde 4’e yüzde 8’di. Aslında gelişmekte olan ülkelerin büyüme hızı da düşüyor, ama ekonomik güç gelişmekte olan ülkelere yaslanacak. Bankalar ve finansal aktiviteler Doğu’ya kayacak. Batılı şirketler yine Doğu’da üretmeye devam edecek ancak ürettiklerini yine Doğu’ya satacak. Yeni düzen, yeni normal bu şekilde kurulacak. Şu anda Doğu ülkelerinde hem devletler hem özel sektör hem de halk daha az borçlu. Şirketler daha fazla yatırım yapabilecek, bankalar da daha fazla kredi verebilecek durumda. Türkiye de yeni normalin en önemli unsurlarından. Türkiye, yeni dönemde dünyanın büyüme motoru olabilecek demografik ve finansal güce sahip. Yeter ki geçmişten gelen kriz fobimizin etkisiyle, yapmamız gerekenleri yapmaktan korkmayalım.
   </p>
   <p>
   </p>
   <p class="MsoNormal">
    -Yapmamız gereken nedir?
   </p>
   <p>
   </p>
   <p class="MsoNormal">
    Ekonomiyi ve finans sektörünü büyütmekten, yatırımları artırıp cari açık vermekten korkmayalım. Benim tek endişem bu korkulara yenilerek büyümeyi frenlemektir. Cari açık vermek, Türkiye’nin hızlı büyümesi ve dünyanın büyüme motoru olması demektir. Cari açık vermezsek bunları yapamayız. Eğer Türkiye cari açık vermek istemiyorsa, yeni düzende bahsettiğimiz rolü üstlenemez. Cari açıktan korkmamak gerekiyor.
   </p>
   <p>
   </p>
   <p class="MsoNormal">
    Kapitalizm
    <span>
    </span>
    bitmiyor ama…
   </p>
   <p>
   </p>
   <p class="MsoNormal">
    Ekonomist yazar Cemil Ertem, aşılamayan küresel krizin, kapitalist düzen açısından ortaya çıkarabileceği sorunları birkaç maddede özetliyor…
   </p>
   <p>
   </p>
   <p class="MsoNormal">
    <span>
    </span>
    2. Dünya Savaşı sonrası Bretton-Woods anlaşmasıyla sınırları çizilen dolara dayalı para sistemi çökmüştür; yeni bir para sistemi oluşana kadar kimse kriz bitti diyemez. Ne yazık ki bu böyle ve buna kendimizi alıştıralım. Biz belki de bu kriz içinde yaşayan ve ölen bir kuşak olacağız. Ama büyük bir dönüşümü görüyoruz ve bu bir dünya savaşı olmadan gerçekleşiyor.
   </p>
   <p>
   </p>
   <p class="MsoNormal">
    <span>
    </span>
    Bu krizin bir diğer kısa vadeli sonucu da ABD’nin hegemonyasının bitmesi ve geri çekilmesidir. Ancak, ABD’nin geri çekilmesi -hem siyasi hem de ekonomik olarak- kolay olmayacak; örneğin, Afganistan’dan Irak’a kadar ABD, sistemin güvenliğini sağladığını iddia edip asker bulunduruyor. Aynı şekilde, başta Çin olmak üzere birçok ülke, ABD Hazine kâğıtlarını ‘ekonomik sistemlerinin’ güvencesi olarak tutuyorlar.
    <span>
    </span>
    İşte ABD askeri ile ABD Hazine kâğıtlarının yerine ikame edilecek yeni siyasi ve ekonomik kurumsal güvenceler oluşturulana kadar bu kriz defalarca vuracak.
   </p>
   <p>
   </p>
   <p class="MsoNormal">
    <span>
    </span>
    AB artık böyle devam edemez. Yeni bir AB anayasası ve yeni bir bütünleşme dalgası gerekiyor. Ancak bunu yapacak siyasi dinamiği AB henüz kuramadı. Türkiye’nin ya da Latin Amerika’nın çıkardığı değişim dinamiğini AB henüz çıkaramadı; Merkel’ler, Sarkozy’ler gidene kadar, AB bu dinamiği çıkarana kadar kriz ya da değişimin depremleri devam edecek.
   </p>
   <p>
   </p>
   <p class="MsoNormal">
    <span>
    </span>
    Türkiye’den başlamak üzere Doğu, krizden çıkışın ve sonrasının yapıcısı olacak; ancak bütün Doğu’da ‘eski’ yapılar, diktatörlükler, oligarşilerin içindeki gerici unsurlar direniyor. Türkiye ve Latin Amerika her şeye rağmen bu değişimde en hızlı yol alan ülke ve bölgeler. Ama yetmez. Bu bölgelerde demokratik anayasalar ve demokrasinin kurumsallaşması gerçekleşene kadar krizin ve yeniden yapılanmanın dalgaları hep vurmaya devam edecek.
   </p>
   <p>
   </p>
   <p class="MsoNormal">
    <span>
    </span>
    Bu kriz, küresel bir değişim dalgasıdır. Bugün birçok yerde krize karşı eylemler var. ABD’deki eylemler eğer Mısır’da Tahrir’le bir medeniyet buluşması yaparak Ortadoğu’daki İslami başkaldırıyla buluşursa etkili ve kalıcı olur. Ama bu şimdilik çok zor. Bunun için Türkiye merkezli yeni bir radikal siyaset gerekiyor.
    <span>
    </span>
    Fakat bugün Ortadoğu ve Türkiye değişimi yarıda keserse bu durum pekâlâ çok büyük bir hızla gerici bir ulus-devletler savaşına da dönüşebilir. ABD’de Neoconlar, İsrail’de katliamcı şahinler, Latin Amerika’da devletçi faşistler, Avrupa’da Neonaziler ve Türkiye’de en ‘solundan’ en kafatasçısına kadar Ergenekoncu cephe bunun için elinden geleni ardına koymuyor.
   </p>
   <p>
   </p>
   <p class="MsoNormal">
    <span>
    </span>
    Sonuçta kapitalizm bitmiyor ama bu krizle kapitalizmi bitirecek dinamikler ve oluşumlar ortaya çıkıyor. 21. yüzyılın hikâyesi budur.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    AB ÜYESİ ÜLKELERDE AB TANIMLI BORÇ STOKU / GSYH (%)
   </p>
   <p>
   </p>
   <p class="MsoNormal">
    <span>
    </span>
    <span>
    </span>
    2005
    <span>
    </span>
    2006
    <span>
    </span>
    2007
    <span>
    </span>
    2008
    <span>
    </span>
    2009
    <span>
    </span>
    2010
   </p>
   <p>
   </p>
   <p class="MsoNormal">
    Avro Bölgesi (17 ülke)
    <span>
    </span>
    70,0
    <span>
    </span>
    68,4
    <span>
    </span>
    66,3
    <span>
    </span>
    70,1
    <span>
    </span>
    79,8
    <span>
    </span>
    85,4
   </p>
   <p>
   </p>
   <p class="MsoNormal">
    AB (27 ülke)
    <span>
    </span>
    62,8
    <span>
    </span>
    61,5
    <span>
    </span>
    59,0
    <span>
    </span>
    62,5
    <span>
    </span>
    74,7
    <span>
    </span>
    80,2
   </p>
   <p>
   </p>
   <p class="MsoNormal">
    Yunanistan
    <span>
    </span>
    100,0
    <span>
    </span>
    106,1
    <span>
    </span>
    107,4
    <span>
    </span>
    113,0
    <span>
    </span>
    129,3
    <span>
    </span>
    144,9
   </p>
   <p>
   </p>
   <p class="MsoNormal">
    İtalya
    <span>
    </span>
    <span>
    </span>
    105,9
    <span>
    </span>
    106,6
    <span>
    </span>
    103,1
    <span>
    </span>
    105,8
    <span>
    </span>
    115,5
    <span>
    </span>
    118,4
   </p>
   <p>
   </p>
   <p class="MsoNormal">
    Belçika
    <span>
    </span>
    92,1
    <span>
    </span>
    88,1
    <span>
    </span>
    84,1
    <span>
    </span>
    89,3
    <span>
    </span>
    95,9
    <span>
    </span>
    96,2
   </p>
   <p>
   </p>
   <p class="MsoNormal">
    Portekiz
    <span>
    </span>
    62,8
    <span>
    </span>
    63,9
    <span>
    </span>
    68,3
    <span>
    </span>
    71,6
    <span>
    </span>
    83,0
    <span>
    </span>
    93,3
   </p>
   <p>
   </p>
   <p class="MsoNormal">
    Almanya
    <span>
    </span>
    68,0
    <span>
    </span>
    67,6
    <span>
    </span>
    65,2
    <span>
    </span>
    66,7
    <span>
    </span>
    74,4
    <span>
    </span>
    83,2
   </p>
   <p>
   </p>
   <p class="MsoNormal">
    Fransa
    <span>
    </span>
    66,4
    <span>
    </span>
    63,7
    <span>
    </span>
    64,2
    <span>
    </span>
    68,2
    <span>
    </span>
    79,0
    <span>
    </span>
    82,3
   </p>
   <p>
   </p>
   <p class="MsoNormal">
    Macaristan
    <span>
    </span>
    61,8
    <span>
    </span>
    65,7
    <span>
    </span>
    67,0
    <span>
    </span>
    72,9
    <span>
    </span>
    79,7
    <span>
    </span>
    81,3
   </p>
   <p>
   </p>
   <p class="MsoNormal">
    İngiltere
    <span>
    </span>
    42,5
    <span>
    </span>
    43,4
    <span>
    </span>
    44,4
    <span>
    </span>
    54,8
    <span>
    </span>
    69,6
    <span>
    </span>
    79,9
   </p>
   <p>
   </p>
   <p class="MsoNormal">
    Avusturya
    <span>
    </span>
    64,6
    <span>
    </span>
    62,8
    <span>
    </span>
    60,2
    <span>
    </span>
    63,8
    <span>
    </span>
    69,5
    <span>
    </span>
    71,8
   </p>
   <p>
   </p>
   <p class="MsoNormal">
    Hollanda
    <span>
    </span>
    51,8
    <span>
    </span>
    47,4
    <span>
    </span>
    45,3
    <span>
    </span>
    58,5
    <span>
    </span>
    60,8
    <span>
    </span>
    62,9
   </p>
   <p>
   </p>
   <p class="MsoNormal">
    İspanya
    <span>
    </span>
    43,0
    <span>
    </span>
    39,6
    <span>
    </span>
    36,2
    <span>
    </span>
    40,1
    <span>
    </span>
    53,8
    <span>
    </span>
    61,0
   </p>
   <p>
   </p>
   <p class="MsoNormal">
    Türkiye
    <span>
    </span>
    52,7
    <span>
    </span>
    46,5
    <span>
    </span>
    39,9
    <span>
    </span>
    40,0
    <span>
    </span>
    46,1
    <span>
    </span>
    42,2
   </p>
   <p>
   </p>
   <p class="MsoNormal">
    <span>
    </span>
    Yukarıdaki tablodan da görülebileceği gibi Türkiye şu anda Avrupa’nın en az borçlu ülkesi konumunda.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1E351C40F1845977DE320CABF0E7377F?newsId=31113), [web.archive.org (arşiv bağlantısı)](http://web.archive.org/web/20120131202351/http://www.aksiyon.com.tr:80/aksiyon/newsDetail_getNewsById.action;jsessionid=1E351C40F1845977DE320CABF0E7377F?newsId=31113)
