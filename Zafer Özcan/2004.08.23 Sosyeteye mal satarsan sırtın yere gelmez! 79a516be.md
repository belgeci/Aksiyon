# Sosyeteye mal satarsan sırtın yere gelmez!

*Zafer Özcan 2004.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şinasi Demirel Akşehir'de  başladığı ticari hayatını bugün  üst gelir gruplarına hitab eden Kervan  mağazalar zinciri ile  sürdürüyor. Onun sırrı müşteri kitlesi olarak krizlerden etkilenmeyen  bir kesimi seçmesi!
  </font>
 </div>
 <div id="newsText">
  <font class="detail-text">
   Şinasi Demirel'in öyküsü Akşehir'de babasına ait mütevazi bir dükkânda başlıyor. Kumaş ticaretiyle uğraşan babasının yanında ticareti öğrenen Demirel, bugün Türkiye'deki en üst gelir grubuna hitabeden Kervan Mağazalar zincirinin sahibi. Akşehir'in hayalleri karşılık gelmemesi üzerine 1983 yılının soğuk bir kış günü İstanbul'a gelen Demirel, yedi yıllık ev tekstil toptancılığından sonra 'mecburen' başladığı perakende mağazacılığında bugün ülke genelinde 29 mağazaya ulaşmış. Şinasi Demirel bize Akşehir günlerini anlatırken, bir süre devam ettirdiği İpek Halı ticaretinin kendisinde bıraktığı izlere değiniyor. Akşehir'de babasının işini devralan Demirel, baba mesleği kumaşçılığın yanısıra ipek halı işine girmeye de karar verir. İpek halı ticareti, bugün artık yapmasa da onun yaşamında önemli izler bırakır. Bunun en önemli sebebi ise bir dut yaprağından beslenen kozanın, çeşitli aşamalardan geçerek ipek halıya dönüşünceye kadar bütün üretim sürecinde bizzat bulunmasıdır. Her aşamasında emeği bulunan ipek halıları ihraç etmenin kendisine büyük bir haz verdiğini belirtiyor Demirel. Ancak buna rağmen Akşehir şartları kendisine yetmeyince İstanbul'da şansını denemeye karar verdiğini de ekliyor.
   <br/>
   <br/>
   Borcunu tahsil edemeyince perakendeci oldu!
   <br/>
   <br/>
   İstanbul günleri yine baba mesleği olan toptancılık ile başlar. 1983'den, 1991'e kadar sekiz yıl ev tekstil ürünleri toptancılığı yapan Demirel, piyasada dayanıklı olmayan tüketim maddelerinde taksitli satış dönemini başlatan işadamı olarak tanınıyor. O yıllarda sadece beyaz eşya ürünlerinde taksitli satış yapıldığını hatırlatan Demirel, "Ev tekstil malzemelerinin taksitli satışlarını başlatan firma olmak gibi bir özelliğimiz var. Bizim taksitli satışlarımıza çok büyük ilgi olunca diğer firmalarda takside yöneldi." diyor. Şinasi Demirel'in taksitli satış yöntemiyle rakiplerine örnek olduğu perakende işine girmesi ise bir mecburiyetin sonucu gerçekleşir. Kendisinden mal alan bir müşterisi birgün borcunu ödeyemeyeceğini söyleyerek, karşılığında sahibi olduğu mağazayı ona satmayı teklif eder. Demirel bu teklif üzerine parasını kurtarabilmek için mağazayı almaya razı olur. Şişli'de yine ev tekstili üzerine satış yapan ve borcuna karşılık aldığı bu mağaza Şinasi Demirel'in perakendeciliğe attığı ilk adımdır. Şinasi Bey yıllarca toptancı mantığı ile çalıştığı için, o yıllar biraz mecburen perakendeci olduğunu altını çizerek, şöyle devam ediyor: "Ancak o zorunlu adım bize büyük ufuklar açtı. İç piyasada da istediğimizi bulamayınca ithalatçı olmaya karar verdik. Müşterilerin talepleri bizi yönlendirdi ve Kervan mağazalar zinciri de buradan doğdu."
   <br/>
   <br/>
   Şinasi Demirel perakende işinde yine farklı bir anlayış yakalayabilmek için uzakdoğuyu kendine hedef olarak belirler. Kervan mağazalarındaki ürünler onun tanımıyla, 'Uzakdoğunun mistisizmi, sıcaklığı ve yumuşaklığını' yansıtıyor. Peki ithalatçılık tamam ama neden ille de Doğu ve Uzakdoğu? Şinasi Bey bu soruya samimi bir cevap vererek, "Ben muhazafakar bir ailenin çocuğuyum, galiba ruhumda biraz daha fazla doğululuk hissediyorum." diyor. El emeğine ve göz nuruna büyük bir saygısı olduğunu da ekliyor. Çünkü Kervan'da satılan ürünlerin tamamına yakını elde yapılmış ve teknoloji ile neredeyse hiç tanışmamış ürünler. İnsan yaşamı için büyük bir kolaylık olmakla birlikte teknoloji karşısında insani değerlerin ve emeğin zayi olduğunu da tespitlerine ekliyor Şinasi Demirel. Yani teknoloji ile bir anda çok büyük üretimler yapabilirsiniz ama bunu içine kültürlerin kokusunu yerleştiremezsiniz. Demirel, 'kültürlerin kokusu' meseline özel bir önem veriyor. El emeği ve göz nuru ile üretilen ürünlere, kültürlerin kokusunun sindiğini ve ürünle birlikte kültürlerin de yoğrulduğuna inanıyor. Bu sebeple Endonezya'nın bir köyünde, bir ağaç köküne şekil veren köylülerin emeğine hayran kalıyor. Ticari anlamda maddi olarak kazansa da, yaşadığı manevi tatmini de önemsiyor. Bu bakımdan Çin, Endonezya, Hindistan ve Filipinler gibi ülkeler Şinasi Demirel için son derece önemli. Buna yakında Anadolu'nun el emeği göz nuru ürünlerinin de ekleneceğini belirtiyor.
   <br/>
   <br/>
   Kervan'ın ithal ürünlere yönelmesinde Türk halkının bu gibi ürünlere ve farklı olana ilgisininin büyük payı var. Sadece yüksek gelir gruplarında değil Demirel'in tespitlerine göre toplumun her kesiminde ithal ve özellikle örnekleri fazla olmayan farklı ürünlere ilgi büyük. Kervan mağazalarının konsepti de bu mantığa göre oluşturulmuş. İthal, farklı ve doğu mistisizmini yansıtan el emeği ürünler. Mağazalarda beyaz eşya dışında bir evde gerekli bütün ürünler yer alıyor. Şinasi Demirel, "Modern tarzı sevenin bizde fazla bulabileceği birşey yok. Daha oryantal sevenler için Kervan uygun bir mekan" diyor.
   <br/>
   <br/>
   Magazalardaki ürünlere bakıldığında ise daha çok üst gelir gruplarına veya yaygın kullanımıyla sosyeteye uygun ürünler bulunuyor. Pahalı ürünleri satmak neden cazip? Şinasi Demirel bunun gerekçesini başından geçen ilginç bir hatırasıyla anlatıyor: "Endonezya'da bir fuara gitim, orada iş yaptığım Hollanda kökenli bir aile var. Ailenin büyüğü ile konuşurken bana işlerimin nasıl olduğunu sordu. O zamanda Türkiye'de kriz yıllarıydı, 2000 yılı krizini yaşıyorduk. Ben de işlerin kötüye gittiğini ve ülkede kriz olduğunu anlattım. Hollandalı babacan bir tavırla elini omuzuma koydu ve şöyle dedi; 'Bak evlat her ülkede bir yüzde 5'lik kesim vardır ki onlar hiçbir krizden etkilenmezler. Sen onlara mal satarsan krizlerden korkma' Ben bu sözlerden çok etkilendim ve artık üst gelir grubuna hitabeden bir konsept oluşturdum." Şinasi Demirel, Hollandalı tüccarın bu öğüdünü tutmasına rağmen Kervan mağazalarının Türkiye'deki yüzde 5'lik bir kitleye değil, yüzde 40'a yakın bir kesime hitabettiğini de belirtmeden edemiyor. Kervan mağazalarının yurtdışına taşımak ise bundan sonraki hedeflerden birisi. Amerika, Dubai ve Almanya ilk hedeflenen ülke şehirler. Aslında ilk yurtdışı girişimi dört yıl önce ilginç bir şekilde sonuçlandırılamamış. Paris'te çok güzel bir mağaza binası kiraladıklarını belirten Demirel, başından geçen ilginç olayı şöyle naklediyor: "Sözleşmeyi yapmaya gittik. Mal sahibi bir Musevi idi. Bize çok üzgün olduğunu ve dükkanı kiralayamayacağını söyledi. Bizim onunla anlaşmamızdan hemen sonra bir başka Musevi dükkana talip olmuş. Onun için bizden özür diledi ve dükkanı diğer Musevi'ye kiraladı."
   <br/>
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Zehra Duman, 16 February 2011, 17:23
> Bir Akşehirli olarak Şinasi Beyle gerçekten gurur duyuyorum. Umarım ilçemizi bir gün ziyarete gelir ve bizler de bu başarılı iş adamı ile tanışma fırsatı buluruz. 

Kaynak: [www.aksiyon.com.tr](http://www.aksiyon.com.tr:80/aksiyon/haber-15247-35-sosyeteye-mal-satarsan-sirtin-yere-gelmez.html), [web.archive.org (arşiv bağlantısı)](http://web.archive.org/web/20120828084337/http://www.aksiyon.com.tr:80/aksiyon/haber-15247-35-sosyeteye-mal-satarsan-sirtin-yere-gelmez.html)
