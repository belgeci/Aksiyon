# Al sana açık toplum!

*Zafer Özcan 2008.12.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye yine mahalle baskısını tartışıyor. Son araştırmada ortaya konan bulgular, Anadolu’nun gerçekleriyle uyuşmuyor. Baskılarla anılan Kayseri aslında Anadolu’nun çağdaş yüzünü temsil eden bir şehir.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090416205532im_/http://www.aksiyon.com.tr/resim/734/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090416205532/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090416205532/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090416205532oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090416205532oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Organize Sanayi Bölge Müdürlüğü’nde, Kayseri Kadın Girişimciler Kurulu’nun mutat toplantılarından biri. Şehrin kadın sanayicilerinden ve profesyonel kadın yöneticilerden oluşan kurul, her zaman olduğu gibi sorunlarını ve projelerini konuşmak için bir arada. Ancak bu kez gündemin ilk maddesi biraz farklı. ‘Mahalle baskısı’ kavramı tartışılıyor. Herkes konu hakkında görüşlerini açıklıyor.
   <br>
    <br>
     İlk olarak ünlü sosyolog Şerif Mardin tarafından dillendirilen bu kavram, geçen hafta açıklanan bir raporun da konusuydu. Boğaziçi Üniversitesi Bilimsel Araştırmalar Projesi ve Açık Toplum Enstitüsü’nün desteğiyle, Boğaziçi Üniversitesi Öğretim Üyesi Prof. Dr. Binnaz Toprak’ın sorumluluğunda gerçekleştirilen araştırmada, Anadolu’nun 12 ilinden 401 kişiye, dindar Sünniler tarafından baskı görüp görmedikleri, inançları ve yaşam tarzlarının hayatlarında ne gibi olumsuzluklara yol açtığı soruldu. Bir araştırma kuruluşu veya üniversite asistanları yerine üç gazeteciye (Nedim Şener, Tan Morgül ve İrfan Bozan) yaptırılan araştırmadan çıkan sonuçlar, büyük tartışmalara yol açtı. "Türkiye’de Farklı Olmak; Din ve Muhafazakârlık Ekseninde Ötekileştirilenler" başlıklı araştırmaya göre Anadolu’da Sünni olmayanlara karşı tam bir baskı ortamı var! Sosyal hayattan iş hayatına kadar Sünni ve dindar olmayanların, içki içenlerin, başını örtmeyenlerin, Alevilerin, Atatürkçü Düşünce Derneği (ADD) mensuplarının, CHP’lilerin, yani topyekûn laiklerin işi çok zor! Hatta öyle ki Gülen hareketine mensup olmayan iş adamının iş yapması, ihale alması imkânsız! Rapora göre bütün bu gelinen noktanın iki büyük sorumlusu var: AK Parti iktidarı ve Gülen hareketi!
     <br>
      <br/>
      183 sayfalık araştırmayı okuduğunuzda bu ifadelerden çok daha ağırlarına rastlayabilirsiniz. Araştırma ekibi, laikleri bulabilmek için Alevi dernekleri, ADD’ler ve CHP gibi kurumlara mensup olanlarla görüşmeyi uygun gördüklerini söylüyor. Aksiyon ise bu araştırmadaki suçlamalardan en fazla nasibini alan, Anadolu’nun girişimcilik sembolü şehri Kayseri’yi mercek altına alıyor bu sayısında. Onlar gibi biz de şehirde laik kimlikleriyle öne çıkanlar, Aleviler, içkili lokanta işletenler ve bugüne kadar Gülen cemaatinin semtine bile uğramamış iş kadınlarıyla görüşüp baskıyı sorduk.
      <br/>
      <br/>
      Tekrar Organize Sanayi Bölgesi’ne ve Kadın Girişimciler Kurulu’nun toplantısına dönelim. Aksiyon’un da katıldığı toplantıda, ‘mahalle baskısı’ tartışmalarını yorumlamaya devam ediyor herkes. Kayseri’nin bu şekilde gündeme gelmesi hepsini üzmüş. Şehirlerine yapılan haksız ithamlara isyan ediyorlar.
      <br/>
      <br/>
      Kurul Başkanı Şafak Çivici, Avrupa ülkelerine sandalye ihraç eden, girişimciliğe başladıktan sonra subaylıktan emekli eşini de yanına alan bir iş kadını. Avrupa Odalar Birliği İş Kadınları Komitesi’nde Türkiye’yi temsil eden Şafak Hanım, “Kayseri’de olmamdan dolayı İzmir’de yaşayan bir kadından daha fazla zorluk veya baskı görmedim.” diye giriyor söze. Asker eşi olması, laik yaşam tarzı, giyim kuşamı ve yabancı misafirlerini tek başına içkili lokantalara götürmesi sebebiyle, en fazla baskıyı kendisinin görmesi gerektiğini belirterek çarpıcı bir tespit yapıyor: “Hatta kadın olmamızdan dolayı pozitif bir ayrım bile görüyoruz. Normalde biz protokolde yokuz ama resmî toplantılarda bize protokol sırasından yer açılır. Ne istesek kurumlar yerine getiriyor. Erkeklere tanınmayan haklar bize tanınıyor. Kayseri’de iş hayatında, kadınlara kesinlikle bir pozitif ayrımcılık var.”
      <br/>
      <br/>
      Berna İlter de yılın kadın girişimcisi ödülü almış, hâlen Türkiye’nin en büyük yatak ihracatı yapan firmalarından BRN’nin kurucusu ve yönetim kurulu başkanı. Financial Times gazetesinde Güler Sabancı ile birlikte yer almış bir isim. ‘Mahalle baskısı’ yorumlarına çok tepkili. Bugüne kadar 8 yabancı gazeteciye Kayseri hakkında mülakat vermiş ama Türk basınından kapısını çalan olmamış. “Yıllardır bu kadar erkeğin arasında mücadele eden bir girişimciyim; baskıyı neden bana sormuyorlar?” diyor. Bırakın erkekler tarafından dışlanmayı, sanayicilerin verdiği destek sayesinde iki buçuk yılda ülkenin en büyük yatak ihracatçılarından biri olmayı başardığını belirtiyor.
      <br/>
      <br/>
      Berna Hanım’a Türk basını bu konuları sormamış şimdiye kadar ama Şafak Çivici’nin bir anısı var. Kendisine röportaj için gelen Milliyet muhabirinin ısrarla, ‘Size baskı yapılıyor mu?’ diye sorduğunu aktarıyor. Hiçbir baskı görmediğini söylemesine muhabir çok şaşırmış tabii: “Milliyet muhabiri ısrarla bana ‘Hiçbir zorlukla karşılaşmadınız mı?’ diye sordu. Herhâlde, ‘elimi sıkmadılar, malımı almadılar’ diye hikâyeler anlatmamı bekledi. Ona maalesef heyecan verici şeyler anlatamadım!” Kurul üyelerinden Dünya Gazetesi Kayseri muhabiri Gülsüm Erdem ise yıllardır bir kadın gazeteci olarak erkeklerin toplantılarını izlediğini ancak hiç ‘senin burada ne işin var’ tepkisi almadığını belirterek özellikle İstanbul’daki meslektaşlarının Anadolu’ya karşı ön yargılı olduğunu düşünüyor. Kurulun sekreterliğini yürüten Rüya Köksoy, 19 sene önce Tarsus’tan okumak için Kayseri’ye gelmiş ve bir daha da ayrılmamış. Halen Ticaret Odası’nda çalışıyor. “Bu şehirde rahat ettim, yabancıyım dediğimde evime kadar bırakırlardı. Ben bu şehirde hep pozitif ayrımcılık gördüm.” diyor. İş kadını Zuhal Özküçük ise konuya farklı bir bakış açısı getirerek ‘mahalle baskısı var’ diyenlerin, başarılı insanları çekemeyenler olduğunu belirtiyor.
      <br/>
      <br/>
      Aslında neresinden bakarsanız bakın, son 20 yılda sadece dünya ve Türkiye değil, Kayseri ve onun gibi Anadolu şehirleri de çok değişti. Kayseri’nin kadın girişimcileri ve profesyonellerinin hayat hikâyelerinde bile bu değişimin izini sürmek mümkün. Tekstil sektöründeki başarıları ile adından söz ettiren Sema Elmacıoğlu, 1991’de sanayiye çalışmak için girdiğinde çevresinde hiç kadın olmadığını söylüyor. Hatta iş adamları, patronuna, ‘Sekreterin  var zaten. Bu kızın burada ne işi var!’ diye takılırmış. Bu bakışa rağmen kadın olmaktan kaynaklanan bir zorluk görmek bir yana, destek almış.
      <br/>
      <br/>
      Pınar Bilgin ise bir bankanın sanayi şubesinde müdür. Trabzonlu ama uzun yıllardır Kayseri’de çalışıyor. Onun altını çizdiği husus da şehirde yaşanan değişimin göz ardı edilmesi: “80 yaşındaki bir insana sorsan, kızımız ne yapsın diye, ‘evinde otursun, bebeğini büyütsün’ der. 50 yaşındaki insana sorsan ‘çalışsın ama devlet memuru olsun, öğretmen olsun’ der. Benim kuşağıma sorsan ‘sanayide çalışsın, girişimci’ olsun der. Kayseri’de de eskiden kadınlar evdeymiş, ikinci plandaymış ama şimdi öne çıkıyorlar. Kocalarına bile iş veriyorlar. 20-30 sene öncenin bakış açıları ve fikirleriyle bugünkü Kayseri’yi yargılayamazsınız.”
      <br/>
      <br/>
      ALEVİ OLMAK ZOR DEĞİL
      <br/>
      <br/>
      Şirketlere danışmanlık hizmetleri veren iş kadını Şenel Güngör’ün de benzer tespitleri var. Çok değil, sadece 10 yıl önce kendisi Kayseri’nin tek bayan banka müdürüymüş. Şimdi ise her bankanın bir şubesinde bayan müdür çalıştığını söylüyor. Çalışanların yüzde 50’den fazlası da kadın. Güngör, Kayseri’nin gittikçe ötekine karşı daha da hoşgörüsüz olduğu tespitlerinin tam aksine, farklılıklara tahammülün arttığını bir örnekle açıklıyor: “1988-90’larda ramazanda oruçlu değilsek yemek yiyecek bir yer bulamazdık. Açık olanlar da perdeleri sıkı sıkı kapatırdı. Şimdi merkezî yerlerde bile isteyen yemek de yiyor, sigara da içiyor. ”
      <br/>
      <br/>
      Söz kadınların meclisinden açıldı ama Sünni muhafazakârların tek ötekisi, modern hanımlar değil elbette! Prof. Dr. Binnaz Toprak ve ekibinin ısrarla Anadolu’da dışlandıklarını ve kendilerini gizlemek zorunda kaldıklarını söylediği Alevilerin Kayseri’deki durumu da hiç de rapordaki gibi değil. Bu noktada sözü onların en önemli temsilcilerinden birine bırakalım. Kayseri Hacı Bektaş-ı Veli Kültür ve Araştırma Vakfı Başkanı Ali Yaldız, aslen Sarız bölgesinden ancak 40 yıldır Kayseri merkezde yaşıyor. Alevilerin bugüne kadar Sünniler ile hiçbir sorunu olmadığının altını çizerek,
      <br/>
      <br/>
      “Ufak tefek olaylar olabiliyor ama her toplumda olabilir. Burası herkesin dostça, kardeşçe yaşadığı bir şehir olmuştur her zaman.” diyor. Peki, Alevilerin inançlarını yaşamakta bir sorunları var mı? Ali Yaldız’ın cevabı net: “Bugüne kadar inancımızı yaşamakta bir sorunumuz olmadı. Ramazanda oruç tutmadığımız için sorun yaşamadık. Sünniler arasında da oruç tutmayan çok insan var. Bana veya bizim arkadaşlarımızdan birine ‘neden oruçlu değilsin’ diyen, tepki gösteren olmadı.” Yaldız, böyle olmasında halkın hoşgörüsü kadar şehirdeki yerel idarecilerin tavrının da etkili olduğunu düşünüyor. Belediye Başkanı Mehmet Özhaseki’nin kendilerine sahip çıktığını belirterek “Şu andaki cemevi bize yetmiyor. Kayseri’de Orta Anadolu’nun en güzel ve büyük cemevini inşa ediyoruz. Temelini de Başkan Özhaseki attı. Gelecek yıl açılışını da beraber yapacağız. Bir Alevi olarak onun icraatlarını çok beğeniyorum.” diyor.
      <br/>
      <br/>
      ‘Mahalle baskısı’ denince akla ilk gelen konulardan biri de şüphesiz alkol meselesi. Günümüz Türkiyesi’nde âdeta laik yaşam tarzının simgesi gibi kabul edilen alkol, son zamanlarda da mahalle baskısı iddialarının ana malzemesi hâline geldi. İşin ilginç yanı, Anadolu’da bu kadar araştırma yapan araştırmacı gazetecilerin içkili mekânları bir türlü bulamaması! Alkol meselesi o kadar çok takıntı hâline gelmiş ki iş kadınları kendileriyle söyleşi yapmak için gelen yabancı gazetecilerin bile önce içki meselesini sormalarından yakınıyor. Araştırmada, Kayseri’de içki içmeyenlerin, boğazın öbür yanına, yani Kapadokya’ya gittikleri belirtiliyor. Şafak Çivici ve Berna İlter ise “İçkili mekân bulamayanlar bize gelsin, yer gösterelim. Kapadokya’ya gitmeye gerek yok.” diyor, espriyle karışık. Tabii bu konuda en yetkili ağız, Lokantacılar ve Pastacılar Odası Başkanı Mehmet Dinçer. Kayseri’nin en gözde içkili mekânı Altıntepe’nin de işletmeciliğini yapan Dinçer, “Baskı yapmak bir yana benim yerime, içki kullanmayanlar bile gelir. Nezih bir mekân olduğu için ilgi görüyor. 1994’ten beri alkollü restoran işletiyorum ama hiçbir baskı görmedim. İstanbul’da nasıl yaşanıyorsa, burada da öyle.” diyor.
      <br/>
      <br/>
      Kayseri’de içkili mekân açmak isteyenlere herhangi bir engel çıkarılmadığının da altını çizen Dinçer, sadece bu dönem değil, Fazilet Partisi zamanında da böyle bir sıkıntı yaşanmadığını vurguluyor. Konumu gereği konuyla ilgili sıkıntı yaşayan işletmeciler için şikâyet mercii olduğunu belirterek şöyle devam ediyor: “Gerek çevreden gerekse belediyeden bir baskı, bir sıkıntı olsa mutlaka bana ulaşırdı. Ben de gider derdimi anlatırdım. Ben bu şehirde sadece 1972 yılında ramazan ayında açık lokantaların taşlandığını bilirim, başka da bir olay bilmiyorum. Şimdi isteyen her lokanta ramazanda açıktır. ”
      <br/>
      <br/>
      Kayseri’ye gelen araştırmacı ve gazetecilerin atladıkları konulardan biri de şehirdeki kadın sporcuların ve spor kulüplerinin fazlalığı. Panküp TED Kayseri Koleji Bayan Basketbol Takımı hâlen 1. Lig’de mücadele ediyor ve maçlarına sakallı dedeler bile büyük ilgi gösteriyor. Sadece o da değil. AK Partili Melikgazi Belediyesi’nin bayan basketbol ve voleybol takımları var. Buna karşılık bireysel sporlarda Kayserili bayan sporcular sadece Türkiye genelinde değil, dünya çapında başarılar elde ediyor. Astsubay Orhan Özaktı’nın çalıştırdığı bayan sporcuların başarıları bütün şehri heyecanlandırıyor. Mesela onun öğrencilerinden Çiğdem Kiraz Şahin, kickboks ve tai boksta dünya şampiyonluğuna ulaşmış. Şimdiki hedefi ise tekvandoda olimpiyatlara gidebilmek. Enise Şahin ise kungfuda Avrupa şampiyonu; Miyase Şahan, Nazlı Yorulmaz ve Fatma Akdağ, kick boks Türkiye şampiyonları; Seher Ceren ise tekvando Türkiye şampiyonu. Orhan Hoca’nın en ilginç sporcuları ise Seda ve Eda Eroğlu isimli ikizler. Bulgaristan’daki Avrupa Şampiyonası’ndan daha yeni dönen ikizler, ülkemize iki adet bronz madalya kazandırdı. Bu sporcuların hepsinin aileleri Kayseri’de yaşıyor ve çocuklarını bu sporlara teşvik ediyor. Fatma Akdağ, hâlen Anadolu İmam Hatip Lisesi’nde okuyor. Spora devam etmesinde hocaları ve ailesinden büyük destek aldığını vurguluyor.
      <br/>
      <br/>
      Erciyes Üniversitesi Beden Eğitimi Bölümü son sınıf öğrencisi, dünya şampiyonu Çiğdem Kiraz Şahin’e ‘Bayan sporcular Kayseri’de baskı görmüyor mu?’ diye sorduğumuzda şaşırıyor. Tepki bir yana, kendini yolda tanıyan ailelerin sürekli yanına gelip ‘çocuklarımızın senin gibi olması için ne yapmamız lazım’ diye sorduklarını söylüyor.
      <br/>
      <br/>
      Kayseri’nin  haberlere hiç konu olmayan ancak çok ilginç bir özelliği daha var. O da halkın sanata ilgisi. Büyükşehir Belediyesi’nin konservatuvarında hâlen 2 bin kişi her akşam gitar, piyano, ud, ney, kanun ve keman eğitimi alıyor. Kurslara kaydolmak için bekleyenlerin sayısı ise 5 bini buluyor. Bu kadar muhafazakâr etiketli bir şehirde sanata yönelik bu olağanüstü ilgi gerçekten şaşırtıcı. Üstelik kurslara gelenler sadece öğrenci veya gençler de değil. Ev hanımlarından örtülü bayanlara, sakallı amcalardan başı açık kadınlara kadar her kesim bu kurslarda. Nedense tek kişinin ‘baskı gördüm’ hikâyesi büyük haber olurken, bu gelişmeler haber değeri kazanamıyor medyada.
      <br/>
      <br/>
      Bütün bu anlattığımız hikâyeler ve olaylar, Orta Anadolu’nun ‘en Sünni ve en muhafazakâr’ şehrinde yaşanıyor. Aslında bu dosyada adı geçen isimlerin hepsi, malum araştırmada ısrarla aranan laik yaşam tarzına sahip kişiler. Üstelik isimleri ve cisimleriyle ortadalar. Kim bilir belki de bir sonraki araştırmada onlara da mikrofon uzatılır! Daha objektif ve ideolojik kaygılardan arınmış saha araştırmalarına imza atmak adına…
      <br/>
      <br/>
      <br/>
      <br/>
      Mehmet Özhaseki*: ARAŞTIRMACILAR BİZE UĞRAMIYOR
      <br/>
      <br/>
      <br/>
      <br/>
      - Kayseri’de kadınların sosyal hayattaki ve iş hayatındaki durumu nedir?
      <br/>
      <br/>
      Ben 1980’de evlendim. Eşim hukuk fakültesinden sınıf arkadaşım. Bir pazar günü dışarı çıkalım dedi. Ben ‘aman ha pazar günü dışarı mı çıkılır, ayıp’ diye tepki verdim. Toplum böyle bir çizgiden geliyor. Oysa gelinen noktada hanımlar, çalışma hayatında en önde. Hatta bu teşvik görüyor. Burada gece geç saatlerde bile sokakta hanımları görürsünüz. Son 15-20 yılda bu meseleleri aştık.
      <br/>
      <br/>
      - Dindar olmayanlar dindar mı görünüyor, ihale almak için hacca mı gidiliyor?
      <br/>
      <br/>
      Kayseri’de en çok ihale yapan kurum belediye. En pahalı ihaleleri biz yapıyoruz. Raylı sistem 100 milyon avroluk bir iş. Yapı Merkezi kazandı. Sahibi geçen dönemin CHP milletvekili Ersin Arıoğlu. Yine üniversiteye 200 adet lojman yapıp hediye edeceğiz. Bu ihaleyi de Hacı Bektaş-ı Veli Derneği’ne mensup bir müteahhit arkadaş kazandı. Oraya mensup olduğu için değil, en iyi teklifi verdiği için kazandı. İlk on ihalede AK Partili isim yok. Ben yapılan işe bakarım.
      <br/>
      <br/>
      - Alevilere yönelik tutumunuz nedir?
      <br/>
      <br/>
      Ben başkan olarak toplumun her kesimi ile iyiyim. Mağdur olan varsa kapım açık. Hatta öyle hassas davranıyorum ki bazen abartıyorum. Bir olay anlatayım. Ben genelde belediye yol açarken gidip başında durmam. Burada bizim Battal Gazi mahallemiz var. Çoğunlukla Alevi vatandaşlarımız yaşıyor. Orada yol açılırken sürekli işin başında durdum. Demesinler ki Sünni bir başkan geldi, evlerimizi yıktı, hakkımızı vermedi. Tek tek ilgilendim, tek tek pazarlık yaptık. Bir tanesi ikna olmadı, evimin yarısını yık yol için, yarısı kalsın dedi. Hiç olmayacak bir olay ama sırf yanlış anlaşılmasın diye kabul ettik. Şimdi gidin evin yarısı yol, yarısı ev. Biz ayrım yapmak bir yana bu gibi toplum kesimlerinin üzerine titriyoruz. Rotary Kulübü’ne giderim, onlar bana gelir. Ailece görüştüklerim bile var. ADD’ciler her zaman gelir. Her kesimle diyaloğumuz çok üst düzeyde. Kayserili geleneklerine, dinine bağlıdır ama bir o kadar dünyaya açık ve uygardır.
      <br/>
      <br/>
      - Kayseri gibi şehirlerde ramazan ayında oruç tutmayanlar için yaşamak zor mu?
      <br/>
      <br/>
      Bana göre tam tersidir. 70’li yıllarda bunlar oldu. Şimdi ramazanda isteyen lokanta açıyor. İsteyen kapatıp tadilat yapıyor.
      <br/>
      <br/>
      - Kayseri’de alkol almak isteyen insan için imkân var mı?
      <br/>
      <br/>
      İçki büfeleri var, isteyen gider alır. Baskı var mı,  onlara sorulsun. Şehir merkezinde her an açık  içkili lokantalar var. Burası tüccar memleket. Talep varsa arz da olur. Talep çok olsun, hemen yenileri açılır.
      <br/>
      <br/>
      - Araştırma yapanlar size uğruyor mu?
      <br/>
      <br/>
      Genelde uğramıyorlar. Ne hikmetse Batı’dan gelenler bize geliyor. Büyükelçiler, ticaret ataşeleri geliyor. Bu tür raporları hazırlayanlar ise bize selam bile vermiyor. Bir olay patladığında basından okuyoruz. Toplum bunlara tepki duyuyor. Burada Hacı diye bir dizi çekildi. Kayseri’yi İran’ın Kum kenti gibi göstermeye kalktılar. Halk galeyana geldi.
      <br/>
      <br/>
      - Peki, Kayseri’de hiç mi mahalle baskısı denebilecek işler olmaz?
      <br/>
      <br/>
      Burada bazı yanlış hareket yapanlar elbette çıkabilir. Her yerde olabilir. Bunlar münferittir. Kayseri’yi bağlamaz. Geçenlerde bir film çekiminde surlara haçlı bayrağı asılmış. Birkaç kişi gidip orada bağırdı, gösteri yaptı. Biz çok üzüldük. Bunu yapanların da sonra yaptıkları saçmalığı anladıklarını düşünüyorum. Bu gibi olaylar en laik bilinen bölgelerde bile olabilir ama bunlar topluma mal edilmemeli.
      <br/>
      <br/>
      * Kayseri Büyükşehir Belediye Başkanı
      <br/>
      <br/>
      <br/>
      <br/>
      Hakan Altınay:*: ARAŞTIRMA SONUÇLARI TÜRKİYE GENELİNİ YANSITMAZ
      <br/>
      <br/>
      - Araştırmanın finansmanını üstlendiniz. Bugüne kadar ne gibi tepkiler aldınız?
      <br/>
      <br/>
      Raporun sebep olduğu tepkiler ilginç. Bunların bir tanesi laikliğe özel önem atfeden insanların verdiği tepkiler. Gönül isterdi ki bu rapor vesilesiyle, zamanında laiklik adına dindarlara yapılan ötekileştirmeyi de hatırlayabilelim ve  öz eleştiri için bir fırsat olsun. Bu olmadı. İkinci tepki muhafazakâr kesimden gelen ve bence fazlasıyla hırçın tepkiler. Biraz fazla sert yorumlara sebep oldu. Kimse araştırmayı beğenmek ve çıkarımlarıyla hemfikir olmak zorunda değil. Metodoloji ve genellemeleri konusundaki itirazlar baki kalmak şartıyla 401 kişi değil 100 kişi bile Türkiye’de kendini köşeye sıkışmış hissediyorsa bunu önemseyelim. Bunu yapamamış olmaktan dolayı üzüntü duyuyorum.
      <br/>
      <br/>
      - Rapora bakarak, Türkiye dindarların laikleri ötekileştirdiği bir sürece mi girdi?
      <br/>
      <br/>
      Raporun böyle bir iddiası yok. Sosyal gerçeklik çok karmaşık bir olgu ve birden fazla farklı gelişme aynı anda yaşanabilir. Türkiye’nin bir kısmı daha toleranslı olabilir, bir kısmı hoşgörüsüz olabilir. Burada bir tezat yok. Benim sosyal bilim anlayışım, birbiriyle örtüşmeyen tespitlerin aynı anda yapılabileceğini içeriyor.
      <br/>
      <br/>
      -Yine AKP iktidarı döneminde yapılan farklı araştırmalarda, dindarların tahammül ve hoşgörüsünün arttığı gibi sonuçlar çıkmıştı. Şimdi ne değişti?
      <br/>
      <br/>
      Burada 70 milyon insan geniş bir coğrafyada yaşıyor ve bu gerçeklikler aynı anda olabilir. Bunlar birbirlerini yanlışlayan araştırmalar değil.
      <br/>
      <br/>
      - Kayseri’de görüşmeler yaptım. Bu kadar muhafazakâr bilinen bir kentte bunlar nasıl olabiliyor dediğim durumlarla karşılaştım. Araştırmada şehrin diğer yüzünün hiç dikkate alınmaması yanlış değil mi?
      <br/>
      <br/>
      Her araştırma gök kubbenin altındaki her konuyu ortaya koyamaz. Farklı araştırmalar için de biz Kayseri’ye gittik. Kayseri’nin geneli bu yöne gitmiyor olabilir, bu benim açımdan bir şey değiştirmez. Çok az kişi bile baskıya maruz kalıyor olsa bu benim ilgimi çeker. Gönül ister ki Kayseri’deki dostlarımız da ‘bunu onaylamıyoruz’ desinler.
      <br/>
      <br/>
      - Bunu zaten söylüyorlar, hatta ‘böyle bir baskı görürsek üzerine gideriz’ de diyorlar…
      <br/>
      <br/>
      Çok güzel o zaman. Bence altını çizmemiz gereken bu. Bizim sorunumuz aşırı alınganlık. Raporun kendisi bunu söylemezken, o rapor üzerine yapılan yorumlardan etkilenip bu kadar hırçın tepki verirsek, zaten bir hoşgörü eksikliği problemi olan insanların, ötekiler hakkındaki kanıları daha da pekişir.
      <br/>
      <br/>
      - Buradaki sorun şu: Raporu okuyan bir kişi Kayseri’de bir bayanın sadece Kapadokya’ya geçerek başını açabildiğini düşünür.
      <br/>
      <br/>
      Bana göre, Türkiye’de, örtülü olduğu için baskı görmüş insanlar var ve biliyorum ki Binnaz Hoca da böyle düşünüyor. Bir konu hakkında bir rapor yazarken doğru bildiğimiz her şeyi sıralamak zorunda değiliz. Böyle işler olsa bile biz buna katılmıyoruz demek, oradaki karamsar havayı dağıtacak en güzel girişimdir ama maalesef bunu yapamadık.
      <br/>
      <br/>
      - Şöyle denebilir mi? Bu araştırma Türkiye’de laik kimliklerinden dolayı baskıya maruz kalmış bazı insanların durumunu ortaya koyuyor ama bu 12 ildeki genel durumu vermez…
      <br/>
      <br/>
      Zaten rapor bu iddiada da değil. Ne o illerin ne de Türkiye’nin genel durumunu veriyor bu rapor. Raporda hiç 12 ilin ve Türkiye’nin ana gerçekliği budur yorumuna rastladınız mı?
      <br/>
      <br/>
      - O ifade yok ama bu illerde bunlar oluyor dediğiniz ve diğer gelişmelerden bahsetmediğiniz zaman, o yorum yapılıyor doğal olarak.
      <br/>
      <br/>
      Bunlar da oluyor diyor. Sosyal gerçeklik son derece karmaşık bir iş. Aynı anda bir sürü iş oluyor. Bu rapor Türkiye’deki ana ötekileştirme mekanizması budur demiyor. En önemli ötekileştirme budur da demiyor. Sorsalar Binnaz Hoca tersini söyleyecek, bana sorsalar ben de tersini söylerim. Ama bunun da olması, bence önemli ve ben yurttaş olarak Türkiye’de demokrasiye, hukukun üstünlüğüne inanmış bir yurttaş olarak böyle bir şey de oluyorsa bunu da bilmek istiyorum. Bundan bahsetmemizin de otoriter macera peşinde koşan insanlar tarafından malzeme olarak kullanılmaması gerektiğini de açıkça söylüyoruz.
      <br/>
      <br/>
      - Bu konu önemli. Araştırma öyle lanse edildi ki basında, AKP iktidarda kalmaya devam ettikçe bu iş daha da kötüye gidecek diye yazdılar. Yakın vadede AKP iktidarının normal yoldan gitmeyeceği ortada olduğuna göre demek ki insanlar bu rapor üzerine anti – demokratik hükümler bina ediyorlar.
      <br/>
      <br/>
      Bu yorum kesinlikle rapordan çıkabilecek bir yorum değil. Bu rapordan otoriter malzeme çıkarmak isteyenler varsa onlara şunu demek lazım. Bu rapor aynı zamanda muhtıra vermek, parti kapatmak gibi yolların peşinden giden insanların, şimdi yapılan ötekileştirmeyi tetiklediğini de söylüyor.
      <br/>
      <br/>
      - O zaman, rapordan, otoriter macera peşinde koşanlar malzeme çıkarmaya kalkmasın diyebilir miyiz?
      <br/>
      <br/>
      Kesinlikle bunu söyleyebiliriz. Ben bu işler olmasın diye uğraşan bir insan olarak, bunun için uğraşanlara malzeme mi vereceğim? Allah korusun!
      <br/>
      <br/>
      - Neden bu raporu akademisyenler değilde gazeteciler hazırladı?
      <br/>
      <br/>
      Bu grup yazıldığı gibi bizim tarafımızdan bir araya getirilmedi, kendi içinde bir araya geldi. Biz böyle bir olguyu merak ettiğimizi birçok sosyal bilimciye söyledik, bir araştırma yapalım diye. Onlar bir araya geldi.
      <br/>
      <br/>
      - Peki, bu rapor Türkiye’de laiklerin dindarlar üzerindeki baskılarının artık bittiği anlamına mı geliyor?
      <br/>
      <br/>
      Tabii ki gelmez. Bu sorunun bitmediğini söylemek için herhangi bir araştırmaya gerek yok. Son 18 ayda yapılanları iyi biliyoruz. Türkiye’de her toplumsal kesimin mahalle baskısı sorunları var. Didişmek yerine bunlarla ilgili çözüm yolları araştıralım. Bir ötekileştirme diğerini meşrulaştırmaz. Gönül ister ki yeni bir toplumsal sözleşme ve bunun sonucu yeni bir anayasa ile bir araya gelebilelim.
      <br/>
      <br/>
      *Açık Toplum Enstitüsü Türkiye Direktörü
      <br/>
      <br/>
      <br/>
      <br/>
      Mustafa Boydak*: HACI-HOCAYA DEĞİL, TİCARİ İTİBARA BAKARIZ
      <br/>
      <br/>
      - Kayseri iş dünyasında bir çember var ve onun içine kendileri gibi olmayanları almıyorlar deniyor. Gerçekten öyle mi?
      <br/>
      <br/>
      Kayseri Sanayi Odası’nın 1100 üyesi var. İstihdamın yüzde 90’ını, ihracatın yüzde 95’ini biz sağlıyoruz. Sosyal projelerde de öncülük yapıyoruz. Üç buçuk yıldır ben başkanım. Bizde öyle bir barış ortamı var ki söylenenlerin tam tersi yaşanıyor aslında. Her görüşten insanlar burada komitelerde çalışıyor. Kayseri’de herkese yapacak iş var. Yeter ki iş yapılsın. Burada insanlar dünya görüşlerine göre değil, ticari itibarlarına göre sınıflandırılıyor. Bu Türkiye’de özlenen bir tablodur. Bu ifadeler büyük yanılgıdır. Özellikle son 10 yıldır Kayseri’de âdeta düşünce devrimi yaşanıyor ve bu görmezden gelinemez. Eskiden çok sert bakılan konulara artık çok daha hoşgörülü bakılıyor. Kayseri’de hiçbir iş adamına ayrımcılık yok. Burada iş yapacağımız kişinin Alevi-Sünni, hacı-hoca oluşuna değil, ticari itibarına, dürüst olup olmadığına bakarız.
      <br/>
      <br/>
      - Raporda ‘artık Anadolu’da Gülen cemaatine mensup olmadan iş yapmak imkânsız hâle geldi’ deniyor!
      <br/>
      <br/>
      Şöyle endişe verici bir durum var. Kayseri’de zaman zaman birtakım tipler İslami cemaatleri kullanmaya kalkıyor. Bunlar bence bu işi gündeme getiriyor. Kayserili bunlara itibar etmedi, onları dışladı. Buradaki girişimciler uyanıktır, her söze inanmaz. Ben şuna inanıyorum, çok seslilik bizim özelliğimiz olmalı. Belli gruptan olmazsanız iş yapamazsınız anlayışı, bizim toplumsal barış ortamımıza zarar verir. Böyle bir şey karşımıza çıkarsa da biz bunu reddederiz.
      <br/>
      <br/>
      - Bir de kadın olarak burada iş yapmak çok zor diyorlar. Siz nasıl bakıyorsunuz?
      <br/>
      <br/>
      Bayanların iş hayatına katılımı biraz yavaş işlese de sürüyor. Yine Kayseri için bir düşünce kuruluşu olan ESİ, İslami Kalvinizm raporu yayımlamıştı. O raporda Kayseri’de kadın girişimci sayısının azlığından bahsediyordu, şimdi ise çok arttı. Ben bile öğrenciliğimde kadınların çalışmasını günah olarak görürdüm. Bunu söyledim, Hürriyet manşet yaptı. Benim düşüncelerim bile müthiş devrim geçirdi. Toplumun yüzde 50’sini yok sayamazsınız. Son araştırmayı hazırlayanlar bu gelişmeleri de görmeli.
      <br/>
      <br/>
      * Kayseri Sanayi Odası Başkanı
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31997), [web.archive.org (arşiv bağlantısı)](http://web.archive.org/web/20090416205532/http://www.aksiyon.com.tr:80/detay.php?id=31997)
