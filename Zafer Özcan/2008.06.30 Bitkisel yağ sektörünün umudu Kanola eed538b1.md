# Bitkisel yağ sektörünün umudu: Kanola

*Zafer Özcan 2008.06.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gıdadaki fiyat artışlarından, bitkisel yağ sektörü de nasibini alıyor. Son bir yılda 8 liradan 20 liraya fırlayan 5 litrelik ayçiçeği yağı tüketicinin cebini yakarken, üreticiler ise hammadde bulamıyor. Sektörün umudu kanola bitkisi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081015084642im_/http://www.aksiyon.com.tr/resim/708/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081015084642/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081015084642/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081015084642oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081015084642oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dünyayı sarsan gıda krizi ve fahiş fiyat artışları kısmen de olsa duruldu; ama sorunlar henüz bitmedi. En temel ihtiyaç maddelerinde yaşanan problemler her ülkeyi yakından ilgilendiriyor. Son krizin popüler ürünü pirinç olsa da, son zamanlarda birçok gıda maddesinde rekolte düşüşünden kaynaklanan sorunlar yaşanıyor. Fazla gündeme gelmese de Türkiye’yi pirinçten daha fazla ilgilendiren sıvı yağ sektörü de, gelişmelerden nasibini alarak, 2008’e yüzde yüzü aşan fiyat artışlarıyla girdi. Geçen yıl 8-10 lira arasında değişen 5 litrelik ayçiçeği yağını bugün 20 liradan daha ucuza almak mümkün değil. Daha çok buğday tükettiğinden pirinç krizinden fazla etkilenmese de, sıvı yağdaki dalgalanmalar Türk tüketicisinin cebini yakmaya aday. Çünkü yağ istisnasız her evin temel ihtiyacı.
   <br>
    <br>
     Peki, dünyadaki bu gelişmelere karşı yapılması gereken ne olmalı? Bir tarım ülkesi olduğu hâlde Türkiye neden hâlâ bir ham yağ ve yağlı tohumlar ithalatçısı konumunda? İçerideki üretim neden tüketimi karşılamıyor? Aksiyon, sıvı yağ sektöründeki sorunları ve çözüm önerilerini araştırdı.
     <br>
      <br>
       HİSSE SENEDİ YERİNE TAHIL ALINIRSA!
       <br/>
       <br/>
       Sıvı yağdaki en temel sorun üretimdeki azalma; diğer bütün gıda ürünlerinde olduğu gibi. Küresel ısınmayla gelen kuraklık, önce üretimi vurdu, devamında fiyat artışları geldi. Bu aslında meselenin görünen tarafı. Fazla gündeme gelmese de fiyat artışlarını asıl tetikleyen konulardan biri, yılbaşından itibaren finans piyasalarını sarsan mortgage krizi. İlgisiz gibi görünse de aslında denklem basit. Finansta yaşanan krizden korkan yatırımcılar, hisse senetlerini bırakıp emtia borsalarına yöneldi. Chicago borsasından buğday, soya ve ayçiçeği aldı. Pirinç krizinde Türkiye’de de aynı problem yaşanmış ve bu işin ticaretiyle hiç ilgisi olmayan insanlar, sırf fiyatlar tavana vuracak beklentisi ile toptancılardan yüksek miktarlarda pirinç almıştı. Sonuçta olmayan pirinç krizini yaşamayı başarmıştı Türkiye!
       <br/>
       <br/>
       Yaşanan problemlere üçüncü gerekçe olarak biyodizeli eklemek lazım elbette. Son yıllarda hızla artan ve 135 dolara kadar yükselen petrol fiyatlarının biyodizel talebini arttırması, yağlı tohumların gıda kadar benzin üretimi için de kullanılması zaten yetersiz durumdaki hammaddeyi daha da sınırlı hâle getirdi ve bu da doğrudan fiyatlara yansıdı. Mısır, soya, kanola, ayçiçeği gibi yağlı tohumların, aynı zamanda biyodizel için de hammadde olmasının aslında ne gibi sorunlara yol açabileceği ve insanlığın temel besin kaynaklarını nasıl tehdit edebileceği son krizde bir kez daha görüldü.
       <br/>
       <br/>
       YAĞLI TOHUM ÜRETİMİNDE KEŞMEKEŞ VE İHMAL
       <br/>
       <br/>
       Türkiye halen dünyanın önde gelen yağlı tohum ithalatçılarından. Sadece geçen yıl yağlı tohumlar için ödediğimiz döviz miktarı 1 milyar 700 milyon dolar. İşin tuhaf yanı, büyük bir tarım ülkesi konumundaki Türkiye aynı zamanda büyük bir tarım ithalatçısı. Ülkemizde ham yağ işleme konusunda uluslararası standartlara sahip, ihracat yapabilen bir sanayi sektörü var ama bu üreticiler hammadde girdilerini büyük oranda ithalattan karşılıyor. Bu da demek oluyor ki, ithalatta yaşanan her sorun sadece ülkedeki tüketicileri değil, sanayicileri de doğrudan etkileyecek. Ayçiçeği, soya, kanola, pamuk, mısır gibi yağlı tohumları üretme noktasında çok mümbit ve geniş arazilere sahip olmasına rağmen Türkiye’nin hâlâ büyük ithalatçı konumunda olması, akla ister istemez tarım politikalarını getiriyor.
       <br/>
       <br/>
       Bitkisel Yağ Sanayicileri Derneği Başkanı Ahmet Edip Uğur’a göre Türkiye’nin üretimde yaşadığı sorunun temel sebebi, tarım politikalarındaki yanlışlıklar. Yağlı tohumlarla hem Sanayi hem de Tarım Bakanlığı’nın ilgilenmesi ve bu iki bakanlığın bir araya gelip ortak politikalar belirleyememesi en ciddi sorunu oluşturuyor. Daha önce yapılan düzenlemelerde tahıllar Tarım Bakanlığı’na bağlanırken, yağlı tohumlar ve şeker üretimiyle ilgili konularda iki bakanlığa da görev verilmiş. Yağlı tohum üreticilerini bir araya getiren üretici birliklerinin Sanayi Bakanlığı’na bağlanmış olması, kafa karışıklığına sebep oluyor. Çünkü tarım politikalarını Tarım Bakanlığı belirliyor. Ahmet Edip Uğur, bu sebeple yıllarca hükümet politikalarında diğer ürünler korunurken, yağlı tohumların ihmal edildiğini ve kâr edemeyen çiftçilerin de üretimi bıraktıklarını söylüyor. Uğur, tarımsal üretimin tek bir bakanlığın sorumluluğuna bırakılmasını ve yağlı tohum üretiminin teşvik edilmesini öneriyor. Tüketici açısından olumsuz olmakla birlikte fiyat artışlarının, üretimi artırmak adına önemli fırsat sunduğunu da ekliyor.
       <br/>
       <br/>
       Türkiye en fazla ayçiçeği yağı tüketen ülkeler arasında yer alıyor. Zeytin ülkesi olmasına rağmen zeytinyağı tüketme alışkanlığı yaygın olmayan Türk halkı, gerek yemeklerde gerekse pasta ve böreklerde ayçiçeği yağını tercih ediyor. Sadece Türkiye değil Karadeniz havzası, ayçiçeği yağını dünyada en fazla tüketen bölge konumunda. Yukarıdaki sıkıntılar sebebiyle Arjantin gibi büyük üretici ülkelerin ihracata sınırlama getirmesi ham yağ sanayiini daha da zor durumda bıraktı son aylarda. Zade Bitkisel Yağ Sanayii Yönetim Kurulu üyesi Kadir Büyükhelvacıgil, 2007 yılı başında tonu 900 dolardan ham yağ ithal ederken, bugün rakamın 2450 dolara fırladığını söylüyor. Büyükhelvacıgil’e göre bu fiyatlar daha da yükselecek. Çünkü dışa bağımlılık devam ediyor ve büyük üretici konumundaki ülkelerdeki sorunlar devam ediyor. En basitinden dünyanın önde gelen yağlı tohum ihracatçılarından Arjantin’de son yıllarda ihracata getirilen yasak ve kısıtlamalar, en fazla Türkiye’yi etkiledi. Hammadde temininde zorlanan sanayiciler, ithalata daha yüksek bedeller öderken, bunun tüketici fiyatlarına yansıması da kaçınılmaz oluyor.
       <br/>
       <br/>
       Dışarıdaki tablo ortada. Türkiye’nin dünyada gittikçe azalan tarımsal üretime karşı yapabileceği bir şey yok. Bu sebeple dikkatleri ülke tarımına vermek ve tarımsal üretimdeki büyük avantajları kullanabilmek gerekiyor. Türkiye yıllardır tarımdaki büyük potansiyelini bir türlü harekete geçiremiyor. Meselenin sıvı yağ boyutuna bakılacak olursa, bu alandaki en rantabl yatırımın kolza diye de bilinen kanola olacağı konusunda sanayiciler hemfikir. 2003 yılında Unilever’den devraldıkları Aymar markasını kısa sürede eski gücüne kavuşturan Gaziantepli Özyurt ailesi, kanola yağına en fazla yatırım yapan gruplardan. 7 milyar dolar büyüklüğündeki sıvı yağ pazarında kısa süre öncesine kadar esamisi okunmayan kanola yağı, artık market raflarında öne çıkmaya ve tüketici tarafından tercih edilmeye başlandı. Sıvı yağda yüzde 12 pazar payına sahip Aymar’ın satışlarında kanola yağının payı yüzde 3’ten son altı ayda yüzde 20’ye yükselmiş. Genel Müdür Nihat Özyurt, tüketicinin bu eğiliminin Türkiye’nin yağlı tohum üretimi adına umut verici olduğunu belirterek, “Kanola yağı, ülkenin bu alandaki dışa bağımlılığını azaltabilecek en önemli üründür” diyor. Kanola yağının en önemli avantajı kuşkusuz fiyatı. Ayçiçeği yağına göre yüzde 20 daha ucuza satılıyor.
       <br/>
       <br/>
       Türk tüketicisinin yeni tanıştığı kanola bitkisi ve yağı, dünyada kötü kolesterolü düşürüp, iyi kolesterolü dengelemesiyle tanınıyor ve sarı çiçekli kanola bitkisinden elde ediliyor. Anavatanı Kanada olmasına rağmen, başta Amerika olmak üzere AB ülkelerinde de yaygın şekilde üretilip tüketiliyor. Gelişmiş ülkelerin yüzde 85’inde en fazla tercih edilen sıvı yağ özelliğine sahip. Zeytinyağının bitkisel değerlerine yakın özellikleri göstermesi sebebiyle de uzmanlar tarafından öneriliyor. Peki, Türkiye kanola üretimi için uygun bir ülke mi? Aslında bu bitkinin en önemli özelliği gerek soğuğa, gerekse kuraklığa dayanıklı olması. Kışın kar altında bile durabiliyor. Kış bitkisi olduğu için sulama da istemiyor. Türkiye’de halen sınırlı bir üretim var; ama bunu geliştirmek mümkün. Özellikle Güneydoğu Anadolu çiftçisi için iyi bir alternatif olabilir. Buğdayın yetiştiği her yerde yetişen bir bitki sonuçta.
       <br/>
       <br/>
       YAĞ AÇIĞI 5 YILDA KAPANABİLİR
       <br/>
       <br/>
       Kanola tarımının önemini vurgulayan diğer isim, Yonca Yağ Yönetim Kurulu Başkanı Sait Türek. 2 milyon tona çıkarılacak bir üretimin Türkiye’nin bitkisel yağ açığının büyük ölçüde kapanması anlamına geleceğini vurguluyor. Arayış içindeki çiftçi için kanola zaten bir alternatif; ancak Sait Türek, meselenin bir devlet politikası olarak ele alınması gerektiğini düşünüyor: “Türkiye’de ciddi bir planlama yapılarak önce buğdaydan dekar başına aldığı verimi artırmalı. Çünkü biz halen buğdayın bir dekarından 150 kilo ile en düşük verimi alan ülkelerden biriyiz. Gelişmiş ülkelerde bu rakam 600 kiloya kadar çıkıyor. Buğdayda dekar başına verimi en azından 250 kiloya çıkartabilirsek o zaman bu kadar geniş araziye buğday ekmek zorunda kalmayız. Buğdaydan artan arazilere bir tarım politikası olarak kanola ekilmesi sağlanmalıdır. Bu yapılabilirse uzun vadede ülkeye büyük katkıları olur.”
       <br/>
       <br/>
       Sait Türek, en azından 100 bin hektar alana kanola ekmenin Türkiye’nin sıvı yağ sektöründeki sorunlarını çözeceğini düşünüyor ve Tarım Bakanlığı’nın bu işe öncülük etmesini istiyor. Çiftçinin bu ürünü satacağı yeri bilmediğini belirterek, “Piyasası olmadığı için biz sözleşmeli üretim yaptırıyoruz. İki senedir ilerleme var. Çiftçiler ekmeye başladı. Fabrikacılar da daha tarladayken, al avansını ver kanolanı’ demeye başladı. Üç dört sene içinde devlet gerekeni yaparsa yağ açığımız 5 sene içinde kapatılabilir ve Türkiye hem buğday hem bitkisel yağ yönünden kendine yeten konumunu sürdürebilir.” diyor.
       <br/>
       <br/>
       SEKTÖR, KOMİSYON RAPORUNU BEKLİYOR
       <br/>
       <br/>
       Konu hükümet politikaları olunca sözü yine Ahmet Edip Uğur’a bırakmak gerekiyor. Dernek başkanlığının yanı sıra Meclis’te kurulan Zeytin Yağı ve Bitkisel Yağlar Araştırma Komisyonu Başkanlığı’nı da yürüten Balıkesir Milletvekili Uğur, meseleye hükümet ve Meclis açısından da bakıyor. Ona göre kanolayı yaygınlaştırmak için önce çiftçinin bu işi öğrenmesi gerekiyor. Komisyonun halen gerek üretici, gerek sanayici, gerekse akademisyenleri dinleyerek sektörle ilgili yapılması gerekenler ve alınması gereken tedbirleri belirleyeceklerini belirterek, hazırlayacakları çözüm yolları raporunu 1 ay içinde Meclis’e sunacaklarını vurguluyor. Yağlı tohumla ilgili hükümet politikalarının bu rapora göre şekillenmesi bekleniyor.
       <br/>
       <br/>
       Aslında bu alandaki üretim sadece bitkisel yağ sektörünü ilgilendiren bir konu da değil. Yağlı tohumlar fabrikada işlenip yağları alındıktan sonra geriye kalan kısım hayvan yemi oluyor. Küspe denilen bu ürünler, zaten ciddi oranda kaba yem açığı bulunan hayvancılık sektörü için son derece önemli.
       <br/>
       <br/>
       Sonuçta yağlı tohum üretimi Türkiye’nin tarım ve hayvancılıktaki geleceği açısından önem taşıyor. Mutfakların en temel gıda maddesinde dışa bağımlı olmak, hem tüketicinin cebini hem de bu alanda yılların birikimiyle oluşan sanayi sektörünün geleceğini tehdit ediyor. Çünkü bize şimdi yağlı tohum satan ülkeler, bu alanda hızla fabrikalaşıyor. Bir süre sonra tohum satışını askıya alıp, mamul yani markalı yağ satışına başlayabilirler. Bunun işaretlerini sanayiciler görmeye başlamış bile. İş bu noktaya gelirse, binlerce kişinin çalıştığı, ileri teknoloji kullanan ve ihracat yapabilen bir sanayi sektörünün önü tamamen kesilebilir. Geç olmadan tedbir almak şart!
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30617), [web.archive.org (arşiv bağlantısı)](http://web.archive.org/web/20081015084642/http://www.aksiyon.com.tr:80/detay.php?id=30617)
