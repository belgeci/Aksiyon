# Hayatın fotoğrafını çeken vekil

*Zafer Özcan 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Konya Milletvekili ve TBMM İdare Amiri Mustafa Kabakçı, entelektüel ve esprili kişiliğiyle parlamentonun sert havasını yumuşatan isimlerden. Fotoğrafçı yönüyle de bilinen Kabakçı’nın odasındaki Mesnevi kartları, ziyaretçilere iç muhasebe fırsatı veriyor.
  </font>
 </div>
 <div id="newsText">
  <font class="detail-text">
   <p>
    Meclis’teki odasına girdiğinizde dikkati ilk çeken, Mesnevi’den beyitler yazan kartelalar. Siz bunların ne olduğunu anlamaya çalışırken ev sahibi hemen söze girip ‘Bir tane çekin bakalım’ diyor. ‘Bu odaya gelen herkesin bir tane çekmesi mecburi’ diye de ekliyor! Mecburiyet kısmı işin şakası tabii ama her giden bir kart çekiyor. Daha önceden gelmiş olanların ilk işi zaten hemen kartlara yönelmek. Çünkü ziyaretçiler oradaki beyitleri ev sahibine yorumlatma ihtiyacı hissediyor. Hikmetli sözler bazen sert uyarılarla dolu olsa da misafirler bahtına düşene razı! Odaya uğrayan bakanlar ve ağır misafirler bile uygulamadan kaçamıyor. Bahsettiğimiz makam, Türkiye Büyük Millet Meclisi idare amirlerinden AK Parti Konya Milletvekili Mustafa Kabakçı’ya ait. Renkli yönleri ve esprili kişiliğiyle Kabakçı’nın odası bir tür dergâh gibi çalışıyor. Orada siyaset elbette konuşuluyor ama entelektüel müzakereler de hiç eksik olmuyor.
   </p>
   <p>
    <img alt="" height="463" src="http://web.archive.org/web/20121229191011im_/http://medya.aksiyon.com.tr/aksiyon/2012/12/24/zafer-mustafa-kabakci-2.jpg">
     Mustafa Kabakçı genellikle sert tartışmalar, bitmek bilmeyen polemikler ve karşılıklı suçlamaların eksik olmadığı Meclis’teki havayı yumuşatan isimlerden. ‘Ortalama Türk insanına benzeyen bir hayat hikâyem var’ dese de aslında, yaşamındaki ilginç kesitlerle dikkati çekiyor. Memleketi, Konya’nın Cihanbeyli kazası. İnsuyu köyünün yaylasında dünyaya geliyor (1954). 7 yaşına gelince babası okuması için onu Cihanbeyli’ye getiriyor ve köyden iki arkadaşıyla birlikte, çocuklar için bir oda kiralıyor. Üç çocuk, oda ve mutfaktan ibaret mekânda okuyacak, yemek ve bulaşık işleri de kendilerine ait olacaktır. 7 yaşındaki çocuklar yemek ve bulaşıktan ne anlar denilse haklı bir soru olur elbet ancak zamanın dayattığı ağır şartlar, onların erken olgunlaşmasını gerektirmektedir. İlkokuldan sonra Akşehir öğretmen okulunu kazanır. 1972 yılı geldiğinde genç ve idealist bir öğretmendir artık. İlk görev yeri Diyarbakır’ın Silvan ilçesi Topluca köyüdür. İki yıl çalıştıktan sonra Konya Altınekin’e atanır.
    </img>
   </p>
   <p>
    1970’li yıllar, Türk işçilerinin Avrupa’ya çalışmak için gittikleri, işçi göçünün en yoğun yaşandığı dönemdir. Avrupa’daki Türk nüfusu arttıkça, okullarda öğretmen ihtiyacı ortaya çıkmaktadır. Mustafa Kabakçı da yurtdışı öğretmenlik sınavlarına girmeye karar verir. O zamana kadar kitapları, Delta bir radyo ve Zetina marka siyah beyaz bir televizyondan başka birikimi olmamıştır. Yurtdışına giderken hedefi dünyayı tanımak kadar, biraz da birikimini artırmaktır. Sonuçta sınavları kazanır ve 1981 yılında Almanya’nın Bavyera eyaletine atanır. Altı yıl boyunca Bavyera’da öğretmenlik yapar.
   </p>
   <p>
    <strong>
     Eşyanın hâkimiyetini yıktım!
    </strong>
   </p>
   <p>
    Yurtdışı tecrübesi size ne kattı dediğimizde, çok ilginç bir cevap veriyor: “Eşyanın benim üzerimdeki hâkimiyetini yıktım.” Peki, ne demek eşyanın hâkimiyetini yıkmak! Devam ediyor anlatmaya: “Almanya’ya giderken video, renkli televizyon ve araba almak benim için çok önemliydi. Batı’da edindiğim tecrübe sonucu hayata bakışım değişti. Rahatça otostop yapabilen, bisiklete binip şehri gezebilen ve fotoğraf çekebilen bir hayat anlayışı kazandım.” Almanya’ya Türk çocuklarına sahip çıkmak için giden genç öğretmen aslında ilk dersi de kendine vermiş gurbette. Almanya yıllarının en kalıcı hatırası, gurbetçi çocuklarıyla kurduğu diyaloglar ve onların hayata tutunması için verdiği mücadeledir elbette. Sınıfındaki sorunlu öğrencilerden Erkan’ı hiç unutamıyor.
   </p>
   <p>
    Ailesiyle sorunlar yaşayan bir gurbetçi çocuğudur Erkan. Kabakçı ona sahip çıkar, destek olur ve aralarında iyi bir diyalog oluşur. Türkiye’ye döndükten sonra ise aklı onda kalır. Yıllar sonra gerçekleşen bir seyahatte, 25 yaşına ulaşan Erkan’ın hapiste olduğunu öğrenir ve çok üzülür. Kabakçı, 1981–87 yılları arasında gurbetçilerin aslında en zor dönemlerine şahitlik etmiş, eğitimci sıfatıyla. 12 Eylül dönemi, Avrupalı Türkler için en sıkıntı dönem demek yanlış olmaz. Türkiye’de 12 Eylül darbe rejimi devam ederken Almanya’da ise yabancı düşmanlığı ile öne çıkan Helmut Kohl dönemi başlamıştır. Kohl’ün bugün bile tartışılan en önemli hedefi, Türkleri geri gönderme projesidir. İşte bu ortamda, göçmenlerin hem içeride dışlandıkları hem de kendi vatanlarından koptukları bir süreçte onlarla beraber olmak Kabakçı’nın hayatında derin izler bırakır. Özellikle hapse düşen ve kendisinden yardım isteyen gençleri boş çevirmez. Bu arada Türkiye’de de sıkıntı çeken, maddi zorluklar yaşayan ve kendisini tanıyan aileler ile ülkücü gençler de Kabakçı’dan yardım istemektedir. Bugün bile o dönem kendine ulaşan mektupları ve gönderdiği paraların makbuzlarını saklıyor. Almanya macerası bittikten sonra iş dünyasına girmeye karar verir. Artık kitapları ve Zetine televizyonu dışında biraz birikimi vardır. Kendi gibi öğretmen olan kardeşiyle Cihanbeyli’de bir kuyumcu dükkânı açar. 1997’de emekli olur ve sağlık gereçleri sektöründe yatırım yapar. Mustafa Bey siyasete girdikten sonra aktif iş hayatından çekilir.
   </p>
   <p>
    Siyasi hayatı, rahmetli Muhsin Yazıcıoğlu’nun daveti ile Büyük Birlik Partisi’nde başlar ancak bir süre sonra politikayı bırakarak Konya Ticaret Odası Meclis Başkanı olur. Onu siyasete tekrar döndürense AK Parti’nin kuruluşu olur. Mustafa Kabakçı, siyasetçinin hayalleri olması gerektiğine inanıyor ancak gerçekleri görmek şartıyla. Gücünün yettiği ne varsa yapmak ve insanlara bu yolla hizmet etmeyi önemsiyor. Ona göre gerçekleşmeyecek hedefler koymak ve sonrada, ‘bunu yapmaya gücüm yetmedi’ demeyi ahlaki bulmuyor. Bazı insanların kendi iddialı oldukları sahayı, daha büyük işler yapmak için boşalttıklarını ancak daha sonra hem o büyük işleri yapamadıkları, hem de kendi sahalarında bile hizmet edemedikleri tespitini yapıyor.
   </p>
   <p>
    <img alt="" height="359" src="http://web.archive.org/web/20121229191011im_/http://medya.aksiyon.com.tr/aksiyon/2012/12/24/zafer-mustafa-kabakci-115.jpg"/>
   </p>
   <h3>
    <span>
     Jüpiter makineden fotoğraf sergilerine
    </span>
   </h3>
   <p>
    Mustafa Kabakçı’nın en renkli yönlerinden biri de fotoğraf merakı. 1972’de satın aldığı üstten açılan Jüpiter makine ile başladığı fotoğrafçılık serüveni, hâlâ amatör ruhla ancak son derece başarılı sergilerle devam ediyor. “Amatör bir fotoğrafçıyım ancak güzellikleri görünür hâle getirme gibi bir iddiam var.” diyerek, merakını tarif ediyor. İnsanların zaman zaman güzellikleri fark etmede eksik kaldıkları gibi bir tespit de yapıyor Kabakçı, fotoğraf ise güzellikleri görünür hâle getiriyor. Mustafa Bey, fotoğrafın güzellikleri belgeleme kadar, onu yaratanı da görünür hâle getirdiğini vurgulayarak, fotoğraf çekmenin kendisindeki tefekkür duygusunu güçlendirdiğini söylüyor. Fotoğraf çekmek kadar yazmaya da merakı var Mustafa Kabakçı’nın… Bugüne kadar 30’a yakın denemesi yayımlanmış. Her şeyin kayıt altına alınmasını çok önemsiyor. 2 bine yakın kitabını ise Ankara ve Konya’daki evlerinde muhafaza ediyor. Kitaplarda okuduklarını da not almayı seven ve yeri geldiğinde bunlarla ilgili geniş araştırmalar da yapan bir siyasetçi o. Elbette bu kadar etkinliğin içinde Konya’nın özel bir yeri var. ‘Konya’nın Geleceğine Vizyoner Bakış’ isimli kitabını da, şehrine faydalı olmak iddiasıyla piyasaya çıkardı. Hedefi siyasetin dışında 5 torununa iyi bir kültürel miras bırakmak…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34400), [web.archive.org (arşiv bağlantısı)](http://web.archive.org/web/20121229191011/http://www.aksiyon.com.tr:80/aksiyon/newsDetail_getNewsById.action?newsId=34400)
