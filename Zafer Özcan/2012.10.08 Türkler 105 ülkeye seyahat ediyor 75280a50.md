# Türkler 105 ülkeye seyahat ediyor

*Zafer Özcan 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Müşteri memnuniyeti Nüans Tur’un olmazsa olmazı. Anketleri, bir Ar-Ge gibi değerlendirip gerektiğinde program değişikliği yapıyorlar.
  </font>
 </div>
 <div id="newsText">
  <font class="detail-text">
   <p>
    Türkiye’de gerek yurtiçi gerekse yurtdışına seyahat edenlerin sayısı her yıl artıyor. Yılda ortalama 5,5 milyon Türk vatandaşı, dünyanın 105 ülkesine gidiyor. Umreye gidenlerin sayısında patlama yaşanırken, yaş ortalaması da düşüyor. Sektörün önde gelen firmalarından Nüans Tur’un Genel Müdürü Fehmi Çalışkan, Türk halkının kendi turlarıyla kendi kültür ve tarihini yeniden keşfettiğini söylüyor.
   </p>
   <p>
    <strong>
     -Nüanstur hakkında bilgi alabilir miyiz?
    </strong>
   </p>
   <p>
    2001 yılında kurulan Nüanstur, Türsab üyesi, IATA belgeli ve A Grubu bir seyahat acentesi. Uçak bileti, vize, otel rezervasyonu, yurtiçi-yurtdışı kültür turları ve hac-umre hizmeti veriyor. Umre organizasyonlarında hizmet kalitesi ve müşteri memnuniyetiyle ilk beş şirket arasına girerken, THY uçak bileti satışlarında Türsab’a üye 6860 turizm acentesi içinde 27. sırada.
   </p>
   <p>
    <strong>
     -Türk insanının seyahat alışkanlıklarında nasıl bir değişim yaşanıyor?
    </strong>
   </p>
   <p>
    Son 20 yılda ülkemizde yaşanan ekonomik ve kültürel gelişmelerin ülke turizmine yansımaları ciddi boyutta. İnsanımız tatilini önceleri köyünde, akrabalarının yanında geçirirken, şimdi bütçesine uygun rezervasyonunu yaparak istediği yerde tatil yapar hâle geldi. Ekonomik tur paketleri dış turizmi geliştiren önemli nedenlerden. Birçok ülkeyle vizelerin kalkması, vize ücretlerinin kalkması ve vize almada sağlanan kolaylıklar da seyahatlere ilgiyi artırıyor. Eğitim kalitesinin ve eğitilmiş insan sayısının artması, kendi kültürü yanı sıra başka kültürleri tanıma isteğini tetikliyor.
   </p>
   <p>
    <strong>
     -Yurtdışına çıkışlarda en çok tercih edilen ülkeler hangileri?
    </strong>
   </p>
   <p>
    Ecdadımızın mühürleri olan yerlere vatandaşlarımızın yoğun talebi var. En fazla Bosna-Hersek, Kudüs, Avusturya-Macaristan, Makedonya, Kosova, Arnavutluk, Fas, Ürdün, Tunus, İspanya, Gürcistan, Prag, Güney Afrika, Kenya’ya talep almaktayız.
   </p>
   <p>
    <strong>
     -Müşteri tur programında en çok neye önem veriyor?
    </strong>
   </p>
   <p>
    Paket turlarda misafirlerimiz öncelikle güvenmek istiyor. Gidilen ülkede bir sorun yaşamayacakları, yaşanan bir problem olur ise tur şirketinin bu problemleri aşabilecek teknik altyapı ve mali güce sahip olduğunu bilmek onların tur öncesi öncelikli dikkat ettikleri konular arasında. Nüanstur’u tercih edenler de özellikle bunun için tercih ediyor. Onun dışında rehberlik hizmeti, otel ve yemek kalitesi ile araç ve transferler gibi konular geliyor.
   </p>
   <p>
    <strong>
     -Umreye gidişlerdeki artış nedir? Daha çok hangi yaş grupları tercih ediyor?
    </strong>
   </p>
   <p>
    Umre, eskiden maliyeti yüksek buna karşı hizmet standardı düşük bir ibadetti. Son yıllarda süre, fiyat ve hizmet olarak çok çeşitli alternatiflerin oluşması ve kota nedeniyle 2. kez hacca gidemeyen insanların umreyi tercih etmesiyle ülkemizden umreye gidenlerin sayısı artmaya başladı. Nüanstur olarak; 40 yaş ve altı umreciler yıllık umreci sayımızın yüzde 60’ını oluşturuyor. 70 yaş ve üzeri umrecilerin oranı yüzde 3. 8-10 yıl önce 60 ve üzeri yaş grubunun tercih ettiği umre ve hac ibadeti artık gençler tarafından da tercih edilen bir ibadet olmuştur.
   </p>
   <p>
    <strong>
     -Umre için en uygun mevsim hangisi?
    </strong>
   </p>
   <p>
    2013 yılı umre ziyaretlerinin 17 Ocak’ta başlaması bekleniyor. Ocak-nisan ayları Mekke –Medine’deki iklim şartları ve sezon başı olması sebebiyle daha çok talep görüyor. Sıcaklık az artsa da nisan ayının 15’inden mayıs sonuna kadar umreler daha sakin ve sükûnetli olurken, otel ve hava yollarındaki indirimler dolayısıyla daha hesaplı gidilebiliyor.
   </p>
   <p>
    <strong>
     -Dışarıda nasıl bir Türkiye algısı var?
    </strong>
   </p>
   <p>
    20 yıl önce Türkiye tanınmıyordu. Büyüyüp geliştikçe daha çok tanınıyor. Bizi daha çok Avrupalılar biliyor ve geliyordu. Uzakdoğu, Amerika, Afrika pek bilmiyordu. Türkiye yükselen bir değer oldukça ilgi de artıyor. Türk okullarının, TUSKON’un, dünyanın 175 ülkesinde 200’den fazla şehre uçan THY’nin turizme etkisi çok büyük. Ayrıca ülkemizdeki hava alanı sayılarının, otoban ve duble yolların iç turizmin gelişmesinde büyük etkisi var.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33774), [web.archive.org (arşiv bağlantısı)](http://web.archive.org/web/20121016015155/http://www.aksiyon.com.tr:80/aksiyon/newsDetail_getNewsById.action?newsId=33774)
