# Donumuza kadar standart isteniyor

*Zafer Özcan 2004.08.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Batı ile entegrasyon süreci hayatımızın her alanını olduğu gibi ticareti de doğrudan etkiliyor. AB ülkelerine ihracat yapan Türk şirketlerinin sadece çok kaliteli üretmesi yetmiyor. Üretim şartlarının da insan haklarına uygun olması gerekiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426163844im_/http://www.aksiyon.com.tr/resim/508/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, Tanzimat'tan bu yana devam eden 'muasırlaşma' sürecinde en keskin virajı aralık ayında yapılacak Avrupa Birliği zirvesinde alacak. Kritik tarih yaklaştıkça Ankara, müzakereleri başlatacak tarihi alabilmek için kararlı adımlar atıyor, anayasal reformları bir bir hayata geçiriyor. AB üyeliğine uyumlu düzenlemeler hayata geçtikçe ülkedeki ekonomik, siyasi, kültürel ve toplumsal dinamikler de sürece ayak uydurabilmek için büyük çaba sarf ediyor. Bunlardan biri de iş dünyası...
   <br>
    <br>
     Yabancı firmalarla iş yapan Türk şirketlerinde son dönemin öne çıkan konusu etik uygulamalar. Özellikle, hazır giyim sektöründeki ihracatçıyı doğrudan ilgilendiren 'insan haklarına uygun üretim' anlayışı, dünya markaları için üretim yapan firmaları yakından ilgilendiriyor.  Avrupalı müşteriye mal satabilmek için üretim şartlarının da evrensel insan hakları standartlarında olması gerekiyor.
     <br>
      <br/>
      Bunun anlamı ise şu: Günümüz şartlarında bir üretim markası olabilmek için ihraç edilecek ürünün çok kaliteli olması yeterli değil artık. Çocuk ve kaçak işçi çalıştırılmamasından işyerinde metrekareye düşen tuvalet sayısına; çalışana hiçbir yasak koyamamaktan, doğal afetler için kurulan kurtarma timlerine kadar birçok özellik 'üretimde marka' olabilmenin şartları arasında yer alıyor.
      <br/>
      <br/>
      Bundan sonra kıyafetlerimiz de insan haklarına uygun olacak
      <br/>
      <br/>
      Üretimde dünya markası olmanın yolunu keşfeden iş kadınlarından birisi Aynur Bektaş. Hazır giyim üretimiyle uğraşan bir tekstilci olan Aynur Bektaş'ın 14 yıl önce eşi Süreyya Bektaş'la birlikte kurduğu Hey Tekstil; Reebook, GNM ve Esprit gibi dünya markaları için üretim yapıyor bugün. Şirketin hedefi, üretimde bir dünya markası olabilmek. Aynur Bektaş, mevcut durumu "Türk insanı kendine veya çocuğuna bir kıyafet alırken bir çok özellik arar. Ama 'insan haklarına uygunluk' hiçbirimizin aklına gelmez bile. Durum bizde böyle olsa da, Avrupalı tüketici satın alacağı kıyafetlerin hem insan sağlığına hem de insan haklarına uygun şartlarda üretilmiş olmasına dikkat ediyor. İnsan haklarına aykırı kıyafetleri giymiyor" sözleri ile izah ediyor.
      <br/>
      <br/>
      Şüphesiz, "insan haklarına uygun üretim" anlayışı her sektör için gerekli. Yaptığı işi uluslararası boyuta taşımak isteyenlerin, ihracatçı bir kimliği olanların, çok uluslu firmalarla iş ortaklığı arayışındakilerin etik değerlere ve uygulamalara sahip olması kaçınılmaz görünüyor. Bu yapıya ayak uydurmak isteyen Türk şirketleri, şimdiden etik ofisleri ve denetçileri istihdam etmeye başladı bile. Etik tavrın önemini vurgulayan Aynur Bektaş, "Dünyaca ünlü bir firmanın, örneğin çocuk işçi çalıştıran bir tedarikçiden mal aldığı ortaya çıkarsa, Avrupalı tüketici o firmayı hemen boykot edebiliyor. 1998'de Adidas böyle bir kriz yaşadı ve tüketicisinden özür diledi" diyor.
      <br/>
      <br/>
      Bu tür özür dilemelerin arka planında dünya markalarının imaj hassasiyeti yer alıyor. Ünlü firmalar yıllar boyunca elde ettikleri olumlu imajın yerle bir olmasına izin vermiyor. Aksi takdirde, son derece bilinçli bir tüketim anlayışına sahip Avrupa ve Amerikalı tüketiciler anında o firmaya tavır koyabiliyor ve bunun ticari sonuçları da ağır oluyor.
      <br/>
      <br/>
      Tüketici karşısında bu derece sorguya maruz kalan markalar da bunun acısını tedarikçilerinden çıkarıyor. Örneğin ihracatçı Türk firmalarının ürettiği çocuk kıyafetlerinin düğmeleri "dayanıklılık" testinden geçiyor. Çünkü Avrupalı tüketici, çocuğun o düğmeyi kolayca koparıp ağzına atması; dolayısıyla da boğazına kaçırması gibi bir riski de hesaplıyor. İşte bu sebeple bir ihraç ürününün düğmesi eğer alıcı firmanın testinde kolayca koparsa, üretimi yapan tedarikçi hemen kara listeye alınabiliyor!
      <br/>
      <br/>
      Kalite kontrol işi sektöre dönüştü!
      <br/>
      <br/>
      Çok uluslu markaların imajlarına verdikleri önem ve Batı ülkelerindeki bilinçli tüketicinin talepleri, özellikle hazır giyim sektöründe kalite kontrol işinin bir sektöre dönüşmesine yol açmış durumda. Avrupa ve Amerika'da Adidas, Nike, Puma gibi büyük markalar aleyhinde zaman zaman basında yer alabilen olumsuz haberler, bu sektörün çalışmalarının sonucu. Mesela, “Adidas'ın Uzakdoğu’daki tedarikçisi çocuk işçi çalıştırıyor” haberi, rakip firmalar tarafından basına verilebiliyor. Bazen ürünlerini Türkiye'den alan firmalar, çıkan olumsuz haberler üzerine üreticiye dönüp hesap sorabiliyor. Ya da "Reebok'un Türkiye'deki tedarikçisi Hey Tekstil'de 60 işçiye bir tuvalet düşüyor" şeklindeki bir haber, hemen markanın burayı arayarak hesap sormasına sebep olabiliyor. Çünkü Dünya standartlarına göre iş yerlerinde 15 kişiye bir tuvalet olması gerekiyor.
      <br/>
      <br/>
      Bu tür haberlerin konusu bazen işten atılan bir işçi olabiliyor. Bir büyük firmanın tedarikçisinin işten attığı bir işçiyi, diğer büyük firma bularak basına konuşması ve o firmanın tedarikçisini kötülemesine zemin hazırlayabiliyor. Yapılan haberler doğrulanırsa tedarikçiler kara listeye alınıyor.
      <br/>
      <br/>
      Kalite kontrol noktasının en fazla yoğunlaştığı alan spor giyimi. 2006'da, Almanya'da yapılacak dünya kupası uluslararası spor markalarının büyük yarışına sahne olacak. Bugün spor giyimi dünyada 800 milyar dolarlık bir sektör. Giyim eşyaları dışında top, şapka ve aksesuar ürünleri de bu pazara dahil. Büyük markalar bu büyük pastadan en fazla payı alabilmek için çaba gösteriyor. Kalite ve insan hakları konusundaki hassasiyetler kalite kontrol noktasında bir sektörün doğmasına yol açmış durumda. Hatta, sadece ihracatçı firmaların ürünlerinin kalitesini denetleyen firmalar var. Bu işi yabancılara bırakmak istemeyen Türkiye Hazır Giyim Sanayicileri Derneği de bir kalite kontrol merkezi kurmak için çalışmalara başladı.
      <br/>
      <br/>
      İhracata yönelik çalışan şirketlerin çabalarını örgütlü bir güce dönüştürmek isteyen bir grup iş adamı, profesyonel yönetici ve akademisyen, bir süre önce Türkiye Etik Değerler Merkezi'ni (TEDMER) kurdu. Türk iş dünyasının etik standartlara uyum sürecine katkıda bulunmak amacıyla kurulan Tedmer iş ahlakını şirket kültürüne yerleştirmek için sivil toplum desteği veriyor. Türk-Amerikan İş Konseyi eski Başkanı Bülent Şenver'in kurucu başkanı olduğu Tedmer'in Yönetim Kurulu Başkanlığı'nı Şaban Erdikler yürütüyor. Tedmer, merkezi ABD'de bulunan Ethic Resource Center (Etik Araştırmalar Merkezi) ile de koordineli çalışıyor. Tedmer'in kurucu şirketleri arasında tekstilden ilaç firmalarına kadar çok farklı alanlardan kurumlar yer alıyor.
      <br/>
      <br/>
      Bir süre önce Boğaziçi Üniversitesi rektörlüğünden ayrılan Prof. Dr. Sabih Tansal, kurumun başkan yardımcılığını yürütüyor. "Türkiye'de son yıllarda yaşanan bankacılık ve finans krizleri bütün Türk şirketlerinin uluslararası imajını olumsuz etkiledi" diyen Sabih Tansal, "Bu açıdan artık işini doğru yapan şirketler, hortumculardan kendilerini ayırmak için etik kurallara daha fazla dikkat etme ihtiyacı hissediyor, bu konuda dış dünyaya mesaj vermek istiyor" diye konuşuyor.
      <br/>
      <br/>
      Tedmer'in en önemli hedefi, etik anlayışı şirketlere yerleştirmek olacak. Bunun için şirketlere yönelik bir "etik yönetmeni eğitim programı" oluşturulmuş. Tansal, işleyişi şöyle anlatıyor: "Bu konuda Amerikalı bir uzmandan faydalanıyoruz. Bu uzman, bir şirkette bir etik yönetmeninin nasıl olması, ne gibi bilgilere sahip olması, nasıl bir organizasyon kurması ve nelere dikkat etmesi gibi konularda kurs veriyor." Tedmer’e gelen taleplere bakıldığnıda özellikle büyük şirketlerden etik eğitimlerine büyük talep olduğu görülüyor. Tedmer'in yaptırdığı bir araştırmaya göre de, Türkiye'deki tüketiciler etik kurallara uyan şirketlerin ürünlerine daha fazla ilgi duyuyor.
      <br/>
      <br/>
      Yasal olan her işlem etik değildir
      <br/>
      <br/>
      Halen Tedmer'in baş danışmanlığı görevini yapan ve şirketlere de etik seminerleri veren Ali Midillili ise dışa açılan Türkiye'de bu konudaki taleplerin de büyük ölçüde Batı’dan geldiği tespitini yapıyor. Midillili, kanunlarla etik kurallar arasındaki ince çizgiye işaret ederek, kanuna uygun her hareketin aynı zamanda etik olmayabileceğine işaret ediyor. Bu konudaki en iyi örnek, Roche ile SSK arasındaki ilişki. Yapılan işlem kurallara ve kanunlara uygun; ama Ali Midillili'ye göre hiç de etik bir tavır değil! "Ben etik kurallara uygun davranıyorum" demekle etik olunmuyor. Şirketlerde görevli etik yönetmenleri ve etik ofisleri alınan kararları kontrol ederek, etik ilkelere uygunluğunu denetliyor.
      <br/>
      <br/>
      Ali Midillili, bu konudaki seminerleri Tedmer'in verdiğini; ancak daha sonra kontrolün şirketlere kaldığını vurguluyor. Tedmer, bu işin sivil ayağını oluştururken, bir süre önce Meclis'ten geçerek kanunlaşan, Kamu Görevlileri Etik Kurulu da, cumhurbaşkanı, bakanlar, milletvekilleri, TSK ve yargı mensuplarıyla, üniversite mensupları dışındaki tüm kamu görevlileri üzerinde etik denetim uygulayacak. Böylelikle yeni dönemde Türkiye'de hem kamu hem de özel sektörü kapsayan çift taraflı bir etik kontrol sistemi bulunacak.
      <br/>
      <br/>
      Ali Midillili, etik tavrın uluslararası piyasadaki önemine işaret ediyor. Artık yurtdışında iş yaptığınız şirketler sizin etik yönetiminizi görmek istiyor. Bu durum şirketlerin rahatlarını ilk anda bozacak gibi görünse de bu uzun vadeli bir yatırım. Türk şirketlerinin yabancı ortakları artık sadece iş yapacakları şirketin finansal endekslerine değil etik endeksine de bakıyor. Mesela bir mobilya üreticisi kestiği ağacın yerine yenisini dikiyor mu? Sosyal sorumluluk anlayışı var mı? Bir şirket çevreye zarar vermemek için ne kadar önlem alıyor? Veya hayır kuruluşlarına yardım yapıyor mu?... gibi sorulara verilecek cevaplar 'etik endeksini' ortaya çıkarıyor.
      <br/>
      <br/>
      Peki bütün bu şartları gerçekleştirebilmek ve bir nevi bıçak sırtında çalışmak daha fazla yatırım ve masraf gerektirmiyor mu? Aynur Bektaş bu durumdan şikayetçi görünmüyor. "Bu üretim tarzı sadece ihracat için değil, iç piyasaya çalışan şirketler için de geçerli olmalı" diyen Bektaş, "En azından Avrupalılar kadar insana değer veremezsek, çok istediğimiz AB'ye nasıl girebiliriz ki! Sonuçta bizim insanımız da insan haklarına uygun üretilmiş kıyafetler giymeyi hak ediyor" diye konuşuyor.
      <br/>
      <br/>
      MARKALAR HANGİ ŞARTLARDA ÜRETİM İSTİYOR?
      <br/>
      <br/>
      Birçok farklı ülkedeki 3 bine yakın mağazası ile dünyanın en büyük hazır giyim markalarından birisi olan GAP International'ın Türkiye-Kuzey Afrika ve Doğu Avrupa Genel Müdürü Günsan Çetin, tedarikçilere yönelik çalışma prensiplerinin tamamen evrensel standartlardan oluştuğunu söylüyor. Uluslararası firmaların uygulanmakta olduğu prensiplerin, üreticilerin yönetim sistemlerinin geliştirilmesi ve çalışma şartlarının düzenlenmesi konusunda olumlu yönde etkilediği tespitini yapan Çetin, "Bu uygulamalar Türkiye'de çalışma şartlarıyla ilgili yapılan düzenlemelerde belirgin standartların oluşmasına katkı sağlamıştır." diyor.
      <br/>
      <br/>
      Çetin'in verdiği bilgilere göre GAP'a mal satabilmek için bir üretici firmanın uyması gereken bazı kurallar şunlar:
      <br/>
      <br/>
      -Fabrikalar ilgili tüm çevre kanunları ve tüzüklerine uymalı. Sözü edilen kanun ve tüzüklerin alıcı firmanın belirlediklerinden daha gevşek olması durumunda, fabrikaların alıcı firmanın çevresel ilkeler düzenlemesinde ana hatlarıyla belirtilen standartlara uymaları gerekiyor.
      <br/>
      <br/>
      -Fabrikalar elemanları, kişilik özellikleri veya inançları temelinde değil, işi yapabilme becerilerini esas alarak istihdam etmeli.
      <br/>
      <br/>
      -Fabrikalar; mahkum, sözleşme ile bağlanmış veya zorunlu çalışmaya yönelik eleman istihdam etmemeli. Fabrikalar sadece ya yasalarla belirlenmiş olan yaş sınırını aşan ya da en az 14 yaşında (bunlardan hangisi büyükse) eleman istihdam edecektir.
      <br/>
      <br/>
      -Fabrikalar tüm işçilere saygılı ve dürüst bir muamele göstermeli; onlara sağlıklı ve güvenli bir ortam sağlamalıdır. Fabrikalarda kurumsal cezalandırma veya diğer fiziksel psikolojik zorlama yöntemleri uygulanmamalıdır.
      <br/>
      <br/>
      -Fabrika binaları yeterli aydınlatma ve havalandırmaya sahip olmalı, koridorlar ulaşılabilir olmalı, makinelerin bakımı yapılmalı ve tehlikeli maddeler uygun şekillerde depolanıp atılmalıdır. İşçilerine lojman sağlayan fabrikaların bu tesislerin temizlik ve güvenliğini sağlaması gerekir.
      <br/>
      <br/>
      -Alıcı firma, fabrikalardan herhangi birinin bu prensipleri ihlal ettiğini tespit etmesi üzerine, iş ilişkisini derhal sona erdirebilir veya fabrikadan bir düzeltici faaliyet planı uygulamasını isteyebilir. Söz konusu düzeltici faaliyetlerin bildirilmesine rağmen uygulamaya konmaması halinde, alıcı firma tüm siparişleri askıya alacak ve devam etmekte olan üretimi de iptal edebilecektir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15071), [web.archive.org (arşiv bağlantısı)](http://web.archive.org/web/20060426163844/http://www.aksiyon.com.tr:80/detay.php?id=15071)
