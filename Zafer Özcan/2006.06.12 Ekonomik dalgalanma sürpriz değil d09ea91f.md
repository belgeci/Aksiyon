# Ekonomik dalgalanma sürpriz değil

*Zafer Özcan 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon’a konuşan Mustafa Boydak, mali disiplin ve para politikasında sorun olmadığını düşünüyor. Yapısal reformların hayata geçirilmesini istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625024226im_/http://www.aksiyon.com.tr/resim/601/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye'de son birkaç haftanın en favori konusu ekonomi. Son yıllarda yapılan reformlar ve tek parti iktidarının getirdiği malî disiplinle ulaşılan istikrarın, gündemin birinci maddesi olmaktan çıkardığı ekonomi, dövizdeki artış ve enflasyon hedefinden sapılmasıyla tekrar ana gündem maddesi. Ekonomik krizlerden çok çeken Türkiye'de bugünlerde herkesin kafasında, 'eski günlere dönülür mü' korkusu var. Gelişmeleri dünya piyasalarındaki dalgalanmalara bağlayanlar olduğu gibi, ekonominin bu küçük sarsıntıyla rayına oturduğu yorumlarını yapanlar da var. İhracatçılar dövizdeki artıştan memnun. Enflasyon hedefinden sapılacak olması ise işin belki de herkesin canını sıkan boyutu. Son gelişmeleri Boydak Holding Yönetim Kurulu Başkanvekili ve Kayseri Sanayi Odası Başkanı Mustafa Boydak'a sorduk.
   <br>
    <br>
     -Ekonomideki son gelişmeleri nasıl değerlendiriyorsunuz?
     <br/>
     <br/>
     Bu gelişmeler sürpriz olmadı. İzlenen ekonomi politikasında bu dalgalanmalar döviz kuruna bağlı olarak beklenebilir. Belki dalga boyu yüksek olduğu için fazla ses getirdi. Ekonomi yönetimi beklentilerin yönetilmesi anlamına geliyor. Dünya piyasalarında petrol ve metal fiyatları başta olmak üzere, hammadde niteliği taşıyan emtiaların tamamında artış olması zaten taban bir enflasyon oluşturuyor. Türkiye gelişen pazar ekonomileri içinde olduğundan bundan etkilenmemesi mümkün değil. Brezilya, Arjantin, Meksika ekonomileri de bundan etkilendi. Bunu normal karşılıyoruz. Bu dönemde dalgalanma olmaması anormal olurdu. İş dünyasına düşen buna göre pozisyon almaktır.
     <br/>
     <br/>
     -Yaşananlar muhtemel bir ekonomik krizin habercisi mi?
     <br/>
     <br/>
     Kesinlikle böyle bir beklenti yok. Kriz sonucunu doğuracak bir gelişme olmadı ki. Türkiye ekonomisi eskisine oranla çok daha sağlam zeminde duruyor. Ciddi bir büyüme var. 2005 yılında 10 milyar dolar yabancı sermaye girişi oldu ve bu devam ediyor. Türk şirketlerinin uluslararası piyasalardaki değeri yükseliyor ve bunlar geleceğe daha güvenle bakmamıza yol açıyor.
     <br/>
     <br/>
     -Hükümetin ekonomide sağladığı mali disiplin ve hedeflerden sapma var mı?
     <br/>
     <br/>
     Hedeflerden sapma yok, opsiyonlar içinde zaten bunlar vardı. Enflasyonun iki puan yüksek çıkabileceği öngörülmüştü. Daha sonraki dönemlerde bunlar tolere edilebilir. Bu yıl hedef tutmazsa, gelecek yılın hedefi daha düşük çıkar ve denge sağlanmış olur. Hükümetin politikalarında bir sorun görünmüyor, mali disiplin bakımından gayet olumlu bir tablo var. Yalnız kamu harcamalarında biraz daha özen gerekiyor. Bir de enflasyon rakamlarının rahatsız edici boyuta gelmemesi için vergi düzenlemelerinin yapılması şart. İstihdam vergileri ve enerji maliyetleri biraz daha aşağı çekilirse, sanayici rahatlar.
     <br/>
     <br/>
     -Bundan sonrası için yapılması gerekenler nelerdir?
     <br/>
     <br/>
     Hükümetin reel sektörü biraz daha gündeme alması gerekiyor. Yapısal reformların bir an önce gerçekleşmesini bekliyoruz. Vergi, hukuk ve eğitim reformu gibi. Sosyal güvenlik reformunda eksikleri olsa bile son aşamaya gelindi. Bir de AB sürecinde aksama olmaması lazım. İş dünyası olarak müzakere heyetine mutlaka Türkiye Odalar ve Borsalar Birliği'nden de temsilci alınmalı. TOBB, 1 milyon 100 bin üyesi olan en büyük işadamı çatı örgütü. İş dünyasının görüşlerinin  yansıtılması açısından bunu zorunlu görüyoruz.
     <br/>
     <br/>
     -Bugüne kadar ihracatçılar aşırı değerli YTL ve düşük seyreden döviz kurundan şikâyetçiydi!
     <br/>
     <br/>
     Fiyatın normal seviyede olması çok önemli. Olması gereken de, serbest piyasada oluşan fiyattır ve şu anda da öyle oluyor. Şu anda dolar kuru 1.55 seviyesinde ise ve bu fiyat piyasada oluşmuşsa, olması gereken seviye budur. Artık, 'kur çok yükseldi, müdahale edin' devri bitmiştir. Bir de ülkemizde yönetim kademelerinde bulunan kişilerin söylemlerinde daha dikkatli olmaları gerekiyor. Verilen sorumsuz bir beyanatın bedelini hepimiz ödüyoruz.
     <br/>
     <br/>
     -Dövizin yükselmesi ithalatı baltalayan bir gelişme. Son gelişmeler üretimi artırabilir mi?
     <br/>
     <br/>
     Ekonomide bir cari açık baskısı var. Döviz kurlarının düşük seyretmesi bu baskıyı artırıyor. Şimdiki yükselme cari açık riskini azaltabilir ama tek başına çözüm olmaz. İthalat yerine içeride üretilen ürünlerin kullanımı teşvik edilmeli ancak bu da piyasa şartları içinde olmalı. Dövizdeki artışın böyle bir sonucu da olabilir elbette.
     <br/>
     <br/>
     -Bir sanayici olarak son yaşanan ekonomik dalgalanmadan siz nasıl etkilendiniz? Ürünlerinizde fiyat artışı olacak mı?
     <br/>
     <br/>
     Haziran ayında fiyat artışı yapmıyoruz. Buna rağmen döviz artınca hammadde girdilerinde artış oldu. İleriki dönemlerde bu artış fiyatlara yansıyabilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24535), [web.archive.org (arşiv bağlantısı)](http://web.archive.org/web/20070625024226/http://www.aksiyon.com.tr:80/detay.php?id=24535)
