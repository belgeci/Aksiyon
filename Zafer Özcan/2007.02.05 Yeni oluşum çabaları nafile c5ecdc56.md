# Yeni oluşum çabaları nafile

*Zafer Özcan 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zeynel Abidin Erdem, iş adamlarının istikrardan yana tavır koyduklarını belirterek, tek parti iktidarının devamının önemli olduğunu söylüyor. Yeni oluşumları nafile buluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124031752im_/http://www.aksiyon.com.tr/resim/635/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124031752/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124031752/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124031752oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124031752oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Zeynel Abidin Erdem, iş dünyasının önde gelen aktörlerinden biri. Erdem Holding ve GENPA’nın kurucusu… Sosyal ve kültürel faaliyetleriyle her zaman ön planda olan Erdem, son 20 yıldır Türk-Amerikan ilişkilerine önemli katkılar yapan bir işadamı aynı zamanda. Fahri konsolos olarak yaptığı hizmetlerin yanı sıra bir Mardinli olarak Doğu ve Güneydoğu Anadolu Bölgesi’ne yönelik çalışmalarda bulunması, örneğin yöredeki kan davalarında arabuluculuk rolü üstlenmesi onun renkli kişiliğinin bir parçası aslında. Son dönemde onu ön plana çıkaran gelişmelerden biri de ecdat yadigârı tarihî eserlerin yurtdışı müzayedelerden satın alınarak ülkemizdeki müzelere bağışlanması oldu. Türk siyasi hayatının yakından tanıdığı isimlerin başında gelen Erdem’le iki seçimli yıl olan 2007’ye dönük beklentilerini konuştuk.
   <br>
    <br>
     -2007, hem Cumhurbaşkanlığı hem de genel seçim yılı. Bu süreç öncesi iş dünyası-siyaset ilişkisini nasıl değerlendiriyorsunuz?
     <br/>
     <br/>
     Türkiye’de siyasetle iş dünyasını birbirinden ayırmak mümkün değil. İş dünyası denildiğinde toplanan vergilerin yüzde 80’ini karşılayan bir gruptan söz ettiğimizi unutmamak gerekir. İş dünyası yılların tecrübesiyle hükümetlerin bazı icraatlarını destekliyor, bazılarına da karşı çıkıyor. Ortağı olduğu devlet, dünyadaki uluslararası sisteme karışıyor. Bu karışma bana göre demokratiktir ve doğrudur. Çünkü bir ortaklık vardır ve söz konusu ortaklık bu bağlamda karışma hakkını verir.
     <br/>
     <br/>
     -Sizce patronların cumhurbaşkanlığı konusunda görüş bildirmesi gayet normal?
     <br/>
     <br/>
     Şüphesiz. İş dünyası yaptığı açıklamayla Tayyip Bey’i en az 5 yıl daha partisinin başında ve başbakan olarak görmek istediğini beyan etti. Aralarında benim de olduğum bazı işadamları bu görüşte değil. Bize göre Tayyip Bey’in cumhurbaşkanlığı yasal prosedür dahilinde mümkündür.
     <br/>
     <br/>
     -Niye karşı çıkıyorlar?
     <br/>
     <br/>
     Onlar bu işin birtakım sıkıntılar getireceğini düşünüyor. Biz ise öyle düşünmüyoruz. Sonuçta iş dünyası dediğimiz, Türkiye’nin şahdamarını oluşturan kişilerdir. Fikirlerini beyan etmelerine saygı duyuyorum.
     <br/>
     <br/>
     -Kişisel görüşünüz nedir bu konuda?
     <br/>
     <br/>
     Tayyip Bey’in başbakan kalmasını isterim. Ancak önemli olan onun fikir ve düşünceleridir. Faydalı buluyorsa, bu görev için onu alkışlarım. O makama gelecek kimsenin yanlış yapacağına inanmıyorum.
     <br/>
     <br/>
     -İş dünyasının elbette bir sivil denetim mekanizması rolü var. Ancak bu rol, her zaman dediğiniz gibi demokrat bir çizgide olabiliyor mu? 28 Şubat sürecinde beş işveren kuruluşu, o zamanki hükümeti yıpratmak ve düşürmek için sert muhalefet yapmıştı. Buna da demokratik diyebilir miyiz?
     <br/>
     <br/>
     Hayır, yaptıkları her şeyin doğru olduğunu söylemek mümkün değil. 28 Şubat olayı Türkiye tarihinde kendine has bir hatıra olarak kalıyor. Bugün de bazı yanlışlarımız var. Ancak teraziye koysanız gelinen noktada doğruların ağır bastığını görürsünüz.
     <br/>
     <br/>
     -Gidişat iyi yani…
     <br/>
     <br/>
     28 Şubat’tan bu yana Türkiye’de sivil hareketlerde gelişme var. Çete oluşturup mantık dışı taleplerin geldiği dönemleri yaşadık. Bunlar Türkiye’yi sıkıntıya soktu ve ekonomiyi sarstı. Ancak şimdi bu durum yok. TÜSİAD dışında yeni işveren kuruluşları da var artık. Şu anda işadamları olarak hükümetle böyle bir kavgamızın olmaması beni mutlu ediyor. Bugünkü hükümete destek veriyoruz ve desteğimizi de sürdüreceğiz. Bunun devam edip etmeyeceğini zaman ve olayların seyri gösterecek.
     <br/>
     <br/>
     -İş dünyası iki seçimde nasıl tavır belirleyecek?
     <br/>
     <br/>
     Cumhurbaşkanı konusunda fikirlerini açıkladılar zaten. Sayın başbakana bizzat açıklayanlar oldu. Dolayısıyla bilinmeyen bir yanı yok. Şu an seçimin zamanında yapılması hususunda fikir birliği var. Bu durum başbakanın elini kuvvetlendirdi ve hükümetin görev süresini tamamlama şansı verdi.
     <br/>
     <br/>
     -İş dünyasında nasıl bir AK Parti değerlendirmesi yapılıyor?
     <br/>
     <br/>
     AK Parti kendine has bir düşünce yapısıyla, farklı fikir ve düşüncelerin desteğini alarak iktidara geldi. Bu seçimde seçmen ayrışması olacak ve AK Parti bu kez kendi oluşturduğu seçmen grubu tarafından seçilecek. Tepki oyları kendi çadırlarına dönecek. Tasvip gördüğü oran, aldığı oy oranı ile doğru orantılı olacak. Seçim, bu açıdan önemli. Ya tekrar koalisyonlar dönemine gireceğiz ya da AK Parti tekrar tek başına iktidar olacak. Cumhurbaşkanlığı seçimi, bu seçenekler içinde karar faktörü olacak.
     <br/>
     <br/>
     KOALİSYON TÜRKİYE’YE UYGUN DEĞİL
     <br/>
     <br/>
     -Biraz açar mısınız, karar faktörünü?
     <br/>
     <br/>
     Tabana, başbakanın kim olacağı hususunda ciddi bir mesaj oluşturacaktır. Bundan sonra Türkiye’de tekrar koalisyonlar dönemine girilirse sıkıntılar yeniden ortaya çıkar. Türkiye koalisyonları taşıyabilecek bir ülke değil. Karar almada ciddi sıkıntılar olacaktır. Koalisyonlarda uyum olmuyor. Ecevit, Yılmaz, Bahçeli koalisyonunda Türkiye’nin yaşadığı sıkıntıları unutmadık. Biz hâlâ demokrasi kültürünü özümsemiş değiliz. Bizim yaşayan kahramanlarımız yok, hepsi ölünce kahraman oluyor. Hisleriyle harekete eden milletiz, bu açıdan koalisyon uygun değil.
     <br/>
     <br/>
     -Evinizde zaman zaman önemli insanları ağırladığınız toplantılar yapıyorsunuz. Bunlar istişarî amaçlı mı yoksa bir arayış mı söz konusu?
     <br/>
     <br/>
     Şüphesiz bunlar tamamen istişarî amaçlı. Bir fikir öne sürmeksizin gelenlerin düşüncelerini öğrenme adına yapıyoruz. Kısa süre önce ABD’nin en büyük basın organlarının editörlerinden oluşan 25 kişiyi ağırladım. İslamiyet’te danışmak sünnettir, biz istişare ederiz ve mesele biter. Senede ortalama 25-30 toplantı yapılır benim evimde.
     <br/>
     <br/>
     -Yabancı konuklar gözünde nasıl bir Türkiye manzarası var?
     <br/>
     <br/>
     Büyük bir Türkiye görünüyor. Ortadoğu’nun merkezî noktası görünüyor. Askerî fonksiyonların, siyasetin ve din faktörünün ciddi bir boyutta olduğu ortaya çıkıyor. Türk cumhuriyetlerinin önemi ve Türkiye’ye yakınlığı da… Türkiye’den korkuluyor, yarın ciddi güç olursa ne yapar deniliyor. Sürekli batıyla ittifak içinde olmasından ötürü seviliyor. Kimsenin kafasında Türkiye’nin İran gibi olacağı kuşkusu yok. Hrant Dink olayında Türkiye büyük bir imtihan verdi. Hak ve özgürlükleri savunan bir hükümet örneği verdi. Cenazeye onbinlerce kişinin katılımı din ve ırk ayrımı yapmayan bir toplum imajı verdi, ve sınıfı geçtik.
     <br/>
     <br/>
     -301’in kalkmasına taraftar mısınız?
     <br/>
     <br/>
     301 kalksın türü talepleri anlamlı bulmuyorum. En demokratik dediğimiz devletlerde bile kendini koruma mekanizmaları vardır. Çıkıp hakaret ettirmez kendine. Önemli olan bunu evrensel ve demokratik sınırlar içinde tutabilmektir.
     <br/>
     <br/>
     -Türkiye’de her seçim döneminde siyasi arayışlar olur. Size göre yeni oluşumlara ihtiyaç var mı?
     <br/>
     <br/>
     İhtiyaç olmadığı gibi bunların geleceği de yok.
     <br/>
     <br/>
     -Neden?
     <br/>
     <br/>
     Kendini sol partide görmek isteyenler için iki alternatif var: DSP ve CHP. CHP etkin muhalefet yapan bir sol parti. Olaya basının CHP’yi tarif ettiğinin dışında bakıyorum ve muhalefetini başarılı buluyorum. Çalışkan ve sert bir iktidar var karşısında, bu iktidar boşluk bırakmadığı için CHP’nin hareket alanı kısıtlanıyor. Onlar da buna karşılık muhalefetini yapıyor. Sağda ve solda Türkiye’de ciddi partiler var ve yeni arayışa gerek yok. Türkiye’de böyle bir boşluk yok.
     <br/>
     <br/>
     -Mücadeleyi içeride mi yapsınlar diyorsunuz?
     <br/>
     <br/>
     Bu söylediğiniz çok zor. Türkiye’de parti içi demokrasi yok. İçeride mücadele imkânları çok kısıtlı. Değerli fikir ve siyaset adamları mevcut partilerde kendilerine yer bulamayınca yeni oluşum arayışına giriyorlar; ama nafile…
     <br/>
     <br/>
     -Türk-Amerikan ilişkilerini yakından tanıyan biri olarak ABD’nin Türk siyasetine bakışı nasıl? Özellikle AK Parti’ye…
     <br/>
     <br/>
     ABD’de Türkiye için her gün bir sayfa vardır. Türkiye’siz ABD ile ABD’siz Türkiye’nin Ortadoğu’da çok fazla hükmü yoktur. Türkiye siyasi, coğrafi, demografik açıdan ve yönetim şekli açısından Amerika’nın en ciddi müttefiklerindendir. Amerika ile karşılıklı güvene dayanan ve ihtiyaç zamanlarında karşılıklı desteğe imkan veren bir dostluk vardır. Bu dostluğu yok sayan hükümetler de Türkiye’de sıkıntıya düşer.  2001 yılındaki krizde Amerika’nın verdiği desteği unutmak mümkün müdür? Bunun gibi örnekleri göz ardı etmemek, farklı arayışlarla umut ve zaman kaybetmemek lazım.
     <br/>
     <br/>
     -1 Mart tezkeresi Washington’da hâlâ hazmedilmedi o hâlde…
     <br/>
     <br/>
     Evet, ABD bu kararı halen hazmetmiş değil. Hükümet, kendi coğrafyamızdaki Müslüman ve komşu ülkelerle temasları artırdıysa da ABD’nin yakınlığını sağlayamadı. Ancak şurası kesin; ABD’nin her zaman Türkiye’ye ihtiyacı var, Türkiye de onsuz bu coğrafyada zorlanır. Bu ilişkinin geliştirilmesi için bir çözüm bulunmalı.
     <br/>
     <br/>
     -İyi ama, Ermeni tasarısı yine gündemde.
     <br/>
     <br/>
     Ben 20 senedir Türk Amerikan ilişkileri üzerine çalışan biriyim. Amerikan ticaret odasının resmî üyesiyim. Bu olayın Türkiye’nin başında Demokles’in kılıcı gibi sallanan anlamsız bir iş olduğunu anlatıyoruz. İstanbullu Ermeni olayını bilmez ama Diyarbakırlı, Karslı, Vanlı, Maraşlı, Antepli, Mardinli bilir. Yazık ki bu olayı savunan ve konuşanlar, meseleyi kâğıt üzerinden öğrenenlerdir. Yaşayıp öğrenenlerle konuşanlar daha doğruyu görebiliyor. Bence Amerikalılar bu tasarıyı geçirmez. Geçirdikleri zaman Türkiye’de durumun aleyhlerine olacağını bilirler. Türkiye’nin dostluğunu kaybetmek istemezler. Fransa ile ABD’nin durumu farklıdır. Amerikalı daha uzun boylu düşünür ve uzun vadeli yatırım yapar. Çok hüsrana uğrarız bu tasarı geçerse, çok şaşırtıcı olur. Biz kaybettiğimiz kadar onlar da kaybeder.
     <br/>
     <br/>
     -Siyaseti belirleyenlerle hep yakın ilişki içinde oldunuz. Siyasi liderlerin işadamından beklentileri ne olabilir?
     <br/>
     <br/>
     İş dünyası, dış dünyada maddi ortaklıkları olan bir gruptur. Nasıl bizim bugün Sayın Başbakana yarım saate ulaşma imkânımız varsa, Fransa, Almanya gibi ülkelerdeki işadamları da aynı şekilde kendi başbakanlarına ulaşma imkânına sahiptirler. Dolayısıyla hükümetler bu iş dünyasına yakın olma çabası gösterir. Bizim de onlara yakın olma çabamız vardır. Biz milliyetçi sermayedarlar, hükümetlerin yanında önemli işler yaptık. Belki 20 hükümette birçok sıkıntıyı, birçok meseleyi, hiç kimsenin bilmediği toplantılarla sevilen bir kişi olma fırsatını kullanarak çözmüşümdür. Şimdi de ülkeler arasında bu faaliyetlerimi yürütüyorum.
     <br/>
     <br/>
     EKONOMİ İYİ GİDİYOR
     <br/>
     <br/>
     -Son olarak Türkiye ekonomisi hakkındaki görüşlerinizi alabilir miyim?
     <br/>
     <br/>
     Ekonomi iyi mi kötü mü, iyiyse sokağa neden yansımadı şeklinde özetlenebilecek bir kafa karışıklığı var. Neden? Çünkü Türkiye’nin orta çaptaki işadamları geçmişteki yüksek enflasyon sebebiyle büyük kârlar elde ederdi, şimdi enflasyon bitince bu normalleşmeye alışmakta zorlanıyorlar. Avrupa’daki gibi devletin dinamikleri üzerinde dönen vergili işlere giriş alışkanlığını kazanamadık. Birtakım sıkıntılar var, bunlar yarın da olacaktır ama beş sene sonra olmayacaktır. Sistemin oturması lazım. Ben ekonominin çok iyi gittiğini söyleyebilirim ama daha iyi de olabilirdi.
     <br/>
     <br/>
     -Daha iyiden kastınız yabancı sermayeyle ilgili olanı mı?
     <br/>
     <br/>
     Türkiye’de, borsada oynayan ve her an kaçabilecek durumda bulunan bir yabancı sermaye hareketi var. Bu sermaye yönünü dışarı çevirdiğinde işler kötü gidiyor. Bana göre yabancı sermaye akışının tarifi yanlış yapılıyor. Borsada oynamaya gelen, kalıcı değil tehlikeli bir sermayedir. Yatırıma dönük, istihdam sağlayan bir yabancı para akışı varsa korkmayın ama borsa oyuncuları varsa o tehlikeli. Bu gelecek adına yıkımdır. Hükümet, para üzerinden para kazanmaya ve bu parayı Türkiye’ye getirip-götürüp sistemi titretmeye dönük hareketler yerine, yabancı yatırımcıyı teşvik etmeli. Yatırım yapacak olana yol açılmalı, borsa oyuncularına engel konulmalı. Yabancı sermaye yatırıma döndüğü zaman kazançtır. Bu ayrımı yapabilmek, ekonomimizin geleceği adına çok önemlidir.
     <br/>
     <br/>
     <br/>
     <br/>
     MİRASIM PARA DEĞİL MİSYONDUR
     <br/>
     <br/>
     -Sizin için iş hayatında başarı kadar sosyal, kültürel ve siyasi etkinlikler de önemli. Siyasi ombudsman gibi çalışmayı seviyorsunuz. Bu bir aile geleneği midir?
     <br/>
     <br/>
     Evet bu bir aile geleneği. Peygamberimizin soyundan geliyorum. Görevimiz barış, birlik, hoşgörü, birleşme ve birleştirmedir. Bu kültürü ve bu gelenekten gelen hayat tarzını iş edinmişizdir. Zaman zaman 30-40 sene süren kan davalarını dahi bir günde çözebilme fonksiyonunu bu halk bize tanımıştır. Nitekim ayrılmış okulları, camileri, sokakları birleştirdiğimiz olmuştur. 36 yıldır bayramlaşmamış insanları bir araya getirip aile birlikleri dahi kurulmasına vesile olmuşuzdur. Bu bize verilen bir misyondur. Dolayısıyla bu misyonu çocuklarımıza vasiyet olarak bırakıyoruz. Benim için miras para değil önce Allah’ın rızası, sonra kulun kabulüdür.
     <br/>
     <br/>
     -İspanya’nın Marmara Bölgesi Fahri Konsolosluğu ve Sudan İstanbul Fahri Başkonsolosluğu gibi diplomatik misyonunuz da var.
     <br/>
     <br/>
     Sudan’la tarihî bir ilişkimiz var. Dedemin El Ezher’de okuması sırasında Sudan’dan Türkiye’ye getirdiği aileden dolayı başlamış bu kültür bağı… Sudan Cumhurbaşkanı El Beşir bu sebeple beni davet etmişti. Fahri konsolosluk önerdi ve kabul ettim. 10 yıl önce işe bir araştırmayla başladık, Sudan’da kaç Türk yaşıyor diye. Sadece bir fırıncı, bir de demirci ustasına ulaşabildik. Şimdi 200’ün üzerinde Türk şirketi faaliyette. Birçok ticaret merkezi Türklerin elinde. Pamuk tarlaları bile var işadamlarımızın. İspanya’ya bakarsak, bu ülkeyle ticaret hacmimiz 260 milyon dolardı; uzun çabalar sonucu bu rakam şimdi 7 milyar doları aştı. Bunu için 12 senemi verdim. Konya, Manisa, Ankara ve Van gibi illerde İspanyol-Türk şirketi ortaklıkları var. Bu sebeple İspanya Kralı Carlos bana ülkenin en yüksek devlet nişanını takdim etti. Bu iki örnek zaten bizim neden bu işlerle uğraştığımızı ve ne gibi sonuçlar aldığımızı ortaya koyuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=26643), [web.archive.org (arşiv bağlantısı)](http://web.archive.org/web/20090124031752/http://aksiyon.com.tr:80/detay.php?id=26643)
