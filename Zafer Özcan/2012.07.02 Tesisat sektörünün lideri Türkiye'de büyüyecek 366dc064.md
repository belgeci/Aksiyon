# Tesisat sektörünün lideri, Türkiye’de büyüyecek

*Zafer Özcan 2012.07.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Depreme dayanıklı bina yapmak kadar, altyapısı sağlam konutlar üretmek de büyük önem arz ediyor. Müşterinin artık tesisata da garanti istemesi gerekiyor.
  </font>
 </div>
 <div id="newsText">
  <font class="detail-text">
   <p>
    Temelleri 1874 yılında Albert Gebert tarafından atılan İsviçre merkezli Geberit Grubu, sıhhi tesisat, boru ve rezervuar üretiminde dünyanın önde gelen firmalarından. 1905’te ilk ahşap dış kaplamalı ve kurşun armatürlü rezervuarları üreten firma, 1912’de ürünlerin patentini alarak Avrupa’da satmaya başlıyor. Geberit bugün dünya genelinde 6 bin çalışanı ile 41 ülkede kendi ofisleri, 59 ülkede temsilci ofisleri olmak üzere 100 ülkede faaliyet gösteriyor. Yapı sektöründe Avrupa’da pazar lideri konumundaki şirketin 2011 cirosu 1,8 milyar avro. 7 ülkede 16 üretim tesisi bulunan Geberit’in Türkiye hedeflerini Genel Müdür Cengiz Kazaoğlu anlattı.
   </p>
   <p>
    <strong>
     -Geberit’in Türkiye yatırımları hakkında bilgi alabilir miyiz?
    </strong>
   </p>
   <p>
    Geberit yaklaşık 25 yıldır Türkiye pazarında faaliyet gösteriyor. 2002 yılına kadar distribütör aracılığıyla Türkiye pazarındayken 2002 yılında Geberit Türkiye kuruldu. İstanbul Sabiha Gökçen Havalimanı, Bodrum Milas Havalimanı, Ankara Lojistik Üssü, Trump Towers, İstanbul ve Ankara Marriot otelleri, Avrupa Konutları gibi birçok önemli projeye hizmet verdik. 2011’de Türkiye’de yüzde 15 büyüdük, bu yıl ise pazar payımızı artırarak yüzde 30 büyüme hedefliyoruz. Geberit Türkiye olarak KKTC,  Azerbaycan, Gürcistan ve Kazakistan’a ihracat yapıyoruz.
   </p>
   <p>
    <strong>
     -Geberit ürünlerinin temel özellikleri neler?
    </strong>
   </p>
   <p>
    Öncelikle Geberit, rezervuarın ve gömme rezervuarın ilk üreticisi. Rezervuar ve boru gibi duvar arkasındaki teknolojiler konusuna odaklanmış ve bu konuda uzmanlaşmış. Dolayısıyla bu teknolojiler üzerine engin bir bilgi birikimine ve tecrübeye sahip. Türkiye’de uyguladığımız başka bir ilk de Geberit Pluvia adını verdiğimiz vakumlu çatı drenaj sistemi. Bu sistem sayesinde büyük çatı alanları tek bir iniş kolonu ile boşaltılabiliyor, uygulama süresi azalıyor ve binanın kullanım alanı artıyor. Bu ürünü Türkiye’de ilk lanse ettiğimiz yıllarda, geleneksel sisteme karşı bu sistemin kabul edilmesi uzun bir süre aldı. Fakat şu anda büyük projelerin yüzde 85’inde Geberit Pluvia kullanılıyor. Örneğin birçok havalimanı, lojistik merkezleri, stadyumlar gibi.
   </p>
   <p>
    <strong>
     -Artık her üründe tasarım öne çıkıyor. Geberit ürünlerinde tasarımın yeri nedir?
    </strong>
   </p>
   <p>
    Geberit de bu trende ayak uyduran markalardan. Özellikle son tüketiciyi hedefleyen ürünlerde tasarım oldukça ön planda. Seramik rezervuarlar için şık bir alternatif sunan Monolith, sadece elin dalgası ile deşarj yapan Sigma80 gibi son yıllarda lanse edilen birçok ürünümüz tasarım ödülü aldı. Geberit için en önemlisi tasarımı ile öne çıkan ürünün aynı zamanda fonksiyonel olması. Tasarım ile fonksiyonelliği mükemmel bir şekilde birleştiriyor diyebiliriz.
   </p>
   <p>
    <strong>
     -Tesisat sektöründe tasarruflu ürünlere talep artıyor. Geberit’in tasarruflu ürünleri var mı?
    </strong>
   </p>
   <p>
    Geberit, kaynak tasarrufu ve dayanıklılığı en yüksek standartlarda sunarak kaynakların ekonomik kullanılmasını sağlıyor. Su tasarrufunun birincil derecede önemini vurgulayan çift kademeli deşarj sistemi ile çalışan rezervuarlar ve fotoselli bataryalar, tasarruflu ürünlerimize örnek verilebilir. Ürünlerimiz ayrıca, enerji tasarrufu için klozetlerden kötü kokuları alıp aktif karbon filtresinde temizleyerek ortama geri veren kokusuz rezervuar ile ‘sürdürebilirlik’ ve ‘yeşil dünya’ yaklaşımları ile de yaşama katkı sağlıyor.
   </p>
   <p>
    <strong>
     -Türkiye kentsel dönüşüm sürecinde. Bu durum inşaat dışında tesisat sektörünü nasıl etkiliyor?
    </strong>
   </p>
   <p>
    Tesisat sektörünün 2011 yılında beklenenden daha fazla büyüdüğünü gözlemledik. Sektördeki yenileme çalışmalarının artışı büyümeye yardımcı oldu. Depreme dayanıklı binaların yapılması, inşaat sektöründeki hareketlilik ve kentsel dönüşüm çalışmaları büyümede etkili oldu. Büyümenin, önümüzdeki 10-15 yıl içerisinde giderek artacağını öngörüyoruz. Bu da bizim gibi daha çok lüks binalara hizmet veren firmalara dolaylı olarak yansıyacaktır.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32983-tesisat-sektorunun--lideri-turkiyede--buyuyecek.html), [web.archive.org (arşiv bağlantısı)](http://web.archive.org/web/20120707205953/http://www.aksiyon.com.tr:80/aksiyon/haber-32983-tesisat-sektorunun--lideri-turkiyede--buyuyecek.html)
