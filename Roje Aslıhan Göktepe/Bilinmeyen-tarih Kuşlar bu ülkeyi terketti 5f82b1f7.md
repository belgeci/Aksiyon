# Kuşlar bu ülkeyi terketti

*Roje Aslıhan Göktepe Bilinmeyen-tarih*

<div>
 <font>
  <img border="0" height="1" src="/web/20050302181305im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181305im_/http://www.aksiyon.com.tr/resim/301/40.jpg" vspace="5"/>
  </p>
 </font>
 <font class="content">
  Sessiz bir filmin içindeyim... Yeşil rengin huzurunu kaybetmeye yüz tutmuş sazlıkların arasında, uzaklardan bana göz kırpan Manyas’ı seyrediyorum. Göl, sabaha çıkmaya hazırlanan durgun tan vakitlerini andırıyor.
 </font>
 <br/>
 <p>
  <font class="content">
   Sancısını dibine atmış, sınırını belirleyen bataklığı usul usul okşuyor. Sanki dibine gizlediklerinin acısını çıkarmanın yolunu bulamıyor. Sancısı ağır ağır artıyor. Yüzeyinde gizli ama şiddetli rüzgarlar estiriyor. Söyleyecek çok şeyi var; dili yok, anlatamıyor. Varlığını tamamlayan yatağının içine gömülmüş, dönüşsüzlüğüne ağlıyor. Sazlığın içinden çıkıyorum. Renkler, her adımımda bir nebze daha donuklaşıyor. İçime sonsuz bir ıssızlık yayılıyor. Göle iyice yaklaşıyorum. Ayaklarım bataklığın çamurunda kayboluyor. Kendimi biraz daha ilerlemekten alıkoymuyorum. Gözlerimi önce ufka, ardından göğe çeviriyorum. Göğün sınırsızlığı üzerime yansıyor. Ufka doğru uzanan Manyas’ın çaresizliğini bir an unutuyorum. Üzerime yansıyan sınırsızlık beni eni konu özgür kılıyor. O özgürlüğü detaylandıracak bir şeyler arıyorum; bulamıyorum. Beni saran ıssızlık çoğalıyor. “Bu çirkin ıssızlığın içinden çıkmalıyım” diye düşünüyorum. Sırtımı Manyas’a verip, onu bitimsiz yalnızlığına bırakmak istiyorum, yapamıyorum. Aklım gerimde bıraktığım görüntülere gidiyor. Çatlamış toprağın üzerinde ayakta kalmaya zorlanan kuru ağacın heybetini hatırlıyorum. Üzerine kazınan hikayelerin baş kahramanlarının—özgürlüğün detaylarının; kuşların— şu ânı, hangi başka hikayelerin içinde geçirdiklerini merak ediyorum. Geçmiş varoluşların bendeki yıkımı ile şimdiki yok oluşların tabiattaki yıkımı içiçe geçiyor. Tabiata olan aidiyetim, bu yıkımı yadsıyor. Film devam ediyor...
   <br>
    <br>
     Burası bir yeryüzü cenneti değil miydi?
     <br>
      <br>
       Ben bu kokuyu bir yerlerden hatırlıyorum. Burası sülfirik asit kokuyor. Burası hidrojen peroksit ve boraks kokuyor. Burası fabrika atıklarıyla ağırlaşan ve donuklaşan eskimiş bir yeryüzü cenneti gibi görünüyor. Burası maddeyi, tutunabilir olmanın en etkin nesnesi haline getiren insanoğlunun çirkinleşmiş yüzünün aynası gibi duruyor. Burası, tabiatın masum duruşunun, sanayileşen dünyanın vahşi duruşu karşısındaki keskin mağlubiyeti kokuyor. Ben bu kokuyu duyumsamak istemiyorum. Ben bu filmin ne oyuncusu ne de seyircisi olmak istiyorum. Ben bu kurguyu bozguna uğratıp kuşların, balıkların ve berrak suların seyircisi olmak istiyorum. Kuş Cenneti başka türlü, bu sıfatın ağırlığı altında ezilmeyecek mi?
       <br/>
       <br/>
       Her zerreye hakim olan sessizlik...
       <br/>
       <br/>
       Bu sessizlik, Manyas’ın ve onu çevreleyen Kuş Cenneti’nin yaktığı ağıtın sessizliği. Burada kötü bir yazgıya boyun eğişin izlerinden başka şeyler görmek, bu kadar olanaksız olmamalı. Yıkılan bir gözetleme kulesine giden yolun cangıllaşması, o yolun anahtarı olmayan kilidi haline gelmemeli. Öldürülüp doldurulan kuşlara vitrin olan müzenin bekçisi beni yolcu etmek için bu denli acele etmemeli. Bense bu çirkinleşmişliği bir an önce uzağıma atmanın telaşına düşmemeliyim. Önümde uzanan göl, yokoluşunun ağır sancısını değil; varoluşunun uçuşan mutluluğunu bana hissettirebilmeli. Aksi halde bu cennete nasıl ait olabilirim?
       <br/>
       <br/>
       İnsanoğlu tabiatla savaşımını kendine tek yol bilerek, gerçek bir mağlubiyete uğruyor. Sanayileşmenin eğreti kazanımları, zaferini nereye kadar sürdürebilir? İnsanoğlu, mutlak bir gerçekliği —tabiatı— hangi noktaya kadar kendisine sunulanın süslü püslü cazibesiyle takas edebilir? O gerçekliğin küçük birer parçası olduğumuzun idrakine varma süreci, daha kaç bin varlığı kirli havaya yem edecek? Kuşlar burayı terkediyor. Peki ya diğerleri?..
       <br/>
       <br/>
       roje aslihan@yahoo.com
       <br/>
       <br/>
       mirza özgür @yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13975), [web.archive.org (arşiv bağlantısı)](http://web.archive.org/web/20050302181305/http://www.aksiyon.com.tr:80/detay.php?id=13975)
