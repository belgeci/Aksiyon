# Bir avuç Harran

*Roje Aslıhan Göktepe Bilinmeyen-tarih*

<div>
 <font>
  <img border="0" height="1" src="/web/20050302225556im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225556im_/http://www.aksiyon.com.tr/resim/296/40.jpg" vspace="5"/>
  </p>
 </font>
 <font class="content">
  Yani sararmışlık, yani cevapsızlık, yani kimsesizlik, bir tortu bunalmışlık, yani kızgınlık, yani güneş.
 </font>
 <br/>
 <p>
  <font class="content">
   Sukunetin doğurduğu anlam;
   <br>
    <br>
     Harran... Ve anlamın içindeki siz.
     <br>
      <br>
       Harran’a attığınız ilk adımda çocuklardan oluşmuş bir çemberin içinde bulacaksınız kendinizi. Bir kalem ya da renkli bir kağıt karşılığında “ Harran’ı yaşamak istermisiniz?” diye soracaklar size . “Hayır” deseniz bile o çemberin içine girmiş olacaksınız ve dışarıya çıkmanıza izin vermeyecekler. Çocuk yüzleri ve çocuk sesleri Harran’a hakim olan sararmışlık gibi içinize işleyecek ve yüzlerdeki o aykırı aynılık Soepenhour’u haklı çıkarırcasına “Ben bir başkasıdır, bir başkası ise herkes” dedirtecek size. Yürekleri küçük bedenlerinden fışkırırcasına atan çıplak ayaklı aynı yüzlü çocukların eşliğinde yolunuza devam edeceksiniz. Sonra bir evin önünde durup, avluya buğday sermenin rutinliğinden bunalan kadını seyredeceksiniz. Yüzüne işlenmiş motifin altını dolduran yorulmuşluğu, kendi başınalığı, bıkkınlığı göreceksiniz. Yüzündeki çizgiler onu size anlatacak. Melankoli inceden inceye ruhunuzu baştan çıkaracak. Geri dönemeyeceksiniz. Ortak bir dil bulamamanın tedirginliği ile kadına yaklaşacaksınız. Sizi umursamayacak. Evin bacasından tüten yaşanmışlığı soluyacaksınız. İçeriye girip kadını dışınızda bırakacaksınız. Onun sizi umursamasını beklemekten öte çareniz kalmayacak. İçerde başka insanlarla buluşacaksınız. Aynı anları tüketip, aynı havayı soluyup, aynı gökyüzüne baktığınız ama hiç bilmediğiniz insanlarla. Sizin dünyanızdan ayrıklıklarıyla varolabilen, başkalarıyla. Yeni doğmuş bir bebeğin yaşlanmış beşiğinin içinde uyuyuşunu, boncukları ipe dikkatlice dizen annenin sevecenliğini, babanın buruk gururunu, dedenin  şizofrenik yalnızlığını hüzünlü bir film gibi seyredeceksiniz.
       <br/>
       <br/>
       Bir düşün hikayesi
       <br/>
       <br/>
       Ardından aklınızı “Su “ çelecek. Suyun şırıltısının notaları beyninizin içinde yankılanacak. Dışarıya çıkıp paslanmış bir çeşme bulacaksınız ama suyla buluşamayacaksınız. Köpeklerin melodik mırıltıları arasında suyu özleyeceksiniz. Hayvanlara yataklık etmeye bırakılmış kubbeli Harran evleriyle rastlaşacaksınız aniden. Bakışlarınız onlarınkiyle yarenlik edecek. Bırakılmışlığın esrarını çözemeyip, kendi içinize döneceksiniz. Onları hiç görmemiş gibi yapacaksınız. Güneşin sukunetiyle kavrulup, güneşin sukunetiyle serinliyeceksiniz. Aynı gökyüzüne o sukunetin içinden bakacaksınız. Mavi biraz daha mavi, sarı biraz daha sarı, güneş biraz daha güneş gibi görünecek. Algıladıklarınız fluda kalmayı aşacak. Hayatın rengi netleşecek. Sonra yere doğru eğilip bir avuç toprak alacaksınız. Kokuyu derinlerinize hapsedeceksiniz. Küçük bir kavanozun içine bir avuç Harran doldurup, çantanıza koyacaksınız; sizin kentinizin kararmış toprağına karışıp, sukuneti oraya sindirsin diye. .. Çocuk yüzleri ve çocuk sesleri  giderek ırağınıza düşecek. Onlar yeni çemberler oluşturmak üzere yeni “siz”ler bulacak. Harran’ın kuytuluğunda yapayalnız kalıp, detayların ruhunuzda oluşturduğu esrikliği yaşayacaksınız. Siz nasıl eski siz olmaya dönecekseniz, Harran da o ücra coğrafyasında kendi başınalığıyla eski Harran olmaya devam edecek, bileceksiniz. Rotanızı çizip, onu ardınızda bırakacaksınız. Ve o rota, hep gidebilir ya da hep dönebilir olmanın habercisi olacak. Güneşse anlamını yüreğinize kazıyacak...
       <br/>
       <br/>
       Şimdi bir başka kentte olmalısınız. Kulaklarınızı o kentin gürültüsüne tıkayın, oturduğunuz iskemlenin arkalığına yaslanıp gözlerinizi kapayın ve bir düşün içine girin. Düşü Harran’la Harran’ ı kendinizle bezeyin. O düşün hikayesini yazıp başkalarına anlatın. Yetmiyorsa ve modern hayatın hücrelerinize nüfuz ettirdiği bedlik sizi boğuyorsa yola çıkın. Suyu aşıp soldaki ilk sokaktan içeriye girin ve Harran’ın kapısını tıklatın. Oradakiler sizi içeriye alacaklardır. Göreceksiniz...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14123), [web.archive.org (arşiv bağlantısı)](http://web.archive.org/web/20050302225556/http://www.aksiyon.com.tr:80/detay.php?id=14123)
