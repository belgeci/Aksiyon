# Biber renkli şehir: Üsküp

*Sümeyra Yalçın 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üsküp'te tarihi Türk Çarşısı'nın yanındaki Bit Pazarı'nda bol çeşitli, kırmızı, sarı, yeşil renklerde,
  </font>
 </div>
 <div id="newsText">
  <font class="detail-text">
   neredeyse pazarın dörtte üçünü kaplayan biber öbeklerini/yığınlarını görünce şaşırdığımızı belirtmek zorundayız doğrusu. Her biber yığını bir başka yemek çeşidinin malzemesi demekti. Botanikçiler bilir, ama sade birer vatandaş olarak bizler  bu kadar biber çeşidini bir arada, doğdumuz ve büyüdüğümüz yer olan İç Anadolu'da görmediğimiz için hayret etmiştik. Gerçi, ta o zamanlarda bile Trakya'nın derinliklerini ifade eden Arnavut'un  ya da Makedon'un biberini duymuştuk; belki de annelerimizin bizim yaramazlıklarımızı önlemek, bizleri uslandırmak için ağzımıza sürmekle tehdit ettiği biberlerden kastı, bu biberlerdi. Gerçi annelerimiz bu biberlerden bulamamış olabilir, fakat buraya gelen herkes onlarca çeşit biber yemeği yeme fırsatına sahiptir. Bir de Makedonya'ya, daha doğrusu Üsküp'e rengini verenin aslında biber olduğunu öğrenme şansına.
   <br/>
   <br/>
   İnsan, bu dünyada öncelikle kainat kitabını okumak, okurken tefekkür etmek, tefekkür ederken de şükretmekle mesul. Bu düşünce ve anlayış içinde çevremize baktığımızda varlıkların her birindeki ayrı ayrı sanatı, letafeti, ayrı ayrı tadı, kokuyu ve şekli görmemek mümkün değil. Bizi nimetleriyle besleyen Sultanımızın bu nimetleri, sadece gıda şeklinde değil, görüntüleriyle de göz ve ruha hitap etmesi açısından istifademize sunulmuştur. Dünyanın neresine gidersek gidelim, bu nimetlerin çok sayıda türleri olduğunu, bu türlerin de kendi içinde çok sayıda çeşitleri bulunduğunu görürsünüz. Başta yüce kitabımız Kur'anı Kerim'de bahsedilen ve varlığı izah etmeye çalışan bütün tefsirci ve alimlerin ortaya koydukları bu hakikatleri, Makedonya'da karşılaştığımız manzara ile bir kez daha müşahede ettik.
   <br/>
   <br/>
   Sadece Üsküp'te 20'ye yakın biber çeşidi sayabildik. Daha da çeşitleri varmış, göremediğimiz türlerinin de olduğu söyleniyor. Bugünlerde turfanda veya ithallerinin yer aldığı Üsküp pazarlarında, yaz geldi mi her yer biberlerle donanıyor. Pazarların dörtte üçünde biber satılıyor neredeyse. Buradaki çeşitlerle ilk defa karşılaşan birisi, uzaktan değişik sebzelere, mesela domatese, kabağa, salatalığa , patlıcana  benzetilebilecek görüntü ve şekillerin, ancak tezgaha yaklaştığında biber olduklarının ayırdına varabiliyor.
   <br/>
   <br/>
   Kadının marifeti
   <br/>
   <br/>
   İnsan hem çeşidi hem de miktarı bol olan bu kadar biberi bir arada gördü mü "Bunlardan ne yapıyorlar acaba? Adı zaten "acı" ile birlikte anılan bu kadar biberle ne diye uğraşıp duruyor koskoca bir şehir?" diye sormadan kendini alamıyor. Tabii, bu soruyu daha çok kendimize soruyoruz. Üsküp'te bununla ilgili kadınların dilinden düşmeyen bir esprili anekdotu hatırlamadan geçemeyeceğim: Değişik ülkelerden bir kaç adam nasılsa bir araya gelmişler, havadansudan sohbet ederken, başlamışlar hanımlarını övmeye. Birisi, "Benim hanımım çok güzel böreklerçörekler, tatlılar, pastalar  yapar" demiş. Diğeri bu sözün altında mı kalacak: "Benim hanımım o kadar çok çeşitli yemekler yapar ki, bir yediğim yemeği tekrar yiyebilmem için en az 6 ayın geçmesi gerekir" diye böbürlenmiş Makedonyalı ise gayet rahat ve dudak bükerek diğerlerini dinledikten sonra, tartışmaya noktayı koymuş: "O da marifet mi?. Benim hanımım sadece biberden 50 çeşit yemek yapar."
   <br/>
   <br/>
   Yaz mevsiminde  tüketilmesinin yanısıra, Makedonya'da, yani Üsküp'te aslında biber tüketiminin çoğunluğu kışın gerçekleştirilir. Balkanlar'ın, insanın kanına işleyen kış soğuğunu biberin sıcak yakıcılığıyla karşılamayı mı düşünmüş acaba bu insanlar? Her aile kış için yüzlerce kilo, bazıları yarım tona kadar değişik türlerde biber alırlar. Mesela 5 kişilik bir ailenin kışlık biber ihtiyacının 350400 kilo civarında olduğunu öğreniyoruz, biraz daha fazla şaşırarak. Biberleri kışa hazırlamak, bozulmadan kalmasını sağlamak eziyetli ve uzun bir işçilik gerektiriyor. Üsküplü, bunun da kolayını bulmuş ve komşu ve akrabalar bir çeşit imece ile biberlerin altından girip üstünden çıkıyorlar.
   <br/>
   <br/>
   Bu kadar biber çeşidinin olduğu Makedonya'da, bir o kadar da yemek çeşidi var biberlerden yapılan. Bazı yemekleri ilk tattığımızda, "Bunu da mı biberden yaptınız?" demekten kendimizi alamıyorduk. Üsküp'teki tanıştığımız hanımlardan öğrenebildiğimiz kadarıyla kahvaltılık 6 çeşit, turşular 25 çeşit, salatalar 10 çeşit, yemek ve kızartmalar ise 12 çeşit olmak üzere toplam 52 çeşit biberle yapılan yiyeceğin varlığını gördük. Bu kadar çeşidin içinde, o ana kadar hiç tatmamış olduklarımız çoğunluktaydı. Bir turşu çeşidi var ki, bayağı dikkatimizi çekti. Bunun adı, Gambi turşu: Dolmalık bibere benzeyen sarı renkte ve daha yassı biberden ve sütten yapılıyormuş: Biberler kaba sırayla dizilir. Üzerine pişmiş fakat biraz soğumuş süt, tuz, birkaç kaşık da yoğurt ilave edilir ve kış için buzdolaplarına kaldırılır.
   <br/>
   <br/>
   Bu ülkede bibere olan ilgi Müslümanlar için de Hıristiyanlar için de aynıdır. Bu kadar biberin ve onlarca biberli yemek çeşidinin bulunduğu yerde "içiniz dışınız biber olmuştur" diye düşünebilirsiniz. Fakat durum hiç de öyle değil. Ne biber görmekten, ne de yemekten bıktık...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2946), [web.archive.org (arşiv bağlantısı)](http://web.archive.org/web/20140919014135/http://www.aksiyon.com.tr:80/aksiyon/newsDetail_getNewsById.action;jsessionid=0C31FA5958F7B6E3225BF85B4558C39E?newsId=2946)
