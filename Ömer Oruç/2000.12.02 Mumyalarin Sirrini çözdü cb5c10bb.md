# Mumyalarin Sirrini çözdü

*Ömer Oruç 2000.12.02*

<div>
 <p class="spot">
  Yaklaşık 4 bin 500 yıllık  mumyaların yapılışlarının  sırrını  keşfeden Suriye asıllı  Yahya  Bedir'e, ABD ve  Mısır'dan  'Gel burda çalış'  davetleri  geliyor.
 </p>
 <p class="metin">
 </p>
 <img border="0" src="/web/20010421094316im_/http://www.aksiyon.com.tr/2000/313/resimler/Mumya.jpg"/>
 <p class="metin">
  Çok tartışılan ama çözümü asırlardır bir türlü bulunamayan, tarihleri insanlık tarihi kadar eski olan mumyaların sırları nihayet çözüldü.
 </p>
 <p class="metin">
  İzmir'in Bornova ilçesinde oturan Suriye asıllı, elektrik mühendisi Yahya Bedir, 2 sene süren yoğun araştırmaları sonucu dünyada ilk kez mumyaların yapılış metodunu kodlama ve tarihe geçme başarısını gösterdi. ABD ve Mısır başta olmak üzere birçok ülkenin tanınmış bilim adamlarından tebrik telefonları ve e–mail mesajları alan Bedir, aynı hassasiyeti ve teveccühü Türk yetkililerinden göremiyor. Yaptığı buluşu anlatmak için kapılarını Aksiyon'a açan Yahya Bedir ve eşi İman Hanım, mumyaların gizemini öğrenebilmek için kendi çaplarında bir servet harcadıklarını belirtiyorlar.
 </p>
 <p class="metin">
  Yahya Bedir, mumya üzerine ilk denemelerini evde eşiyle birlikte hazır tavuk, balık ve kırmızı et ürünleri üzerinde yapmış. Özel katkı maddeleri ilave ettiği 'reçine' ile tavuk ve balıkları mumyalamış. Uygun ısı ve rutubet ortamında saklayarak mumyalamanın tamamlanmasını beklemiş. Uzun denemeler sonunda ulaştığı mumyalama tekniğinin başarılı olduğunu farkettiğinde ilk iş olarak Ankara Türk Patent Enstitüsü'ne başvurarak patent için resmi onay almış.
 </p>
 <p class="metin">
  İçini de mumyaladım
 </p>
 <p class="metin">
  Dünya çapında dört çeşit mumyalama tekniği olduğunu söyleyen Yahya Bedir, kendisinin de bunların hepsini uygulamayı başardığını ve bununla yetinmeyip mumyalama sistemini geliştirerek olduğu gibi muhafaza etmenin sırrını da keşfettiğini iddia ediyor. Bedir, "Şu anda dünya genelinde bulunan en eski mumya 4 bin 500 yıllık. Geçtiğimiz yıllarda Çin'de bulunan 1200 yıllık mumya doğum yaparken ölmüş bir kadına ait kurutulmuş mumyalar sınıfındaydı. Geçmiş çağlardan kalma bir çok mumyanın yanında çeşitli yiyecek maddeleri yer alıyor. Mumyalamayı gerçekleştiren insanlar, mumyalar uyandırıldıkları zaman yanlarındaki yiyecekleri yesinler diye küçük et parçacıkları hazırlamışlar. Ama gerçekleştirdikleri teknikler çok eski" diyor. Eski dönemlerden kalan bu mumyaların genel özellikleri hazırlanmalarında natron (sodyum karbonat) kullanılması. Yani kurutulma tekniği ile mumyalanmışlar. Bu tür mumyaların bir diğer özelliği de az miktarda et ve kemiğin muhafaza edilmiş olması.
 </p>
 <p class="metin">
  Yahya Bedir'in mumyalarındaki özellik ise sadece dışını mumyalamakla kalmayarak, iç sıvının akmasına ve erimesine engel olması. Bedir, kendi metodunun özelliğini "Bu incelendiğinde çok önemli bir başarı. Bu sayede mumyalar bozulmadan yapıldığı andaki  tazeliğini koruyor. Daha önce dünya genelinde hiç kimse bu çalışmayı yapmayı başaramadı" şeklindeki sözleriyle vurguluyor.
 </p>
 <p class="metin">
  ABD ve Mısır'dan tebrik
 </p>
 <p class="metin">
  1994 yılında ilk defa bir insan mumyalama girişiminde bulunan ama istediği sonucu alamayan ABD Maryland Üniversitesi Mumya Araştırma Merkezinden Prof. Dr. Ronald S. Wade'ye internet üzerinden ulaşan Bedir, mumyalamayı başardığını iletiyor. Bunun üzerine örneklerden birisini adresine göndermesini isteyen Wade'ye yaklaşık bir yıl önce mumyaladığı bir tavuğu kargo aracılığı ile yolluyor. İnceleme sonrası yıllarca çalışıp başaramadığı mumyalama tekniğinin Türkiye'de keşfedildiğini gören Wade, internet üzerinden Bedir'e tebrik mesajı geçerek daha ciddi çalışmaları beraber yapma teklifinde bulunuyor. Dünya genelinde yaptığı çalışmalarla mumyalar hakkında söz sahibi bir bilim adamı olan Wade, bu ünü ve sınırsız imkanlarıyla büyük işler başarabileceklerini belirterek Bedir'i ABD'ye davet ediyor. ABD dışında Mısırlı ve Çinli bilimadamlarından da üst üstte davetler alan Bedir bir anda birçok ülkede aranan bir isim haline geliyor; ama ne yazık ki kendi ülkesi bu ülkeler arasında değil. E—mail adresine her gün mesajlar yağan Bedir, dünyanın bir çok ülkesinde görev yapan bilimadamları tarafından kendisine ulaşılarak mumya örnekleri istenildiğini anlatıyor.
 </p>
 <p class="metin">
  Reçineyi keşfetti
 </p>
 <p class="metin">
  Aynı zamanda inşaat mühendisi olan Bedir, inşaatlarda kullanılan mermerlerin parlatılmasını sağlayan taş cilasının sadece İtalya'da yapıldığını, cilanın hammadde sırrının ise kimseye verilmediğini belirtiyor. Bedir, "Bu taşı imal edebilmek için laboratuvar kurdum. İtalyanlar piyasayı ellerinde tuttukları için mermer cilasını istedikleri fiyata satıyorlar. İnsanlar da alternatifleri olmadığı için mecburen alıyor. Ben kendi kendime bu kadar bilgi ve birikimle niye bunu yapamıyorum diye düşünmeye başladım. Sonra ilk iş olarak bir laboratuvar kurdum, gece gündüz demeden çalıştım, deneyler gerçekleştirdim. Denemelerim sırasında bu taşın herkes tarafından bilinen ve doğadan toplanan 'reçine' ile yapılabileceğini fark ettim. Reçinenin yanısıra bazı maddeler ile bu mermer cilasını imal etmeyi başardım. Bilindiği gibi doğada 1 kilogram reçinenin oluşabilmesi için 300 bin haşarenin ağaç kovuklarında aralıksız çalışması gerekiyor. Yani kolay ortaya çıkan bir madde değil."
 </p>
 <p class="metin">
  Eşim bana zorla mumya yaptırdı
 </p>
 <p class="metin">
  Eşi İman Hanım'ın da kendisine yardım etmek için laboratuvara geldiğini söyleyen Bedir, eşinin zorlamasıyla mumya yapımını gerçekleştirebildiğini anlatıyor. Mumya işine başlamalarının hikayesini şöyle anlatıyor: "Eşim boş vakitlerinde yanıma gelerek bana yardımcı olur ve fikir verirdi. Bir ara reçineleri çıplak elle karıştırırken parmakları uyuştu. Ben o an anlam veremedim. Aynı günün akşamı evde birlikte televizyon izliyorduk. O esnada mumyalar hakkında bir belgesel yayınlandı. Eşim ve ben o güne kadar mumya hakkında hiç düşünmemiştik. Ayrıca mumyaların renklerinin hergün yaptığımız 'reçine'nin rengine çok benzediğini gördük. Eşim bana 'Bu mumyalar bizim reçinelerin rengine çok benziyor. İster misin bu mumyalar reçinelerden yapılsın' dedi. Ben de 'Tabii, neden olmasın? Bu reçineler doğal maddeler. Belki de o dönemlerde yaşayan insanlar bunları kullanmış olabilirler' dedim. Eşim mutlaka bunu denememiz gerektiğini belirterek ertesi gün marketten bir tavuk alarak eve gelmemi istedi. Ben de akşam eve dönüşte hazır tavukla birlikte eve geldim. İlk mumyalamamız isteğimiz şekilde olmadı ama en azından bilgi sahibi olduk".
 </p>
 <p class="metin">
  80 bin dolar harcadım
 </p>
 <p class="metin">
  İlk mumyalama çalışmalarını çocuklarının ve torunlarının görmemeleri için büyük gayret gösterdiklerini anlatan Bedir "İlk başlarda mumyalama girişimleri kimi zaman fırında, kimi zamanda buzdolabında dondurarak gerçekleşti. Bir çoğu bu yüzden başarılı olamadı. 2 yıl içerisinde yüzlerce deneme gerçekleştirdik. Tabii bu arada işin finansman yönü vardı. Bu kadar tavuğu almak ve mumyanın karışım maddelerini hazırlamak kolay olmadı" diyor. Bedir "Bu çalışmalara başlayınca para ihtiyacı ortaya çıktı. İlk olarak bir dairemi sattım. Yetmeyince ikinci dairemi sattım, para yine yetmeyince bir dükkân daha sattım. Sonunda 2 yıl içerisinde yaklaşık 80 bin dolarlık gayri menkulümü satmış oldum. Sattıklarıma üzülmüyorum, çünkü insanlık için büyük bir hizmet yaptığıma inanıyorum" yorumunda bulunuyor.
 </p>
 <p class="metin">
  Şeffaf mumyalar üreteceğim
 </p>
 <p class="metin">
  Şimdiki hedefinin yine bir ilki gerçekleştirerek şeffaf mumyalar hazırlamak olduğunu belirten Yahya Bedir, bunun için mumyalama maddesinin renklerini laboratuvar ortamında almaya çalıştığını anlatıyor. Bedir "Şayet bunu başarabilirsem mumyalanan maddeler doğal görüntüsü ile asırlarca saklanabilir. Bu da dünya genelinde bir ilk olacak. Doğal mumyalama sayesinde nesli tükenme noktasına gelen hayvanları gelecek nesillere aktarabiliriz. Bunun yanısıra sualtı ve üstünde yaşayan hayvanlardan oluşan çok büyük mumya müzesi yaparız. Dünyanın bazı ülkelerinde buna benzer mumya müzeleri var. Çok büyük oranda turist çekiyor ve ülke ekonomisine inanılmaz çapta döviz girdisi sağlıyor" şeklinde konuşuyor.
 </p>
 <p class="metin">
  Yahya Bedir, Türkiye'nin gizli mucitlerinden biri. Yaptığı çalışmanın kendisine geri dönüşü olur ya da olmaz ama bir ideal uğruna hiçbir destek almadan bu ilginç araştırmayı yapmış olması bile tek başına çok büyük anlam ifade ediyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/haberler/3.htm), [web.archive.org (arşiv bağlantısı)](http://web.archive.org/web/20010421094316/http://www.aksiyon.com.tr:80/2000/313/haberler/3.htm)
