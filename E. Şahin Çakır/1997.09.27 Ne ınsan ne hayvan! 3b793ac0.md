# Ne ınsan ne hayvan!

*E. Şahin Çakır 1997.09.27*

<div class="pNewsDetailMainContent" itemprop="articleBody">
 Doğrusunu kim söylüyordu? "Yaratılış yok, günümüzde yaşamayan (nesli tükenmiş) bir Afrika maymunundan, yaklaşık 6 milyon yıl içinde gitgide daha fazla insanlaşarak oluştuk" diyen Evrim teorisi mi? Yoksa, Musevi/hıristiyanların "İlk insan yaklaşık 6 bin yıl önce yaratıldı" diyenleri mi?
 <br/>
 <br/>
 Kur'an bu konuda rakam belirtmediğine göre bizlerin tavrı ne olmalıydı?
 <br/>
 <br/>
 Musevi/hıristiyan yaratılışçılar kaynaklarındaki bu bilginin doğruluğuna inansalar da bu rakam bilimin verileriyle açıkça çelişiyordu.
 <br/>
 <br/>
 İslam dünyasına gelince, sadece yurdumuzda bile Hz.Adem'in (a) ne kadar zaman önce yaratıldığı sorusuna birbirinden çok farklı cevaplar verildiği görülüyordu. Hangi özelliklere sahip fosillerin insan kabul edilmesi gerektiği hususunda bir fikir birliği olmadığı için, insan fosiline maymun, maymun fosiline insan denilebiliyor, insanın bize ata olarak gösterilen nesli tükenmiş canlılardan daha önce yaratıldığı savunulabiliyordu. Kısacası, geçmişte yaşamış, insana benzeyen canlılarla ilgili verilere Kur'an ışığında bakılarak insan olanlarla olmayanları ayırmanın denenmesi bir ihtiyaçtı.
 <br/>
 <br/>
 Böyle bir ihtiyaçtan doğan bu incelemede paleoantropolojik veriler, bilinenlerden farklı bir şekilde yorumlanmaktadır.
 <br/>
 <br/>
 KNMER 1470; insan mı, değil mi?
 <br/>
 <br/>
 İlk insanın ne zaman yaratıldığı veya insanoğlunun yeryüzünde ne zamandan beri yaşadığı sorusunun doğru bir şekilde cevaplanabilmesi için, 1470 insanı, Skull (Kafatası) 1470 veya KNMER 1470 isimleriyle şöhret bulan fosilin durumunun netliğe kavuşturulması önem arz etmektedir (1470 tabiri, Kenya Milli Müzesindeki kayıt numarasından gelmektedir). Çünkü Yaratılış'a inanan çoğu yazarın da evrimciler gibi insan kabul ettiği bu fosil, gerçekten bir insana aitse, insanın yeryüzünde  2,5 milyon yıldan beri varolduğunu kabullenmek gerekmekte, değilse bu süre 150 bin yıl civarına inmektedir.
 <br/>
 <br/>
 Keşif ve sonrası
 <br/>
 <br/>
 Söz konusu fosil, ünlü paleoantropolog (Eskiinsanbilimci) Richard Leakey tarafından 1972 yılında, Kenya'da, Rudolf Gölü civarında, bir uyluk kemiğiyle birlikte bulundu. Kafatasının bulunabilen parçaları birleştirilip ne kadar eskiye ait olduğu hesaplanınca meşhur olmasını sağlayan şaşırtıcı özellikleri su yüzüne çıktı: Maymundan daha ziyade bir insanı andırıyordu (mesela çıkıntılı kaş kemerleri yoktu), uyluk kemiği iki ayak üzerinde yürüyüşün işaretlerini taşıyordu ve ilk hesaplamalara göre günümüzden 2,6 milyon yıl öncesine aitti!
 <br/>
 <br/>
 Evrim teorisinin bu konudaki öngörüleri yıkılmıştı. Çünkü, o zaman için Homo (İnsan) cinsinin en eski türü sayılan Homo habilis'ten (Becerikli insan) 800 bin yıl daha önce hayat sahnesine çıkmış olmasına rağmen, ondan daha fazla insana benziyordu. Üstelik kafatası hacmi (dolayısıyla beyin hacmi) en az %20 daha büyüktü. Halbuki Evrim teorisine göre tam tersi olması; geriye doğru gidildikçe beynin küçülmesi, görünüşün daha da maymunlaşması gerekiyordu. R. Leakey, bu çelişkilerden dolayı "ya ilkel insanlar hakkındaki teorilerimizi, ya da bu kafatasını bir kenara atmalıyız" değerlendirmesini yapıyordu.
 <br/>
 <br/>
 Habilis değil Rudolfensis
 <br/>
 <br/>
 Geçen zaman içinde bu fosil ve bulunan başka örnekler Homo habilis türüne dahil edildi ve böylelikle veriler teoriye uydurulmaya çalışıldı. Ancak yakın bir zaman önce Homo rudolfensis (Rudolf insanı) ismiyle farklı bir tür kabul edilmesinin daha gerçekçi olacağı fikri ağırlık kazanmaya başladı. Bu yeni türün ortaya çıkış zamanı, yeni hesaplamalardan sonra biraz azaltılmıştı. Fakat sonuç değişmiyordu.
 <br/>
 <br/>
 Evrimcilerin aklının almadığı bu durum işin özünde, Yaratıcı'nın isterse daha mükemmeli daha önce yaratabileceğinin, sonuçta da Yaratılış teorisinin doğruluğunun deliliydi(*).
 <br/>
 <br/>
 Önemli farklar
 <br/>
 <br/>
 Ne var ki bu kafatası, savundukları Yaratılış Modeli bilimin verileriyle çelişen(**) ABD'deki Yaratılışı Araştırma Enstitüsü üyeleri başta olmak üzere yurdumuzda da çok sayıda yazar tarafından "bize ata olarak gösterilen maymunsu canlılardan daha önce yaşamış insan fosili" şeklinde takdim edilmişti. Fakat üzerinde durmadıkları önemli farklar vardı: Yandan görünüşü pek benzemiyordu. Sonra, kafatası hacmi bizlerin yarısıydı (H. rudolfensis: 600800 cm³, H. sapiens sapiens: 1200 1700 cm³). Bu haliyle yine de insan kabul edilebilir miydi?
 <br/>
 <br/>
 Taş aletler
 <br/>
 <br/>
 Evrimcilere bakılırsa şüphesiz insandı. Çünkü fosilin bulunduğu tabakadan kafatası ve uyluk kemiğine ek olarak, alet olarak nitelenen 300 kadar taş da çıkarılmıştı. Bunların kırıcıparçalayıcı özellikte basit taş alet oldukları söyleniyordu. Aslında H. rudolfensis'ler ağaçkemik gibi daha kolay işlenen başka maddelerden de aletler yapmış olmalıydılar. Ancak bu tip maddeler zamanla çürüdüklerinden, bunlardan yapılmış aletlerin aynen korunmaları imkansızdı. Günümüze ulaşmalarıysa, fosilleşmelerine, yani şekillerini koruyarak taşlaşmalarına bağlıydı. Bu da kolay değildi; oldukça özel şartlar istiyordu. Taş aletlerse zaten taşdı, fosilleşmeleri gerekmediği için, ele geçenler genellikle onlar oluyordu.
 <br/>
 <br/>
 Sözün kısası, hazır nesneleri alet olarak kullanmanın değil de, bir işte kullanmak üzere aletler hazırlamanın insana mahsus olduğu, günümüzden biliniyordu. Dolayısıyla basit de olsa bu en eski taş aletleri yapanların insan soyundan olduklarında şüphe yoktu onlara göre.
 <br/>
 <br/>
 Herşeyden önce bunların alet oldukları, alet olsun diye yontuldukları kesin miydi? Öyle gibiydi. Bu durumda şu soru sorulabilirdi: Hz.Adem'den (a) önce, basit alet yapabilecek kadar akıl sahibi canlılar yaratılmış olamaz mıydı?
 <br/>
 <br/>
 Bir başka soru
 <br/>
 <br/>
 Yaratılış'a inanıp da KNMER 1470'i veya H. rudolfensis'i insan soyundan kabul edenlere sorulacak bir diğer soru şuydu: H. rudolfensis'ler eğer insan soyundan ise, nesillerinin tükendiği 1,8 milyon yıl önce' den, H. sapiens (Akıllı insan) türüne dahil edilen ilk örneklerin ortaya çıktığı 500 bin yıl önce'ye kadar geçen 1,3 milyon yıllık zaman diliminde niçin insana çok benzeyen başka örneklerle karşılaşılmamıştı? (Bu zaman aralığında görülen H. habilis ve H. erectus'lar, (Dik yürüyen insan) her ne kadar alet yapıyorlarsa da, görünüş, kafatası hacmi gibi özellikler açısından, bizlerden yine önemli farklılıklar sergiliyorlardı (H. habilis: 500-650 cm³, H. erectus: 750-1250 cm³).
 <br/>
 <br/>
 Bir başka problem
 <br/>
 <br/>
 Fakat maalesef "H. rudolfensis insan olamaz" demekle problem bitmiyordu; Homo cinsine bağlanan bütün türleri, insan soyunun değişik ırkları kabul eden Yaratılış taraftarı yazarlar vardı.
 <br/>
 <br/>
 Bir yanda, alet yapanların yanısıra alet delili olmayanları da insan soyundan sayan Evrim teorisi. Diğer yanda, insan denilemeyecek fosillere insan neslinden diyen (ya da- ya maymun ya insan; maymun olmadığına göre insandır- mantığıyla böyle demek zorunda kalan) bazı Yaratılış taraftarları... Bu durumda ne yapılacaktı?
 <br/>
 <br/>
 İnsan soyundan sayılmanın ölçüsü?
 <br/>
 <br/>
 Bir fosilin insan soyundan olup olmadığının kesinkes ayrımı için ölçü ne olmalıydı?
 <br/>
 <br/>
 Kafatası hacminin, kendisiyle aynı zamanda yaşamış maymunlardan daha büyük olması mı? Diş ve çene yapısının, elayaklarının bizlere benzemesi mi? İki ayak üzerinde yürüme mi? Alet yapma mı?
 <br/>
 <br/>
 Evrim teorisi bunları özellikle de alet yapmayı ölçü alıyordu. Şüphesiz alet yapmak, insanı diğer canlılardan ayıran en önemli özellik olan "akıl"ın kesin bir göstergesiydi. Ama, günümüzdeki durumdan hareketle geçmişteki az akıllı yaratıkların insan olduğu sonucuna gidilebilir miydi?
 <br/>
 <br/>
 Bir kriter teklifi
 <br/>
 <br/>
 Bu ayrımın yapılabilmesi için Kur'an'dan yararlanılarak bir kriter teklif edilebilirdi: Ölülerini gömme davranışı. Çünkü Hz. Adem'in (a) iki oğlundan biri diğerini öldürüyor, ne yapacağının şaşkınlığını yaşarken, gönderilen bir karganın yeri eşmesine dikkati çekilip kardeşini gömmesi ilham ediliyordu (Maide/2731).
 <br/>
 <br/>
 Demek ki bu davranış ilk insanlara kadar uzanıyordu. O halde bazı örnekleri gömülü olarak bulunan fosil türlerin, bizlerden farklılıklar taşısalar bile Hz. Adem'in (a) soyundan kabul edilmeleri mümkün olabilirdi.
 <br/>
 <br/>
 Bu ayetlerden, insan olmayanların ölülerini gömmedikleri sonucu kesin olarak çıkarılabilir miydi?  Elbette ki böyle bir şey söyleyemeyiz. Ancak ölüleri gömme hususundan bir kriter olarak yararlanabiliriz.  Çünkü Allah'ın (cc) gömülmeyi ilham etmesi, insana ayrı bir değer verdiğini gösteriyordu. Kur'an' da anlatılmasının bir sebebi de, bunun bizlere hatırlatılması olsa gerekti. İnsan olmayanların ise insan kadar kıymetlerinin olmadığı açıktı. Dolayısıyla böyle bir lütfa mazhar olma ihtimalleri yok denilebilirdi.
 <br/>
 <br/>
 Bir başka kriter
 <br/>
 <br/>
 İnsan olan ile olmayan ayrımı için bir başka kriter de "İnsanı yarattı, konuşmayı öğretti (Rahman/ 34)" ayetlerinin işaretiyle "konuşmak" olabilirdi. Ama bunun tesbiti kolay değildi. Mesela, bizlerle aynı kafatası hacmine sahip Neandertal'lerin (1200-1750 cm3), büyük ihtimalle konuştukları hükmüne, mağara karanlığında yapılmış bazı yapıların ancak işbölümüyle, işbölümünün de ancak konuşmayla gerçekleştirilebileceği düşünülerek varılabiliyordu  (isim, 1856'da bunlara ait ilk fosilin bulunduğu Neandertal/Almanya'dan gelmektedir. Yakın zamana kadar kullanılan H. neanderthalensis isimlendirmesi, bizlerle aynı türden olduklarının anlaşılması üzerine düzeltilmiştir).
 <br/>
 <br/>
 Gömenlergömmeyenler
 <br/>
 <br/>
 Ölülerini gömme davranışı, en eski örnekleri 100 130 bin yıl civarında ortaya çıkıp varlığı halen devam eden bizlerle aynı alttür'den olan insanlardan ve 130 bin yıl kadar önce ortaya çıkıp 30 bin yıl önce yeryüzünden silinen Neandertal insanlardan daha öncekilerde şimdiye kadar görülmedi (gömme davranışının fosilleşme ihtimalini artırmasına bağlı olarak, bulunan fosillerden en azından bir kısmında görülmesi gerekirdi). O halde akıl sahibi türlerden; H. rudolfensis, H. habilis, H. erectus  olarak isimlendirilen fosil canlıların hiçbirinin insan soyundan olmadığı, bizlerden aşırı farklılıkları da göz önüne alınarak rahatlıkla söylenebilirdi.
 <br/>
 <br/>
 Hatta, 500 bin yıl kadar önce ortaya çıkan ve bizlere yukarda belirtilenlerden daha fazla benzeyen arkaik H. sapiens denilen tür de yine ölülerini gömdüğünün delili olmadığı için insan sayılamazdı.
 <br/>
 <br/>
 Yeryüzünde 300 bin yıldan fazla yaşamalarına rağmen yontulmuş taşlardan başka eser bırakmayışlarının işaret ettiği düşük kapasite, arkaik'lerin insan olmadıklarının bir başka göstergesi olabilirdi. Bizlerden %15 daha küçük kafatası hacimleri de (1100-1400 cm³) bir diğer işaret olarak düşünülebilirdi.
 <br/>
 <br/>
 Ve yine aynı şart sağlanmadığı için 300 bin yıl kadar önce ortaya çıkan ve       PreNeandertal (Neandertal öncesi) denilen fosillerin, Neandertal sayılarak H. sapiens neanderthalensis alttür'üne dahil edilmeleri doğru değildi.
 <br/>
 <br/>
 İnsan da, maymun da değilse?
 <br/>
 <br/>
 Görüldüğü üzere fosil kayıtları, insan olmayan ama basit alet yapabilen türler sunuyordu. Bunlar maymun da olmadıklarına göre kimlerdi?
 <br/>
 <br/>
 Acaba bu tip canlılara Kur'an' da bir işaret var mıydı?
 <br/>
 <br/>
 Allah (cc) Hz. Adem'i (a) kastederek "Yeryüzünde bir halife (vekil, temsilci) yaratacağım" deyince, melekler; "(Rabbimiz) yeryüzünde fesat çıkarıp kan dökecek birini mi yaratacaksın?" diyerek endişe izhar ediyorlardı (Bakara/ 30).
 <br/>
 <br/>
 Taberi, İbn Kesir gibi birçok meşhur tefsircinin yer verdiği, ancak mesnetsiz görüldüğü için dikkate alınmamış farklı bir yoruma göre bu ayet, Hz. Adem(a)'den önce insan benzeri canlıların yaratıldığına işaret ediyordu. Yürütülen mantık şuydu:
 <br/>
 <br/>
 1) İnsandan önce benzerleri yaratılmış, onlar da fesat çıkarıp kan dökmüşlerdi ki, bunu bilen melekler yeni yaratılacak varlığın neslinin de onlarınki gibi olacağı endişesini beyan ediyorlardı (halife kelimesinden bağımsız yorum).
 <br/>
 <br/>
 2) Halife kelimesinin "öncekinin yerine geçen (halef olan) yenisi" manasını da taşıması, bu geniş manasıyla alınırsa ayetten, Hz. Adem'in (a) yeni bir türün ilk ferdi olarak yaratılacağı (dolayısıyla, akıl sahibi olması gereken önceki yaratıklara insan denilemeyeceği) anlamı çıkıyordu.
 <br/>
 <br/>
 Aynı şekilde Bediüzzaman da 1915 yılında yazdığı İşaratül İcaz adlı eserinde bu ayetin tefsirini yaparken, halife tabirinin insandan önce yeryüzünde akıl sahibi başka bir yaratık olduğuna işaret ettiğini belirtiyordu.
 <br/>
 <br/>
 Şimdiye kadar haklı olarak ata kabul etmediğimiz ama ne olduklarını da tam olarak söyleyemediğimiz fosil canlılar dikkate alındığında, yapılan yorumların isabetli olduğu söylenebilirdi (Kur'an az sözle çok şey anlattığı için, bir yorumun doğru olması diğer yorumların yanlış olduğu manasına gelmiyordu. Mesela insandan öncekilerin cinler olduğu tefsiriyle çelişmiyordu;  kendilerine mahsus kanları yoksa, mecaz manada kan dökücülerin cinler olduğu düşünülebilirdi).
 <br/>
 <br/>
 Bu noktada söylenecek bir başka şey şuydu: Taberi gibi 1000 yılı, İbn Kesir gibi 600 yılı aşkın bir zaman önce, yani insan benzeri fosillerin bilinmediği bir zamanda yazılmış tefsirlere alınan böyle bir yorumun daha şimdilerde doğrulanması, Kur'an'daki bazı ayetlerin daha iyi anlaşılmasının bilimin gelişmesine bağlı olduğu gerçeğinin bir kere daha altını çiziyordu. Ayrıca da Kur'an'ı Hz. Muhammed'in (sav) yazdığını iddia edenlere hata ettiklerini hatırlatacak yeni bir uyarı sinyalini başlatıyordu.
 <br/>
 <br/>
 Sonuç
 <br/>
 <br/>
 İşte insandan önce yaratılan insan benzeri canlılar Homo cinsinin insan olmayan türleri olmalıydı.
 <br/>
 <br/>
 Yaratılmalarının sebebine gelince, Allah (cc) yarattığı her şeyde çok hikmetler (gayeler) gözettiği için kendimizi onlarla kıyaslayarak bizlere verilen üstünlükleri daha iyi anlamaya vesile olmaları bunlardan biri olabilirdi.
 <br/>
 <br/>
 Bir diğeri, O'nun Vahid (Bir) ismini varlık alemine söyletmek istemesi olmalıydı. Çünkü kesin hatlarla ayrılamayış, bölünemeyiş yani benzerlik, aynı sanatkarın eseri oldukları, yaratıcılarının Bir olduğu manasına geliyordu. Bunun için, ne bitki ne hayvan varlıklar gibi ne hayvan ne insan varlıkların da olması gerekiyordu. (Benzerliğin aksine, her varlığa vurulan farklılık mührü ise O'nun Ehad (eşiti, dengi olmayan: Tek) olduğunu ilan ediyordu.)
 <br/>
 <br/>
 Neticede, İnsan türünün her iki alttür'ünün en eski fosillerine günümüzden 130 bin yıl öncesi civarında rastlanmasından hareketle Hz.Adem(a)'in yaratılışının 150 bin yıldan daha geriye gitmediği tahmini yapılabilirdi. Bu rakamın daha fazla geriye götürülmesi ise ancak daha eski "İnsan" fosilleri bulunmasıyla mümkün olabilirdi.
 <br/>
 <br/>
 Evet, insandan önce yeryüzünde aklı olan başka canlı türleri yaratılmış ancak onların belirgin vasfı meleklerin ifadesiyle "bozgunculuk yapıp kan dökmek" olmuştu. Allah'ın (cc) meleklerin endişesine "Şüphesiz sizin bilmediklerinizi bilirim"(Bakara/30) diyerek insanı yaratması, bir bakıma ondan yapıcı-barışçı olmasını, kan dökmekten kaçınmasını özellikle beklediği manasına mı geliyordu?
 <br/>
 <br/>
 Bu hadise nasıl yorumlanırsa yorumlansın değişmeyecek gerçek şuydu: İnsandan önce insana benzeyen başka türler yaratılmış, bunlara ait fosillerin insan fosili olduğunu, Evrim teorisini doğruladığını düşünenler yanılmıştı.
 <br/>
 <br/>
 (*) Doğru yorum hangisi?
 <br/>
 <br/>
 Evrim teorisinin, daha mükemmelin sürekli daha sonra ortaya çıkmasını gerektiren yaklaşımı doğru olsaydı (sürekli daha mükemmele gidişin kendi kendine olmasının mantıksızlığı bir yana) bunun istisnalarının olmaması gerekirdi. İstisnalar kanunları koyan/ uygulayan biri olduğuna ve isterse değiştirebileceğine işaret ediyordu.
 <br/>
 <br/>
 Bu çalışmanın benimsediği modele göreyse, Yerküre tarihinde  daha kompleks canlıların genel manada daha sonra yaratılmasının sebebi "O" nun, sürekli daha iyiyi irade etmesinden, kendi sanatının, RahmanKayyum  Kadir Adil SemiBasir gibi yüzlerce isim ve sıfatının büyüklüğünü sürekli daha parlak yansıtmak istemesindendi. Zaten varlık alemi bu gayeye 'ayna'lık yapması için varedilmişti. İşte yine bu gayeye bağlı olarak insan,  Yaratıcı'nın isim ve sıfatlarının Kainat'takilere denk bir çarpıcılıkla aksetmesine müsait bir mahiyetle en sonda yaratılmıştı.
 <br/>
 <br/>
 Kainat'ın yaratılışında önce atomdan küçük partiküllerin, sonra atom ve moleküllerin, daha sonra mineral ve bileşiklerin meydana getirilmesi de aynı gayenin sonuçlarıydı.
 <br/>
 <br/>
 Tür ve cins?
 <br/>
 <br/>
 Sınıflama birimleri küçükten büyüğe doğru; tür, cins, aile, takım, sınıf, şube, alem'dir.
 <br/>
 <br/>
 Aslan (Felis leo), kaplan (Felis tigris) ayrı türlerdir fakat aynı cinstendir (Felis; kedi). Felis cinsi, Panthera (Panter) gibi benzer başka cinslerle birlikte aynı aileye bağlıdır (Felidae; Kedigiller).
 <br/>
 <br/>
 İnsan bir çeşit hayvan mı?
 <br/>
 <br/>
 Yaşayan insanlar, günümüz sınıflama sisteminde;
 <br/>
 <br/>
  Hayvanlar aleminin,
 <br/>
 <br/>
  Omurgalılar şubesinin,
 <br/>
 <br/>
  Memeliler sınıfının,
 <br/>
 <br/>
  Primatlar (Beyhayvanlar) takımının,
 <br/>
 <br/>
  Hominidae (İnsangiller) ailesinin,
 <br/>
 <br/>
  Homo cinsinin,
 <br/>
 <br/>
  Homo sapiens türünün,
 <br/>
 <br/>
 Homo sapiens sapiens alttür'üdür.
 <br/>
 <br/>
 <br/>
 Bu sistemde temel birim tür'dür. Eşleşip çoğalabilen (nesillerini sürdürebilen) canlılar aynı türden kabul edilmektedir. Farklı hayvan türlerinden olma yavruların  nesilleri olmadığının delili olan katır tür değildir. Köpeklerin hepsi aynı türdendir.
 <br/>
 <br/>
 Bu çalışma, insanın ayrı bir alem olduğu düşüncesini benimsemektedir.
 <br/>
 <br/>
 (**) İnsan dinozorlarla birlikte yaşadı mı?
 <br/>
 <br/>
 ABD'deki Yaratılışı Araştırma Enstitüsü'nün savunduğu
 <br/>
 <br/>
 Yaratılış modelinin çelişkileri
 <br/>
 <br/>
 1) İlk insanın yaratılışının ve Nuh Tufanı'nın jeolojik tarihin sonu yerine başına konularak, insanın Dinozorlar çağında da (Mesozoyik) ondan öncesinde de var olduğunun savunulması (İnsan, dinozorlarla birlikte yaşamadı. Çünkü dinozorlar günümüzden 65 milyon yıl öncesinde, o zamanki canlı cinslerinin yarıdan çoğunu ortadan kaldıran bir afet döneminde yeryüzünden silinmişlerdi. Hatta dinozorlarla birlikte maymunlar da yaşamamıştı, çünkü Lemur'lara benzeyen ilk maymunlar dinozorların yokoluşundan sonra yaratılmışlardı),
 <br/>
 <br/>
 2) Dünya'nın 4,5 milyar kabul edilen yaşının en fazla 10 bin  yıl olması gerektiği yanlışında diretilmesi ( K. Amerika'da Eosen döneminde oluşmuş 700 m kalınlığındaki Green River formasyonu göl çökellerinin, bir yılı temsil eden varv tabakalarının sayımıyla  5 milyon yıldan fazla bir zamanda oluştuklarının bilinmesi bu düşüncenin yanlışlığı için yeterlidir),
 <br/>
 <br/>
 3) Son Peygamber (sav)'den önceki peygamberler yalnızca kendi kavimlerine gönderildikleri için veya insanlar henüz bütün kıtalara yayılmadıkları için belli bir bölgede gerçekleşmesi beklenen Nuh Tufanı'nın bütün Dünya'da gerçekleştiğine inanılması, 2,5 milyar yıllık bir zamanı kapsayan birbirinden çok farklı jeolojik devirlerin (ProterozoyikPaleozoyikMesozoyikTersiyer) bu tek afet sebebiyle meydana geldiği iddia edilip "Tufan'ın farklı safhaları" olarak tanımlanması,
 <br/>
 <br/>
 4) Petrol, kömür ve diğer maden yataklarının Yaratıcı tarafından yüzbinlerce yılmilyonlarca yıl gibi uzun zaman içinde değil de; Tufan sırasında ve aylaryıllar gibi çok kısa zamanda oluşturulduğu iddiası,
 <br/>
 <br/>
 5) Yaratılış sadece belli bir döneme mahsusmuş gibi, canlıcansız her varlığın en mükemmel halleriyle yaratıldığı ve düzenlerinin entropi sebebiyle gittikçe daha kötüye gittiğinin kabulü tarzındaki oldukça önemli çelişkiler...
 <br/>
 <br/>
 Ortada daha tutarlı bir model olmadığı için, bu modele bakıp Evrim teorisini tercih edenleri fazla garipsememek gerekiyor.
 <br/>
 <br/>
 Rakamlar çok mu yüksek?
 <br/>
 <br/>
 Yazıda geçen rakamlar bazı okuyuculara çok yüksek gelebilir; fakat Kainat'ın, Dünya'nın, İnsan türünün yaşı gibi konularda Kur'an'da ve Sahih Hadis'lerde rakam verilmediğinden, rakamların yüksekliğinden rahatsızlık duymak için hiçbir sebep bulunmamaktadır. Bilimdeki ilerlemelerle radyoaktif bir elementin diğerine dönüşüm hızının jeolojik tarih boyunca şimdiki hızda (sabit) olduğu varsayımı değişirse bu rakamlar azalabilir veya artabilir.
 <br/>
 <br/>
 Verilen rakamlar uygun başka yöntemlerle sınanabilmektedir. Mesela, Manisa/Salihli/Çakallar'da volkan curufları altından çıkan ve şu anda MTA müzesinde (Ankara) sergilenen insan ayak izleri Potasyum/Argon (K/Ar) yöntemiyle 25 (±6) bin yıllık, Termolüminesans yöntemiyle  26 (±5)bin yıllık bulunmuştur ( 25 (±6) ; en az 19 bin, en çok 31 bin yıllık olabilir demektir).
 <br/>
 <br/>
 Gömme sayılabilir mi?
 <br/>
 <br/>
 İspanya/Atapuerca'da 300 bin yıl önce çıkmaz bir mağara boşluğuna atıldıkları anlaşılan 30 kadar  Pre-Neandertal'in ve yüzlerce hayvan kemiğinin fosilleri bulundu. Aynı yere hem hayvan kemikleri hem de çok sayıda ceset atılmasına gömme denilebilir miydi? Eğer buraya canlı olarak atılmadılarsa, bu tablo gömmeden daha düşük dereceli (hiç gömmeme-gömme arası) bir ilhama işaret olarak yorumlanabilir miydi?  Bu da değilse, burayı bir atık yeri olarak kullandıkları mı kabul edilmeliydi? Kesin sonuca varabilmek için şüphesiz Pre-Neandertal'lerle ilgili daha fazla veriye ihtiyaç vardı.
 <br/>
 <br/>
 Bir fosilin uzun macerası
 <br/>
 <br/>
 İnsan benzeri bir canlının fosilleşmesi ve bizlere ulaşması çok çok özel jeolojik şartlara bağlıdır. Bunun  bir örneği aşağıda anlatıldığı gibidir. Bir nehrin yakınlarında ölen böyle bir canlının vahşi hayvanlardan artakalan kısımları ani bir sel baskınıyla daha alçak bölgelere sürüklenerek çakıl ve mil'lerle ve volkan patlamalarından gelen küllerle birlikte çökelir. Su içindeki silisyum gibi çözünmüş mineraller, kemiğin kalsiyumu ile uzun zaman içinde yavaş yavaş yer değişerek onu taşa dönüştürürler. Bu değişim öyle gerçekleşir ki kemiğin şekli aynen korunur.
 <br/>
 <br/>
 Geçen yüzbinlerce yıla bağlı olarak çok sayıda sel birikintisi ihtiva eden bu çökelme alanları, bölgenin yükselmesi, suların çekilmesiyle çorak arazi haline gelir ve faylanma (kırıklanma) fosilli tabakayı yüzeye yakın bir yere getirir.
 <br/>
 <br/>
 Neticede, kafatası erozyonla ortaya çıkar ve zamanla  koparak aşağı yuvarlanır. Fosil bulunma ihtimali yüksek olan çökel kaya bölgelerini önceden belirleyerek tarayan araştırma ekibi kafatasını bulur ve sonra fosile yapışık kayadan hareketle  hangi tabakadan geldiğini belirler. Bundan sonra kazı başlatılacak ve iskeletin başka parçaları, taş aletler, yaşadığı zamanın bitki ve hayvan örnekleri bulunabilecektir.
 <br/>
 <br/>
 Fosiller olmasaydı Yerküre tarihi  sır olarak kalacaktı.
 <br/>
 <br/>
 Hz. Adem'in (a) boyu?
 <br/>
 <br/>
 En güvenilir kaynaklardan Buhari'deki 'Allah (cc) Adem peygamberi (a) yarattı. Boyunun uzunluğu 60 zira'ydı.' hadisinde Hz. Adem'in (a) boyunun 60 zira (40 m civarı) olduğu belirtilmektedir. İbn Haldun (13321406) gibi bazı düşünürler ise bunun onun Cennet'teki boyu olduğunu, Hz. Havva ile yere indirilince yer şartlarına uygun boyuna iade edildiğini kabul etmişlerdir.
 <br/>
 <br/>
 1) Yer tarihinde ağaçlardan başka bu yükseklikte canlı bilinmeyişi,
 <br/>
 <br/>
 2) İnsan fosilleri içinde buna işaret edecek en küçük belirti olmayışı,
 <br/>
 <br/>
 3) Efendimiz'in (sav) benzer tasvirlerinin Ahiret'le ilgili beyanlarında bulunuşu, dikkate alınırsa İbn Haldun'un yaklaşımının makul olduğu söylenebilir.
 <br/>
</div>


Kaynak: [www.aksiyon.com.tr](http://www.aksiyon.com.tr:80/kapak/ne-insan-ne-hayvan_503004), [web.archive.org (arşiv bağlantısı)](http://web.archive.org/web/20150517001400/http://www.aksiyon.com.tr:80/kapak/ne-insan-ne-hayvan_503004)
