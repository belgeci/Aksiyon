# Klarnet sesini duyunca kendimi kaybediyorum

*Tuğba Özden Bilinmeyen-tarih*

<div>
 <p>
  <font>
   Henüz 15 yaşında olmasına rağmen usta isimlerle aynı sahneyi paylaşan ve çeşitli ülkelerde Mercan Dede'nin klarnetçisi olarak bulunan Aykut Sütoğlu, yaşı küçük kendisi büyük bir yetenek.
   <br/>
   <br/>
   Harbiye Açık Hava Tiyatrosu'nda saatin dokuza yaklaşmasıyla yerlerini alan izleyiciler, Mercan Dede'nin sahneye çıkması için sabırsızlanıyor. Reklam bombardımanı eşliğinde geçen bu bekleyişin ardından nihayet renkli saçları ve kendine has imajı ile Mercan Dede yerini alıyor. Aslında Mercan Dede'nin ekibi de kendisi kadar renkli ve çeşitlilik arz ediyor. Sahnedeki isimlerin hemen hepsi farklı ülkelerde önemli başarılara imza atmış. Fakat bunların arasında en çok dikkat çeken grubun en genç fakat bir o kadar da yetenekli klarnetçisi, Aykut Sütoğlu. Dünyaca ünlü isimlerle aynı sahneyi paylaşan Sütoğlu, yeteneği ve gayreti sayesinde ustaları ile aynı hizada durabilmeyi başarıyor. Aykut henüz 15 yaşında. Yaşıtlarının çoğu tek başına kendi işlerini yapamazken o müzik dünyasında hızlı adımlarla ilerliyor ve genç yaşına rağmen, turneler sayesinde, dünyanın çeşitli ülkelerinde sahne alma imkanı buluyor.
   <br>
    <br>
     Klarnet çalarken düşünemiyorum
     <br>
      <br>
       Aykut Sütoğlu, Roman asıllı ve her Roman gibi 'doğuştan müzisyen'. Çevresinde  çok sayıda müzisyenin bulunmasından dolayı müziğin hakim olduğu bir atmosferde büyümüş. Ortam onun yeteneklerini beslediği kadar hal ve hareketlerinde de belirleyici olmuş. Bu durum onunla konuşurken, söz bitimi mırıldandığı müziklerde ve çevresinde olan basit bir sese dahi ritim tutması ile kendini belli ediyor. Ailesinde birçok müzisyenin olması hem müzikle içli dışlı olmasını hem de müzik eğitimin küçük yaşlarda başlamasını sağlamış. Klarnet çalmayı sekiz yaşında babasından öğrenen Sütoğlu, üç yılın sonunda klarnetten istediği sesi çıkarmayı başarabilmiş fakat hâlâ daha iyisini yapabilmek için çalışıyor. Yaşadığı ortamda her ne kadar müzikle içi içe olsa da hem teorik açıdan bilgilerini desteklemek hem de bu işi daha disiplinli yapabilmek için, üç sene önce konservatuara gitmeye karar vermiş. Çocuklarının bu alanda başarılı olmasını dileyen ailesi bu konuda Sütoğlu'na tam destek vermiş ve Mimar Sinan Üniversitesi Devlet Konservatuarı'na kaydını yaptırmış. Hâlâ aynı okula devam eden ve lise birinci sınıfa geçen Aykut Sütoğlu, trompet çalmayı konservatuarda öğrenmiş. Şimdilik iki çalgının kendisine yettiğini söylüyor fakat ileride saksafon çalmayı da öğrenmek istiyor. Amacı tek başına sahne aldığında çaldığı enstrümanlarla, izleyenlerine bir dinleti ziyafeti sunabilmek. Her ne kadar farklı enstrümanları çalması müzik alanında beslenmesini sağlasa da onun için klarnetin özel bir önemi var. Dinlediği sesler arasında en çok klarnet sesinden etkileniyor, "Klarneti dinlerken çok duygulanıyorum, hatta çoğu zaman kendimi tutamayıp ağlıyorum" diyerek bu konudaki samimiyetini dile getiriyor.
       <br>
        <br>
         "Kendim klarnet çalarken hiçbir şey düşünemiyorum fakat çevremdekiler kendimi çok kaptırdığımı söylüyorlar"  diyen Sütoğlu, klarneti çalarken utangaç mizacı ile başlangıçta heyecanlansa da kısa sürede müziğe kendini kaptırıyor ve bir vakit sonra adeta enstruman ile kendisi arasındaki sınırlar ortadan kalkıyor. Vasili Salias, Hüsnü Şenlendirici, Serkan Çalgı gibi klarnet ustalarını kendine örnek alan Sütoğlu, en çok bu isimlerin müziklerini dinliyor. Bunların dışında Hint müziklerini de dinlemekten zevk alıyor. Keman ustası Supramania, flütçü Prasat, tabla çalan Zakir Hüseyin bunlardan birkaçı… Okuldan aldığı bilgileri desteklemek amacıyla kendini Bach gibi klasik müzik ustalarını dinlemek için zorlasa da bunları dinlerken etnik müzikleri dinlediği zamanki kadar zevk almadığını itiraf ediyor.
         <br/>
         <br/>
         Mercan Dede ile tanışma
         <br/>
         <br/>
         Sütoğlu, Mercan Dede ile tanışma hikayesini şöyle anlatıyor: "Mahallemizde turnelere giden ağabeyleri gördükçe onlara gıpta eder, anneme, ne zaman onlar gibi işe çıkacağım diye sorardım. Ben de onlar gibi turnelere gitmenin hayallerini kurarken bir gün telefonum çaldı, arayan Mercan Dede idi. Bana yüzyüze görüşmek istediğini söyledi. O dönemde Mercan Dede'nin müziklerini bilmiyordum fakat ünlü bir müzisyen olduğunu biliyordum. Önce çok heyecanlandım ve hemen babama durumu anlattım. Babamla beraber Mercran Dede ile bir kafede buluştuk. Bana, konserlerinde beni klarnetçisi olarak görmek istediğini söyledi. Laço Tayfa'nın klarnetçisi Hüsnü Şenlendirici beni ona tavsiye etmiş." Bu teklif üzerine Sütoğlu'nun babası, okulunu engellememesi şartıyla oğlunun çalışmasına razı olur. Yapılan bu anlaşmanın ardından Aykut Sütoğlu, kendini kurduğu hayallerin içinde bulur. Artık kendisi de ağabeyleri gibi işe çıkacak, Mercan Dede ile aynı sahneyi paylaşacaktır. Küçük yaşına rağmen müzik dünyasına atacağı bu büyük adım onu hayallerinin daha da ötesine taşır. Sekiz ay içinde yaklaşık 30 konsere çıkar. Hatta gittiği her ülkede pasaportuna bir kaç kez bakılır. Yaşının küçüklüğü kadar yapmış olduğu müziğin kalitesi ile de dikkat çeker.
         <br/>
         <br/>
         Dünyanın farklı mekanlarını görme imkanı bulan Sütoğlu, Malta, Roma, Amerika ve Kanada'da çıktığı konserlerden vakit bulduğu ölçüde şehirlerin havasını teneffüs eder. Sahnede bulunmak kadar farklı ülkeleri gezmekten de zevk alan Sütoğlu, gittiği yerlerde insanların sıcaklığı  ve ilgisi karşısında çok etkilenir. Aykut Sütoğlu, okul ve konser dönemleri dışında klarnet ve trompetini gün içinde düzenli bir şekilde çalarak kendini eğitmeye çalışıyor. Sütoğlu beste çalışmaları da yapıyor. Şimdiye kadar beş tane beste yapmış ve bunlardan bir tanesini sahnede icra etmiş. İlerisi için dünyadaki saygın sanatçılarla aynı sahneyi paylaşmanın hayallerini kuruyor ve bunu şu şekilde ifade ediyor: "İyi bir sanatçı olmak için sadece yetenek değil, şans da gerekli. Ben kendimi şanslı buluyorum, ileride dünya çapında bir müzisyen olmayı ve festivallerde, konserlerde usta isimlerle sahne almayı istiyorum."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2043 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14433), [web.archive.org (arşiv bağlantısı)](http://web.archive.org/web/20050214223804/http://www.aksiyon.com.tr:80/yazdir.php?id=14433)
