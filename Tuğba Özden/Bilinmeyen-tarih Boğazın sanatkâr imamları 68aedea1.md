# Boğazın sanatkâr imamları

*Tuğba Özden Bilinmeyen-tarih*

<div>
 <font>
  <img border="0" height="1" src="/web/20040817213646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040817213646im_/http://www.aksiyon.com.tr/resim/504/16.jpg" vspace="5"/>
  </p>
 </font>
 <font class="content">
  İmamları nasıl bilirsiniz ? Eğer cevabınız “namaz kıldırır, bağış toplar, camiye gelen çocukları kovalar ve bol bol da cehennemle korkutur” şeklindeyse yanılıyorsunuz. Güzel konuşmak için diksiyon kursuna giden, hat ve ebru dersleri alan, namaz arası aktörlük yapan imamlar var artık.
 </font>
 <p>
  <font class="content">
   Onları çoğu zaman bağış toplayan ya da “camiye gelen çocukları kovalayan” insanlar olarak hatırlarız. Bu olumsuz imajın hafızalarımıza kazınmasında, önceleri sinema filmleri, son zamanlarda da internette yayınlanan “hoca” animasyonları önemli bir rol oynadı. Günümüzün normları hayata bakışımızı hızla değiştirse de, imamlara ya da “hocalara” karşı zihnimizde şekillendirdiğimiz ‘karikatür tasviri’ni kırmak bir türlü mümkün olmadı. Halbuki, ne onları belli bir kalıba sokan tanımlamalar doğruydu ne de onların hayatın dinamiklerinden uzak yaşadıklarına dair önyargılar...
   <br/>
   <br/>
   İstanbul gibi özel bir mekanda, Boğaz’a nazır camilerde görev yapan imamlar, yalnızca üzerlerinden esip geçen manevi havayı teneffüs etmekle kalmıyor, hissettiklerini madde âleminde ifade etmenin yollarını da buluyorlar. Bu ifadelendirme kimi zaman bir neyin ucunda musikiye dönüşüyor, kimi zaman bir hat sanatının kıvrımlı eğiminde şekilleniyor. Her ne kadar dışarıdan bakan gözler, bu tür farklı özelliklere sahip hocalara alışık olmasa da entelektüel imamlar halkın arasında saygın bir yere sahip...
   <br/>
   <br/>
   Camide hat ile meşk
   <br/>
   <br/>
   Beşiktaş’taki Küçük Mecidiye Camii imamı Cavit Coşkun bunlardan biri. Beşiktaş sahilindeki caminin lojmanında yaşayan Cavit Coşkun’un yüzüne Boğaz’ın sükûneti ve mekanın olgunluğu sinmiş. Bir derviş usûlüyle namaz vakitlerini camide geçiriyor Coşkun, işten arta kalan zamanını da hat sanatına ayırıyor. Lise yıllarından beri aşina olduğu hat sanatıyla ruhunu sakinleştiriyor.
   <br/>
   <br/>
   Cavit Coşkun, Küçük Mecidiye Camii’ne 9 yıl önce tayin olur. “Sanat Üsküdar’da öğrenilir” sözünü kendine rehber edinir ve Boğaz’ın karşı kıyısında hat eğitimi için kurs görmeye başlar. İlk meşkini rahmetli Yusuf Erzincanî’den; ikincisini de uluslararası ödüllere sahip hattat Aydın Ergün’den alır. Kalemin Kur’an-ı Kerim’de övüldüğünü ve hattın göze, ruha şifa veren bir yazı olduğunu söyleyen Cavit Coşkun, her imamın muhakkak sanatla meşgul olarak kendisini terbiye etmesi gerektiğini vurguluyor...
   <br/>
   <br/>
   Küçük Mecidiye Camii imam hatibinin ilgi alanı bu kadarla sınırlı değil. Cavit Coşkun, hem tarihi eserleri daha yakından inceleyebilmek hem de bilgisinin zekatını vermek amacıyla, emekli imam Ömer Altun’la beraber Beşiktaş semtinde bulunan bütün camilerdeki hat eserlerinin dokümanlarını da çıkarmış. Bu dokümanlarda bütün eserlerin eni, boyu, yazı çeşidi, hattatın kim olduğu yer alıyor. Hem de fotoğrafları ile birlikte dosyalanmış şekilde... Bu kayıtlar sayesinde Sinan Paşa Camii’nden çalınan bir eserin bulunduktan sonra bu camiye ait olduğu ispat edilmiş. Hat sanatının yanında, eski eserleri onaran ve aharlı kağıt imal eden Coşkun, sanatla uğraşmasının kendi mesleğindeki verimi de artırdığını düşünüyor.
   <br/>
   <br/>
   Makamına uygun hoş bir sada
   <br/>
   <br/>
   Beşiktaş’ın merkezindeki Sinan Paşa Camii’nde müezzinlik yapan Necip Demirel ise musikiye gönül vermiş bir din görevlisi. Mimar Sinan gibi bir üstadın estetik zevkini yansıtan, Kaptan-ı Derya Sinan Paşa’nın adını taşıyan bir camide günde beş kez ezan okuyor Necip Demirel... Bir zamanlar Necip Fazıl Kısakürek’in üstadı Abdülhakim Arvasi gibi mümtaz şahsiyetlerin hizmet ettiği bir camide görev yapması meslekî sorumluluğunu artırmış.
   <br/>
   <br/>
   Necip Demirel, imam latip lisesi yıllarında ilgilendiği musiki alanında zamanla kendini geliştirmiş. Çeşitli ilâhi korolarında bulunmuş; güzel ezan okuyan hocaların kasetlerini ve sanat musikisini dinlemiş. Böylece hem repertuarını genişletmiş hem de müziğe olan kabiliyetini artırmış. Necip Demirel, musiki bilgilerini Üsküdar Hüdai Tasavvuf Musikisi topluğundan aldığı ezan ve kaside okuma, ses ve nota dersleri ile desteklemiş. Bunun dışında Üsküdar’da müftülüğün düzenlediği, ünlü bestekar Hasan Şanlıtürk’ün yönetimindeki ilahi, nota ve usûl derslerine katılmış.
   <br/>
   <br/>
   Fatih Camii müezzinlerinden Ali Rıza Şahin’le İstanbul Müftülüğü’nün ilâhi korosunu kurmak için çalışan Demirel, yaptıkları çalışmaları çeşitli konserlerde dinleyicilerle buluşturuyor. Müziğe olan ilgisinin dışında şiir okumayı ve yazmayı da seven Demirel’in bazı şiir çalışmaları yayınlanmış. Kalıplaşmış hoca tanımından kurtularak bir “Hoca Efendi” prototipi oluşturmayı kendine hedef edinen Demirel, imamların ve müezzinlerin her açıdan kendini yetiştirmesi gerektiğini söylüyor: “Bizim mesleğimizde insanlar seslerini iyi tanımalı ve iyi bir şekilde kullanabilmeli. İnsanlar bizlerin seslerini duyduğunda dinleme isteği hissetmeli. Ezan, camiye gelmeyen insanı dahi camiye getirebilmeli ve okunduğunda hoş bir seda olarak semada yükselebilmeli.”
   <br/>
   <br/>
   Namaz arası tiyatro oyuncusu
   <br/>
   <br/>
   Müezzin ve imamların çoğu İslam sanatlarıyla ilgileniyor. Ama, farklı örnekleri de görmek mümkün. Dikilitaş’taki Ebubekir Camii müezzini Mehmet Yüksel, asli vazifesi dışında radyoda DJ’lik, tiyatroda oyunculuk yapıyor. Bir de ney üflüyor. Mehmet Yüksel, lise yıllarındaki tiyatro merakını imamlık döneminde de kaybetmemiş. Şehir tiyatrolarında sahnelenen bütün oyunları takip etmiş. Böylece, tiyatro çalışmaları için zihninde yeni açılımlar oluşturmaya çalışmış. Yakın gelecekte, yazdığı bir oyunu sahneye koymaya hazırlanıyor.
   <br/>
   <br/>
   Müezzin Mehmet Yüksel’e göre, imam ve müezzinler Türkçeyi doğru konuşmalı. Bu amaçla kendisi Gülgün Feyman’dan diksiyon dersi almış. Camideki görevinin dışında mahallesinde bulunan ilköğretim okulunda din kültürü dersleri de veren Mehmet Yüksel, farklı alanlara olan ilgisinin cemaatle ve çevresindeki insanlarla olan iletişimini kolaylaştırdığını söylüyor: “Mahallede geceleri bir araya gelerek gitar çalan gençler var. Bir gün onlara ney üfleyerek müziklerine eşlik etmek istediğimi söylediğimde, hem çok hoşlarına gitti hem de müzikle ilgileniyor olmama çok şaşırdılar. Şimdi o gençlerle çok hoş bir arkadaşlığımız var.”
   <br/>
   <br/>
   Küçük Ayasofya’da bir sanat âşığı
   <br/>
   <br/>
   Sakarya’da yaşanan depremin ardından kendini Küçük Ayasofya’da bulan Mahmut Peşteli, sanatla mesleğini bir arada götüren diğer bir imam. 1999’da geldiği Küçük Ayasofya semtinde, çeşitli sanatların birçok usta tarafından icra edildiğini görünce o da bu ortama ayak uydurmuş ve ilk önce ney üflemeye başlamış. Zamanla çevresinden gelen tavsiyelerin de etkisiyle ebruya yönelmiş. Yılmaz Eneş’ten ders alarak ebru hakkında teorik ve pratik bilgisini artıran Mahmut Peşteli, evinde ve Küçük Ayasofya’daki küçük mekanında sanatını icra ediyor.
   <br/>
   <br/>
   Ahşap oyma sanatıyla da amatör olarak ilgilenen Peşteli, ebru ile naht sanatını tablolarında mecz ediyor. Bulunduğu mekanın 1500 yıllık, İstanbul’un en eski mabetlerinden biri olduğunu ve bu mekanda seneler önce Aziz Mahmut Hüdai gibi önemli bir ismin ders verdiğini hatırlatan imam Peşteli, sanatla ilgilenmesinin cemaat üzerinde olumlu bir tesir yaptığını dile getiriyor. Peşteli’nin hedefi, ebru sanatçısı bir imam olarak anılmak. Kendisine, Ayasofya Camii İmamı, ‘hatip ebrusu’nun mucidi Hatip Mehmet Efendi’yi örnek alıyor. Onun gibi, eserleriyle hatırlanmak istiyor.
   <br/>
   <br/>
   İmamlığı avukatlığa tercih etti
   <br/>
   <br/>
   Sanatla uğraşanların yanı sıra kendini farklı etkinliklerle ifade eden imamlar da var. Bunlardan biri Ahmet Yıldız. Çok sevdiği bir meslek olan avukatlığın diplomasına sahip olduğu halde imamlık yapmayı tercih ediyor. İmam hatip lisesi yıllarında hocalarının avukat olmaya teşvik etmesi sonucu hukuk fakültesini kazanan Ahmet Yıldız’ın, avukatlık diplomasını alması çok da kolay olmamış. Maddi sorunlardan ötürü okuluna devam etmekte zorlanan Yıldız, imamlık yaparak okul masraflarını karşılamaya çalışmış.
   <br/>
   <br/>
   Nihayetinde diplomasını aldığında bu kez çok istediği avukatlık mesleğini yapıp yapmama konusunda tereddüt yaşamış. Bu duyguyu, cemaatin diplomayı aldıktan sonra imamlık mesleğine burun kıvırdığı şeklinde algılayabileceği düşüncesi iyice pekiştirmiş. Üstelik, stajyerlik döneminde karşılaştığı olaylar, mizacının avukatlık mesleğine pek uygun olmadığını fark ettirmiş. Ahmet Yıldız, her ne kadar avukatlık yerine imamlığı tercih etse de sosyal faaliyetlerden geri kalmamış.
   <br/>
   <br/>
   Din görevlileri temsil başkanlığı ve imam hatiplerde öğretmenlik yapmış. 1998’de ise din görevlileri için bir sendika kurmak üzere, meslektaşlarıyla birlikte kolları sıvamış. 1982’de kurdukları din görevlileri sendikası ile dünyada bir ilki gerçekleştirmiş. Sendika başkanlığı ile avukatlık bilgilerini de kullanma imkanı bulan Yıldız, kurumun kendisine verdiği imkanla kısmi de olsa imamlık görevini sürdürüyor.
   <br/>
   <br/>
   Konferans salonu formatında bir cami
   <br/>
   <br/>
   İlk görevini memleketi Merzifon’da yapan Ahmet Yüter, cemaate daha faydalı olabilmenin yollarını aramış. O dönemde karşısına çıkan faydalı eğitim kasetlerini camide cemaate dinlettiği; okuduğu farklı kitapları, dergileri cemaatiyle paylaştığı programlar düzenlemiş. İstanbul’a geldikten sonra beklentisi daha yüksek bir cemaatle karşılaşması, Yüter’i farklı arayışlara sevk etmiş. Bir gün camiye gelen Prof. Mim Kemal Öke’ye bir arkadaşının “Hocam bu kürsüde aslında sizler bulunmalısınız” sözü üzerine, Ahmet Yüter’in anlık bir heyecanla “Neden olmasın, hocamız gelsin haftaya kürsümüzde konuşsun” demesi camide konferanslar dizisinin başlamasına vesile olmuş.
   <br/>
   <br/>
   İlk söyleşiyi Mim Kemal Öke “Tarihte Türklük ve Dürüstlük” üzerine vermiş. Camideki konferanslar dizisine Oktay Sinanoğlu’ndan Ali Ulvi Kurucu’ya, Özcan Köknel’den Orhan Kural’a kadar birçok önemli isim gelerek farklı alanlarda cemaati bilgilendirmiş. Bu bilgilendirme sürecinde gündeme de kayıtsız kalınmamış, deprem korkusunun yoğun yaşandığı dönemlerde, deprem profesörü Ahmet Ercan cemaati depremle ilgili alması gereken tedbirler hakkında bilgilendirmiş. Ekonomik krizin yaşandığı dönemlerde ise iktisat profesörleri cemaate kürsüden seslenmiş.
   <br/>
   <br/>
   Sadece sosyal alanlarda değil, fen alanında da cemaatten talep gelince Ahmet Yüksel Özemre atom bilimi ile ilgili, bir üroloji profesörü prostat hastalığı ile ilgili cemaate bilgi vermiş. Cuma sohbetlerine olan yoğun talep zaman zaman bu programların konferans salonlarına taşınmasına da sebep olmuş. Ahmet Yüter, camide düzenlediği bu programları memleketine de taşımış. Her sene iki-üç ilim adamını memleketi Amasya’ya götürerek konferanslar düzenlemiş. Ahmet Yüter, camide yapılan bu konferansları kitaplaştırarak 3 ciltte toplamış. Bu konferans dizisinin dışında sanat, bilim dünyasından isimlerle de röportajlar yaparak kitaplaştırmış.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13587&yorum_id=1), [web.archive.org (arşiv bağlantısı)](http://web.archive.org/web/20040817213646/http://www.aksiyon.com.tr:80/detay.php?id=13587&yorum_id=1)
