# Özgürlük için kulluk...

*Tuba Özden Deniz 2008.06.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İbn Arabî’nin günümüz insanlarının problemlerine dair asırlar öncesinden söylediği çok sözü var. Bu öğütleri duymak isteyenler geçtiğimiz hafta düzenlenen Uluslararası Modern Çağ ve İbn Arabî Sempozyumu’nda buluştular.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080605055836im_/http://www.aksiyon.com.tr/resim/704/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080605055836/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080605055836/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080605055836oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080605055836oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İbn Arabî’ye göre hayal, âlemin temel öğesi. Allah’ın Zatı’ndan başka her şey berzahta bir hayal ve uçup giden bir gölge… Ara vermeden sonsuza dek süren suretten surete bir değişim… Âlem ancak hayalle zuhura gelir. Her şey kaynağını Allah’tan aldığı için kötülük yok şeyhin âleminde. Kötülüğün tarifi ancak iyiliğin eksikliği, yokluğu ile mümkün. Âlem, Allah’ın esmasından müteşekkil. Allah’ın bütün sıfatlarını üzerinde taşıma kudretine de bir tek ‘insan’ sahip. Allah’ın tüm sıfatlarının sergilendiği insan-ı kâmiller bir nevi âlemin sütunu. Son insan-ı kâmilin dünyadan göç etmesiyle âlemin çöküşü, ölümü de gerçekleşecek.
   <br>
    <br>
     Bu cümleler şüphesiz Şeyhü’l Ekber’i anlamak için kifayetsiz. Onun katmanlı tarifleri bizi madde dünyasının çok ötesine taşıyor. Perde perde açılarak sonunda kendi özümüze, dolayısıyla Hakk’ın yoluna sevk ediyor. İslam Felsefesi üzerine çalışmalarıyla ünlü Henry Corbin, İbn Arabî’nin ancak maneviyat ölçüsünde anlaşılabileceğine inanıyor. İbn Arabî bilgisinin ‘objektif’liğinin imkânsız olduğunu, şeyhin mânevî kapasite derecesine uygun şekilde kendini âşikâr ettiğini ve kişinin de ancak o kadarını anlayabildiğini ifade ediyor.
     <br>
      <br/>
      Onu anlayanlar ne kadar bilinmez ama bunun için gayret edenlerin çokluğuna geçtiğimiz hafta Türk Kadınları Kültür Derneği (Türkkad) tarafından düzenlenen Uluslararası Modern Çağ ve İbn Arabî Sempozyumu’nda şahit olduk. İstanbul’da başlayıp Şam’da nihayet bulan programın Türkiye ayağına, sıcak havalara, hafta sonu rehavetine rağmen katılım yoğundu. İbn Arabî’nin derin fikirlerini anlamak kolay değildi şüphesiz. Özellikle simültane çeviriye büyük ihtimal ne cümleler kurban edildi. Yine de farklı ülkelerden gelen, İbn Arabî konusunda uzman 17 akademisyeni dinlemek büyük nimetti.
      <br/>
      <br/>
      VAR OLAN YALNIZ MUTLULUKTUR
      <br/>
      <br/>
      Sempozyum İbn Arabî’yi anlamak kadar, bunun yöntemlerine dair de izler taşıyordu. Prof. Dr. Mahmut Erol Kılıç altını çizerek tembihledi katılımcılara. Şeyhü’l Ekber’in iki yüzü aşkın eseri arasında en çok bilinenlerden Füsusu’l Hikem medreselerde dahi mezuniyetten önce okutulur. İbn Arabî’nin ilk ele alınacak eseri değildir. Boston Üniversitesi’nden İlahiyat Profesörü James Morris de 30 yıldır bu alanda çalışıp, şeyhin eserlerini âlimlerle okumasına rağmen, üzerinde çalıştıkça onu anlamanın zorlaştığına değindi. Morris’e göre körün fili tutması gibi her birimiz belki de ancak bir tarafını anlıyoruz onun söylediklerinin.
      <br/>
      <br/>
      Ne de olsa yaşadığımız dünyada tamamen farklı bir dil üzerine inşa ediyoruz hayatımızı. Ancak gördüğüne inanmaya odaklanmış, zahirin ötesine geçemeyen modern insana şüphesiz İbn Arabî’nin asırlar öncesinden söylediği çok şey var. “Görüntüye aldanma der İbn Arabî. Hakikat onun içindedir, batınındadır. Yürürken bile yere sert vurma, o âlemin gözüdür. Çünkü yeryüzünde her ne varsa Allah’ın kutsal emanetidir.” diyor Prof. Dr. Mahmut Erol Kılıç tebliğinde. “Kesret (çokluk) aslında birliğe bağlıdır. Kötülük, şer de çokluğa bağlıdır. Dolayısıyla kötülüğün varoluşsal yeri yoktur bu tarifte. Var olan yalnız mutluluktur: Hak gelince batıl zail olur.”
      <br/>
      <br/>
      “Kâinatı açık bir mektup gibi görür İbn Arabî. Bizler bir zamanlar yüksek harflerdik yeryüzüne indik. Kâinatta şahid olunan her şey insana gönderilmiş bir mektuptur adeta.” Bu ilginç tarifi İbn Arabî üzerine yaptığı çalışmalarla tanıdığımız, Amerika’da bulunan Stony Brook Üniversitesi’nden Prof. William Chittick ‘Hayvâniyetin İrfânı’ başlıklı makalesinde şöyle açıklıyor: “Fütuhat’ın en uzun bölümlerinden biri Nefes-i Rahmani’ye ayrılmıştır. Burada Arap alfabesi, 28 ezeli ilahi harfin temsilcisi kabul edilir. Allah, tüm görünen ve görünmeyen yönleriyle evreni yaratmak için bu yirmi sekiz harfi kullanarak kelimeler, cümleler ve kitaplar oluşturur.”
      <br/>
      <br/>
      ALLAH'A KULLUĞUN KADAR ÖZGÜRSÜN
      <br/>
      <br/>
      Anlaşılan İbn Arabî, evreni adeta bir kavram, kurulmuş bir cümle gibi algılıyor. Bizlere ise o cümleyi anlamak için harfleri çözmek ve anlamlı bir bütünlük ortaya koymak için çaba sarf etmek düşüyor. Chittick makalesinde tüm evrenin canlı olduğuna da değiniyor: “Ruhlar vasıtasıyla tüm canlılar Allah’tan hayat alırlar ve O’nu bilirler. Hayat her şeye nüfuz etmiştir ve bizler duymasak da onlar yaratıcılarını tespih ederler. Rableri onlara fıtratları aracılığıyla bizim bilmediğimiz şekilde bilgi verir. Böylece ıslak ya da kuru, sıcak ya da soğuk, cansız, bitki ya da hayvan hiçbir şey yoktur ki kendine has bir dille Allah’ı tespih etmesin.” Arabî’ye göre bu ifadelerin birinci delili Kur’an’daki destekleyici ayetler. Diğeri de ariflerin yani ‘perdeleri kaldıran’ keşif ehlinin gerçekten eşyanın konuşmasını duyup anlatmasıdır. Zira her mahlûkun Allah tarafından öğretilmiş özel bir lisanı vardır ve bu ancak Allah’ın işitme duyusunu açtıkları tarafından duyulabilir.
      <br/>
      <br/>
      Sempozyuma Fas’tan katılan Prof. Muhammed Mesbahi, ‘İbn Arabî düşüncesinde özgürlük’ meselesini ele alıyor. İbn Arabî özgürlüğü Hakk’ın varlığına bağlıyor. Vahdet-i vücud beşeri özgürlüğe izin vermez. Bu durumda özgür olan sadece Allah’tır. Eylemlerimizi özünde Allah yarattığı için insan özgür olamaz, vazifesi kulluktur. Arabî’nin insanın özgürlüğüne getirdiği delil ise ilginç. İnsanın özgür olabilmesinin tek şartı içine Hakk’ı alabilmesi. Ancak Allah ile birleştiğinde özgür olmak mümkün. Âdem’in doğaya dolayısıyla hayata, ihtiyaçlara köleliğinden tek kurtuluş yolu da yine kulluk. Allah’a kulluk oranında hayatın tahakkümlerinden sıyrılmak mümkün. Arabî, kulluğu yani özgürlük için köleliği savunuyordu. Mesbahi sözlerini şu cümlelerle noktalıyor: “İbn Arabî’de özgürlük aklın ve iradenin, fiilin, egemenliğin değil keşfin, aşkın, zevkin, itaatkârlığın özgürlüğüdür.” Bu ise zevk meselesidir, akıl meselesi değildir!
      <br/>
      <br/>
      HER İNSANIN 'KALBİ' YOKTUR
      <br/>
      <br/>
      İbn Arabî’de hayal akıldan önce gelir. Çünkü hayal özgürlüğe izin verir. Halbuki akıl delile dayalıdır, özgürlüğe izin vermez. ‘İbnü’l Arabî Sözlüğü’nü hazırlayan Prof. Suad El Hakim ne yazık ki İstanbul’daki sempozyuma Beyrut’tan gelemedi. Fakat ‘Akıl eleştirisi’ başlıklı tebliğini göndermişti. İbn Arabî metinlerinde akılla ilgili şunları diyor: “Aklın ötesinde marifetullaha (Allah’ı bilmeye) güç yetiren bir güç vardır.” Kalp, aklın sınırının ötesindeki güçtür şeyhe göre. Her insanın aklı vardır fakat ‘kalbi olan kimse için…’ ayetlerinden de anlayacağımız üzere her insanın kalbi yoktur.
      <br/>
      <br/>
      İbn Arabî’nin hayal âlemini anlamak dijital imkânların sunduğu hayal gücüne sıkışmış, sınırları bilim tarafından belirlenmiş âlemin ötesine geçemeyen günümüz insanları için hem çok zor hem de bir o kadar ihtiyaç. Bildiğimiz dünyanın ötesinde adeta anti-dünya tarifi yapıyor Şeyh’ül Ekber. İnsanoğlu ise somuta indirgenmiş bir dünyada nefes almanın zorluğunu kavradı. Belki de bu sebeple tasavvuf öğretilerine olduğu kadar İbn Arabî’nin fikirlerine de alaka gösteriliyor. Sempozyuma katılanların yoğun ilgisi, zor metinlere rağmen birçok tebliğin ardından gelen coşkulu alkışlar da bu açlığın başka bir tezahürüydü. Katılımcılar için tek üzücü nokta bu kadar ilim adamını bir arada bulup dinleme imkânına rağmen onlara sorularını sorma fırsatını bulamamalarıydı.
      <br/>
      <br/>
      <br/>
      ALLAH’IN EINSTEIN’A İHTİYACI YOK
      <br/>
      <br/>
      Oturumlar arasında ilim adamları ile yüz yüze görüşme imkânı da bulduk. Amerika’dan Prof. Dr. William Chittick, İran’dan Sahahram Pazouki, Fas’tan Muhammed Meshabi ve Fransa’dan Denis Gril’in modern dünyada İbn Arabî’nin anlaşılması üzerine ilginç fikirleri vardı.
      <br/>
      <br/>
      -İbn Arabî’nin eserlerini anlamak çok zor; fakat bütün dünyada, özellikle de Batı’da çok ilgi görüyor. Bu yoğun alakanın sebebi nedir?
      <br/>
      <br/>
      Sharhram Pazouki: Çünkü Batı’da da Doğu’da da bir ihtiyaç bu. Tasavvuf geleneği modern dünyanın açlığına cevap veriyor. İçine düştüğümüz bunalımdan kurtulmak için İslam âlimleri bize yardımcı olabilir mi? Bu sorunun peşindeyiz. Şu an dünyada İslam’ın yüzü kötü gösteriliyor. İslamfobia Batı dünyasında çok yaygınlaştı. Gösterilen İslam’ın aslı değil. Müslümanların gerçek yüzünü tanıtacak şahsiyetlerin başında İbn Arabî geliyor. Batı’nın İbn Arabî’ye yönelmesinin önemli sebeplerinden biri İslam’ın gerçek yüzünü görmek istemeleri. Mevlana, İbn Arabî gibi isimlerin sahip olduğu düşünce tarzını modern insanın anlaması çok zor ama ihtiyacı olduğu da bir gerçek.
      <br/>
      <br/>
      William Chittick: Bilimin bize verdiği cevaplar kolay ulaşılan ve çok doğrudan. Arabî zor sorulara cevap veriyor ve bunları anlamak kolay değil. Söyledikleri insanları tatmin ediyor. Kolayı bulmak her yerde mümkün. İbn Arabî’nin özelliği her yerde olmayanı, zoru söylemesi.
      <br/>
      <br/>
      -Şeyh, hayali nesnel gerçeklik zeminine oturtuyor. Ona göre hayal sadece düşüncenin temel kurucusu değil âlemin de bir öğesi. Günümüz dünyası ise tamamen somutluk, maddiyat üzerine kurulu. Hayalden yoksul hayatlar yaşıyoruz. Modern insanın bu açıdan İbn Arabî’yi anlaması ne kadar mümkün?
      <br/>
      <br/>
      Muhammed Mesbahi: Özellikle postmodernizmden sonra elle tutulmayan hiçbir şeye inanamaz olduk. İbn Arabî’de gerçek tamamen hayale bağlı. Modern insanın İbn Arabî’yi anlamasında eksiklik olduğunu düşünüyorum.
      <br/>
      <br/>
      William Chittick: Aslında insanlarda hayal gücü var; fakat onu sadece internet, televizyon, video besliyor. Hayal dünyaları bile artık maddiyata dayalı. Araba almak, ev almakla sınırlı hayal âlemleri. Materyalist dünya ile hayal âlemi arasında günümüzde de köprü var fakat insanlar bu ihtiyaçlarının farkında değiller.
      <br/>
      <br/>
      -Fakat modern fizik de artık kat’iliğini yitiriyor. İbn Arabî’nin ihtimaller dünyasını hatırlatan çok şey var kuantum fiziğinde, holografik evren tanımlarında. Bu yakınlaşmanın sonucu ne olacaktır? İbn Arabî’yi anlamayı kolaylaştırır mı bu süreç?
      <br/>
      <br/>
      Shahram Pazouki: Zannetmiyorum. Benzerlikler var; fakat modern bilim ile İbn Arabî’nin yaklaşımı arasında temel farklar belirgin.
      <br/>
      <br/>
      William Chittick: Şu an bilimsel anlayış, araştırma yöntemleri değişiyor fakat yine de İbn Arabî’ye göre çok geri bir noktadalar. Bu belki de ilk aşama diyebiliriz. Çünkü bilimsel yöntemler dışarıdan bakmaya ve anlamaya çalışıyor. Oysa İbn Arabî içeriden yaklaşıyor. Esasında insanın bilim ile bulmaya çalıştığı cevap içinde; ama o yine de dışarıda arıyor. İbn Arabî’ye göre felsefe, ilahiyat, kimya, biyoloji bilimleri yoktur. Ona göre tek bilim kendini, dolayısıyla da Rabbini bilmektir. Aslında bizim yaptığımız içimize değil de aynaya bakmakla yetinmek. Bilim içimize bakmayı reddediyor, çünkü ölçemiyor. Herkesin kendini bulma süreci farklı. Bilimsel yöntemlere tabi tutulmadığı için bunlar dikkate alınmıyor.
      <br/>
      <br/>
      -Müslümanlarda bir de İslamî bilgileri bilimle delillendirme arzusu var. Bu tavra düşmek de pek sıhhatli değil galiba.
      <br/>
      <br/>
      William Chittick: Kur’an’ı bilimle ispat etme yaklaşımı 19. yüzyılda İngilizce konuşan Hindistanlılar arasında ortaya çıktı. Kendi dinlerini sömürgecilere karşı ispat olarak kullanmak istediler. Bu yaklaşıma şimdi düşmek çok komik. İslam’la hiç alakası olmayan bir kesimin ispatını Kur’an’da varmış gibi göstermek, birbiriyle alakasız, ortak metodu olmayan iki dili, inanışı birbirine çevirmek çabası gibi. Komik duruma düşüyoruz, çünkü 19. yüzyılın başındaki bilgisel bulguların günümüzde bir anlamı yok, doğruluğunu yitirdi. O günün önemli verileri, bugün yanlış. Bu Kur’an’a da zarar veriyor. Allah’ın güzelliğini ispat için Einstein’a ihtiyacı yok.
      <br/>
      <br/>
      -İbn Arabî özellikle Batı’da dinlerin birliğinin savunucusu olarak anılıyor. Bu ne kadar doğru anlaşılıyor?
      <br/>
      <br/>
      Denis Gril: İbn Arabî, benim dinim aşkın dinidir der. Ona göre bütün insanlar farkında olmasalar dahi Allah’a yönelir. Putlara tapsalar da bu böyledir. Çünkü her şey Allah’tır ve herkesin Allah’la kulluk ilişkisi vardır. Bu Şeyh’in putlara tapmayı kabul ettiği anlamına gelmiyor. İbn Arabî’ye göre bütün peygamberler ve mesajları tektir. Doktrin Kur’an’dır ve Hz. Muhammed bütün insanların peygamberidir. Farkında olmasalar bile.
      <br/>
      <br/>
      -İbn Arabî’de kötülük neredeyse yok. İyiliğin eksikliği olarak tanımlanıyor. Hâlbuki modern dünyada her şeyin kötüye evrildiğine dair bir görüş hâkim. İbn Arabî’nin günümüz insanına bu konuda nasihati ne olabilir?
      <br/>
      <br/>
      William Chittick: Nihilist bakış açısı Avrupa’da aydınlanma çağından sonra ortaya çıktı. Ondan önce geleneksel dinlerin hepsinde temel tevhid inancıydı. Aydınlanma çağı sonrasındaki inançta tanrı yoktu, dolayısıyla peygamber gönderemezdi ve olmayan bir şeyin yarattığı ruh da olamazdı. Bu durumda ahiret fikri de ortadan kalktı. Bu yokluklar kesreti yani çokluğu yarattı. Bir tanrı yoksa çok tanrı vardır, bir doğru yoksa çok doğru vardır gibi. Bu da kaosa, insanlarda anlam yoktur, biz yokuz gibi varoluşsal sorunlara sebep oldu. Hâlbuki İbn Arabî’de de İslamiyet üç temel üzerine kurulu. Tevhid, nübüvvet ve ahiret. Bunlar bozulmamış hâliyle diğer dinlerde de vardır. Bu üç temel esas idrak edildiği takdirde nihilizm, kötüye meyil direkt ortadan kalkar.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30415), [web.archive.org (arşiv bağlantısı)](http://web.archive.org/web/20080605055836/http://www.aksiyon.com.tr:80/detay.php?id=30415)
