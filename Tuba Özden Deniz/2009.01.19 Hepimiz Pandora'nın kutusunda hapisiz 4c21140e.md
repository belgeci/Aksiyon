# Hepimiz Pandora'nın kutusunda hapisiz

*Tuba Özden Deniz 2009.01.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeşim Ustaoğlu’nun son filmi, alzheimer hastalığını merkeze alıyor. Yönetmen, bu temanın etrafında ördüğü senaryoda; bellek yitimi, iletişimsizlik, tüketim toplumu gibi modern hayatın birçok yan etkisine de değiniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090123034325im_/http://www.aksiyon.com.tr/resim/737/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090123034325/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090123034325/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090123034325oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090123034325oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   1994’te sinema yolculuğuna ‘İz’ ile başlayan Yeşim Ustaoğlu, ‘Güneşe Yolculuk’, ‘Bulutları Beklerken’in ardından “Pandora’nın Kutusu” ile izleyicinin karşısına çıktı. Bu hafta vizyona girecek olan film, yurtdışında San Sebastian’da ‘Altın İstiridye’ dâhil birçok ödüle mazhar oldu. Filmlerinde kimlik, aidiyet meselesinin altını çizen yönetmen bu defa alzheimer ile toplumun bellek yitimini ön plana çıkarıyor. Onun filmlerine her zaman geçmişte hâlledilemeyen ve günümüze çoğalarak intikal etmiş problemler şekil veriyor. Halının altına süpürülenlere zum yapmayı seviyor Ustaoğlu. Pandora’nın Kutusu, Karadeniz’de yaşayan annelerinin kaybolduğunu öğrenen Nesrin, Güzin ve Mehmet isimli üç kardeşin yıllar sonra ilk defa memlekete doğru birlikte yola çıkmasıyla başlıyor. Alzheimer hastalığına yakalanan anne bulunup eve getiriliyor fakat bu defa kardeşler arasında yıllardır konuşulmamış kronik sorunlar gün yüzüne çıkıyor. Aile fertlerinin tüm düzenini bozan anneanne, Nesrin’in oğlu Murat ile bir frekansta birleşiyor. Biri ölüme diğeri hayata giden iki karakteri buluşturan nokta; içinde bulundukları sahte dünyadan kaçış fikri. Pandora’nın Kutusu bu kaçışı ve esasında kaçamamayı nazara veriyor zaman zaman altı fazlaca çizilen modernite eleştirisiyle birlikte.
   <br>
    <br>
     KENDİMİZE HAPİSHANE HAZIRLIYORUZ
     <br/>
     <br/>
     -Yunan mitolojisinden aşina olduğumuz Pandora, merak ettiği kutunun içini açtığında kötülükler yayılıyor etrafa. Sizin filminizde Pandora’nın kutusu modernizmi temsil ediyor diyebilir miyiz?
     <br/>
     <br/>
     Nispeten doğru. Sadece modernizmi kötüleyen bir tavır değil yalnız. Bugünkü problemlerimize dair eleştirel bir bakış var filmde; tüketim toplumuna, orta sınıfın içinde bulunduğu açmazlara, ötekiyle ilişkimiz ya da ilişkisizliğimize…
     <br/>
     <br/>
     -Pandora’nın kutusu da gayet cazipti açmadan önce, modern hayatın da albenisi çok ama içine girdiğinizde problemleri ortaya çıkıyor.
     <br/>
     <br/>
     Ben kendi seçtiğimiz hapishanemiz olarak algılıyorum. Okuldayken bir dersimiz vardı: Tasarlanmış çevre sorunları. Hayatımızı kendimiz tasarlıyoruz. Biçimlendirdiğimiz mekânlarda yaşıyor, çalışıyor, çocuğumuzu eğitiyoruz. Artık bu tercihlerimiz bizi çok domine ediyor ve bir çeşit hapishane hazırlıyoruz kendimize. Bir tarafıyla sanal bu hapishane, bir yandan da gerçekten duvarlar örüyoruz. Birtakım siteler, insanın doğasına aykırı fiziksel ortamlar yapıyoruz. Bunlar için işimizde ve hayatımızda çok taviz vermemiz gerekiyor; çünkü o standardı korumak çok da kolay değil. Bir taraftan da bizden farklı olan diğer insanla ilişkimizi gerçekten kesiyoruz, anlamak istemiyoruz. Daha üstten bakışa sahip bir tavrımız var. Film, bütün bunlarla didişiyor aslında.
     <br/>
     <br/>
     -Chomsky’nin de eleştirdiği yaratılmış ihtiyaçlara benziyor anlattıklarınız. Kendi ürettiklerimize mahkûm olma hâli…
     <br/>
     <br/>
     Kesinlikle, bir vakit sonra onlar bizi idare etmeye başlıyor.
     <br/>
     <br/>
     -Filmde alzheimeri merkeze alarak sadece bizden farklı olanla, ötekiyle değil; geçmişimizle de irtibatımızı kestiğimizi anlatıyorsunuz.
     <br/>
     <br/>
     Bu sadece Türkiye’nin problemi değil, evrensel bir sorun. Göçle ilgili sıkıntıları, farklılaşmayı birçok ülke yaşıyor. Bizim sıkıntımız ayrıca bellekle, geçmişle ilgili. Yaratılmış ihtiyaçlar bizi domine etmeye başlıyor. Geçmişiyle ilgili meselelerini çözememiş ve bugüne katmerli bir şekilde taşımış bir hâldeyiz. Diğeriyle ilişkisini iç içe getirememiş toplumları paranoya ya da korku idare eder. Dolayısıyla çok kolay manipüle edilirler. Pandora’nın Kutusu, dolaylı yoldan bunlarla da ilgileniyor. Aidiyet duygusu çok gelişmiş bir anneanne var, hayatını arındırmış, çok sadeleştirmiş. Böyle yaşarken bir kayıt edememe hastalığına, alzheimere yakalanıyor. Demans, unutma değil kayıt yapamama hâli aslında. Anneanne muzdarip kalınca şehre, çocuklarının hayatına giriyor. Aslında esas unutma hastalığına yakalanmış çocukların hayatına bakıyoruz filmde, asıl problemin orada olduğunu görüyoruz. Kendileri gibi olmayı, ait oldukları yeri çoktan unutmuşlar.
     <br/>
     <br/>
     -Anneleri bir nevi çocukları için ayna vazifesi görüyor diyebilir miyiz?
     <br/>
     <br/>
     Evet. Bir çeşit kendilerini, hayatlarını görmelerini sağlıyor.
     <br/>
     <br/>
     BÜYÜDÜKÇE KİRLENİYORUZ
     <br/>
     <br/>
     -Unutmak, bellek yitimi, kayıt edememe, çağımızın en büyük problemleri arasında. Her şeyi hap gibi almamızdan kaynaklanıyor belki de.
     <br/>
     <br/>
     Tam manasıyla günümüzün hikâyesi, bunu otuz yıl önce düşünsem nasıl çekerdim filmi bilmiyorum. Çok hızlı tükenen bir hayat; bir tek orta sınıf için değil, her kesim için geçerli. Şehre göç etmiş, birkaç kuşak yaşamış olmasına rağmen geleneksel yapısını koruyanlar bile tüketim hâlinde, burjuvalaşıyor. Bence insan olma hâlini sanki bir parça unutuyoruz. İnsanın belli bir yaşa geldiğinde giderek daha kirlendiğini görüyorum. İnsan yaşlandıkça belirli bir standardı koruyabilmek için daha domine eden, yalan söyleyen, birçok şeyi göze alabilen bir hâle büründü. Aslında daha vahşileşmeye başladı. Filmde anneanneyi dağında yaşarken sanki vahşi gibi görüyoruz, oysa çocuklar bence daha vahşi. Filmde safiyeti görebildiğimiz iki karakter; anneanne ve Murat. Biri yolun başında, bütün bunlara bakan kişi, diğeri de yolun sonuna gelmiş, ölmek üzere. Birinin ölümü diğerinin hayatının olgunlaşmasını motive ediyor. Hayatını sorgulayan bir çocuğa bakıyoruz. Nasıl bir hayatın içinden geliyor? Her şeyi var. Çok iyi bir okulda okutuluyor, onu seven anne babası var. Peki, hem anne babası hem de kendisi için nedir gitmeyen hâl? Tam manasıyla insan olmaktan uzaklaşma hâli.
     <br/>
     <br/>
     -Mehmet karakterinin pozisyonu nedir bu iletişimsizlik ağında?
     <br/>
     <br/>
     Mehmet, bütün bunların arasında önemsediğim bir karakter . Sisteme entegre olmayan biri o. Daha nihilist belki de, hiçliğin anlamını kavramış. O, durarak eylemini yapıyor. Herkese bunu yapın demiyorum ama ben önemli görüyorum bu duruşu. Sistemle barışık yaşaman için taviz vermen gerekiyor. O zaman başka bir tavır sergilemen şart. Murat da Mehmet’e bakıyor ama öyle bir hayatı isteyip istemediğini bilemiyor, o kadar yolun başında ki… Murat henüz o aşamaya gelmiş, o erdemde değil. Ve durmamayı tercih ediyor.
     <br/>
     <br/>
     -Sanat filmi yönetmenleri nihilizme çok dayanıyor, bu biraz da çözümsüzlüğe övgü değil mi?
     <br/>
     <br/>
     Benim filmlerimde pek yoktur aslında. Ben tasarlanmış, olmayan kahramanlarla pek ilgilenmem. Yaşayan tiplerdir ilgi alanıma giren. Nihilist bir anlatım biçimi ile nihilist bir karaktere yer vermek farklı.
     <br/>
     <br/>
     <br/>
     ŞEHRE TUTUNMAYA ÇALIŞIRKEN DEĞER YİTİMİNE UĞRUYORLAR
     <br/>
     <br/>
     -Pandora’nın Kutusu’nda taşra ve şehri nasıl konumlandırıyorsunuz? Filmde taşraya övgü var denilebilir mi?
     <br/>
     <br/>
     Uzun yıllardır Anadolu’yu çok gezen, filmler çeken biri olarak köyü, kasabayı, taşrayı bilen biriyim. Kendine ait dünyada hayatını sürdüren biri çok fazla değer kaybına maruz kalmaz, çünkü ördüğü bir sistem içinde yaşıyordur. Var olmak için mücadele veren, en temel gereksinimlerinden yoksun kalmış insanın kendine ait olmayan bir dünyada ayakta kalma çabası onun yitip gitmesine sebep oluyor, hayata bakışını değersizleştiriyor. Türkiye çok göç alan bir ülke ve kendine ait olmayan dünyalarda varlık göstermeye çalışan insanların hayatıyla şekillenmiş o kadar çok kent var ki artık. Kent olamamış kentler. Zorunluluklar, ekonomik sıkıntılar arasında şehre tutunmaya çalışan insanlar bir vakit sonra moralite ve ahlaki değer yitimine uğruyor. Şehirlerdeki kaosun ardında çoğu zaman görmezden gelmeyi tercih ettiğimiz bu sorunlar yatıyor.
     <br/>
     <br/>
     -Peki, filminizin umuda açıldığını düşünüyor musunuz? Pandora kutuyu kapattığında sadece umut kalıyordu dışarıda.
     <br/>
     <br/>
     İnsanın olduğu yerde hüsran da, keder de, dert de, umut da her zaman vardır. Filmde de öyle. Mesela Murat’ın değişimini, olgunlaşmasını, hayatını değiştirme ihtimalini gördüğümüz anda umuttan bahsedebiliriz. Nesrin, oğlunun ihtiyacının sadece sevgi olduğunu anladığında umut var diyebiliriz.
     <br/>
     <br/>
     -Murat’ın doğaya anneanne ile gidişi biraz da özüne dönüşü gibi mi?
     <br/>
     <br/>
     Şu sonuç çıkarılmamalı. Bu çocuk doğaya, özüne gitti ve orada yaşayacak. Bu Murat’ın olgunlaşmasını sağlayan bir dönem ve yer. Orada yaşayacağını değil, büyüdüğünü düşünmek lazım.
     <br/>
     <br/>
     -Filmlerinizde hep geçmişle hâlledilemeyen meseleler var. Pandora’nın Kutusu’nda unutma ve bellek yitimi şeklinde beliriyor, daha önceki filmlerinizde kimliklerle çözümlenmemiş sorunları ele alıyordunuz. Sizi bu konulara motive eden nedir?
     <br/>
     <br/>
     Hikâyeler gelişirken başlıklarını koymazsın, kimlik ve aidiyet problemim, geçmişle meselem var; biraz bunları paylaşayım diye oturmazsın senaryonun başına. Zaten derdin vardır, sezgisel bir şekilde yola çıkarsın ve hikâye seni çeker. Biz geçmişi, belleği, aidiyeti, kimlikleri, korkusu ve paranoyalarıyla yoğrulmuş bir milletiz. Bunlarla barışmış bir toplum değiliz ve bu konular beni öyle ya da böyle etkiliyor. Hikâyelerimde de bir şekilde kendini hissettiriyor. İç yolculuklar, değişim, dağ,  köy gibi unsurlarla belirginleşiyor. Sonuçta beni ilgilendiren, insanın kendisi ve gerçek.
     <br/>
     <br/>
     KARANLIK BİR DENİZE BAKARAK BÜYÜDÜM
     <br/>
     <br/>
     -Aslında hepsi son filminizde yer verdiğiniz unutma temasında birleşiyor.
     <br/>
     <br/>
     Evet, birleşen çok şey var aslında. Bu da bir yönetmenin üslup bütünlüğü açısından önemlidir.
     <br/>
     <br/>
     -Bütün filmlerinizde yolculuklara da yer veriyorsunuz. Bir yere varma ya da varamama hâli var.
     <br/>
     <br/>
     Bunu ben de kendime çok soruyorum. Hikâye kendiliğinden öyle ilerliyor. Ya ben çok göçen bir insanım ya da bütün hayatımı bir yolculuk gibi algılamamdan kaynaklanıyor. Yolda olmak hâlini sadece fiziksel olarak algılamıyorum, film yapmak da bir yol hâli bana göre, sizi değiştiriyor. Ben bu değişimle ilgileniyorum esasında. Yolda olma hâli bana hem fiziksel hem de insanı değiştiren bir iç yolculuk gibi geliyor. Çocukluğumda şöyle bir şeyi net hatırlıyorum. Trabzon’da çok karanlık bir denize bakarak büyüdüm ben. Arkası, ufku olmayan bir deniz. O karanlık denizin arkasındakini hep çok merak ederdim. Çok büyüleyicidir, saatlerce bakabilirsiniz. Sizin için her gece değişir o zifiri karanlık, sonsuzluğa bakmak gibidir. Trabzon dağıyla taşıyla beni çok büyüledi ama beraberinde oraya sığamadım da. Hem hep kalmak hem de gitmek istedim. İkisi de büyüyerek gelişti. Bütün hayatım boyunca da yaşadım bunu sanki.
     <br/>
     <br/>
     -Kalmak ile gitmek arasında olmak filmlerinize de yansıyan bir hâl.
     <br/>
     <br/>
     Evet, hep var. Önemli bir cümle bu benim için. Gidememe hâli hakikaten gidişi anlatır. Özellikle ‘Güneşe Yolculuk’tan sonra çok dışa vuran bir anlatım biçimi bu benim filmlerimde.
     <br/>
     <br/>
     -Filmlerinizde politik vurgu da her zaman var. Sanat filmlerinin yönetmenlerinin pek de girmek istemediği bir alandır hâlbuki bu.
     <br/>
     <br/>
     Bu da politik bir tavırdır aynı zamanda. Ben hiçbir filmi politik diye kategorize etmem. O zaman filmdeki Mehmet’i, Berzan’ı unutursunuz; anlattığı mesele ön plana çıkar. Benim için oradaki insanların öyküleri, bulundukları hâl, ne hissettikleri önemlidir. İnsan kaynaklı, gerçeğin kendisini anlatmaya çalışan bir sinema benimkisi. Bu topraklardan, hakikatten, insandan, buranın dertlerinden besleniyorum. Derinden hissettiğimiz karakterlerin filmini yapıyorum. O zaman topluma eleştirel bir bakışım olduğunu söyleyebiliriz. Politik sinema başlığı yanlış ama tabii ki bana ait net bir politik bakış açım var. Benim üst başlığım her zaman karakterlerin kendisi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32158), [web.archive.org (arşiv bağlantısı)](http://web.archive.org/web/20090123034325/http://aksiyon.com.tr:80/detay.php?id=32158)
