# Tutuklumuz kazara öl(dürül)müştür!

*Tuba Özden Deniz 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tiyatroda deli karakterlerinin özel bir yeri vardır. Doğrular, onca akıllı geçinenin arasında bir deli tarafından dile getirilir. Zira çarpıklıkların kol gezdiği bir ortamda hakikatleri söylemek bir nevi deliliktir.
  </font>
 </div>
 <div id="newsText">
  <font class="detail-text">
   Seyirci oyunun sonunda kimin daha akıllı olduğuna karar veremez. Nobel ödüllü İtalyan Yazar Dario Fo da ‘Bir anarşistin kaza sonucu ölümü’ adlı tiyatro oyununda toplumsal eleştiriyi bir delinin ağzından yapıyor. 1969 yılında Milano’da 16 kişinin ölümüyle sonuçlanan bombalı saldırı, Giuseppe Pinelli adlı bir anarşistin üstüne kalır. İtalyan polisinin çok da emin olmadan tutukladığı bu kişi, bir süre sonra da Emniyet Müdürlüğü’nün camından aşağıya atlar, atılır veya kaza sonucu düşer! Her neyse, resmî kayıtlara göre kaza sonucu ölür. Bu şüpheli ölümü aydınlığa kavuşturmak ise o sırada emniyet müdürlüğüne soruşturma için getirilen raporlu bir deliye (Atilla Şendil) düşer. Oyunun geri kalan kısmında soruşturma için getirilen deliyi, emniyet müdürü ve komiseri sorgularken seyrederiz. Kendisini Roma Yüksek Mahkemesi’nden biri olarak tanıtan delinin emniyet yetkililerine yönelik yaptığı sorgu, önce bir psikanaliz seansına ardından da derin devletin sorgulanmasına dönüşür.
   <br/>
   <br/>
   İstanbul Devlet Tiyatrosu’nda 11 yıldır sahnelenen ünlü komedi, on ikinci yılda da oynanır mı bilinmez. En iyisi mi perdeler kapanmadan gidip bir bilet alın ve 6–11 Mayıs tarihleri arasında Şişli Cevahir Sahnesi’nde oynanacak bu kara mizaha ‘seyirci’ kalın. Gerçek hayatta kalmayın…
   <br/>
   <br/>
   (ZEYNEP KILIÇ)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=488ABBC64438638A7987D1E60604F903?newsId=15448), [web.archive.org (arşiv bağlantısı)](http://web.archive.org/web/20120914033007/http://www.aksiyon.com.tr:80/aksiyon/newsDetail_getNewsById.action;jsessionid=488ABBC64438638A7987D1E60604F903?newsId=15448)
