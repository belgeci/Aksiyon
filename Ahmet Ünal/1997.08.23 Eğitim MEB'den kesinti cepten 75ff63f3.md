# Eğitim MEB'den, kesinti cepten

*Ahmet Ünal 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son iki yıldır bir uzun vadeli eğitim ana planımız yok. 7'nci 5 Yıllık Kalkınma Planı'na da uymuyoruz. Milli Eğitim Personel Kanunu da çıkartılamadı...
  </font>
 </div>
 <div id="newsText">
  <font class="detail-text">
   Ama olsun, neticede "Cumhuriyet tarihinin en büyük reformu gerçekleştirilerek, 8 yıllık zorunlu temel eğitime" hiç olmazsa kağıt üzerinde geçtik. Hem de 'kesintili' olarak.
   <br/>
   <br/>
   Burdaki 'kesinti' eğitim süresiyle değil, süreciyle ilgili. Bu süreç, Anayasa'ya göre "kız ve erkek bütün vatandaşlar için zorunlu ve devlet okullarında parasız" olması gereken ilköğretim için vatandaşın bütçesinden yapılan kesintiyle ilişkili.
   <br/>
   <br/>
   Zorunlu temel eğitim için neredeyse "uçan kuştan" bile Eğitime Katkı Payı alınacak. Avcılar, uçakla ulaşım yapanlar, cep telefonu ile konuşanlar, borsada şansını deneyenler, toto  loto düşkünleri yanında, beyanname ve sigorta işlemleri için vergi dairelerine uğrayanlar da zorunlu katkıda bulunacaklar.
   <br/>
   <br/>
   Kanun tartışmalı bazı hususları ortada bırakmamak için kesin hükümler içeriyor. Mesela, ilk maddede, "İlköğretim kurumları 8 yıllık okullardan oluşur"  denildikten sonra, "Bu okullarda kesintisiz eğitim yapılır" denilerek bu konuda ilerideki muhtemel bir esnemeye mahal bırakılmıyor. Bu bir hata olarak kabullenilse bile, hatanın da "kesintisiz" olmasında kararlı davranılıyor.
   <br/>
   <br/>
   Temel eğitimin zaafiyetleri
   <br/>
   <br/>
   Ülkemizde ilköğretim kapsamında toplam 38 bin 642 okul var. Bunun 23 bin 823'ünde birleştirilmiş sınıf uygulaması yapılıyor. 1 milyon öğrenci kapasiteli birleştirilmiş sınıflı okulların tamamı köylerde öğretim veriyor. 10 bin 826 okulda ise, beş sınıfa bir öğretmen giriyor. Bundan sonra sekiz sınıfa bir öğretmen girecek!
   <br/>
   <br/>
   Birleştirilmiş sınıflar kadar taşımalı ilköğretim de ilköğretimin belini büküyor. 1997  1998 öğretim yılında çeşitli sebeplerle kapalı olan yaklaşık 10 bin okuldan 179 bin öğrenci, merkezî durumdaki 3 bin okula taşınacak.
   <br/>
   <br/>
   Güneydoğu'nun eğitim meselesi ise, YİBO olarak bilinen Yatılı İlköğretim Bölge Okullarına havale edildi. Bu 'sihirli' kelimenin bütün problemleri çözeceği varsayılıyor. Halbuki ülke genelinde sadece 143 adet YİBO var ve bunun 62'si Doğu, 30'u da Güneydoğu Anadolu Bölgesi'nde.
   <br/>
   <br/>
   OHAL ve mücavir (çevre) illerde inşaatı devam eden toplam okul sayısı 140. Kapalı okulların sayısında rivayet muhtelif. Kaçının açılacağı 'ders başı' yapılınca belli olacak. Kışın aylarca adeta dünyayla irtibatı kesilen kırsal kesimdeki köy ve mezralarda nasıl bir "taşıma" yapılacağı konusunda konuşmak ise cesaret istiyor.
   <br/>
   <br/>
   Ulaşım problemi orman köyleri için de sözkonusu. 800 bin ailenin buralarda yaşadığı tahmin ediliyor. Kışın katırların çıkamadığı yerleşim merkezlerinde temel eğitimin nasıl verileceği ayrı bir muamma.
   <br/>
   <br/>
   6 yaşındaki bebeklikten yeni çıkmış tıfıl çocukların, 15 yaşındaki delikanlılığa adımını atmış gençlerle birarada bulunmasının doğurabileceği mahzurlar konuşulmuyor. Aynı kapıyı, aynı koridoru, aynı tuvaleti, aynı sırayı kullanacak 6  15 yaş grubuna dahil olanların birbirleriyle ilişkilerinde büyüklerin abilik yerine dayılık yapmasına fırsat verecek bir ortam oluşturabileceği eleştirilerine kulak tıkanıyor. Bu ortamın pedagojik olduğunu iddia edenlere de rastlanıyor.
   <br/>
   <br/>
   Oysa DSP'nin 4 ay önce hazırladığı eğitim raporunda da kaydedildiği gibi imam hatiplerin tercih edilmesinde, "öteki" okullardaki ahlaki yozlaşma"nın önemli bir payı var. Vatandaşla, yöneticiler arasındaki değer yargılarındaki farklılıklar azaltılmadan, bu tür "basit" engellere daha çok takılacağımız öngörüsü bir kehanet olarak görülmemeli.
   <br/>
   <br/>
   Kanun şimdiden delindi
   <br/>
   <br/>
   Kanunun "asıl maksadı" herkesin malumu olduğu için, imam hatipler haricindeki okullar, öyle veya böyle eski statülerini korudular. Dünya Bankası kredisi ile kurulan Müfredat Laboratuvar Okullar bu yıl da 'orta' kısımlarına öğrenci alabilecekler. Yine, ilkokul sonu Devlet Parasız Yatılı (DPY) sınavlarını kazananların da hakları korundu. Kanuna rağmen hakları genelgeyle korunanların arasında Çıraklık Eğitim Merkezi'ne müracaat eden "ilkokul mezunları" da vardı.
   <br/>
   <br/>
   Halbuki kanunda yalnız, "Bazı derslerin öğrenimini yabancı dille yapan (Anadolu lisesi ve kolejler) okulları" kazananlara muafiyet tanınıyor. Kanunun bu derece malul olmasının ardında, siyasi ve güvenlik endişeleriyle bir an önce çıkartılması aculiyeti yatıyor. Bakanlıktaki öğretim daireleri ve Talim ve Terbiye Kurulu'nun kanunun son şeklini Resmi Gazete'den öğrendikleri de altı çizilmesi gereken bir ayrıntı.
   <br/>
   <br/>
   Dün Ak'tı bugün kara
   <br/>
   <br/>
   Eğitimin bu denli siyasileşmesi tartışmalarında, kamuoyu "dayatma" kavramını sıklıkla işitti. O kadar ki, "dayatma", liderlerimize, dünkü 'ak'a, bugün 'kara' dedirtecek kadar etkiliydi. İşin garip tarafı ise siyasilerden ilk imzayı atma önceliğinin dönemin başbakanı Necmettin Erbakan'a ait olması. Halbuki DYP  SHP koalisyonları sırasında, MGK'dan benzeri yönde gelen teklifleri dönemin hükümetleri, "dindar vatandaşları rencide eder" gerekçeleriyle savuşturuyorlardı.
   <br/>
   <br/>
   Bir "güvenlik" konusu olarak kabul edilen "kesintisiz temel eğitim", aynı zamanda "siyasi" bir çehre kazandı. Siyasilerimiz, maalesef geçmişteki söylediklerini unutturmak için, havadaki elektriği boşaltacaklarına, yeni kriz dalgaları oluşturuyorlar.
   <br/>
   <br/>
   CHP kademeliden yanaydı
   <br/>
   <br/>
   Adını sonradan CHP olarak değiştiren Sosyal Demokrat Halkçı Parti, 1991'de "Yeni Eğitim Düzeni, Değerlendirmeler ve Öneriler" başlığıyla bir rapor hazırlıyor. Bu rapor aynı yıl temmuz ayında MYK'da tartışılarak kabul ediliyor. Bakın raporda neler deniliyor:
   <br/>
   <br/>
   "Zorunlu 8 yıllık temel eğitim ülkemizin kalkınma ve gelişmesi açısından zorunludur.... Temel eğitim, birinci devre olan 5 yıllık ilkokullarla, ikinci devre olan 3 yıllık ortaokullardan oluşur. Ancak öğrencileri, toplumumuzun sağlıklı üyeleri haline getirmede ve onların ilgi, yetenek ve kapasiteleri doğrultusunda mesleğe yönelmelerinde temel eğitimin kağıt üzerinde kalmaması için bütün olanakların seferber  edilmesi gerekir."
   <br/>
   <br/>
   "Temel eğitim okullarının 3 yıllık ikinci devrelerinde öğrenciler, çok programlı lise bölümlerinden birine yöneltilecekler, liseye girdikleri takdirde hayatlarını kazanacakları bir beceriye sahip olmaları hedeflenerek yetiştirileceklerdir." (1 Ağustos 1997 tarihli gazeteler)
   <br/>
   <br/>
   Çiller: Kademeliyi Yılmaz istedi
   <br/>
   <br/>
   15 Ağustos 1996'da ise DYP lideri Tansu Çiller, Sabah Gazetesi'nin yöneticilerine Anayol Programı'nda niçin "kademeli" yazıldığını şöyle anlatıyor:
   <br/>
   <br/>
   "Ben Anayol Hükümeti'nin eğitim programına farklı yazdım. Sayın Mesut Yılmaz okurken değiştirdi. Yılmaz'ın bu konudaki düşünceleri RP ile aynıdır. Yılmaz, hükümet programında 8 yıllık eğitimi Meclis'te son anda değiştirdi. O bedeli Anayol ödedi."
   <br/>
   <br/>
   4. madde zikzağı
   <br/>
   <br/>
   İktidar kanadının, çoğunluğu olmadığı için Meclis'te Milli Eğitim Komisyonu yerine Plan Bütçe Komisyonu'nda görüşülmesini sağladığı tasarının en fazla 4. Maddesi tartışıldı. Toplam konuşmalar yaklaşık 70 saat sürerken, bunun 10 saati 4. Madde üzerineydi.
   <br/>
   4. Madde iktidar tarafında sanki çatlağa yol açmış göründü. Ama bu çatlak, Genel Kurul'da maddenin iptal edilmesiyle onarıldı. Ebeveynlerin çocuklarını, ilkokul 5. sınıfa kadar yaz tatillerinde dahi Kur'an kurslarına göndermesini engelleyen 4. Madde Meclis Genel Kurulu'nda CHP ve RP'lilerin müşterek ret oylarıyla iptal edildi. Böylece ANAP da, CHP'lilerin karşı çıktıkları bir kanun çıkartmış olarak, sağdan gelen eleştirileri göğüsleyecek bir koz elde etmiş oldu.
   <br/>
   <br/>
   Milli Eğitim Bakanı Hikmet Uluğbay, 4. Madde'nin iptalinin doğuracağı boşluğun yönetmelikle doldurulacağını açıkladı. 18 Ağustos'ta yayınlanan kanundan iki gün sonra  Kur'an kurslarıyla ilgili yönetmelik değişikliği 20 Ağustos tarihli Resmi Gazete'de yayınlandı. İlkokul beşinci sınıfı bitirmeyenlerin hafta sonu ve yaz tatilllerinde Kur'an kurslarına gidemeyeceği resmileştirilmiş oldu.
   <br/>
   <br/>
   Hükümet programlarında temel eğitim:
   <br/>
   <br/>
   53. Hükümet (ANAYOL HÜKÜMETİ)
   <br/>
   <br/>
   "Zorunlu eğitim asgari 8 yıla çıkarılacaktır. Öğrencilerin ilgi ve kabiliyetlerine göre çeşitli meslek alanlarında eğitim görebilmeleri için ilköğretimin ikinci kademesinde başlamak ve ortaöğretimde yoğunlaştırmak üzere yönlendirme sistemine işlerlik kazandırılacaktır."
   <br/>
   <br/>
   54. Hükümet (REFAHYOL HÜKÜMETİ)
   <br/>
   <br/>
   "Zorunlu eğitim, 8 yıla çıkarılacak, öğrencilerin ilgi ve kabiliyetlerine göre çeşitli meslek alanlarında eğitim görebilmeleri için ilköğretimin ikinci kademesinde yönlendirme sistemine işlerlik kazandırılacaktır."
   <br/>
   <br/>
   55. Hükümet (ANASOL  D HÜKÜMETİ)
   <br/>
   <br/>
   "Sekiz yıllık zorunlu ilköğretim, kesintisiz olarak uygulamaya konulacaktır.
   <br/>
   <br/>
   Anayasanın 24. maddesinde, din ve ahlak eğitimi ve öğretiminin devletin gözetim ve denetimi altında yapılması öngörüldüğünden, ilköğretim ve ortaöğretim kurumlarında zorunlu din kültürü ve ahlak öğretimine devam edilecektir. Bunun dışında din eğitimi ve öğretimi ancak, kişilerin kendi isteğine, küçüklerin de kanunî temsilcilerinin talebine bağlıdır. İsteğe bağlı Kur'an kurslarından ve hafızlık eğitiminden Millî Eğitim Temel Kanunu çerçevesinde Diyanet İşleri Başkanlığı sorumludur."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2890-egitim-mebden-kesinti-cepten.html), [web.archive.org (arşiv bağlantısı)](http://web.archive.org/web/20140530203446/http://www.aksiyon.com.tr:80/aksiyon/haber-2890-egitim-mebden-kesinti-cepten.html)
