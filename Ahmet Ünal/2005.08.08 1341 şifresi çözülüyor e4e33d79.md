# 1341 şifresi çözülüyor

*Ahmet Ünal 2005.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteci-yazar Mustafa Çetin Baydar, yıllardır titizlikle topladığı dokümanları bir araya getirip hikâ-yeleştirmeye çalıştığında bir şeyin eksik kaldığını görüyordu. Şapka'nın romanını yazacaktı; fakat Şapka'ya, dolayısıyla o günkü yönetimin gözüyle Devrim Kanunları'na aykırı düşenlerin kaydının tutulduğunu belgelendirmekte zorlanıyordu.
  </font>
 </div>
 <div id="newsText">
  <font class="detail-text">
   2001 yılının Mayıs ayında yapılan Trabzon ve çevresi Uluslararası Tarih Dil ve Edebiyat Sempozyumu'nda açıklanan belgelerin önemi üzerinde tarihçiler nedense fazla durmamıştı. 1341 yılında yapılan "Mevcut Aşâir ve Şeyhler Hakkındaki Mâlumât-ı Umûmiye Anketi" bir sızıntı olsa da yakın geçmişimizin fişleme tarihçesini izah etmekte önemli bir vesika.
   <br/>
   <br/>
   Özgüvenini yitiren ve zayıflamaya  başlayan iktidarların en bariz özelliği vatandaşlarını, inançlarına, ideolojilerine, etnik kökenlerine, lehçelerine vs. göre fişlemesidir. Topluma adını veren üstkimliğin, mevcut veya sun'i sebeplerle çatlamasıyla korku, endişe ve karşılıklı güvensizlik güdüleri tırmanışa geçer. Kimi zaman da komünizm örneğinde olduğu gibi devrimle gelen iktidarlar, taraftar ve muhaliflerini tanımak için herkesi tek tek dosyalar.
   <br/>
   <br/>
   Avrupa Birliği üstkimliğinin kristalleştiği günümüzde ise fişler silinme, sabıka dosyaları raflara kaldırılma aşamasına geldi. Ancak her devlete rengini veren derinlik hissinin sosyal bünyeden tamamen silinmesi mümkün değil.
   <br/>
   <br/>
   "Sancılı, kanlı ve sarsıcı" bir dönem
   <br/>
   <br/>
   Azınlıkları özellikle Sabetaycılar'ı vergilendiren (kimilerine göre cezalandıran) D kanunu; Hatay ve Tunceli doğumluları doğdukları yerde hizmet yapmaktan alıkoyan 12 Eylül uygulamaları; 28 Şubatçıların Batı Çalışma Grubu raporları gibi örnekler Cumhuriyet hükümetlerinin gizli/açık fişlemelerinden bazıları. Osmanlı İmparatorluğu'nun aşiretlere ve boylara varan derinlikteki çalışmaları ise tarihçiler için eşsiz bir kaynak. Fakat, Milli Mücadele sırasında başlayan ve Cumhuriyet kurulduktan sonra devam eden nüfus memurluğu yangınları bu kayıtların çoğunu kül etti. 1934 tarihli Soyadı Kanunu'ndan sonra zaten eski kütüklere ihtiyaç kalmamıştı.
   <br/>
   <br/>
   Rumi 1341 (Miladi 1925) yılında şehir ve kazalarda "Mevcut Aşâir ve Şeyhler Hakkındaki Mâlumât-ı Umûmiye Anketi" ise yeni yönetimin iç isyan ve karışıklıklar karşısında bir anlamda hazırlıksız yakalanmama refleksiydi. Anketi (fişlemeyi) 11 Aralık 1924 tarihinde Dahiliye Vekâleti'ne bağlı olarak kurulan "İskân Müdüriyeti Umumiyesi" adı ile kurulan bir birimin yapması ise meseleyi daha da esrarengiz kılıyor.
   <br/>
   <br/>
   Genç Cumhuriyet'in toplumun baskın şarkî karakterini garbîleştirme (batılılaştırma) projesinde cumhuriyetin ilânıyla büyük bir adım atıldı. Rumi takvimde 29 Teşrin-i evvel 1339'a karşılık gelen bu tarihten iki yıl sonra, 1341 başlarında iş başına 3. İnönü Hükümeti gelir. Yazar Çetin Baydar'ın, "sancılı, kanlı ve sarsıcı" diyerek özetlediği transformasyon süreci başlamıştır.
   <br/>
   <br/>
   "1341 Şifresi" tâbirinin müellifi, eski bir TRT mensubu, gazeteci ve yazar Mustafa Çetin Baydar ile belgenin hikâyesini konuştuk.
   <br/>
   <br/>
   -'1341 şifresi' demekle devrimlerin eşik yılı 1925'e gizemli bir veçhe mi vermek istiyorsunuz?
   <br/>
   <br/>
   Denizciler gemilerin sulara gömüldüğü yere, bir gün gelir enkâza ulaşırız diyerek şamandıra dikerler. 1341 senesi, toplumumuzun "Şarklı" karakterine resmiyette son verildiği tarihtir. Devlet kayıtlarında 1342 tarihini arasanız bulamazsınız. Dedelerimizin ninelerimizin Nüfus Cüzdanları 1300'lü kayıtlarla gelir 1341'e dayandıktan sonra 1926, 1927 diye devam eder. Sizce bu bile 1341'in gizemli olmasına yetmez mi?
   <br/>
   <br/>
   -Meşhur gün değiştirme çizgisine benziyor.
   <br/>
   <br/>
   "Medeniyet değiştirme çizgisi" dersek daha uygun olacak. Bu kültürel transformasyonda 1341'in gizlediği sırlar, bu yıl içinde vuku bulan olayların dikkatli bir gözle analizi sonucu çözülebilir. 1341, İstiklâl Harbimizin kurucu ve yürütücüsü olan "Kumandanlar" arasındaki ayrışmanın büyüdüğü, yol ayrımının kemikleştiği tarihtir. Paşalar zıtlaşması, Deli Hâlit Paşa'yı TBMM'de sekiz kişilik bir grubun arasına alıp katletmesi ile doruğa tırmanır. Muhalif Paşaların Partisi olan Cumhuriyetçi Terakkiperver Fırka'yı koruyan Ferit (Okyar) Bey Hükümeti, Şeyh Sait hâdisesi gerekçe gösterilerek iş başından uzaklaştırılır. Yerine gelen İsmet Paşa Hükümeti, Takrir-i Sükûn Kanunu'nu çıkarır ve İstiklal Mahkemelerini kurar. Ankara İstiklal Mahkemesi'ne seçilenler Hâlit Paşa'yı katleden sekiz kişinin önde gelenleridir. 1341 yılında radikal mâhiyeti ile atılan batılılaşma adımları işte bu Takrir-i Sükûn ve İstiklal Mahkemeleri'nin hükümete sağladığı otoriteden yararlanılarak yürütülmüştür.
   <br/>
   <br/>
   Fişlemeyi yapan kurum oldukça gizemli
   <br/>
   <br/>
   -Anlattıklarınız tarihi kronoloji ihtiva ediyor. 1341 şifresinde eğer sırlar varsa bu herhalde kronoloji dışı bir zeminde olmalı?
   <br/>
   <br/>
   Yakın Tarih bilgilerinin çoğu ya ambargolu ya da tamamen gizlenmiş konumda. Buna rağmen sır küpünden sızıntılar var. 1341 yılında şehir şehir, kaza kaza yaptırılan "Mevcut Aşâir ve Şeyhler Hakkındaki Mâlumât-ı Umûmiye Anketi" bu sızıntılardan ilginç bir örnektir. Türk Tarihinde böylesi kısa bir zamanda, böylesi geniş bir fişleme faaliyetine bir ikinci örnek bilmiyorum bulunabilir mi? Anketi (fişlemeyi) yapan müessese dâhi gizemli bir konuma sahip. 11 Aralık 1924 tarihinde Dahiliye Vekâletine bağlı olarak "İskân Müdüriyeti Umumiyesi" adı ile kurulan bu devlet birimi Türk İnkılap Tarihi açısından fevkalâde önemi haiz olduğu halde yakın tarih araştırmalarında adeta gizlenmiştir. İttihat Terakki iktidarının Umumi Harp esnasında (1916) kurmuş olduğu ve içinde Moiz Kohen, Ziya Gökalp, Zekeriyya (Sertel), Baha Sait, Naci İsmail (Pelister), Şükrü Bey (Kaya) gibi zevatın doğrudan veya dolaylı  bulundukları 'Aşair ve Muhacirin Umum Müdürlüğü'nün "sosyal etütler" geleneğinden gelen bu birim, bir mânada İttihatçıların 'Temel Araştırmaları'ndan Cumhuriyet'in "Uygulamalı araştırmasına" geçmektedir. Uygulama  eli kulağındaki 'Kültür devrimi'dir. Yirmi beş sayfadan oluşan anket kitapçığında dokuz bölüm, elli yedi soru vardır. Soruları valiler ve kaymakamlar cevaplayacaktır. Aşiretlerle ilgili sorular "Bir aşiret monografisi" için bütün unsurları taşıdığı gibi, bu aşiret üzerine hükümetin yapabileceği muhtemel operasyonlar için de hazırlık soruları ile doludur. Aynı yöntem "Şeyhler" için de kullanılarak, batı karakterli kültür değişimine karşı duracak, potansiyel direnç noktalarının kemmiyet (nicelik) ve keyfiyet (nitelik) envanteri çıkarılmaktadır.
   <br/>
   <br/>
   -Bu anketin "1341 şifresi" tabir ettiğiniz olgudaki yeri nedir?
   <br/>
   <br/>
   Bu envanter sonuçlarını, hükümetin, vali ve kaymakamların ve en önemlisi İstiklal Mahkemesi âzâlarının sancılı, kanlı ve sarsıntılı 1341 hadiselerinde kullandığı o dönemin belgeleri tahlil edilince anlaşılıyor. İdam, hapis, sürgünle cezalandırılanların önemli bir bölümünün bu anket (fişleme) kurbanları olduğunu söylemek, günümüz modern iletişimindeki fişlemenin fonksiyonları hatırlanacak olursa daha bir anlam kazanır. Mesela şeyhlerle alâkalı suallerde, mürit sayısından tarikatına, mezhebine, meşrebine, çoluğuna çocuğuna, nikâhına, malına, mülküne, halk üzerindeki nüfuzuna kadar mâlumat talep ediliyor. Aşîretlerle ilgili sualler arasında, aşîretin kaç tane silahlı adamı olduğu, hayvan adedi, arazi miktarı, diğer aşîretlerle olan dostluk ve düşmanlığı, hükümetten ihale alıp yaptığı işler dahi kayda geçirilmiş.
   <br/>
   <br/>
   Bu malumatlar, kanâatim odur ki, insanlar evlerinden toplanıp nezâretlere alınırken hem Örfi İdare Mahkemeleri'nde hem de İstiklâl Mahkemeleri'nde bir pusula vazîfesi yaptı. Pek çok tutuklama, sorgulama ve cezalandırmada ortada yerde suç yoktu, ancak hükümetin envanterine geçmiş mensubiyetler vardı.
   <br/>
   <br/>
   Kıymetli bir veri tabanı
   <br/>
   <br/>
   -Bu anket nasıl gizli kalabildi?
   <br/>
   <br/>
   Bu anket, Başbakanlık Cumhuriyet Arşivi'nin Toprak İskan Evrakı arasından çıkmıştır (B.C.A.,T.İ.E.) 272.65 / 6.4.5.
   <br/>
   <br/>
   Belgeler 3-5 Mayıs 2001 tarihinde yapılan Trabzon ve çevresi Uluslararası Tarih Dil ve Edebiyat Sempozyumu'nda tanıtıldı. Anket bütün Türkiye  çapında yapıldığı halde sadece Trabzon'a ait olanı elimizdedir. Anketin bütün şehirlere ait tespitlerinin yayınlanması halinde yüzlerce (bir ihtimal binlerce) sayfalık bir sosyal envanterin çıkacağı aşikardır.
   <br/>
   <br/>
   1341 yılı ve devamında inkılaplara muhalefet ettiği gerekçesi ile cezalandırılan, sürülen, mecburi iskâna tabi tutulan insanların, grupların, ailelerin bu envanterde hangi gerekçeler ve tanımlamalarla yer aldıkları Türk inkılabının bilimsel analizleri için kıymetli bir veri tabanı oluşturmaktadır.
   <br/>
   <br/>
   -Sizin önümüzdeki günlerde çıkacak yakın tarih romanınız 'Şapka'nın bu konuştuğumuz anketi de dikkate alarak şekillendiğini söyleyebilir miyiz?
   <br/>
   <br/>
   "Şapka" konusu üzerinde, yıllardır çalışıyorum. Olayın  kahramanlarından yahut yakınlarından pek çok sima ile tanıştım, mülakatlar yaptım. Çalışmamın sonuçlarını geniş kitlelere aktarmam için yazar dostlar "Senin iyi bir tahkiye (hikayeleştirme) üslubun var önce konuyu romanlaştır." diye telkinde bulundular. Bir yakın tarihi romanı ortaya çıktı; ama anlatımım roman unsurları dışında tamamen belgesel bir mahiyettedir. Eserimi yayınladıktan sonra yıllar boyu topladığım belgeleri, yaptığım  ses kayıtlarını, taradığım gazete koleksiyonlarını da kitaplaştırma arzusundayım. Şapka hadisesi, öylesine bir organik bütünlük içerisinde ki sözünü ettiğim anket Başbakanlık Arşivi'nde ortaya çıkmasaydı dahi, o fonksiyonel olarak zaten varlığını haber vermekteydi.
   <br/>
   <br/>
   TARİKAT ŞEYHLERİ
   <br/>
   <br/>
   Sual 43: -Şeyhin ismi, sinni, pederinin ismi ve efradı ailesinin ismi ve sinleri:
   <br/>
   <br/>
   Cevap 43: Kazamızda üç şeyh vardır. Birincisinin ismi Hacı Yunus pederinin ismi müteveffa Hasan Efendi'dir. Altmış beş yaşındadır. Elli yaşında bir zevcesi, otuz beş yaşında Mehmet isminde bir evladı vardır. İkinci şeyhin ismi Hacı Hafız Ali Avni, pederi müteveffa Hüseyin Efendi'dir. Kırk sekiz yaşındadır. İki zevcesi dört erkek dört kızı vardır. Üçüncü şeyhin ismi Abdulvehhab pederi müteveffa İbrahim Efendi'dir. Otuz altı yaşındadır. İki zevcesi ve iki erkek iki kız çocuğu vardır.
   <br/>
   <br/>
   Sual 44: -Şeyhin mahal-i tevellüdü, vilayeti, kazası, karyesi.
   <br/>
   <br/>
   Cevap 44: - Hacı Yusuf  Vakfıkebir kazasında Seyit Ahmet karyesinde tevellüt etmiştir.
   <br/>
   <br/>
   Hacı Hafız Ali  ""  ""     ""      ""          Nefs-i Şarlı    ""   ""     ""    ""        "" "
   <br/>
   <br/>
   Abdulvehab Efendi ""   ""    "" ""          Akköse  ""      ""      ""   ""   ""   ""
   <br/>
   <br/>
   Sual 45: -Şeyhin mezhebi ve tarikati nedir ve şeyhlik kendisine kimden intikal etmiştir?
   <br/>
   <br/>
   Cevap 45: -Hacı Yunus'un mezhebi Hanefi, tarikatı Kadiri'dir. Şeyhlik kendisine Giresun'un Keşap nahiyesinde Yolağzı nam mahallede Gökçezâde müteveffa şeyh Hüseyin Efendi'den intikal etmiştir. Hacı Hafız Ali'nin de târikatı Nakşibendi olup, yol ağzındaki şeyh Hüseyin Efendi'den tarikat ve icâzet almıştır. Mezhebi Hanefi'dir. Abdulvehab Efendi mukdemâ Kadiri tarikatında iken dört sene mukaddem Keşap Yol Ağzı'nda kâindir.
   <br/>
   <br/>
   Sual 47: -Derece-i tahsili nedir, nerede okumuştur?
   <br/>
   <br/>
   Cevap 47: -Hacı Yunus'un ilmi tahsili yoktur. Ümmidir. Mezhebi Hanefi'dir. Hacı Hafız Ali Dersaadet'te ve Abdulvahhab Efendi Çorum Medresesinde ikmal-i tahsil etmiştir.
   <br/>
   <br/>
   <img src="/web/20130623074453im_/http://www.aksiyon.com.tr/aksiyon/resim/557/28a.jpg"/>
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### uğur kutlu, 06 December 2010, 10:59
> Hacı Yunus Efendinin babası Mehmet efendi olup tarikatı da helvetidir.

Kaynak: [www.aksiyon.com.tr](http://www.aksiyon.com.tr:80/aksiyon/haber-13703-36-1341-sifresi-cozuluyor.html), [web.archive.org (arşiv bağlantısı)](http://web.archive.org/web/20130623074453/http://www.aksiyon.com.tr:80/aksiyon/haber-13703-36-1341-sifresi-cozuluyor.html)
