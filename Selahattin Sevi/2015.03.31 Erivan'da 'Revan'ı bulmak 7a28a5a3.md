# Erivan'da 'Revan'ı bulmak

*Selahattin Sevi 2015.03.31*

<div class="pNewsDetailMainContent" itemprop="articleBody">
 <p>
  Büyük meydanlar, geniş bulvarlar, uzun caddeler doğuya ait bir sürpriz barındırmıyor. Eski Şehir veya Arap Mahallesi diye adlandırılan bölge istisna! Burada büyük parklar, dev heykeller yok. Daracık sokaklarda birbirine yaslanıyor gibi duran evler harabe halde. Kemerli ve gölgeli yollar küçük bahçelere ve onların arkasında taş ve ahşap evlere çıkıyor.
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566824.jpg "/>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566825.jpg "/>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566826.jpg "/>
 </p>
 <p>
  Sadece cetvel ve pergel kullanılarak çizilmiş izlenimi veren Ermenistan’ın başkenti Erivan, Sovyet döneminin bütün izlerini taşıyor. Büyük meydanlar, geniş bulvarlar, uzun caddeler doğuya ait bir sürpriz barındırmıyor. Eski Şehir veya Arap Mahallesi diye adlandırılan bölge istisna! Burada büyük parklar, dev heykeller yok. Daracık sokaklarda birbirine yaslanıyor gibi duran evler harabe halde. Kemerli ve gölgeli yollar küçük bahçelere ve onların arkasında taş ve ahşap evlere çıkıyor. İnsanların yüzü genelde gülüyor. Eski ev kalıntılarının üzerine yapılan beton ‘çıkmalar’ dikkati çekiyor. Buralarda eskiden Arapların, Müslümanların yaşadığı söyleniyor. Bazı binalarda İslam mimarisinin kalıntıları seziliyor. Kubbeler, kemerler geçmiş zamanın izlerini taşıyor. Küçük bahçenin açık kalan ahşap kapısında yaşlı bir teyze sabahlığı ve üzerine sardığı battaniyesiyle gülümsüyor. Türkçe konuştuğumuzdan olsa gerek ‘Size kahve yapam’ diyor. Almanya’dan kızı ziyarete geldiği için çok mutlu olduğunu söylüyor bir yandan da. İçeride oğlu ve kızı da var. Kahveyi bizzat kendisi hazırlıyor. Oğluna ‘Alman çikolatalarından’ getirmesini söylüyor. Adım “Seda” diyor. Şaşırıyoruz; bunun bir Türk adı olduğunu söylüyoruz. Bu ismin nereden geldiğini merak ediyoruz. Esasında gerçek adı “Özgürlük” anlamındaki Azatuhi imiş. Azat, Kürtçe’de özgürlük demek. Bu ismin de Kürtçe kökenli olduğu ortaya çıkıyor. Ancak herkes ona Seda diyor, Seda diye biliyor. Çok küçükken biri Seda deyince adı öyle kalmış. Ancak sebebini bilmiyor. Ataları 1915 Olayları esnasında Van’dan göç etmiş.
 </p>
 <p>
  73 yaşındaki Seda Teyze kahve yaparken bu kez kızı Nona anlatmaya başlıyor. Çat pat Türkçe konuşmaya çalışıyor. Meğer Almanya’da Türklerle iç içe yaşadığından bazı kelimeleri öğrenmiş. Birçok Türk arkadaşı olduğunu memnuniyetle anlatıyor. Oğlu Gagik, Zaman ve Hürriyet gazetelerini bildiğini; Ermeni haber sitelerinde bu gazetelerden çokça çeviri haberler yapıldığını belirtiyor. Gagik bizi kapıdan uğurlarken annesinin bizi neden eve davet ettiğini anlatıyor: “Annem, iyi insanları yüzünden tanır.”
 </p>
 <p>
  Gagik, ardından “Maalesef politik sebeplerden dolayı normal iletişim kuramıyoruz. Keşke sınır bir an önce açılsa.” diye dert yanıyor.
  <br>
   Elbette 1635 yılında Dördüncü Murat tarafından fethedilen, adına Topkapı Sarayı’nda köşk yaptırılan ‘Revan’ Beylerbeyliği’nden veya Revan Hanlığı’ndan kalan sayısız sivil ve dinî mimari örneklerinden çok az şey var şimdi. Fakat yıkık dökük yapılar, ahşap evler, küçük kapılar, geniş pencereler, duvarlar, kemerler, kayısı ağaçları, kahve ve Seda Teyze geçmişle bugün arasında özel bir köprü kuruyor.
  </br>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566827.jpg "/>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566828.jpg "/>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566829.jpg "/>
 </p>
 <p>
  <img alt="" src="http://web.archive.org/web/20150706195810im_/http://medya.aksiyon.com.tr//aksiyon/2015/03/30/566830.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/dosyalar/erivanda-revani-bulmak_550325), [web.archive.org (arşiv bağlantısı)](http://web.archive.org/web/20150706195810/http://www.aksiyon.com.tr/dosyalar/erivanda-revani-bulmak_550325)
