# Boğaz'da rüzgarla dans

*Selahattin Sevi 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kültürlerin kesiştiği dünyanın incisi Boğaziçi en çok şenliklere, sevinçlere ve coşkulara sahne olabilirdi.
  </font>
 </div>
 <div id="newsText">
  <font class="detail-text">
   Geçtiğimiz hafta bu yönde güzel bir sürprizle karşılaştı İstanbullular. Kıyılarında gezenler, balık tutanlar, piknik yapanlar ve güneşli bir haftasonu Boğaz'ın keyfini çıkaranlar ilk defa izleme imkanı buldukları yarışla iki kıtayı birbirine bağlayan mavi sularda rüzgarla denizin dansını seyrettiler.
   <br/>
   <br/>
   Devasa tankerlerin kaptan ve mürettebatlarının, Boğaz hattındaki vapur yolcularının ve turist teknelerinin yakından izleme şansına sahip olduğu 1. Boğaziçi Yelken Yarışı oldukça heyecanlı geçti.
   <br/>
   <br/>
   Yelkenler fora
   <br/>
   <br/>
   Türkiye Açıkdeniz Yarış Kulübü'nün düzenlediği, The Marmara İstanbul ve Ataköy Marina'nın sponsorluğunu yaptığı yarış 34 teknenin Beykoz açıklarında buluşmasıyla başladı. Sıra halinde bekleyen ve start verilerek 'yelkenler fora' diyen yarışçılar kuzey rüzgarlarıyla rengarenk yelkenlerini doldurunca heyecanlı yarış başladı. Yelkenlerin kuzeyden güneye devam eden resmi geçidi sürerken, köprülerle, hisarlarla, tarihi yapılarla güzel fotoğraflar oluşuyordu. Buna Boğaz hatlarının vapurları, büyük tekneler, sürat motorları da eklenince seyrine doyum olmayan kompozisyonlar ortaya çıkıyordu.
   <br/>
   <br/>
   İstanbullulara hediye
   <br/>
   <br/>
   Destek ve CHS(yarış tipi) sınıflarından teknelerin katıldığı ve yaklaşık 300 yelkencinin büyük efor sarfettiği yarış Dolmabahçe açıklarında sona ererken, 8 deniz mili mesafedeki etap yaklaşık 2 saatte katedildi. Yarışlar sonunda, CHS Klas 1'de ProvezzaX adlı teknesiyle Engin İmre, destekte ise Orsa adlı teknesiyle Süreyya Çetin ipi göğüsledi.
   <br/>
   <br/>
   CHS sınıfında Klas2'de Hale ile Özgün Dumrul, Klas 3'te Trio ile Yalçın Gönenç birinci oldu. Destek sınıfında ise Klas 1'de sistem 3'le Zahit Şekeroğlu, Klas 2'de Bülent İçören, Klas 3'te Sultan'la Ertuğrul Ağca ilk sırada yer aldılar.
   <br/>
   <br/>
   Aşırı sıcaklardan bunalan, yoğun hayat temposu ve trafikten sıkılan İstanbullular, Boğaz'daki yarışı ilgiyle izlediler. Yarışların devamının geleceğini bildiren yetkililer, "Bunun, doğal yelken ve deniz sporları tribününe sahip kent olan İstanbul'un tanıtımı için bir görev, İstanbullular için bir hediye" olduğunu belirtmeden edemediler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2761-bogazda-ruzgarla-dans.html), [web.archive.org (arşiv bağlantısı)](http://web.archive.org/web/20140115015956/http://www.aksiyon.com.tr:80/aksiyon/haber-2761-bogazda-ruzgarla-dans.html)
