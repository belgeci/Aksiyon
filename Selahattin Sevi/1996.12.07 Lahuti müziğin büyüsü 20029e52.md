# Lahuti müziğin büyüsü

*Selahattin Sevi 1996.12.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her kültür kendi coğrafi bölgesinde, kendi inanç sistemi çerçevesinde maddi olmayanla irtibat kurmaya ve  evrenin sınırlarını genişletmeye çalışıyor tarih boyunca.
  </font>
 </div>
 <div id="newsText">
  <font class="detail-text">
   Her inanç sistemi kendi doğruları içinde yaratıcıya yöneliyor O'na ait bilgileri araştırıyor, O'nu bilmeye çalışıyor.
   <br/>
   <br/>
   Bunu Cemal Reşit Rey Konser Salonu'nda gerçekleştirilen 'Mistik Müzik Festivali'nde bir defa daha görmek mümkün oldu. Cemal Reşit Rey'deki her konserde farklı bir inancın temsilcisi müzisyenler kendi inançlarının doğruları içinde kendi cananlarını ararken dinleyenlere zevk dolu dakikalar yaşattılar.
   <br/>
   <br/>
   "Gözümde daim hayalcânân
   <br/>
   <br/>
   Gönülde her dem cemali cânân"
   <br/>
   <br/>
   Bazen şehrin kalabalık  sokaklarında yürürken birden bir dükkandan yükselen ve sizi sizden alarak uzaklara götüren melodiler çalınır kulağınıza.
   <br/>
   <br/>
   "Dili biçareyi mecruh eden tiği nigâhındır"
   <br/>
   <br/>
   Sesin nereden geldiğini merak edersiniz. Hemen müziğin kime ait olduğunu sorar, kasetten bir tane alırsınız. İşte Cemal Reşit Rey'deki konserler aynı merak ve zevkin duyarlılığı içinde geçti.
   <br/>
   <br/>
   Konserlerin şüphesiz en ilgi çekeni  Türk Tasavvuf Müziği Konserleri'ydi: Özellikle Ahmet Özhan, Tarihi Türk Müziği Topluluğu ve Mevlevi Ayini dinleyenlere çok hoş saatler yaşattılar.
   <br/>
   <br/>
   Pakistan'dan gelen Sabri Kardeşler de gerçekten enfes bir konser sundular. İzleyenlere, Türkiye dışındaki sufi müziğin örneklerini sergilediler. Sabri Kardeşler Amerika ve İngiltere'de çok tanınan ve sevilen, müzikleri tutulan bir grup. Cemal Reşit Rey Konser Salonu'nda verdikleri konser eğer Amerika'da olsaydı  muhakkak izdihama neden olurdu. Sabri Kardeşler 30 yıldır dünyanın dört bir yanında ülkelerine ait sufi müziğin örneklerini sunuyorlar. Mükemmel sunumları ve çok hassas seslerle şarkı söylemeleri dinleyenleri çok derinden yakalıyor. Sabri Kardeşler'in müziğinde Allah'ı aramaya çıkan bir dervişin gönül zenginliği var. Allah'ın kainatta gösterdiği asar karşısında kendinden geçen insan, istiğrakını şiirle ifade etmeye başlar. Bazen sufinin duyduğu şeyleri ifade etmeye şiirin gücü yetmez, kelimeler donar kalır ve imdada müzik yetişir. Quwwalli müziği, ilahi bir tutku ve mistik bir zevk halidir. Müzik kalbe direkt dokunur, kalbi harekete geçirir, bir tür tutulmaya, kendinden geçmiş bir neşeye ve üstün dili kullanan anlayışın ortaya çıkmasına neden olur.
   <br/>
   <br/>
   Festivalin en önemli gruplarından "Lakota Sıoux Kızılderili Dans Tiyatrosu" Cemal Reşit Rey Konser Salonu'nda bir ilki gerçekleştirdi. Kızılderili mistik müziği ses ve davul ikilisinin ortaya çıkardığı saunda dayanıyor. Kızılderili'nin bahar başlarken, ava gitmeye hazırlanırken, evlenirken, savaşırken ve neşelenirken yanında daima inandığı yaratıcı vardır ve O'na yakarır. Bağırırken çıkardığı ses Allah'ın ona hayat verirken üflediği, ölürken de geri aldığı nefestir. O yüzden Kızılderili müziğinde nefes önemli bir yer tutuyor. Tam tam sesi ise Allah'ın kendine verdiği ruhun yaşadığını ifade eden kalp sesini simgeler. 'Tam tam'larla 'He'ler birbirine karışırken Kızılderili herhangi bir totemle ifade etmediği yaratıcısına yaklaşmaya çalışır.
   <br/>
   <br/>
   Cemal Reşit Rey  'Mistik Müzik Festivali' dolayısıyla bir ilke daha imza attı. Salondaki görevli kızlardan birinin konserden önce ''Bunlar galiba 'hu'cu'' sözleri de sanıyorum bu konserin anlamını ifade etmeye yeter. Devraniler ve Kıyamiler'in tamamen zikirden oluşan programını izleyenler adeta büyülendi. İzleyenleri kendinden geçiren Kıyamiler'in zikri Bektaşi geleneğine uygun gerçekleştirilirken, salatü  selam ve ilahiler konser salonunda kalbi bir hava yaşattı. Bu zikir konserlerinin önümüzdeki yıl da sürmesini diliyoruz.
   <br/>
   <br/>
   "Kamboçya Müziği'ni sunan Ngek Chum, Ra Kılay, SamAg sam, Chan Moly Sam, Malene Sam ve Sam Oeun Tes ise Uzakdoğu'ya özgü o mistik sesleriyle Türk izleyicilere nefis bir müzik ziyafeti sundular. Ayrıca İstanbul'un İslami kimliğinden kaynaklanan o engin hoşgörü altında yüzyıllarca kendilerine ilişilmeden yaşayan Ermeni, Yahudi ve Rum Ortodokslar da kendi dini müziklerini sundular.
   <br/>
   <br/>
   Böylesine güzel bir organizasyonu gerçekleştirenlere teşekkür etmek gerek. "Mistik Müzik Festivali" inşaallah gelenekselleşir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2021-34-lahuti-muzigin-buyusu.html), [web.archive.org (arşiv bağlantısı)](http://web.archive.org/web/20120430212150/http://www.aksiyon.com.tr:80/aksiyon/haber-2021-34-lahuti-muzigin-buyusu.html)
