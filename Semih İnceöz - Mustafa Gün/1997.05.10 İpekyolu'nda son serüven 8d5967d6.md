# İpekyolu'nda son serüven

*Semih İnceöz - Mustafa Gün 1997.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uçsuz bucaksız okyanusları, ölümcül çölleri ve dağları aşarak bilinmeyen ülkelerden ve insanlardan bilgiler taşıyan gezginler çağlar boyunca bu dünyayı daha anlamlı kılmışlardır.
  </font>
 </div>
 <div id="newsText">
  <font class="detail-text">
   Çinli Hsuangtsang, İtalyan Marco Polo, İbni Batuta ve Evliya Çelebi geçen yüzyılların bu sıradışı insanlarından yalnızca birkaçı. Teknolojinin hızla geliştiği, dünyanın gittikçe küçüldüğü, en uzak mesafelere bile birkaç saatte gidildiği günümüzde de böyle insanlar, sayıları az da olsa hâlâ var. Yeni yerleri görme, modern hayatın projeksiyonlarından uzak bölgeleri keşfetme isteği ile yollara düşüyorlar. Arif Aşçı da bunlardan biri. Aşçı ve ekibi İpekyolu'nu bir baştan bir başa katediyorlar.
   <br/>
   <br/>
   İki bin yıl boyunca İnsanlık tarihine damgasını vuran İpekyolu'nda kervanlar, çetin tabiat koşullarına aldırmadan kurak çölleri ve yüksek dağ geçitlerini aşarak, ipek, baharat ve porseleni doğudan batıya ve batıdan doğuya taşırken, diğer yandan da geçilen ülkelerin dillerini, dinlerini, geleneklerini, keşiflerini, damak tatlarını birbirine harmanlamışlar.
   <br/>
   <br/>
   Bu harmanlamayı tekrar canlandırmak için, sanat tarihçisi ve fotoğrafçı Arif Aşçı, film yapımcısı Paxton Winters, fotoğrafçılar Murat Özbey ve Necat Nazaroğlu'ndan oluşan Türk ekibi, 10 deve ile, motorlu araç kullanmadan, tarihi İpekyolu'nu yeniden katetmek üzere 1996'nın Haziran ayında Çin'den yola çıktılar.
   <br/>
   <br/>
   Öğretim üyesi bir seyyah
   <br/>
   <br/>
   Arif Aşçı 19841986 tarihleri arasında Mimar Sinan Üniversitesi'nde öğretim üyeliği yaptı. Bazı problemlerden dolayı 1986 yılında istifa etti ve 3 yıllık bir dünya turuna çıktı. O üç yıl içinde Kuzey Pakistan'dan Kaşgar'a geçtiğinde, Uygur Türkleri'yle tanıştı ve Uygur'larla Türkçenin izine düşmek iyi bir belgesel olur diye düşündü. 1989'da tekrar Türkiye'ye döndüğü zaman sinemacı Haluk Koçoğlu'yla birlikte Turkuaz belgeselinin projesini yaptı. İpekyolu belgeseli de o zamanlar gelmişti aklına. Japonlar'ın yaptığı İpekyolu belgeselini izlemişti televizyonda. Ancak, o belgeseli izlerken bir çok hata gözüne çarpmıştı. Yıllar sonra TRT'den o kasetleri alıp izlerken de fark etmişti bu hataları. Bütün kültürel zenginliğin sanki Çin'den geldiği iddia ediliyordu. Bu iddia aslında büyük bir tarihi hataydı.
   <br/>
   <br/>
   Arif Aşçı, resim ve sanat tarihi üzerine merakı, tarihle ilgili araştırmaları arttıkça, bir şeyi farketti. Aslında inanılmaz zenginlikte bir kültürel hazine, Ortadoğu'dan ve Orta Asya'dan Çin'e gitmişti. Ve o ÇinJapon ortak yapımı olan filmde pek buna değinilmiyordu. Halbuki Budizm, İpekyolu'yla Hindistan'dan Çin'e gitmişti. Konfüçyüs Çin'de siyasetçileri yetiştiren filozoftu. Bu yüzden Çin'de yetişen tek düşünce sistemi Lao ve Konfüçyanizmdi. Fakat din olarak İslam, Budizm, Maniheizm  İpekyolu'yla Batı'dan Doğu'ya, Çin'e ulaşmıştı. Çin'de hiç meyve kültürü yoktu, aşağı yukarı bütün meyveler Ortadoğu'dan, Afganistan'dan Çin'e gelmişti.
   <br/>
   <br/>
   Keçe yapma ve halı dokuma  Orta Asya'dan, Ortadoğu'dan ve İran'dan, yine tekerlek kullanımı İskitler'den Çin'e gitmişti. Çin porselenleri ünlüydü. Çin porseleni binlerce yıl renksiz, küf yeşili bir porselen olarak üretilmişti. Çinliler porselende mavi rengi kullanmayı İran'dan öğrenmişti. Yani o rengin hammaddesini yine İpekyolu ticareti vasıtasıyla aldı. İpekyolu tarihini inceleyince, Çin'in tüm Orta Asya'daki Türklere, semitik Arap ırklarına ve İran'lılara verdiğinden çok, bunlardan Çin'e giden büyük derecede zengin kültürler göze çarpıyor. Aslında herkes birşey almış ve birşey vermiş. Halbuki o ÇinJapon ortak yapımı olan filmde sanki biraz bütün dünya medeniyetleri Çin'in ışığıyla aydınlanıyor gibi bir imaj verilmişti.
   <br/>
   <br/>
   İşte Arif Aşçı ve ekibinin İpekyolu'nu yeniden gündeme getirmekdeki amacı, İpekyolu'ndaki bütün kültürlerin birbirlerini etkilediğini göstermek ve bu gerçeği tekrar gün yüzüne çıkartmaktı. Arif Aşçı bununla ilgili görüşlerini ve nasıl hazırlanıp yola çıktıklarını anlatırken şunları söylüyor: "Kendi kendimize şöyle düşünmüştük. Öyle bir yolculuk yapalım ki kendimizi doğayla sınayalım, doğa içinde çok renkli bir yolculuk yapalım. Bütün çöl, dağ ve zor iklim koşullarını yaşayalım. Bir yandan develerle eski çağ kervancıları gibi, sanki tarih içinde yolculuk yapar gibi bir hayat yaşarken, bir yandan da  film ve video aracılığıyla bütün tarihi inceleyerek,  İpekyolu'nu gerçek anlamıyla yeniden gündeme getirelim.
   <br/>
   <br/>
   Bu amaçla kolları sıvayan Arif Aşçı ve ekibi iyi bir dosya ve proje hazırlıyor. Bu konu biraz da porselen ve seramikle ilgili olduğu için sponsorluğu Kale Grubu'na teklif ediyorlar. Kale Grubu'nun kabul etmesi üzerine ikinci bir sponsora hemen hemen gerek kalmıyor. Aşçı bu konuda şunları söylüyor
   <br/>
   <br/>
   Kale Grubu projeyi hemen kabul etti. Ve bilfiil çalışmaya başladık. Projeyi kabul ettirdikten sonraki hazırlık iki yıl sürdü. Kale Grubu projenin nakit parasını veriyordu ama bunun yanında, kamp malzemeleri, fotoğraf makinaları, kervanın sigortalanması, nakliyeler için bir hava yolu şirketi, fotoğraf çekmek için film ve projenin belli etaplarında tanıtım için gerekli kampingler de gerekliydi. Bütün bunların her biri için belki 10 adet şirkete başvurduk. Kamp malzemeleri için Caravan'dan olumlu cevap gelmeden önce Amerika'da ve Avrupa'da belki 10'dan fazla firmaya başvurduk. Hepsi %50 indirim öneriyordu. Bir tek Caravan herşeyi karşılarız dedi. Esas sponsor Kale Grubu. Çünkü  nakit para verdi. Bütün sponsorların da parasal katkılarını değerlendirirsek, Kale Grubu'nun yolculuk için verdiği paranın dışında, bu iş için harcanan toplam para 1.5 milyon dolara yaklaşacak neredeyse. Bizim kervan olarak harcadığımız para ise yaklaşık 100 bin dolar civarında. Bütün hazırlıklar çok uzun sürdü. Çin vizesini almak sırf 6 ayımızı aldı. Türk cumhuriyetleri vizeleri birer günde çıktı. Dışişleri el koydu olaya. Biz bu işe para kazanmak için girmedik. Bizim amacımız vardı. Bu yolculuğu yapmak ve güzel fotoğraflar çekmek istiyorduk. Tabii o güzel yerleri kervanla geçince çok güzel fotoğraflar çekme istiyorduk. imkânı çıkıyor. Köy köy yürüyünce binlerce insanla karşılaşıyorsunuz".
   <br/>
   <br/>
   Birbirini çok iyi tanıyan bir ekip
   <br/>
   <br/>
   Ekipteki Murat Özbey ve Necat Nazanoğlu Arif Aşçı'yı yıllardır tanıyorlardı ve uzun senelerdir de asistanlığını yapmaktaydılar. Film yapımcısı olan Amerika'lı Paxton Winters'la proje hazırlanırken tanışılmıştı. Paxton aranılan tüm özelliklere uygundu. Hem iyi bir sinema ve belgesel eğitimi görmüştü, hem kameramandı. Ama en önemlisi dışarıdan bakan bir göz gerekiyordu böyle bir yolculuğa. O anlamda iyi bir ekip oluşturulmuştu.
   <br/>
   <br/>
   Ve yola çıkılıyor
   <br/>
   <br/>
   Ekip yolculuğun başlangıç noktası olan Çin'e, yola çıkmadan bir ay önce gitmişti. Gerekli hazırlıklar yapıldı, bütün izinler, vizeler alındıktan sonra deve almak için Moğolistan'a gidildi. Oradan 10 tane deve aldılar ve 2 kamyonla Şian kentine götürdüler. Ekipten Necat, Murat ve bir de Li isimli deveci Moğolistan'da develerin başında kaldı. Li ekibi çok etkilemişti. Ekip 5 ay boyunca develerle ilgili ne öğrendiyse Li'den öğrenmişti. Ekip üyelerinden Murat Özbey Li'den bahsederken şunları söylüyor: "Bu projeye en çok emeği geçen insanlardan biridir Li. Bizim için o gizli bir kahraman. Deveyle ilgili bütün bilgileri ondan öğrendik ".
   <br/>
   <br/>
   Kervan 4 Haziran'da Çin'in Şian kentinden yola çıktı. Ekip üyeleri sonradan öğrenmişlerdi ki 4 Haziran, aynı zamanda Tiananmen olaylarının yıldönümüdür. Bu konuyu ekip lideri Arif Aşçı'dan dinliyoruz: "Biz yola çıkmadan önce bu projeyi hazırlarken, önce 2 bin yıl boyunca çöllerde ölen kervancıların ruhlarına yapıyoruz bu projeyi gibi bir espri kullanıyorduk. Sonra bu kervancıların ruhlarına Tiananmen'de ölen 3 bin öğrencinin ruhlarını da kattık. Ve bütün dünyanın neresinde olursa olsun demokrasi uğruna ölen insanlara adayalım dedik yolculuğumuzu. Böyle bir formülle olayı o öğrencilerin ruhuna adadık. Bizim için moral değer taşıyan bir olay. Yani yolculuğa çıkarken, bir yıl sonra bu yolculuğu bitirdiğimizde, o zaman heyecanı basına böyle açıklarız diye düşündük.
   <br/>
   <br/>
   Ülke cumhurbaşkanlarına mektup
   <br/>
   <br/>
   Cumhurbaşkanı Süleyman Demirel'e projeyi Kale Grubu Yönetim Kurulu Başkanı İbrahim Bodur anlatmıştı. Demirel çok ilgilenmiş ve bir Türk ekibinin böyle bir iş yapıyor olmasından büyük heyecan duymuştu. İbrahim Bodur bunu Arif Aşçı'ya söylediği zaman, Aşçı da "Eski çağlarda kervanlar aynı zamanda posta hizmeti görürdü  "Eğer Sayın Demirel geçeceğimiz ülke cumhurbaşkanlarına birer mektup yazarsa biz onları kervanlarla taşırız ve cevaplarını alır geliriz" demiş. Demirel de hemen kabul etmiş ve bütün mektupları yazmış. Arif Aşçı da mektupları Savaş Çevik isimli hat ustasına, oğlak derisine yazdırtmış. Daha sonra onlara deri kılıflar yaptırılıp geçtikleri ülkelerin cumhurbaşkanlarına vermişler. O ülke cumhurbaşkanları da Süleyman Demirel'e mektuplar yazmış.
   <br/>
   <br/>
   Bu arada cumhurbaşkanlarına Pekin'de merkezi bulunan bir ipek şirketi tarafından çok özel ipek kaftanlar hazırlatılıp hediye edilmiş.
   <br/>
   <br/>
   Teknolojik cihazlar kullanılıyor
   <br/>
   <br/>
   Ekip yollarda ihtiyaçlarını karşılayabilmek için teknolojinin tüm imkânlarından faydalanıyor. Gezilen, görülen yerleri kaydetmek ve yolculuk bittiğinde belgesel hazırlamak için son sistem digital video kameralar kullanılıyor. Bu kameralarla şu ana kadar yaklaşık 150 saat çekim yapıldı. Ekip, güneş enerjisinden faydalanabilmek için yanında solar cihazları taşıyordu. Bu sayede, çölleri geçerken depoladıkları enerjiyle hem ışık sağlıyor, hem de videoyu şarj ediyorlardı. Ekip yanında bulundurduğu bilgisayar sayesinde bütün dünyaya internet aracılığıyla mesaj geçebiliyordu. Kervan, yanlarında yirmibeşerlik dört bidon halinde genellikle yüz litre su taşıyordu. Bir de IBM bilgisayar firması çok özel donanmış bir bilgisayar hediye etti kervana. Bunun sayesinde konuşmayı anında metne dökebiliyorlardı.
   <br/>
   <br/>
   Kangallar dayanamadı
   <br/>
   <br/>
   Yolda olası bir saldırıya karşı, Türkiye'den özel eğitilmiş iki tane Kangal köpeği alınmıştı. Bununla ilgili olarak ekipteki fotoğrafçılardan Nejat Nazaroğlu'nu dinliyoruz: "Köpekler insanları çok seviyor. Bizi korumaları bir yana, bize epey yük oldular. Köpeklerin koruması deyince, köpekler belirli bir alanı korurlar. Yani bağlı bulunduğu kesimi korurlar. Bizse devamlı yer değiştirdiğimiz için nereyi koruyacaklarını bilemiyorlardı. Devamlı birisinin ilgilenmesi gerekiyordu. Bir de ilk aylar inanılmaz çöl sıcaklarından geçtik. Köpekler dayanamadı bu sıcaklara. Bu yüzden, köpekleri, develeri aldığımız yere bıraktık. İleride onun röportajını yapacağız Moğolistan'da ilk Kangal köpekleri diye. Özlüyoruz onları, ama bizimle beraber gelselerdi mutlaka öleceklerdi."
   <br/>
   <br/>
   Develer sanki çocuklarımız
   <br/>
   <br/>
   Bu projenin en önemli parçası olan develerle ekip üyeleri arasında çok güzel bir iletişim kurulmuş. Bu konuyu da yine ekip lideri olan Arif Aşçı'dan dinliyoruz: "Develerle olan ilişkimiz bu projede en beklemediğimiz ve en temel ilişkidir. Yani çok sıcak ilişkimiz var. Birbirimizi çok iyi anlıyoruz. Çok hisli hayvanlar. Zaten bu yüzden biz de yürümek zorunda kaldık. Aslında biz yürümek için çıkmamıştık bu yolculuğa. Ama bir süreden sonra develer artık yüzümüze manalı manalı   bakmaya başladılar. Biz yürüyoruz da size n'oluyor gibisinden."
   <br/>
   <br/>
   Aşçı, ondan sonra develere binmediklerini söylüyor. "Köpekler kadar akıllı ve insana yakın hayvanlar develer. Şu anda sanki bizim çocuklarımız gibi bakıyoruz onlara. Onları o kadar çok seviyoruz. Sağlıkları için ölü bir çöl etabında develeri kamyona bindirerek geçirmek zorunda kaldık. Kısa bir etap Çin'de de aynı şekilde yaşadık. Hasta oldular onları taşıdık, tedavi ettik. Yani develerin sağlığı birinci problemimiz oldu ve halâ da birinci problemimiz olmaya devam ediyor. İlk altı ay bir devecimiz vardı. Şimdi ise her birimiz bir deveci olduk. Ben develerle ilgili yüzlerce sayfalık İngilizce bir kitap okudum. Deve ve Tekerlek isimli. Develerin evcilleştirilmesiyle ilgili bir kitaptı ve İpekyolu'nun kaynağı olan bir kitaptı. Ama bu çok teorik bir kitaptı. Bizimki ise tamamen pratik. Yani kitap pek de işe yaramadı.
   <br/>
   <br/>
   Özbekistan Taşkent'ten itibaren bir kamyonet satın aldık. Develer çok zayıfladığı için, üzerlerine koyduğumuz yükleri kamyonete koyup, develeri sadece üzerlerine keçe bağlı olarak götürmeye başladık. Şu anki en büyük amacımız onları İstanbul'a kadar canlı bir şekilde götürmek.
   <br/>
   <br/>
   İklim değişikliği ve hastalık
   <br/>
   <br/>
   Bazen uçsuz bucaksız çöl, bazen dondurcu soğuk, bazen sağnak sağnak yağmur. Arif Aşçı iklim değişikliklerinden nasıl etkilendiklerini anlatıyor: "Bu yolculuk boyunca kışı çok uzun yaşadık. Çünkü Kaşgar'dan itibaren Kırgızistan'a geçtik, 34 bin metrelik bir geçidi aştık. Oradan sonra kış başladı zaten. Yani altı yedi aydır kış içerisinde geçiriyoruz yolculuğu. Bu bizi bayağı etkiledi. En çok da Çin'den aldığımız altı deve çok etkilendi.
   <br/>
   <br/>
   Çok sık hastalandık yol boyunca ama, koca bir koli ilacımız vardı. Birbirimizi tedavi ettik. Yolculuğa çıkmadan önce yaklaşık bir hafta on gün ilk yardım kursu görmüştük ekip olarak. Okmeydanı Hastanesi'nde bizim çok değerli bir dostumuz var, ilk yardım uzmanı Dr. Ercan. O bizi başımıza gelebilecek her şeye karşı uzun uzun eğitti. Onun için yanımızda doktor varmış gibi hissettik. Çok korkmadık yani.
   <br/>
   <br/>
   Aç kaldıkları günler oldu
   <br/>
   <br/>
   Yolculuk boyunca ekip, sıcak su dökünce hemen haşlanan makarnalardan alıp bol miktarda onlardan yiyordu. Onun dışında kuru et bulunduruyorlardı yanlarında. Yerine göre yemek yaptıkları da oluyordu. Ama aç kaldıkları zamanlar da olmuştu. Kervan şehirlerde, kasabalarda lokantalara rastladıkça  buralardan yemek yiyordu. Bunun yanında zaman zaman yol üzerindeki evlere de misafir oluyorlardı. Özellikle Kırgızistan'da hemen bir koyun kesiyorlardı. Sanki anlaşmış gibi hangi eve gitseler saat sekizde koyunu kesiyor, pişiriyor, yediriyor ve saat onda da yatırıyorlardı. Arif Aşçı burada bir espri yapmadan duramıyor: "Bu arada at ve deve eti de yedik ama bizim devenin etini değil." Ekibin kameramanı ve film yapımcısı Paxton Orta Asya halkının bu misafirperverliği karşısında çok şaşırmış. Paxton şunları söylüyor: "Şaşırdığım çok şey oldu ama en çok şaşırdığım misafirperverlikti. Mesela Kırgızistan, Özbekistan ve İran'daki misafirperverlik beni çok etkiledi. Gece 11'de 12'de kapılarını çaldığımız zaman, hemen hiç tereddüt etmeden içeri alıyorlar, yediriyorlar, içiriyorlar, çok büyük ilgi gösteriyorlardı. Kendi yerlerini veriyorlardı. Belki çok az şeyleri var ama hiç bir şeylerini esirgemiyorlar. Biliyorsunuz Batılılar böyle değil. Benim için bu proje çok iyi oldu. Çünkü dışarıdan bir gözlemci olarak izledim olayları. Bazen ben bir köşeye gidip sessizce olan bitenleri izliyordum. Ve çok etkileniyordum.
   <br/>
   <br/>
   Çok zor günler geçirdik. Her birimiz dört beş çift ayakkabı eskittik. Ayak sağlığı çok önemli. İlk bir ay içerisinde hepimizin ayakları su topladı, patladı, nasır tuttu. Bir ay sonra herkesin ayağı alıştı. 20 güne yakın banyo yapamadan gittiğimiz oldu."
   <br/>
   <br/>
   Artık Türkelindeyiz
   <br/>
   <br/>
   Ekip lideri Arif Aşçı geçtikleri yerlerin halklarıyla dil yönünden anlaşmakta zorlanmadıklarını belirtiyor ve şunları ekliyor: "Bize en uzak olan Kazak ya da Kırgız lehçelerinde bile bir iki hafta içerisinde hemen konuşmaya başlıyorduk. Zaten Uygur Türkçesi'yle diğerleri arasında bir fark da yok. Çok küçük nüanslar vardır. Çin'deki ilk iki aylık kısmı Çinli rehber kullanarak geçtik. Doğu Türkistan'dan itibaren artık biraz bizim topraklara girdik ve hatta o günü özel olarak kutladık. Oradan itibaren tamam dedik artık Türkelindeyiz, yani o duyguyu çok kuvvetli bir şekilde duyduk.
   <br/>
   <br/>
   Çok miktarda lokal kültür saptadık yol boyunca. Çok az insanın bildiği Budist Türkler gibi, ya da Timur zamanında Semerkant'tan kaçan, Çin'in Gansu eyaletindeki Türkler gibi. Ki bunlar tarihçiler ve Türkologlar tarafından çok az araştırılıyor. Bütün bunları inceledik. Bu arada bir hayli müzik kaydımız oldu yolda".
   <br/>
   <br/>
   Efsanedeki beş Türk genci
   <br/>
   <br/>
   Ekip yolculuk boyunca unutulamayacak güzellikte hatıralar yaşamıştı. Arif Aşçı'dan en etkilendiği hatırasını anlatmasını istedik. "Çin içinde Çince konuşan Müslümanlar var. Onların içine girdiğimizde bize sarılıp ağlamaya başladılar. Ne olduğunu şaşırmıştık. Çinli rehbere ne olduğunu sorduğumuzda: Bize bir efsane anlattılar. Çin imparatoru rüyasında teknede giderken tekne alabora oluyor ve beş Türk kendisini kurtarıyor. Rüyayı müneccimbaşına soruyor imparator. Müneccimbaşı da rüyayı yorumlarken; beş Türk çağıralım, onlara ödül verelim. Onlara en güzel kızlarımızı verelim diyor. Beş Türk gencine gerçekten 5 güzel Çinliyi veriyorlar. Elimizde kocaman bıçaklar, yanımızda develer ve upuzun saçlarımızla bizi görünce şaşırdılar. Çünkü biz de beş kişiydik, gençtik ve en önemlisi Türk'tük. Yani efsanede anlatılanlara benziyorduk. Bir anda tarihi bir film görür gibi oldular. Bizi görünce efsane canlanmış gibi oldu. Türkiye'den geldiğimizi öğrenince çok çok heyecanlandılar; ağlamaları, bizi çok sevmeleri bu yüzdendi. Çünkü efsaneye göre bu beş genç vesilesiyle İslam dini Çin'e girmiş. Çin içinde yaşayan bu Müslümanlar İslamı çok seviyorlar."
   <br/>
   <br/>
   Bir kaç kez tehlike atlatıldı
   <br/>
   <br/>
   Kervan bir kaç kez tehlike atlatmıştı. Misal olarak Kırgızistan'da dağlarda donma tehlikesi atlatmışlar ve oralardaki köylüler hemen yardıma koşmuşlar. Yolculuk boyunca başka bir tehlike de akreplerdi. Arif Aşçı ve Paxton Winters'ı bir iki kere akrep sokmuş.  Bunun yanında ekip Taklamakan Çölü içerisinde çok şiddetli bir Kum fırtınası yaşamış. Fırtına 24 saat sürmüş ve ekibi bayağı korkutmuş. Bazı eşyaları  uçmuş, sığındıkları,  çadırları yamulmuş, kırılmış ve yırtılmış. Develer kendilerini korumak için yere yapışmışlar. Isı 20 derece birden düşmüş. İnanılmaz süratte kum fırtınası esmeye başlamış. Hatta her yer kapkara olmuş. Uygurlar boran diyorlarmış bu fırtınaya. Ve ekibi daha önceden dikkat edin boran olur diye uyarmışlar.
   <br/>
   <br/>
   Bunun yanında ekibi en fazla üzen bir olay da hiç ummadıkları yerde, Türkiye'de olmuş. Erzincan'nın Tercan İlçesine bağlı Altınkent köyünde, köyün gençleriyle ekiptekiler arasında tartışma çıkmış. Köyün gençleri develeri taciz etmişler, tüylerini yolmuşlar. Kervan bir saat önce kasabaya gelip yemek molası vermiş. Ve yanlarında 32. Gün programından bir ekip de varmış. Köyün gençleri toplanmaya başlamışlar ve develeri iyice rahatsız etmişler. Olay tartışmaya dönüşmüş. Derken küfürleşmeler başlamış. Köyün hemen hemen bütün gençleri toplanıp olayı şiddete dönüştürmüşler. Bundan sonrasını Arif Aşçı anlatıyor: "Biraz dayak yedik işin doğrusu. Sonra jandarma geldi ve olaya müdahale etti. Aslında bu yolculuk boyunca çok şiddet yaşadık ama en önemlisi buydu. Keşke aramızda halletseydik. Bu olayın kendi ülkemizde olması bizi üzdü. Bu olay ne Türkiye'yi bağlar, ne de Erzincan'ı. On bir aydır ilk kez bu kadar şiddetli bir olay yaşadık. Olayın bir daha olmaması için dua ediyoruz. Develerin taciz edilmesi bizi rahatsız ediyor. O dev gibi hayvanlar minicik bir kedi gibi masum ve savunmasız. Aynı zamanda insana çok sadık. Bizim için develer bir babanın elinden tutttuğu bir kız çocuğu gibidir.
   <br/>
   <br/>
   Dünyada umut henüz bitmemiş
   <br/>
   <br/>
   Günümüzde edinilmesi çok zor olan moral bir donanımla yetiştiriliyor çocuklar. Dikkat edin iyi bir dini eğitimle yetiştiriliyorlar demiyorum. Çünkü iyi bir dini eğitim aile yanında, 35 kitapla ya da başka bir yöntemle camilerden de, imam hatiplerden de öğrenilebilir. Moral güçle donanıyor bu çocuklar eğitim alırken; aslında bunları ifade etmek bile çok güç. En iyi bilimi verirken moral güç verilmesi mükemmel bir olay. Bu moral güce sadece maneviyat diyemeyiz. Ben bu tür bir duyguya ilk defa Budist rahiplerde rastladım. Dışarıda yaşanan, sosyal hayatta yaşanan kirliliğe moral bir kalkanla hazırlanıyorlardı Budist rahipler... Orada da hissettim bu moral güçle hazırlanmanın başarısını. Yıllar önce Budist rahiplerde gördüğüm bu uygulamayı Orta Asya'daki Türk okullarında da görmem beni inanılmaz bir derecede mutlu etti. Sadece modern eğitim, sadece manevi eğitim değil bu okullarda uygulanan. Bu kadar basit değil bu okulları bu şekilde anlatmak. Sanki hâlâ umut bitmemiş dünyada. Umudumuzu yeniden yeşertti. Samimi söylüyorum: Bu okulları gördükten sonra sanki son bir şansımız var bu dünyanın güzelleşmesi için gibi geldi bana. Şanşımızı yeniden deneyelim güzellikler için diyorum. Son bir şansımızın olduğuna olan inancım arttı. Kirlenen ve bozulan dünyayı bu okulların yetiştireceği nesillerle yeniden kurma fikri bende çok güçlendi.
   <br/>
   <br/>
   Bu okullar aracılığıyla Türk kültürünün önümüzdeki yüzyılda bir dünya kültürü olma şansı olduğunu gördük. Yani böyle bir gerçeği gördük.
   <br/>
   <br/>
   Merakla, heyecanla bekliyorum, bu okullardaki kadroların nasıl insanlar yetiştireceğini. Ve tüm dikkatimle takip edeceğim bu okullardaki gelişmeleri.
   <br/>
   <br/>
   Coğrafya Vakfı kurmak istiyoruz
   <br/>
   <br/>
   Aşçı bu gezinin nihayi amacını açıklıyor konuşmanın sonunda. Bir coğrafya vakfı kurmak istediklerini belirtiyor. "Bu ekibi biraz genişletmek istiyoruz. Genç bir ekip yetiştirmek istiyoruz. Çok iyi video kullanabilen, çok iyi fotoğraf çeken, aralarında tarihçiler, coğrafyacılar olan böyle bir ekipten oluşan bir coğrafya vakfı kurmak istiyoruz İstanbul'da. Kale Grubu bu vakıf konusunda yardımcı olmaya söz verdi. Sayın Demirel'den de yardım talep edeceğiz vakfın kuruluşu konusunda.
   <br/>
   <br/>
   Kurmak istediğimiz coğrafya vakfı için de iyi bir kadro yetiştireceğiz. İyi bir bina tutup genç bir kadro ile eski kıtayı içine alan çalışmalar yapan yeni kaynaklar oluşturmak istiyoruz. Coğrafya Vakfı aracılığıyla Asya,  Avrupa ve Afrika'yı içine alan çalışmalar, ziyaretler yapıp,  birtakım olguları kendi gözümüzle görerek kitaplar ve filmler hazırlamak istiyoruz.  Çünkü bütün bu bizim kültürümüzün ulaşmış olduğu ülkelere,  bir BBC gözüyle  bakılmış. Amerikalı gözüyle  çekilmiş belgeselleri, filmleri seyretmekten sıkılıdık artık.  Eminim onların  göremediği şeyleri  biz göreceğiz eğer bu tür belgeseller yaparsak."
   <br/>
   <br/>
   27 Temmuz'da Çan'da olunacak
   <br/>
   <br/>
   Tarihte bir çok İpekyolu vardır. Ekip büyük bölümü Türkçe konuşan toplulukların yaşadığı kuzey rotasını izlemiş. Şian'dan başlayarak Batı Çin'den Gansu bölgesine ve Şincan'a doğru yol alarak Çin'den çıkmış ve  Kırgızistan'a varmışlar. Kırgızistan'dan da Kazakistan'a gireceklermiş ama yolu yaklaşık 1500 km uzattığı için vazgeçmişler. Dağlardan aşarak Kırgızistan'dan Özbekistan'a geçmişler. Böylece bir miktar yolu kısaltmışlar. Özbekistan'dan sonra Türkmenistan'a, oradan da ülkenin güneyinden İran'a girmişler. Kervan İran'ı geçip Türkiye'ye Doğu Beyazıt'tan giriş yapmış. Daha sonra Erzurum, Erzincan, Sivas, Kayseri, Kapadokya, Ankara, Bursa yolunu izleyerek Çanakkale Seramik'in fabrikalarının bulunduğu Çan ilçesine giderek, 27 Temmuz'daki Seramik Bayramı ve Çanakkale Seramiğin Kırkıncı Yıl Kutlamaları'na katılacaklar. Ekip bu kutlamalardan sonra, son durak olan İstanbul'a doğru hareket edecek. Ve yolculuk toplam on beş ayda tamamlanmış olacak.
   <br/>
   <br/>
   Asrın projesi, Türk okulları
   <br/>
   <br/>
   Ekip Orta Asya'yı aşarken bir çok yerde konaklamıştı. Ancak bunlardan en önemlisi Türk okullarıydı. Bu konuyu da yine Arif Aşçı'dan dinliyoruz: "Bu projede bizi en çok şaşırtan olay; yolculuğumuz boyunca gördüğümüz Türk okulları oldu. Samimi söylüyorum ki belki de gezinin en çok şaşırtıcı ve en büyük olayı da bu okullardı. Çin Kırgız sınırını aşıp Kırgısiztan'a ulaştığımızda Sincan dağ eteklerinde küçük bir kasaba olan Narin'e ulaşmıştık. Bu kasabada ilk dikkatimizi çeken şey herkesin sabahtan içmeye başlaması ve hemen hemen tamamına yakın bir kısmının da akşama doğru sızması oldu. Kasaba üzerinde sadece tek bir binada ışık yanıyordu ve bu bina benim ülkemden giden gençlerin çalıştığı bir okuldu. Bu okulda çocuklar tüm kasabanın sızdığı bir saatte gece geç saatlere kadar ders çalışıyor ve 5 yabancı dil öğreniyorlardı. Ve bize hem Türkçe, hem İngilizce, hem de Kırgızca şarkı söylüyorlardı. Bu benim için inanılmaz bir olaydı. Çünkü bu müthiş olay benim ülkemin çok genç insanlarınca gerçekleştiriliyordu. Öğrencilerin, öğretmenlerin gözleri pırıl pırıldı. Çocukların tamamı Türkçeyi öğrenmişler. Bize çok zekice sorular sordular. Gelecek o çocukların. Bu parlak geleceğin de farkında bu çocuklar. Bu çoçukların başarılarını görünce sadece öğretmenlerinin şahsi başarıları zannettik. Ama hayır! Daha sonra göreceğimiz bütün okullardaki tüm öğrenciler pırıl pırıl ve çok zekiydi. Bu okulların Kamboçya, Japonya, Afganistan gibi en ulaşılmaz yerlere de açıldığını duyunca oturup üzerinde tekrar tekrar düşünme gereği duyduk. Yollarda düşünüp tartışmaya çok vaktimiz oluyor. Bu okulları da çok düşündük ve çok tartıştık. 6 aylık Orta Asya yolculuğumuz boyunca inanın bizi en çok etkileyen olay buydu. Ben iddia ediyorum 21. yüzyılın en büyük projesi bu. Bu proje çok daha fazla konuşulacak. Hatta ileride bölgeye tekrar gidip sadece bu okulları içine alan çalışmalar bile yapmayı düşünüyorum. Günümüzün modern kervansaraylarında konakladık ve hayran olduk. Bu modern kervansaraylarda en güzel yemekleri yiyiyorduk. Bize bölgeyle ilgili altın değerinde çalışmalarını anlattılar. Artık alışmıştık bir sonraki şehirde hangi okulların olduğunu sormaya. Bu okulların bir kısmında kaldık, bir kısmında konferanslar verdik. Dia gösterisi yaptık. Yaklaşık 10 okulda kaldık. Ziyaretler yaptık. Bu çağda çok büyük bir inançla, bu topraklara gelmişti bu okullardaki gençler. Bu gençlerin bu topraklara fedarkarca gelmelerine ben sadece dini bir inanç, sadece ideolojik bir inanç olarak bakmıyorum. Büyük bir iç güçle, zaman ötesi bir iç güçle bu proje gerçekleşiyor. İnanın ben bu olayı anlatamıyorum. Hiçbirinin derdi para değil. Çöl koşullarında olan yerlerde okul açmışlar. İnanın Afganistan'da, Türkmenistan'da öyle yöreler var ki bizim sürgün yeri dediğimiz Doğu, herhalde bu yörelerin yanında saray kalır. Fakat oradaki Türk gençleri Türkiye'yle kıyaslanmayacak zorluklardan bile hiç rahatsız değiller. Basketbol takımları kurmuşlar, orkestralar kurmuşlar. Çevreye hareketlilik getirmişler. Ufak şehirlerde tek dinamizmi oluşturmuşlar. Bir kez daha söyleyeyim, bizim en çok mutlu eden yerlerdi bu okullar.
   <br/>
   <br/>
   Daha önce bu okulları duymuştum ama pek bilgim yoktu. Fethullah Hocaefendi'nin teşvikiyle açılan bu okullar hakkında, Narinde'ki okulu görünceye kadar pek fikrimiz yoktu. Yolda olduğumuz bir yıl boyunca bu okullarla ilgili olarak bir hayli yayın çıkmış basında. Bu haberleri biz kaçırdık tabii. Fakat okulları gördükten sonra İstanbul'daki arkadaşlardan bu okullarla ilgili yayınlar istedik, okullardan bilgiler istedik. Narin'de, Afganistan'daki okul açılışını Samanyolu Televizyonu'ndan izledik. İnanın bu anlardaki mutluluğumuzu anlatmak çok zor oluyor. Kamboçya'da turistlerin bile giremediği bir yere okul açmayı kim başarabilir ki, bu projede yer alanların dışında? Çağın projesi bu okullar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2569-ipekyolunda-son-seruven.html), [web.archive.org (arşiv bağlantısı)](http://web.archive.org/web/20120629025005/http://www.aksiyon.com.tr:80/aksiyon/haber-2569-ipekyolunda-son-seruven.html)
