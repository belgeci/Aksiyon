# İstanbul'dan Sivas'a bisiklet yolculuğu

*Murat Aluçlu 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Babamın doğduğu köyü, hiç görmediğim dedemi ve ninemi mezarlarında ziyaret etmek için çıktığım bisiklet yolculuğu ile büyük bir hayalimi gerçekleştirdim. Yol boyunca vücudumun değişen renginde, babamın çocukken köyde sahip olduğu o yanık teni gördüm.
  </font>
 </div>
 <div id="newsText">
  <font class="detail-text">
   <p>
    İki tekerleğin durmayı babam öğretmişti bana. Tıpkı bebekken yürümeyi, delikanlılığımda  kendi ayaklarımın üzerinde durmayı öğrettiği gibi. Ona bilmediklerini öğreten ise hiç görmediğim dedem ve ninemdi. Beni babamın köyüne, büyüklerimin anılarına götürecek ise uzun bir yolculuktu. İki yıldır kurduğum düşlerimin peşine takılıp İstanbul’dan Sivas’a doğru düştüm yollara.
   </p>
   <p>
    <img alt="" height="386" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-01.jpg"/>
   </p>
   <p>
    Önce bisikletli gezginlerin izini sürdüm kitaplardan, filmlerden. Muhayyel öykülerime onların tutkularını kattım. O gün gelip çattığında ise arkama bile bakmadım.
   </p>
   <p>
    <img alt="" height="386" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-02.jpg"/>
   </p>
   <p>
    Rotam yoktu. Bir başlangıç ve bitiş noktam vardı ve aradaki boşluklar ne de olsa dolar diye düşündüm. 16 gün süren yolculuğum boyunca bazen bir yol işçisinin köyünü övmesiyle yolumu değiştirdim. Asmalı, gölgeli kahvelerde amcalarla bir sonraki durağımı belirledim. Her gün farklı bir yerde uyanıyordum ve farklı bir yere çadırımı kuruyordum. Güneşin doğuşuna da, batışına da şahitlik ettim her gün aynı hayranlıkla. Güneşi her gün aynı şekilde görmenin sıradanlığını hissettiğimde ise İstanbul’a doğru istikametimi belirlemiştim bile.
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-03.jpg"/>
   </p>
   <p>
    Yolculuk boyunca doğaya, uçsuz bucaksız bozkırlara, sarılıklara, buğdaylara, ayçiçeklerine daldım. Güldüm, ağladım, kendi kendime konuştum. Rüzgârın ıslığıma eşlik ettiği türküler söyledim.
   </p>
   <p>
    <img alt="" height="387" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-04.jpg"/>
   </p>
   <p>
    Lastik patlaması, yolun bozuk oluşu, acıkmak, aceleci olmak, yokuşlar, korku... Çoğu insan, bisikletle tek başıma yolculuk yapmamı kişisel bir çılgınlık olarak görüyor, bunun akıldışı, bir tür çocukluk ve gereksiz bir uğraş olduğunu söylüyordu. Ama ben hayatın durağanlığına ve sıradanlığına bir yenisini eklemektense  göçebe zorluklara hayatımı kattım.
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-05.jpg"/>
   </p>
   <p>
    Şehirde doğup büyüyen bize kırsalın hep geri, gereksiz ve korkutucu olduğunu anlatmışlardı. Anladım ki şehirde gerçek anlamda paylaşmadan bir arada olmaktansa, bozkırda yalnız bir başak olmak, müthiş özgürlük hissi veriyor insana.
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-06.jpg"/>
   </p>
   <p>
    Hiç korkmadım mı? Korktum. Hem de çok korktum. Bir çocuğun karanlıktan korkunca yorganın altına saklanması gibi tulumumun içine saklanıp titredim.
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-07.jpg"/>
   </p>
   <p>
    Menzile vardığımda, babamın çocukluğunda ve gençliğinde ayak bastığı topraklar hiç yabancı gelmedi bana. Görünmeyen ağlar ve bağlarla bağlıymışım meğer buralara. Ve hiç de yabancı değilmişim hayatımda ilk defa gördüğüm köyüme...
   </p>
   <p>
    <img alt="" height="387" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-08.jpg"/>
   </p>
   <p>
    <img alt="" height="383" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-09.jpg"/>
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-10.jpg"/>
   </p>
   <p>
    <img alt="" height="386" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-11.jpg"/>
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-12.jpg"/>
   </p>
   <p>
    <img alt="" src="http://web.archive.org/web/20140103052856im_/http://medya.aksiyon.com.tr/aksiyon/2013/12/23/foto-13.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37405-istanbuldan-sivasa-bisiklet-yolculugu.html), [web.archive.org (arşiv bağlantısı)](http://web.archive.org/web/20140103052856/http://www.aksiyon.com.tr:80/aksiyon/haber-37405-istanbuldan-sivasa-bisiklet-yolculugu.html)
