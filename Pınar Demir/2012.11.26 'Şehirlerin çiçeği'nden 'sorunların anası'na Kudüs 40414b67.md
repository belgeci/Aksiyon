# ‘Şehirlerin çiçeği’nden ‘sorunların anası’na Kudüs

*Pınar Demir 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsrail’in Gazze’ye  saldırdığı günlere rastlayan Kudüs ziyaretimiz hayli öğretici oldu. Peygamberler ve mucizeler şehrinin nasıl bir sorun yumağı hâline getirildiğini her adımda görmek mümkündü.
  </font>
 </div>
 <div id="newsText">
  <font class="detail-text">
   <p>
    Kudüs için kullanılan sıfatlardan biridir ‘zehratu’l medain’, yani ‘şehirlerin çiçeği’. Mardin asıllı Arap şarkıcı Feyruz’un seslendirdiği ünlü şarkı ‘Şehirlerin çiçeği ey Kudüs, senin için ey dualar şehri dualarım’ dizeleriyle başlar. Her milletin kendi dilinde dualarıyla gök kubbeyi çınlattığı Kudüs, üç semavi dinin kutsal mekânlarını barındıran ihtişamlı bir çiçek bahçesi gibi gerçekten. Kutsal’ın yeryüzüyle temas noktalarından biri olmuş bu coğrafyada, Kur’an’da adı geçen pek çok peygamberin derin izleri var. Lakin paha biçilmez tarihî mirası hem bir nimet hem de büyük bir yük şehrin sırtında. Her devirde stratejik hesapların merkezinde yer aldı, büyük yıkımlara, yağmalara maruz kaldı. 4 bin yıllık tarihinde 40 kez kuşatıldı, üçünde tamamen olmak üzere 32 defa yıkıldı, 26 kez el değiştirdi. Her defasında küllerinden yeniden doğan Kudüs şu an 25 farklı şehrin kalıntılarını bağrında saklıyor.
    <p>
     İslam’ın ilk kıblesi, Hz. Peygamber’in (sas) miracının ilk durağı Kudüs, Müslümanlar için de paha biçilmez hazinelere sahip. Mescid-i Aksa olarak adlandırılan 144 dönümlük alanın içinde yer alan Kubbet’üs Sahra, Aksa Camii, Burak Mescidi, Mervan Mescidi gibi yapılar, İslam tarihinin mühim hatıralarını ihtiva ediyor. Kudsiyeti Kur’an ayetleri ile tasdik edilen Kudüs, İslam’ın Mekke ve Medine’den sonra üçüncü önemli şehri kabul ediliyor. Mescid-i Aksa’da kılınan namazın faziletine dair nakledilen hadisler de bu kudsiyeti teyit eder nitelikte. Bu yüzden olsa gerek, geçmişte hac ve umre yolculukları Kudüs ziyaretiyle birlikte yapılırmış. Kudüs’ün işgalini takip eden çatışmalı dönem boyunca bu âdet kesintiye uğradıysa da nebevi tavsiyeye uyarak bölgeye giden insan sayısı az değil. Biz de bu insanlardan biri olabilmenin heyecanıyla, bölgedeki güvenlik risklerini göze alarak Kudüs yoluna revan olduk. İsrail’in Gazze’ye saldırdığı günün akşamında  İstanbul’dan kalkan uçak 1,5 saat içinde Tel Aviv’e indirdi bizi.
     <p>
      Ben Gurion Havaalanı’nın alışılmışın dışında tenha olduğunu söyledi rehberimiz. Gün içinde başlayan saldırılar belli ki uluslararası uçuşları da etkilemiş. Turizm İsrail’in en büyük gelir kaynaklarından. Üç dinin önemli ziyaret mekânlarını barındıran Kudüs’e her yıl 3,5 milyon turist geliyor. Bunların önemli bir kısmını hac için Kudüs’ü ziyaret eden Hristiyanlar oluşturuyor. O yüzden havaalanındaki tenha atmosfer pek hayra alamet değil. Fakat Mescid-i Aksa’ya yaklaşmanın heyecanıyla tedirgin olmak aklımıza gelmiyor.
      <p>
       Havaalanında  bizi bekleyen bir sürpriz daha var. Arap ülkelerinin kahir ekseriyeti İsrail kaşesi taşıyan pasaportlara vize vermiyor. İsrail yetkilileri bu sorunu aşmak için pratik bir yöntem geliştirmiş. Kaşeyi pasaport yerine küçük bir kâğıda basarak durumu İsrail’e seyahat için bir handikap olmaktan çıkarıyorlar. Pasaport kontrolünden kısa sürede geçmemizi gezinin bereketine bağlayarak gece geç saatlerde 70 km mesafedeki Kudüs’e doğru hareket ediyoruz. 60 km güneybatımızdaki Gazze şeridi bombardıman altındayken bizim güzergâhımızda endişe verici  hiçbir hareketlilik yok. Anlaşılan İsrailliler önemli gelir kaynaklarından olan turizmin sekteye uğramaması adına özel çaba sarf ediyor. Ertesi gün Kudüs’te şahit olduğumuz  manzara kanaatimizi pekiştiriyor. Arapların yaşadığı Doğu Kudüs’te yer alan, Filistinli Arapların işlettiği, bizim de kaldığımız otelin müşterileri Hristiyanlardan oluşuyor ve bütün odalar dolu. Dünyanın farklı coğrafyalarından gelen binlerce hacı adayı, Hristyanlık için kutsal sayılan mekânları doldurmuş. Kudüs’te, her gün onlarca insanın öldüğü çatışma bölgesine yakınlığımızı hissettiren herhangi bir emare göremiyoruz.
       <p>
        İlk durağımız, Mescid-i Aksa’yı da içine alan eski şehri tam karşıdan gören Zeytin Dağı. Eski Kudüs’ün doğu sınırları kurulduğundan beri hemen hiç değişmemiş. Zeytin Dağı şehri panoramik olarak seyretmek isteyenlerin ilk tercihi. Hz. Süleyman’ın veya Hz. İsa’nın da buradan şehre bakmış olabileceğini düşünmek, manzaranın ihtişamı kadar heyecanlandırıyor bizi. Gözlerimiz, insanlığın kutsal ile kurduğu binlerce yıllık irtibatın eşsiz izlerine bakarken âdeta kamaşıyor. Zeytin Dağı’nda üç dinin muntesipleri olarak kafileler hâlinde bu ortak hazineyi seyre dalıyoruz.
        <p>
         <strong>
          Gerilimin kokusu
         </strong>
         <p>
          Zeytin Dağı, Doğu Kudüs’te yani Arap yerleşim alanı içinde. Rabiatu’l Adeviye’ye ait olduğu belirtilen türbe ve Selman-ı Farisi’nin makamı Müslümanlara ait diğer ziyaret mekânları. Gezerken Arap yerleşimi olduğunu bildiğimiz mahallede gördüğümüz İsrail bayrağı dikkatimizi çekiyor. Bölgede Yahudilere mülk satmanın yasak olduğuna dair yazılı olmayan bir yasa var. Buna rağmen bir Arap evini çok iyi fiyata bir Yahudiye satmış. Evin yeni sahibi de devasa boyutlardaki İsrail bayrağını çok yüksek direk üzerinde geceleyin de ışıklandırarak dalgalandırıyor. Bu sahiplenme ve tahakküm işaretlerini gezi boyunca değişik vesilelerle göreceğiz.
          <p>
           O gün Tel Aviv’e Körfez Savaşı’ndan beri ilk kez füze atıldığı ve kentte sirenlerin çaldığı bilgisi ulaşıyor. Yine de Kudüs hâlâ sakin ve huzurlu. Hristiyan ziyaretçilerin hiçbir şekilde hissetmeyecekleri gerilimin kokusunu, biz Müslümanlar Mescid-i Aksa’ya yaklaştıkça almaya başlıyoruz. Bir ibadet mekânına güvenlik koridorlarından, polis kontrollerinden geçerek girmenin ağırlığı nasıl bir coğrafyada bulunduğumuzu hissettirmeye yetiyor. Gazze saldırısı dolayısıyla artırılmış güvenlik tedbirlerinin, makineli tüfeklerin arasından Harem-i Şerif’e ulaştığımızda İslam coğrafyasında okunan en mahzun ezanın sesiyle ruh hâlimiz daha da değişiyor. 1917’ye kadar 401 yıl Osmanlı hâkimiyetinde kalan Kudüs’te, güvenlik çemberi içinde namaz kılmak ince bir sızı oluyor yüreğimizde. Her şeye rağmen Harem-i Şerif’i oluşturan geniş alanın içinde derin bir sükunet hissediyoruz. Burayı bir anda Mekke ve Medine’yle irtibatlandıran sükûnet bize hem umut hem de emniyet telkin ediyor. Türkiye’den geldiğimizi öğrenen Filistinlilerin yüzlerinde beliren aydınlık da bizi cesaretlendiriyor. Maddi ve manevi abluka altına alınmış kardeşlerimizin yanında olabilmenin, onlara yalnız olmadıklarını hissettirmenin ayrı bir huzuru var. Gittiğimiz her yerde hem cemaatten hem de esnaftan özel ilgi görüyor, iltifatlarla karşılanıyoruz.
          </p>
          <p>
           <img alt="" height="333" src="http://web.archive.org/web/20121203225858im_/http://medya.aksiyon.com.tr/aksiyon/2012/11/26/2493801.jpg">
            <p>
             Ertesi gün cuma namazını kılmak üzere yeniden Mescid-i Aksa’dayız. Güvenlik önlemleri had safhada. Tepemizde sürekli dolaşan bir helikopterin gözetiminde cuma namazı kılıyoruz. Çıkışta 200 kişilik bir grup Gazze saldırısını protesto etmek üzere Şam Kapısı’na doğru yürüyor. Şam Kapısı önünde uzun süren protesto gösterileri önemli bir olay olmadan sona eriyor. Bu vasat, algımızı biraz daha çatışmaya ve ihtilafa yaklaştırıyor. Peygamberler şehrinin sakin görüntüsünün arkasında alttan alta süregiden huzursuzluk artık her vesileyle gözümüze çarpmaya başlıyor. Kudüs, ne kadar saklanmaya çalışılsa da adalet üzere yönetilmediğini bize fısıldıyor. Peygamber Efendimiz’in (sas) Miraç’a yükseldiği Muallak Taşı’nın altında dua ederken aklımıza, Kıble Mescidi’nin içindeki cam muhafazada sergilenen silah kalıntıları geliyor. 1990 yılında Mescid-i Aksa’ya Yahudi fanatikler tarafından düzenlenen ve 30 kişinin şehit edilmesi, 800 kişinin yaralanmasıyla sonuçlanan saldırıdan kalanlar mescidin bir köşesinde hâlâ muhafaza ediliyor.
             <p>
              Sonra Kudüs’ün içindeki Filistin özerk bölgelerine düşüyor yolumuz. Şoförümüz dünyanın en büyük açık hava hapishanelerinden birine, Beytüllahim’e geldiğimizi söylüyor. Kilometrelerce uzunluğunda duvarlarla çevrelenmiş özerk bölgelerde giriş çıkışlar güvenlik noktalarından sağlanıyor. Rehberimiz özerk bölgeden çıkışlarda bazen bir saat beklemek gerekebileceğini hatırlatıyor. Yeni açılan bir kapı vasıtasıyla fazla beklemeden başka bir özerk bölgeye, El Halil’e doğru yola çıkıyoruz. Yol üzerinde Yunus Aleyhisselam’a ait olduğu söylenen kabir ve camiye uğruyoruz. Caminin pencerelerindeki tel örgüler dikkatimizi çekiyor. Fanatik Yahudi gruplar periyodik olarak gelip Yunus Aleyhisselam’ın kendi peygamberleri olduğunu söyleyerek caminin pencerelerini taşlıyormuş. Sürekli cam yenilemekten bunalan imam, çareyi tel örgü yaptırmakta bulmuş.
              <p>
               El Halil’deki ziyaret mahallimiz İbrahim Aleyhisselam’ın kabrinin bulunduğu Hz. İbrahim Camii. Rehberimiz kısa yoldan varmak için Yahudi yerleşim bölgesinden geçebileceğimizi söylüyor. Güvenlik noktasında bir süre bekliyoruz fakat nafile; izin çıkmıyor. El Halil’in dar sokaklarından geçerek bir akşam vakti ulu’l azm peygamberlerden, üç dinin ortak atası İbrahim Aleyhisselam’ın adını taşıyan camiye varıyoruz. Fakat yine bir güvenlik noktası karşımıza çıkıyor. Ana giriş Yahudiler tarafından kapatılmış. Yusuf Aleyhisselam ve Yakup Aleyhisselam’ın bulunduğu kısım  ibadet için Yahudilere tahsis edilmiş. Biz İbrahim Aleyhisselam ve İshak Aleyhisselam ile onların eşlerinin bulunduğu kısma girebilmek için diğer girişi kullanmak zorunda kalıyoruz. İbrahim Aleyhisselam’ın kabrinin orada bulunduğu noktasında ihtilaf olmadığını söylüyor rehberimiz. Bu büyük peygamberin huzurunda yaptığımız dualar mekânın diğer kısmındaki Yahudilerin yüksek sesle okuduğu ilahilere karışıyor.
               <p>
                <strong>
                 Peygamberler diyarı
                </strong>
                <p>
                 Böyle sarsıcı bir mekânı ziyaret etmenin heyecanıyla otele dönerken Kudüs civarına da bir füzenin düştüğü haberi geliyor. Gün içinde o kadar çok peygamber kabri, makamı, izi, işareti görmüşken kendimizi bir türlü maneviyatın sükûnetine bırakamıyoruz. Peygamberler şehri Kudüs, duvarlar, tel örgüler, güvenlik noktalarıyla parçalanmış. Hz. İbrahim ile torunları Yusuf ve Yakup Aleyhisselam’ın kabirleri arasına duvar çekmek dinin ve hakikatin evreselliğine dair kadim bilgimizle çelişiyor. Bütün peygamberlerin ortak misyonu olan yeryüzünde adaletin ve huzurun tesisi adına, inananların farklı bir yaklaşım içinde olması gerektiğini düşünüyoruz. Din, insan ruhunu ve bilincini disipline etmek, ahlaki kemale erdirmek için var. Kamil ahlak ise dinî değerleri sakınıp saklamayı değil, paylaşmayı gerekli kılıyor. İnsanlığın selameti için gönderilen peygamberlerin insanlardan sakınılması sağlıklı bir ruh hâline işaret etmiyor bize göre.
                 <p>
                  Peygamberler diyarı Kudüs’ün insanlığın ortak hafızasında müstesna bir yeri olması gerekirken onu ‘sorunların anası’ hâline getiren süreç üzerine iyi düşünmemiz gerekiyor. Mevcut durum iç açıcı olmasa da hiçbir düzen adaletsizlik üzere kaim olamaz. Tüm inananların huzur ve barış içinde bir arada yaşadığı, insanlığın ortak vicdanının sesi hâline gelmiş bir düzenin kurulması mucizeler şehri Kudüs için imkânsız değil.
                 </p>
                </p>
               </p>
              </p>
             </p>
            </p>
           </img>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Hasan Dereli, 27 November 2012, 11:29
> Aksiyon’a ve yazara teşekkürler. Fakat Filistin'de senelerce vazife yapmış bir okurunuz olarak gezi notlarının ötesinde bir Kudüs bir de ayrı olarak El Halil dosyası hazırlamanızı tavsiye ederim. İnsanımız pek çok ayrıntıyı bilmiyor, bazı konularda ise "yanlış" kanaate sahip.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34159), [web.archive.org (arşiv bağlantısı)](http://web.archive.org/web/20121203225858/http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34159)
