# JİTEM’in kullandığı kaçakçılık yolu hâlâ aktif

*Burak Kılıç 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir dönem JİTEM'in kontrol ettiği Ege’deki kaçak koridoru terör örgütleri için halen cazibesini koruyor.
  </font>
 </div>
 <div id="newsText">
  <font class="detail-text">
   <p>
    Coğrafi konumu dolayısıyla insan kaçakçılığının yoğun yaşandığı Türkiye’de kaçakçıların çalışma yöntemleri ve kullandıkları yollara dair çarpıcı bilgiler gün yüzüne çıkıyor. Kaçakçıların sık kullandığı yolların başında Ege Denizi üzerinden Avrupa hattı geliyor. En son DHKP-C terör örgütünün Yunanistan’dan Türkiye’ye eylem yapmak için bir botla getirmeye çalıştığı bombalarla gündeme gelen Ege’deki kaçakçılık sistemini sadece terör örgütlerinin değil, devletin de etkin şekilde kullandığı anlaşılıyor. Eski  bir insan kaçakçısının itiraflarına göre, kaçakçılık şebekeleriyle doğrudan ilişki kuran JİTEM, faili meçhullerin sık yaşandığı 1993’te kaçakçılardan, rahat çalışmaları karşılığında, eylemlere katıldıktan sonra yurtdışına kaçmaya çalışan terör örgütü mensuplarını teslim almış.
    <p>
     Bu sisteme mecburen dâhil olan isimlerden birisi Güneydoğu’da korucu bir ailenin çocuğu. Kan davası sebebiyle göç yoluna düşen E.A. ailesiyle birlikte bölgedeki bağlantılarının da teşvikiyle Aydın’a yerleşir. Ancak bu şehre taşınması tesadüf değildir. Bunu yıllar sonra anlayacaktır. O dönem genç olan E.A, ağabeyi ve ailenin diğer fertleriyle JİTEM’in bölge sorumlusu olduğu söylenen bir askerle anlaşma yapar. JİTEM bölge sorumlusu, E.A. ve kardeşlerine “Bize götürdüğünüz kaçakların pasaportlarını ve kimliklerini getirin. Aradığımız kişileri aralarından alalım. Siz de para kazanın.” teklifi yapar. E.A, 1993’te bu şekilde insan kaçakçılığına başlar. Başta Aydın, Ege’deki diğer sahil şehirlerinden Yunanistan’a uzanan kaçak yolunda uzun yıllar çalışır.
     <p>
      Ünlüleri Avrupa’ya biz taşıdık!
      <p>
       Ege Denizi’nde 1993’ten 2002’ye kadar göçmen kaçakçılığı yapan E.A, JİTEM’le olan ilişkilerini, “Biz yolcuları yolluyor, paramızı kazanıyorduk. Jandarma ve sahil güvenlik bize karışmıyordu. Herkes kendi işine bakıyordu. Tatlı paraydı.” sözleriyle açıklıyor. Çalıştıkları kaçakçılık şebekesinin İstanbul’dan başladığını anlatan E.A, “İstanbul’dan bize gönderilecek yolcu sayısı bildiriliyordu. Biz tekne, kalacak yer ve gıda gibi konularda hazırlık yapıyorduk. İstanbul’dan yola çıkan kaçakları İzmir civarında  karşılayıp eskortlar eşliğinde sahile getirip tekneye bindiriyorduk.” diyor. Güvenlik birimleriyle kaçakçılık şebekesinin derin ilişkilerini ise ilginç bir olayla gözler önüne seriyor: “Kaçaklarla dolu konvoyu alıp sahile götürürken bazen jandarmaya ait araçlar bize eşlik ediyordu. Bir sevkiyat sırasında bu araçlardan biri kaza yaptı. Biz aracı bırakıp gittik. Jandarma gelip olayı soruşturunca o araç bir komutanın makam aracı çıktı. Ancak olay kapatıldı.”
       <p>
        E.A.nın o döneme dair ciddi iddiaları var. Birçok faili meçhulün yaşandığı 1993’te JİTEM’in ilgi alanına o zaman ülkedeki siyasi suçlular, teröristler, İranlı ve Afgan militanların da girdiğini ifade ediyor: “Hareketli bir dönemdi. Çok sayıda örgüt üyesi, göçmenlerin arasında yurtdışına kaçıyordu. Birçok kişi de sayemizde Avrupa’ya geçti. Biz pasaportları JİTEM’e veriyorduk. JİTEM elemanları da gelip ilgilendikleri ve aradıkları bazı kişileri, tekne sefere çıkmadan önce göçmenlerin arasından alıp gidiyorlardı.”
        <p>
         E.A.nın anlattığına göre, JİTEM tüm örgüt elemanlarını değil, sadece belli isimleri alıyormuş. Kaçak yollarla Avrupa’ya giden isimler arasında Kürt hareketinin önemli bir ismi de var. E.A.nın tanıdığı bu isim sözde Sürgündeki Kürt Parlamentosu’nun başkanı Yaşar Kaya’dan başkası değil. 10 yıl hapis yattıktan sonra 1994’te hakkında terör örgütüne destek vermekten yakalama kararı çıkan Kaya, insan kaçakçıları sayesinde gemiyle Yunanistan’a, ardından Almanya’ya geçmiş. Bölgesel Yönetim Lideri Mesut Barzani ile olan yakın dostluğu sebebiyle hâlen Erbil’de yaşayan Kaya, Öcalan’ı da yakından tanıyan isimler arasında. Hükümetin yaptığı Kürt açılımına da destek veren Kaya, Başbakan Tayyip Erdoğan’ın Mart 2011’deki Erbil ziyaretinde de onu karşılayan kişiler arasındaydı. Kaya, Erdoğan’a Türkiye’ye dönmek istediğini belirten bir de mektup yazmıştı.
         <p>
          E.A, varlığı sürekli tartışma konusu olan ve son olarak devlet tarafından kurulduğu kabul edilen Jandarma İstihbarat ve Terörle Mücadele’nin (JİTEM) Türkiye’deki insan kaçakçılığını da kontrol ettiğini belirtiyor. 1988’de kurulduğu ve 2005’te sona erdiği iddia edilen kurumun insan kaçakçılığı yapan şebekelerle irtibata geçerek Türkiye’ye giriş yapan yabancı ajanları ve eylem yapıp yurtdışına çıkan PKK’lıları yakalamayı amaçladığını anlatan E.A. bazı ilişkileri yıllar sonra çözmüş. Tövbe ederek iş hayatına atılmış. Şu an birçok işletmesi olan bir işadamı olarak hayatını sürdürüyor. Bu sebeple zarar görmemesi için adını ve memleketini yazmayı uygun bulmadık. Hâlen o günleri pişmanlıkla anan E.A, “Türkiye’de bir dönemi aydınlatacak isimlerin çoğunun yolu Ege sularına düşmüştür.” diyor.
          <p>
           Ege’deki kaçak koridoru terör örgütleri için her dönem cazibesini koruyor. Kasım 2012’de MİT ve emniyetin birlikte yürüttüğü operasyonda DHKP-C terör örgütü üyesi Seval Aracı ve Elif Kaya İstanbul’da sahte kimliklerle yakalanmıştı. İkilinin Yunanistan’daki Lavrion Kampı’na bomba eğitimi almaya gittiği anlaşıldı. Örgütün beşinci hücresi olduğu belirtilirken teröristleri Lavrion’a göndermeye çalışan 2 kaçakçı gözaltına alındı.
           <p>
            Türkiye Şubat 2013’te, ABD’nin Ankara Büyükelçiliği’nden gelen bombalı saldırı haberiyle büyük şok yaşamıştı. Güvenlik görevlisi Mustafa Akarsu’nun hayatını kaybettiği, gazeteci Didem Tuncay’ın yaralandığı saldırıyı gerçekleştiren DHKP-C’li Ecevit Şanlı idi. Teröristin aranan bir bombacı olması da saldırıyı daha karmaşık hâle getirdi. Araştırmalar Şanlı’nın Yunanistan’da bomba eğitimi aldığını ve saldırıdan 2 gün önce Yunan adaları üzerinden kaçak olarak tekneyle İzmir Dikili’ye geçtiğini ortaya koydu.
            <p>
             Temmuz 2013’te  Yunanistan’ın Sakız Adası açıklarında, Türkiye’ye gitmek için yola çıkan, silah ve patlayıcı yüklü bot, Yunan Sahil Güvenlik ekipleri tarafından yakalandı. Olayla ilgili aralarında Türk ve Yunan vatandaşlarının bulunduğu 12 kişi gözaltına alındı. Botta 2 tanksavar bombası, 4 el bombası, 2 tabanca, çok sayıda mermi ve patlayıcı ele geçirilirken mühimmatın İzmir’e yönelik bir eylemde kullanılacağı iddia edildi. Terör örgütü PKK ve DHKP-C gibi çok sayıda örgüt, elemanlarını Yunanistan’daki eğitim kamplarına gönderiyor. Burada eğitim gören teröristler yine kaçak olarak Türkiye’ye gelip eylem yapıyor. Ankara’da Emniyet Genel Müdürlüğü binasına Eylül 2013’te yapılan roketatarlı saldırının faillerinden olan ve çatışmada ölen DHKP-C’li Muharrem Karataş’ın da aynı yöntemle Yunanistan’da eğitim aldıktan sonra geri döndüğü anlaşılmıştı. Çorum’da DHKP-C örgütü adına silahlı eylemlere katıldığı gerekçesiyle 2003 yılında tutuklanan Karataş 2 yıl 1 ay hapis cezasına çarptırıldı. Serbest kaldıktan sonra Sivas’ta katıldığı eylemler nedeniyle tutuksuz yargılanan Karataş, 4 yıl hapis cezası alınca Ege Denizi üzerinden tekneyle Yunanistan’a kaçtı. Lavrion Kampı’nda eğitim aldıktan sonra yeniden deniz yoluyla Türkiye’ye kaçak giriş yaptı.
             <p>
              <p>
               Ege’den giriş-çıkış kolay!
               <p>
                Her yıl Türkiye üzerinden Avrupa ülkelerine geçmek isteyen 150 bine yakın göçmen kaçak yollarla yurda giriş yapıyor. Bunların 50 bini Ege ve Trakya üzerinden Avrupa’ya geçmeyi başarıyor. İnsan kaçakçılarının en sık kullandığı yol olan Ege sularındaki göçmen sirkülasyonu dikkate alındığında terör gruplarının ve JİTEM’in neden bu bölgeyi hedeflediğini anlamak zor değil. Bu durum terör gruplarının istedikleri zaman eylem için ülkeye giriş yapabileceği anlamına geliyor. Yunanistan’ın Lavrion kentindeki terör kampında bulunan 200’e yakın teröristin de kaçak yollarla geçtiği belirtiliyor. Yunanistan’ın Türkiye’ye bakan bir liman kenti olması Lavrion’u teröristler için cazip kılıyor. Şu ana kadar Ege’den Lavrion’a geçen teröristlerin ilk eğitim yeri bu kamp. Burada teorik bomba eğitimi ve ideolojik dersler alan teröristler Avrupa’nın diğer şehirlerine dağılıyor. Gerektiği zaman aynı yoldan Türkiye’ye dönüyor. Lavrion’da terör kardeşliği de dikkat çekiyor. Kampta hâlen PKK, DHKP-C, HKO ve MLP’nin de aralarında bulunduğu örgütler faaliyet gösteriyor.
                <p>
                 <p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E92B2F2A18D54A1B5A901E141670424C?newsId=37764), [web.archive.org (arşiv bağlantısı)](http://web.archive.org/web/20140306023035/http://www.aksiyon.com.tr:80/aksiyon/newsDetail_getNewsById.action;jsessionid=E92B2F2A18D54A1B5A901E141670424C?newsId=37764)
