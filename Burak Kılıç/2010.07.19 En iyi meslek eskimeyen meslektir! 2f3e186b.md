# En iyi meslek eskimeyen meslektir!

*Burak Kılıç 2010.07.19*

<font class="agenda2NewsSpot">
 Hızla gelişen ve değişen dünyaya ayak uydurabilmenin yolu, kendini yenileyen ve eskimeyen bir mesleği tercihten geçiyor. Tercih yaparken bin düşünüp bir karar verilmeli. Zira bugün seçtiğiniz bir meslek yarın müzelik olabilir!
</font>
<font class="newsDetail">
 <p>
 </p>
 <p class="MsoNormal">
  Üniversite sınavını geride bırakan gençler için şimdi yepyeni başlangıçların arifesi. Şimdi iyi bir tercihin ötesinde iyi bir üniversiteyi, daha da önemlisi gelecekte dünyanın kapılarını açacak mesleği seçme zamanı. Meslek seçimi deyip geçmemeli. Bugün tercih edilen meslek, 5 yıl sonra hiçbir iş yapamayacak duruma gelebilir. Çünkü teknoloji ve küreselleşme dünyayı hızla değiştiriyor.
 </p>
 <p class="MsoNormal">
  Artık meslek seçimi için ilçe, il ve ülke değil, dünya ölçekli düşünmek gerekiyor. Hızla gelişen ve değişen dünyaya ayak uydurabilmenin yolu ise sürekli kendini yenileyen ve eskimeyen bir mesleği tercih etmekten geçiyor. Tercih yapmadan önce bin düşünüp bir karar verilmeli. Zira bugün seçtiğiniz bir meslek yarın müzelik olabilir!
 </p>
 <p class="MsoNormal">
  Gelecekte yıldızı parlayacak mesleklerin başında bilgisayar, bilişim ve network teknolojileri geliyor. Network ve veri iletişim analisti, sistem uzmanı, bilgisayar yazılım mühendisi ve uygulamacısı,
  <span>
  </span>
  elektronik ve mekatronik mühendislikleri bu alanın öne çıkan başlıkları. Bilim adamları, günümüzde gıdadan teknolojiye, insan kaynaklarından yönetime her alanda hayatımızın içine giren bu yeni mesleklere önümüzdeki yıllarda yenilerinin ekleneceği konusunda hemfikir. Önümüzdeki 10-20 yıllık süreçte popüler olacak meslekleri son yıllardaki teknoloji, toplum ve piyasa koşullarındaki gelişmelerin belirleyeceğini belirten İstanbul Teknik Üniversitesi Rektörü Prof. Dr. Muhammed Şahin, gençlere ip uçları veriyor. “Önümüzdeki 10-20 yıllık bir sürede popüler olabilecek meslekleri, özellikle son 10 yılda artan rekabet koşullarının doğal bir sonucu olarak, özellikle imalat ve hizmet sistemlerinin verimliliğini artırmaya yönelik çalışmalar yapan meslekler ön plana çıkacak.” diyen Şahin’e göre bu meslekler; lojistik, sistem mühendisliği, nano-teknoloji ve mekatronik mühendislikleri olacak.
 </p>
 <p class="MsoNormal">
  Yaşlanan nüfus olgusunun da genetik mühendisliği ve biyomedikal mühendisliği gibi meslekleri bugünkünden daha popüler hâle getireceğine dikkat çeken Şahin, “Unutulmamalıdır ki içinde bulunduğumuz çağ, bilgi çağı ve şu anki toplum da bilgi toplumudur. Buna paralel olarak bilişim ve iletişim, elektronik ve haberleşme mühendisliği, yazılım mühendisliği, bilgisayar mühendisliği, veritabanı tasarım ve yönetimi alanları ön plana çıkacak.” diyor. 21. yüzyılın en önemli sorunlarından birisinin ihtiyaca cevap verebilecek enerji kaynaklarının sağlanması ve tüketimin yönetilmesi olduğunu vurgulayan Şahin, hidrojen ve hidrojeoloji mühendislikleri gibi mesleklerde giderek değer artışı yaşandığını ifade ediyor.
 </p>
 <p class="MsoNormal">
  NETWORK VE VERİ İLETİŞİM
 </p>
 <p class="MsoNormal">
  ANALİSTİ NELER YAPAR?
 </p>
 <p class="MsoNormal">
  Gelecekte prestijli hâle gelecek meslekler arasında yer alan network sistemleri ve veri iletişim analisti, teknolojinin iletişim ve yönetişimde etkili olmasıyla ortaya çıkan bir meslek türü. Günümüzde birçok firma network sistemleri üzerinde çalışan sistemlere geçiş yapıyor. Henüz geçmeyenler de yakın gelecekte bu sistemleri kullanacak. Kendi içinde sistemi kullanan firmalar müşterileri ve diğer iş yaptığı kurumlarla da network sistemleri üzerinden çalışıyor. Bilişim yardımıyla yönetilecek firmalarda veri analizi ve bilişim güvenliği konuları öne çıkıyor. İletişim güvenilirliği artık daha çok önemli. Bu da bilgisayar ve network sistemler teknolojilerine merakı olan gençler için yeni bir meslek alanı. Bu mesleği seçmek isteyen üniversite adayları bir üniversitenin Bilgisayar Mühendisliği bölümünü bitirmek durumunda. Ancak üniversiteden sonra da alan uzmanlığı için kısa bir oryantasyon programı almak durumunda.
 </p>
 <p class="MsoNormal">
  Peki, network ve veri iletişim analistleri ne iş yapar? İhtiyaç analizi yapıp kullanılacak doğru teknolojileri belirler. Firmaların sistem ve network alt yapısının planlamasını ve kurulumunu yapar. Sistem ve network analizi, tasarımı, test ve bakım işleriyle ilgilenir. Kullanıcıların sistemde ve networkte karşılaştıkları problemleri giderecek çözümler üretir, eğitimlerini verir. Teknolojiyi çok yakından takip ederek yeni gelişmeleri firmasına uygular. Networke yapılabilecek saldırılara karşı güvenlik politikaları geliştirir. Kaynakların verimli ve güvenli kullanımını sağlar. Bilgi işlem prosedürlerini belirler ve yayınlar. Sistemde sürekli tekrarlayan işlere çözüm getirir. Sistem dataları için kriz sonrası kurtarma planı hazırlar. E-mail trafiğinin sağlıklı ve sürdürülebilir olarak çalışmasını sağlar. Şirket içi mesajlaşma trafiğinin güvenli ve hızlı olarak çalışmasını sağlar.
 </p>
 <p class="MsoNormal">
  ÖĞRETMENLİK TIP İLE YARIŞIYOR
 </p>
 <p class="MsoNormal">
  Her an bir ekonomik kriz tehlikesi taşıyan günümüzde gençlerin en çok tercih ettikleri meslekler güvenli liman olarak gördükleri öğretmenlik gibi garanti bölümler oluyor. Bugün marka üniversitelerdeki öğretmenlik bölümleri, puan bakımından tıp fakülteleriyle başa baş bir görüntü sergiliyor. En çok ihtiyaç duyulan bölümler; okul öncesi, sınıf öğretmenliği, edebiyat, rehberlik… MEB’in 2010 raporuna göre, bu yıl 133 bin öğretmene ihtiyaç var. Bu ihtiyaç nüfus artış hızına bağlı olarak yıldan yıla azalıyor. Dolayısıyla öğretmenliğin garantisi önümüzdeki 10 yıl daha sürecek. Ayrıca gelecekte öğretmenlik mezunları artacağı için sadece en iyi olanın yapabileceği bir meslek haline gelecek. Her branşa özel mesleki ölçüler konacak.
 </p>
 <p class="MsoNormal">
  Mühendislik: İnsanlık var oldukça iş yapacak mesleklerden mühendislik, bazı dallarıyla cazibesini yitirirken bazı dallarda geleceğin gözde meslekleri olma yolunda.
 </p>
 <p class="MsoNormal">
  Sağlık Personeli / Tıp Doktoru - Başhemşire: Sağlık ve tıp, dünya durdukça cazibesini yitirmeyen alanlardan. Teknolojiyle birlikte gelişen tıp, insan ömrünün uzamasıyla hayati bir konuma geldi. Sağlık harcamaları ve çeşitliliği arttı. İnsan sayısının artması, gelecekte sağlığın toplu yönetimi meselesini gündeme getirecek. Öte yandan insanlar, artık hastaneye gitmeden pek çok sorununu evde halletmek isteyecek. Kendi MR’ını, röntgenini evde çekecek. Gerekirse tahlil yapacak. Bu da sağlık cihazları sektörünün daha da büyüyeceğini ortaya koyuyor.
 </p>
 <p class="MsoNormal">
  Genetik ve Biomühendis: Türkiye’de yeni yeni gelişen bu iki alan, insanın ihtiyaçlarını bilimsel çözümlerle yönetmeyi esas alıyor. Tarım ve tıp başta olmak üzere birçok alanda bu iki bilim dalı sayesinde çığır açacak buluşlar gerçekleşti. Dünyada bu alanda yapılan buluşlar milyar dolarları bulan fiyatlara ulaştı. Hâlen pek çok üniversite, bu mesleğin bölümlerini açmış durumda. Genetik ve biomühendis olmak isteyen gençler sıra dışı ve dâhi olma yolunu seçen kişiler olacak.
 </p>
 <p class="MsoNormal">
  Biyomedikal Mühendisi: Tıp ve elektronikle ortak çalışma sahası olan mesleklerden Biyomedikal Mühendisliği, geleceğin mesleklerinden. Örneğin bir araştırmacı, yabanmersini bitkisi olarak bilinen bir bitki ile insan gözünü daha iyi görüyor hâle getirmiş. Biyomedikal Mühendisi olacak genç farklılıkları ve buluşlarıyla bilim yolunu aydınlatmayı hedefleyecek.
 </p>
 <p class="MsoNormal">
  Bilgisayar Yazılım Mühendisi ve Uygulamacısı: Hâlen dünyada en çok rağbet gören mesleklerden. Teknolojiye bağlı olarak öneminin daha da artacağı kesin olan meslekler arasında yer alıyor.
 </p>
 <p class="MsoNormal">
  Bilişim ve İletişim Hukukçusu / Ticaret Hukukçusu / Uluslararası Hukukçu: Ülkemizde halen pek çok hukuk fakültesi ve mezunu olmasına karşın, özellikle yeni yeni gelişen hukuk alanlarında hukukçumuz parmakla sayılacak kadar az. Bilişim hukuku bu alanların başında geliyor. Özellikle Türkiye’nin başka devletlerle olan uluslararası tahkim davalarında bir hakem iki davalı ülkeden birer bilişim hukukçusu tayin ediyor. Hâli hazırda bulunan az sayıdaki bilişim hukukçumuz ise bu davalara yetişemiyor. Türkiye’nin bu davalardan çok sayıda mahkûmiyeti bulunuyor. Hâlen süren Ergenekon benzeri davalarda da bilişim hukukçusu terimi yeniden öne çıktı. Yeni olan bu alanda uzmanlaşacak gençler, önümüzdeki yıllarda parmakla gösterilen kişiler arasında yer alacak. Türkiye’de aynı zamanda uluslararası hukuk mevzuatını bilen hukukçulara da ihtiyaç var.
 </p>
 <p class="MsoNormal">
 </p>
 <p class="MsoNormal">
  Gelecekte iş yapacak meslekler
 </p>
 <p class="MsoNormal">
 </p>
 <p class="MsoNormal">
  Finansal Analistçi
  <span>
  </span>
  Elektronikçi - Mekatronikçi
  <span>
  </span>
  Medikal Asistan
  <span>
  </span>
  Madde Bağımlılığı ve Davranışsal Bozukluklar Danışmanı
  <span>
  </span>
  Cilt Bakım Uzmanı
  <span>
  </span>
  Haberleşme Mühendisi
 </p>
 <p class="MsoNormal">
  <span>
  </span>
  Kumar Gözetim ve Araştırma Memuru
  <span>
  </span>
  Fizik Terapi Asistanı
  <span>
  </span>
  Eczacı Teknikeri
  <span>
  </span>
  Hukuki Bilimler Teknikeri
 </p>
 <p class="MsoNormal">
  <span>
  </span>
  Dental Hijyenist
  <span>
  </span>
  Çocuk kitabı yazarı
  <span>
  </span>
  Fizik Terapi Uzmanı
  <span>
  </span>
  Lojistik Estetik Cerrah
  <span>
  </span>
  Fizik Tedavi Uzmanı
  <span>
  </span>
  Psikolojik danışman
  <span>
  </span>
  Akıl Sağlığı ve Madde Bağımlılığı Sosyal Yardım Uzmanı
  <span>
  </span>
  Evlilik ve Aile Terapisti
  <span>
  </span>
  Nanoteknoloji mühendisi
 </p>
 <p class="MsoNormal">
 </p>
 <p class="MsoNormal">
  Çok tercih edilen meslekler
 </p>
 <p class="MsoNormal">
 </p>
 <p class="MsoNormal">
  Öğretmenlik
  <span>
  </span>
  Tıp
  <span>
  </span>
  Sağlık Bilimleri
  <span>
  </span>
  Mühendislik
  <span>
  </span>
  Fen- Edebiyat
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27202-208-en-iyi-meslek-eskimeyen-meslektir.html), [web.archive.org (arşiv bağlantısı)](http://web.archive.org/web/20101202045003/http://www.aksiyon.com.tr:80/aksiyon/haber-27202-208-en-iyi-meslek-eskimeyen-meslektir.html)
