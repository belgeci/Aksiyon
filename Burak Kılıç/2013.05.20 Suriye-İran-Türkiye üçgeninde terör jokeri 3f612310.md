# Suriye-İran-Türkiye üçgeninde terör jokeri

*Burak Kılıç 2013.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Reyhanlı’daki ikiz bombalı saldırı âdeta ‘geliyorum’ demişti. Olayın ardından kısa sürede şüpheliler yakalansa da istihbarat zaafiyeti bir kez daha kendini gösterdi. Faillerin İran ve Suriye ile olan derin ilişkileri dikkat çekiyor.
  </font>
 </div>
 <div id="newsText">
  <font class="detail-text">
   <p>
    Hatay Reyhanlı’da 52 kişinin ölümüne, 40’tan fazla vatandaşın yaralanmasına sebep olan bombalı saldırının failleriyle ilgili ayrıntılar kısa sürede ortaya çıktı. Elde edilen kanıtlar, olayın faili olarak birçok sansasyonel eylemden sonra adı gündeme getirilen THKP-C’nin Suriye yapılanması Acilciler örgütünü işaret ediyor. Kamuoyunca pek bilinmeyen örgütün lideri Mihraç Ural.
    <p>
     <img alt="" height="224" src="http://web.archive.org/web/20130613104044im_/http://medya.aksiyon.com.tr/aksiyon/2013/05/20/minhacural.jpg">
      Peki, kim bu ‘Acilciler’ ve Mihraç Ural? Türkiye Halk Kurtuluş Partisi-Cephesi (THKP-C) lideri Mahir Çayan’nın ölümü örgüt içinde bölünmeleri beraberinde getirmişti. Ayrılanlardan bir grup “Türkiye Devrimi’nin Acil Sorunları” başlıklı bir bildiri yayımlayarak kuruluşlarını ilan etti. Bildiri başlığına atıfla ‘Acilciler’ ismiyle anılan örgüt, daha çok Hatay, Adana ve Amanoslar bölgesinde faaliyet gösterdi. 1976’da Yüksel Eriş aracılığıyla örgüte katılan Mihraç Ural, 10 Mart 1978’de düzenlediği bir banka soygununda yakalandı. 1980’de Adana Cezaevi’nde gardiyanlara rüşvet vererek firar etti. Firar eder etmez Suriye’ye geçen Ural, Hafız Esed’in kardeşi Cemil Esed’in emriyle Suriye vatandaşlığına geçti. Aynı zamanda Esed’in uzaktan akrabası olan Malak Fadal ile evlendi. Bu gelişmeyle birlikte örgüt içinde güçlenerek lider oldu. Acilciler’in ana kanadı Halkın Devrimci Öncüleri’ni (Hatay Kurtuluş Ordusu olarak da biliniyor) oluşturan Ural, THKP-C içindeki diğer gruplar tarafından Esed ve El Muhaberat’ın maşası olmakla suçlandı. Ural’la ilgili örgüt içindeki iddialar bununla sınırlı değil. “Ural’ın ihanet dosyası” adıyla bir dosya yayımlayan THKP-C, onun Suriye çıkarları için çalışarak örgüt elemanlarını hem Suriye’ye hem de MİT’e sattığını iddia etti. Ural’ın yıllardır Muhaberat-MİT ve örgüt arasında ikili üçlü oynayarak ihanet içinde olduğu ileri sürülüyor.
      <p>
       Hataylı  Alevi şeyhlerden El Kasımların soyundan gelen Ural’ın babası Şeyh Zeki El Kasım (1912-2011). Osmanlı’dan sonra bölgeye hâkim olan Fransızlara karşı bağımsızlık savaşına katılan Zeki Ural, ardından Hatay’ın Türkiye Cumhuriyeti’ne ilhakı çalışmalarına karşı önemli bir mücadele sergiledi; ancak buna mâni olamadı. Ural, her şeyden önce ailesinden aldığı bu önemli misyonu (!) sürdürme çabasında. THKP-C içinde kendisine yöneltilen ikili üçlü oynadığı suçlamaları ne ölçüde doğrudur bilinmez ama bölgedeki terör ve şiddet olaylarında ‘joker’ elemanı gibi davrandığı görülüyor. Özellikle Suriye gizli servisi El Muhaberat ile İran gizli servisi Savama ile sıkı ilişkiler kuran Ural’ın, Suriye’nin kuzeyinde ve Lazkiye bölgesinde önemli miktarda uyuşturucu trafiğini yönettiği ve bundan pay aldığı iddia ediliyor.
       <p>
        İran-PKK-Hizbullah bağlantısı
        <p>
         Uzun süredir bilinen silahlı eylemi olmayan Ural’ın yıldızı Suriye’deki iç savaşla birlikte parladı. Savaşın başlamasıyla Beşşar Esed tarafından Lazkiye bölgesinde görevlendirilen Ural, Özgür Suriye Ordusu’na (ÖSO) karşı rejim yanlısı, ‘Mukaveme-i Suriye’ adlı milis grubu kurdu. Emrine Suriyeli, İranlı ve Hataylı bazı Nusayrilerden oluşan 2 bin kişilik milis kuvvet verildi. Hâlen Lazkiye’ye bağlı Türkiye sınırına 10 kilometre mesafedeki Kesep bölgesinde yürütülen operasyonlara liderlik yaptığı iddia ediliyor. Ural, ÖSO’ya karşı girdiği tüm çatışmaları kendi sitesinde duyuruyor. Kendi deyimiyle Suriye’de ‘vatan savunması’nı sürdürüyor. Hatay ve İskenderun hattında Alevi ve Nusayri vatandaşlardan bir grubu Suriye’deki savaşa çekmeye çalışıyor. Geçen haftalarda Banyas’ta sivillere yönelik katliamın altından da onun imzası çıkmıştı.
         <p>
          Abdullah Öcalan’la yakın arkadaş olduğu belirtilen Ural, kendi sitesinde Öcalan’la çekilmiş samimi görüntülerini paylaşıyor. İstihbarat raporlarında Öcalan’ı baba Esed ile tanıştıran isim olarak geçiyor. Öcalan’ın özellikle Suriye’de geçirdiği 19 yılda Ural’la sık görüştüğü, hatta aynı evde kaldığı belirtiliyor. Sonradan Suriye rejimine yakınlaşması sebebiyle Kürt hareketinden uzaklaşan Ural, birçok konuşmasında Kürtleri ‘cahil’ ve ‘milliyetçi’ olmakla suçluyor. PKK ile arasına mesafe koymasının diğer sebebinin  PKK’lıları MİT’e gammazlaması olduğu iddia ediliyor. Şu sıralarda Suriye’de rejime karşı ayaklanan Kürt halkının Esed rejimine itaat etmesi için girişimlerde bulunan Ural, bölgedeki Şii kanaat önderleriyle yakın temas hâlinde. Propaganda amaçlı kişisel sitesinde yayımladığı fotoğraflardan biri 15 Eylül 2012 tarihli. Bağdat Üniversitesi Felsefe Bölümü Başkanı Şeyh Prof. Murtaza el Maliki ile görülen Ural, ‘büyük âlim’ dediği Maliki’nin aynı zamanda Lübnan Hizbullah’ının basın yayın sorumlusu ve  Başbakan Nuri El Maliki’nin akrabası olduğunu hatırlatıyor. Bir başka fotoğraf 27 Ağustos 2012 tarihli. Bu karede Ural’ın yanındaki isimler Şeyh Zülfikar Gazel, Şeyh Muvaffak Gazel, Şeyh İsa Gadir ve Prof. Dr. Hassan Hoca. Türkiye’ye rahatlıkla girip çıkan bu isimler 15 Ocak 2012’de Ankara’da gerçekleşen Hacı Bektaş Veli Vakfı 2. Alevi Kurultayı’na katılmıştı. Kurultay öncesi yapılan eyleme katılan isimler arasında Ural’ı ziyaret eden Şeyh Muvaffak Gazel ve Şeyh Zülfikar Gazel de var.
          <p>
           ‘Hatay Suriye toprağı olacak’
           <p>
            Yıllardır sahneye çıkmayan ve Suriye rejimi için Türkiye’deki elemanları vasıtasıyla ajanlık faaliyetleri yürüten Ural, silahlı eylemlerin ötesinde Türkiye’deki sivil halk üzerinde yaptığı provokatif çalışmalarla dikkat çekiyor. Suriye’deki savaşın başlamasıyla Lazkiye’de kurduğu karargâhta özellikle Hatay’da Alevi-Sünni çatışmasını körükleyecek eylemleri sınırın diğer tarafından bizzat yönetmeye başladı. Bunu kişisel blogunda yazdığı makalelerde kabul eden Ural, özellikle KESK’e bağlı sendikaların Hatay’da gerçekleştirdiği eylemleri kendi sitesinde duyurup destek istiyor. Hatay’daki Alevi nüfus üzerinde büyük bir etkisi olmayan Ural, buna rağmen etkiyi artıracak propaganda faaliyetleri yapıyor. Kentte özellikle Esed yanlısı mitingleri İşçi Partisi’ne bağlı gruplarla birlikte organize ediyor. Bu çalışmaları Hatay’ın Suriye toprağı olduğu fikrini halkın dimağında hep canlı tutmak için yaptığını söylemek mümkün. O, ailesinden aldığı ‘misyon’u tamamlayacağı günü bekliyor.
            <p>
             Ural, kendisini Marksist ve Leninist olarak tanımlıyor. İdolü Mahir Çayan. Ancak diğer taraftan Suriye’de şehit olmak için savaştığını söylüyor. Şii kanaat önderleriyle yakın ilişki kuran Ural, şeyhlerle çektirdiği fotoğrafların yanlış anlaşılmaması için altına açıklama yazıyor: “Fotoğraflara bakıp sakallı cüppeli şeyh görüntüsü sizi aldatmasın. Bu şeyhlerin eli öpülür. Bu şeyhler en önde ABD Şam Büyükelçiliği’ne taş atan şeyhlerdir. Laikliği, demokrasiyi, sosyalizmi savunan şeyhlerdir.” Ural, Türkiye gündemiyle de yakından ilgili. Hırant Dink’in öldürülmesinden İlker Başbuğ’un tutuklanmasına kadar birçok konuda sitesinde değerlendirmeler yapıyor.
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ADE9C9A642DC3585ED467E45E9D41F36?newsId=35582), [web.archive.org (arşiv bağlantısı)](http://web.archive.org/web/20130613104044/http://www.aksiyon.com.tr:80/aksiyon/newsDetail_getNewsById.action;jsessionid=ADE9C9A642DC3585ED467E45E9D41F36?newsId=35582)
