# Ortadoğu'da Türkiye algılamaları değişiyor!

*Hugh Pope Bilinmeyen-tarih*

<div>
 <font>
  <img border="0" height="1" src="/web/20050129204613im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129204613im_/http://www.aksiyon.com.tr/resim/525/56.jpg" vspace="5"/>
  </p>
 </font>
 <font class="content">
  Türkiye’nin Avrupa birliği’nden müzakere tarihi alması, bazı Ortadoğulu yorumcular tarafından kuşkuyla karşılansa da bölgedeki algılamaları değiştirdi. Türkiye’nin Avrupa’da daha ciddiye alınması, Avrupa’ya olan eğilimlerinde Araplara cesaret verebilir.
 </font>
 <br/>
 <p>
  <font class="content">
   Türkiye-Avrupa Birliği ilişkisinin geleceğini yargılamak bazen demiryolu raylarına bakmak gibidir. Raylar birleşecek gibi gözükür; ama birleşemeyecek kadar görünen bir istasyona varıldığında iki taraf da birbirine ne daha yakın ne de daha uzak halde olur. Ancak, diğer birçok şey Türkiye ve Avrupa’nın aralarındaki mesafeyi beraberce yeni bir boyuta taşıması etrafında değişiyor. Çıkışlar ve inişler daha yumuşak ve tahmin edilebilir hâle geliyor. Demiryolu daha güçlü ve daha iyi yapılmış gözüküyor. Türkiye’nin ekonomik motoru daha güçlü ve Türk toplumunun duruşu daha açık ve etkileyici oluyor. Türkiye’nin Ortadoğulu komşuları, bu sıçrayışa küçük de olsa ilgi göstermeye başladı.
   <br>
    <br>
     Başbakan Recep Tayyip Erdoğan da doğuya bakıyor. Avrupa Birliği ile yeni bir anlaşmaya imza attıktan sonra, İslam dünyasından gazetelerle bir dizi görüşme yapmayı kabul etti ve Suriye’yi ziyaret etti. Dışişleri Bakanı Abdullah Gül, İslam dünyasının mutlu olması gerektiğini ifade etti. Gül, Arap televizyonu El-Cezire’ye verdiği demeçte “Biz yalnız Türkleri değil, bütün Müslüman dünyasını temsil edeceğiz.” ifadesini kullandı.
     <br>
      <br>
       Ankara’nın Avrupalı taraftarları da Türkiye’nin AB’ye entegrasyon sürecinde attığı büyük adımın İslam ve Batı dünyası arasındaki ilişkinin gördüğü zararı tamir etmesine imkan sağlayacağını umuyor. İngiltere Başbakanı Tony Blair, 17 Aralık’ın Müslüman ve Hıristiyan medeniyetleri arasında esaslı bir çatışma olmadığını gösterdiğini söyledi. Blair, yaptığı yorumda “Beraber çalışabiliriz.” dedi. ABD Dışişleri Bakanı Colin Powell konuya, Türkiye’nin İslam devleti olarak görünmek ya da gelişmemiş Ortadoğu ile birlikte hareket etmek istememesinin bilinmesinden dolayı daha tedbirli yaklaştı. Powell, Türkiye ve Avrupa arasındaki ilişkiye yönelik şunları söyledi. “Avrupa’ya demir atan ve Avrupa değerlerini paylaşan Türkiye, refah ve demokrasi için pozitif bir güç olacaktır.” Ortadoğu ile ilgili gerçeğe değinmek gerekirse, savaşın bölgenin siyasi, ekonomik ve dini (mezhep) problemleri üstüne küçük bir etkisi olduğu gözlendi. İran’dan Fas’a kadar yalnızca bölgedeki zorluklara odaklanan yorumcular, bazen bütün gelişmelere küçük tepkiler gösterdi.
       <br/>
       <br/>
       Bazı Ortadoğu yorumcuları, konuya çok şüpheci yaklaşıyor. Mesela, Suudi Arabistan’ın İngilizce gazetesi Arab News editörü Khaled al-Maeena, “Türklerin, Avrupa’nın çoğunluğunun kendilerini istememesine ve çok küçük üyelerin dahi Türkiye’nin birliğe katılıp katılamayacağına karar verebilecek durumda olmasına rağmen, Avrupa’ya dahil olmaya çalışarak, dilenci gibi davranması  bizi dehşete düşürdü.” diyerek görüşlerini aktardı. Maeena, ABD ve Türkiye’nin üyeliğini destekleyen AB’ye üye ülkelerin, birliğin kapısını Türkiye’nin üyeliğine açık tutması için kullandığı Türkiye’nin siyasi ve ekonomik gelişmelerinin Ortadoğu’da yapılması öngörülen reformlar için örnek teşkil edeceği yönündeki görüşleri reddetti. Maeena, “Beni istemeyen bir kulübe gidemem. Malezyalıları kendime Türklerden daha yakın buluyorum.” dedi.
       <br/>
       <br/>
       Maeena’nın görüşleri az bulunur türden değil. Ama algılamalar değişiyor. Geçmiş yüzyıldaki yaşadığı kötü tecrübelere bakan modern Arap devletleri, Birinci Dünya Savaşı’na kadar Osmanlı İmparatorluğu’nun egemenliği altında yaşamalarına yönelik kınamalarını azaltıyor. İslam’a yakın duran bir partinin iktidarda olması, “Kemal Atatürk’ün laiklik için İslam’ı ortadan kaldırması ve Türkiye Cumhuriyeti’nin Batı modellerini taklit etmesi” şeklinde önyargılı düşüncelerin İran ve Arap devletlerinin gözünde değer kazanmasını sağladı. Türkiye’nin İsrail’le ilişkisi birçok Müslümanı oldukça endişelendiriyor, ama Ortadoğu’da yaşayanlar Türkiye’nin son zamanlarda Filistinlilere yönelik İsrail politikalarını sertçe eleştirmesine dikkat çekiyor.
       <br/>
       <br/>
       Sonuç olarak, Türkiye’ye coğrafi olarak yakın Arap devleti olan Suriye, 5 yıl öncesine kadar Türkiye’yi çok sert eleştiriyordu. Suriye şimdi, Türkiye’nin dostu ve ticari ortağı konumunda. Türk dostluğunu ve Avrupa Birliği ile çok yakında gerçekleşebilecek ticari ilişkiyi ABD’nin rejime yönelik tehdidine karşı siper olarak gören ekonomist Nabil Sukkar, “Suriye’de Türkiye’nin AB’ye üyelik sürecine ilişkin bir heyecan var. Eğer Avrupa bizim kuzey komşumuz olursa, bu durum istikrara yardımcı olacaktır.” diyor.
       <br/>
       <br/>
       İran’da bir zamanlar Türkçe her şey küçümsenirken, bütün komşularla ilişkileri geliştirmeye yönelik karar, Türk yanlısı eğilimi de güçlendirdi. Yüz binlerce İranlı tatilci Türkiye’nin Akdeniz sahillerine doğrudan uçuş gerçekleştiriyor, Tahran dükkanları ucuz ve kaliteli Türk giysisi ve sanayi ürünleriyle dolduruluyor. Türkiye’nin kapalı, teokratik sistemine karşı tehdit oluşturduğunun bilincinde olan İran’ın şahinleri, İran-Türk anlaşmalarının önüne yeni engeller çıkartıyor.
       <br/>
       <br/>
       Tahran Danışmanları (Atieh Bahar) Direktörü Siamak Namazi, “İranlılar, hâlâ çok içsel ve manevi bakıyorlar. Biz etrafımızda meydana gelen gelişmeleri genellikle kaçırıyoruz.” diyor. Namazi, birçok gazetenin, İran’ın Avrupa Birliği ile olan ticaret anlaşmalarıyla derinlemesine ilgilenmesine rağmen, Avrupa Birliği-Türkiye anlaşmasına çok nadiren yer verdiğini ifade ediyor.
       <br/>
       <br/>
       En kalabalık Arap devleti Mısır da Türkiye ve Avrupa Birliği’ne uzak gözüküyor. Sıradan halk Mısır’ın ABD ve İsrail ile olan ilişkilerine odaklanıyor ama stratejler Avrupa Birliği’nin Türkiye’ye sunduklarından umut görüyor. El Ahram Siyasi ve Stratejik Çalışmalar Merkezi Direktör Yardımcısı Muhammed Essayed Said, “Avrupa, ‘İslam’ın kendisi Batı medeniyeti için tehdit değildir’ şeklinde güçlü bir mesaj gönderdi. Bu terörizmi yenebilir.” dedi. “Mısır’da Türk deneyiminin cazibesi var.” diyen Said, “Türkiye örneği demokratik İslam formülünün mümkün olduğunu gösteriyor.” yorumunu yapıyor.
       <br/>
       <br/>
       17 Aralıkta, El Cezire televizyonu, Türkiye’nin AB’ye üyelik sürecine ilişkin uzun haberler yayınladı. Akşam saatlerinde Arap dünyasının başarısızlıklarıyla ilgili iki saat boyunca devam eden talk show programı da Arap dünyasının iç zaaflarının farkında olduğunu gösterdi. Ancak, Amerika ve İsrail’e yönelik genel kınamaların geçtiği programda, katılımcılar Avrupa’yı konu dışı bırakmadılar ve Türkiye’nin Avrupa Birliği’ne entegrasyon sürecinden söz ettiler. Ama programın sunucusu konuyu hemen değiştirdi ve Arapların Avrupa’nın ‘Hıristiyan kültürü’ için Türkler’in peşinden gitmeyeceklerini ima etti.
       <br/>
       <br/>
       Buna rağmen programda yine de bir akademisyen Türkiye’nin Avrupa entegrasyonunu Arapların dikkate alması gereken bir nokta olarak vurguladı. Faslı uluslararası hukuk profesörü Hassan Bu Kantar, “Avrupa bugün Türkiye’ye evet diyor” diyerek ekledi: “Türkler İslamcılar tarafından yönetiliyor ama geleceğin Avrupa’da olduğunu anladılar.”
       <br/>
       <br/>
       Kuşkusuz, Avrupalı think-thank kuruluşları ve siyasi sınıflarının Türkiye’yi daha ciddiye almaya başlaması, Türkiye’nin başarılı bir devlet olarak kredibilitesini artıracak ve Araplar’ın Avrupa’ya olan eğilimleri cesaretlendirilebilecek.
       <br/>
       <br/>
       * Wall Street Journal bölgesel muhabiri. Türkiye'de yayınlaman Çıplak Türkiye (Geleneksel Yayınevi) kitabının ortak yazarı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19310&yorum_id=1), [web.archive.org (arşiv bağlantısı)](http://web.archive.org/web/20050129204613/http://www.aksiyon.com.tr:80/detay.php?id=19310&yorum_id=1)
