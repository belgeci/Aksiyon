# Kaynağını açıkla! Yoksa hapis yatarsın

*Erhan Başyurt 2005.07.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CIA ajanının ismini kendilerine Beyaz Saray’dan kimin sızdırdığını açıklamadıkları için iki gazeteci yargılandı. Time dergisi muhabiri Matthew Cooper mahkeme ile işbirliğine yanaştı, New York Times muhabiri Judith Miller ise basın özgürlüğü için 4 ay hapis yatmayı tercih etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405181618im_/http://www.aksiyon.com.tr/resim/553/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   New York Times’ın Pulitzer ödüllü muhabiri Judith Miller bir haberde ifşa ettiği CIA ajanının ismini sızdıran kaynağı Mahkemeye açıklamadığı için 120 gün hapis cezasına çarptırıldı. 7 Temmuz 2005’te nihai kararın verildiği davada yargılanan Time dergisi muhabiri Matthew Cooper ise üst yönetimi mahkeme ile işbirliğine gitme kararı verdiği için hapse girmekten kurtuldu. Önde gelen iki yayın kuruluşunun farklı tutumları, ‘basın özgürlüğü’ ve ‘hukukun üstünlüğü’ üzerine önemli tartışmalara sebep oluyor.
   <br>
    <br>
     Time dergisi, 30 Haziran’daki bir önceki mahkeme sonrasında CIA ajanını deşifre eden bilginin kaynağını açıklama kararı vermişti. Dergi yönetimi, muhabirinin notları ve diz üstü bilgisayarını mahkemeye sundu. Time dergisi Genel Yayın Editörü Norman Pearlstine mahkemeden tamamen farklı düşündüklerini, ama hukukun üstünlüğüne olan inançları sebebiyle belgeleri verdiklerini açıkladı. Pearlstine “Medya, hukukun üstünde değildir. Kararla aynı fikirde olmamak, dokunulmazlık sağlamaz.” savunması yaptı. Pearlstine, 36 yıllık meslek hayatının en zor kararını verdiğini söylerken, günlük 1.000 USD cezanın söz konusu olduğunu ve kararı para cezası sebebiyle almadıklarını ifade etti.
     <br/>
     <br/>
     Özel savcı Patrick Fitzgerald, Cooper birey olarak işbirliğine yanaşmadığı sürece, Time’ın notları vermiş olmasının onu hapis yatmaktan kurtarmayacağını açıkladı. Savcı, her iki muhabirin 4 aylık cezalarının ‘ev hapsinde’ infazını da ‘suçu caydırmayacağı, hatta özendireceği’ gerekçesiyle engellemeyi başardı. 7 Temmuz’daki nihai yargılamada, Time muhabiri Cooper ‘gizli kaynağı’ ile ilgili işbirliği yapacağını söyleyerek demir parmaklıkların arkasına gönderilmekten kurtuldu. Time ve New York Times muhabirlerinin, Yüksek Mahkeme başvuruları da geri çevrildiği için kararı ‘temyiz’ imkanları kalmadı.
     <br/>
     <br/>
     Bilgi kaynağını açıklamayan New York Times gazetesi her şeye rağmen muhabirinin arkasında olduğunu ve basının özgürlüğü adına kararlı tavırlarını sürdüreceklerini ilân etti. New York Times’ın yayıncısı Arthur Sulzberger, Time’ın kararından derin bir hayal kırıklığı yaşadıklarını söyledi. Sulzberger, 1978 yılında da benzer bir baskı ile karşı karşıya kaldıklarını, muhabirleri Myron Farber’ın 40 gün demir parmaklıkların ardında kaldığını, ama kaynağı ifşa etmediklerini söylüyor.
     <br/>
     <br/>
     Time dergisinin mahkemeye verdiği notlara göre, bilginin kaynağı Beyaz Saray’da görevli bir isim. Zaten yargılanan her iki muhabir Miller ve Cooper’ın görev alanları Beyaz Saray. Newsweek dergisi, mahkemeye sunulan notlara göre, ‘sızdırma’ bilginin kaynağının Başkan Bush’un başdanışmanı Karl Rove olduğunu iddia etti. Rove’un avukatı Robert Luskin ise iddiaları reddediyor ve Rove’un soruşturmanın hedefinde olmadığını belirtiyor. Bilgiyi sızdıran Beyaz Saray yetkilisinin, ABD’nin eski Irak Büyükelçisi Joseph Wilson’dan ‘intikam almayı’ istediği düşünülüyor. Eski Büyükelçi Wilson, Bush Yönetimi’nin “Saddam, Nijer’den Uranyum aldı.” iddiasını araştırmak için 2002 sonunda CIA tarafından Nijer’e gönderilmiş. Büyükelçi Wilson, yaptığı araştırma sonrasında bilginin doğru olmadığını rapor etmiş.
     <br/>
     <br/>
     Beyaz Saray’ın tehlikeli ‘intikamı’
     <br/>
     <br/>
     Ancak Irak Savaşı için hazırlıklar yapan ve ‘psikolojik harp’ yürüten Beyaz Saray, söz konusu bilgiyi Başkan George W. Bush’un 2003 Birliğin Durumu konuşma metnine yerleştirdi. Büyükelçi Wilson, CIA raporlarının söz konusu bilgiyi doğrulamadığını Washington Post gazetesine sızdırdı. Seattle’da yaptığı bir konuşmada da Bush yönetimini doğrulanmamış bilgileri kullandıkları için eleştirdi. Wilson ve eşi hakkındaki bilgiler, Washington Post’ta yer alan haberden sadece 8 gün sonra, Bush yönetiminde etkili yeni-muhafazakârlara yakın yazar Robert D. Novak tarafından basına sızdırıldı. Ancak ilginç bir şekilde New York Times ve Time dergisi muhabirlerine dava açılıp ceza verilirken, Novak soruşturmada ‘kapsam dışı kalmayı’ başardı. Novak’ın mahkeme ile işbirliği yaparak mı, yoksa başka yollarla mı bunu başardığı halen net değil.
     <br/>
     <br/>
     Büyükelçi Wilson’ın açıklama ve sızdırması, Irak’ın Nijer’den uranyum almaya çalıştığını iddia eden Bush yönetimini zor durumda bıraktı. Wilson’ın bulgularının değerini düşürmek hem de kendisinden ‘intikam almak’ için Beyaz Saray’dan ‘bir kaynak’ Wilson’ın Nijer gezisinin büyükelçinin eşi CIA kitle imha silahları uzmanı ‘Valerie Plame’ tarafından organize edildiğini sızdırdı. Valeri Plame, CIA ajanının operasyon kod adıydı, gerçek adı Valeri Wilson’dı. Dolayısıyla, sızdırma haberlerle CIA ajanı kasıtlı olarak deşifre ediliyordu. Oysa CIA, Wilson tarafından ortaya çıkarılan Nijer iddiasının doğru olmadığı bilgisini yönetime sunmuş, ama Büyükelçi Wilson’ın ‘gizli görevle’ gönderildiği bilgisini saklamıştı. CIA, Başkan Bush’un konuşmasından ‘Nijer’ iddiasının çıkartılmasını talep etmiş, ama iddia konuşma metninde yine de yer almıştı.
     <br/>
     <br/>
     Dışişleri bakanı olan Condoleeza Rice’n yerine ulusal güvenlik danışmanı olarak atanan Stephan Hadley, doğrulanmamış bilginin konuşma metninde yer alması sebebiyle o dönemdeki yardımcılık görevinden istifa etmiş, ama istifası kabul görmemişti. Dolayısıyla, Wilson ve eşinin isimlerinin intikam amacıyla sızdırıldığı ihtimali güçleniyor. Zaten olayın kahramanlarından Büyükelçi Wilson, skandalın patlak vermesinden sonra yazdığı “The Politics of Truth: Inside the Lies That Led to War and Betrayed My Wife’s C.I.A. Identity” (Gerçeğin Politikası: Savaşa Götüren Yalanların İçinden ve Eşimin CIA Kimliği) isimli kitapta, eşinin adının intikam amaçlı sızdırıldığını iddia etmiş ve Karl Rove’u hedef göstermişti.
     <br/>
     <br/>
     Karar ile yıllardır gazetecilerin kaynağı açıklamama yönündeki ısrarlı tutumu büyük zarar gördü. Dahası, mahkemenin kararı medya kuruluşlarına bilgi akışının önünü kesici bir etkiye sahip. Kamu görevlisi birçok isim, medyaya ‘ismi gizli kalmak’ şartıyla bilgi veriyor. Şayet kaynak açıklamak zorunda kalırsa, medyanın bilgi edinme özgürlüğü sıkıntıya girebilir. Nitekim New York Times muhabiri Miller, Time’ın notları ve bilgisayarı teslim etme kararından sonra CBS’e şu açıklamayı yaptı: “Gazeteciler insanlara haberleri sunar. Bazen hükümetlerin yayımlanmasını istemediği haberlerdir bunlar. Eğer kaynağımızı korumazsak, bu haberleri elde edemeyiz.” Miller, Yargıç Thomas F. Hogan’a “Eğer gazeteciler kaynağın gizliliği konusunda güven veremezlerse, görevlerini yapamazlar ve özgür bir basından söz edilemez.” savunması yaptı.
     <br/>
     <br/>
     “Kanunları uygulamalıyız.” diyen Yargıç Hogan ise, Miller’ın hukuka biat etmemesine göz yummanın, yarın başkalarının da prensipleri sebebiyle karşı koymalarına kapı açacağını söylüyor. “Birileri çıkıp kürtaj yasası ya da başkanın seçimi veya başka sebeplerle hayır diyebilir.” tespitinde bulunan Hogan, bu durumun anarşiye sebep olacağını vurguluyor.
     <br/>
     <br/>
     Aslında gazeteciler bu davada CIA elemanının ismini deşifre ettikleri için ceza almıyorlar. Özel savcı Patrick Fitzgerald, CIA ajanının isminin Beyaz Saray tarafından intikam amaçlı deşifre edilip edilmediğini araştırıyor. Gazeteciler de, ismi ‘intikam amaçlı’ sızdıran yetkilinin adını hukuktan gizledikleri için ceza alıyor. Ancak yine de gazetecilerin kaynağı açıklamaya zorlanması söz konusu.
     <br/>
     <br/>
     Miller, haberi gazeteye yazmamış bile...
     <br/>
     <br/>
     Ceza alan New York Times muhabiri Miller açısından davayı ilginç kılan bir diğer husus da, Miller’ın bu konuda yayımlanmış hiçbir haberi yok. Ancak Savcı, ismin kendisine de sızdırılıp sızdırılmadığını bilmek istiyor. Mahkeme ile işbirliğini reddettiği, kaynaklarını gizlediği için de hapis cezası alıyor. New York Times ve Time dergisinin ‘CIA davası’ ABD’de 1971 ‘Pentagon belgeleri’ krizinden bu yana en büyük medya-hukuk krizi olarak kabul ediliyor.
     <br/>
     <br/>
     13 Haziran 1971’de The New York Times Pentagon’ın ‘gizli’ Vietnam tutanaklarını yayımlamaya başladı. 7 bin sayfalık tutanakların üçüncü gününde Nixon yönetimi, yayına ‘ulusal çıkarlar’ gerekçesiyle ihtiyati tedbir uygulattı. Ancak, aynı gün Washington Post gazetesi belgeleri yayımlamaya başladı. Nixon yönetimi Washington Post’a da ihtiyati tedbir uygulamak istediyse de, gazete temyize gitti ve yayına devam etti. Bunda eyaletler arasındaki basın hukuku farklılıkları da rol oynadı. Yüksek Mahkeme, New York Times’ın temyiz başvurusu ile davayı birleştirdi. 30 Haziran’da Yüksek Mahkeme ‘kamu çıkarı’ gerekçesiyle gazetelerin yayınına izin verdi. Dava, ABD’de basın özgürlüğünün önünü açan en önemli davalardan biri olarak kabul ediliyor.
     <br/>
     <br/>
     New York Times ve Time’ın mahkeme kararları karşısındaki farklı tutumunu değerlendiren Sabah gazetesi okur temsilcisi Yavuz Baydar, kaynağın açıklanmamasını daha doğru bulduğunu belirtiyor. Baydar, basının özgürlük alanlarının geniş tutulması gerektiğini, böyle bir karar karşısında ‘sivil itaatsizlik’ yaklaşımını desteklediğini kaydediyor. Baydar, 1994’te birçok Türk aydının ifade özgürlüğü için yasak kitapların altına imzalarını atmalarını, bu yaklaşıma örnek gösteriyor. Baydar, ABD’de basın özgürlüğü alanının sıkıştığı bu dönemde Time’ın tavrını ‘geri adım’ olarak niteliyor.
     <br/>
     <br/>
     Basın özgürlüğü konusunda dünyanın önde gelen ülkesi olarak kabul edilen ABD, Miller ve Cooper davası ile ‘ulusal güvenlik’, ‘hukukun üstünlüğü’ ve ‘basın özgürlüğü’ arasında önemli bir sınav veriyor. Görünen o ki, ABD de birçok anti-demokratik yönetimin yaptığı gibi, bu kez ‘basın özgürlüğünü’ değil ‘ulusal güvenliği’ esas alıyor. Bu durumun, uluslararası alanda basın özgürlüğü ihlallerini cesaretlendirme ihtimali de önemli bir riski beraberinde getiriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22105), [web.archive.org (arşiv bağlantısı)](http://web.archive.org/web/20070405181618/http://www.aksiyon.com.tr:80/detay.php?id=22105)
