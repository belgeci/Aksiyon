# AB'nin 'korku' raporu: Türkiye'yi bağlayın

*Erhan Başyurt 2004.10.11*

<div bgcolor="#FFFEF6">
 <font>
  <img border="0" height="1" src="/web/20051220191947im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051220191947im_/http://www.aksiyon.com.tr/resim/514/32.jpg" vspace="5"/>
  </p>
 </font>
 <font class="content">
  AB, İlerleme Raporu’nun yanı sıra Etki ve Tavsiye Raporları da yayımladı. Her üç rapora birlikte bakıldığında Türkiye’nin siyasi kriterleri tamamladığı için müzakereye başlanması gerektiği belirtiliyor. Ancak, Türkiye büyük bir ülke olduğundan tedbirler alınması tavsiye ediliyor.
 </font>
 <p>
  <font class="content">
   Avrupa Birliği Komisyonu, 6 Ekim’de İlerleme Raporu ile birlikte Türkiye’yi yakından ilgilendiren iki önemli rapor daha yayımladı: Tavsiye Raporu ve Etki Raporu. Üç rapor birlikte okunduğunda ortaya üç gerçek çıkıyor. Türkiye, siyasi kriterleri tamamladı; Türkiye ile üyelik müzakerelerine başlanmalı; Türkiye çok büyük bir ülke, farklı tedbirler alalım.
   <br>
    <br>
     Üç raporun ortaya çıkardığı üç gerçek,  Türkiye’ye daha önceki ve mevcut adaylara uygulanmayan “çifte standartları” beraberinde getiriyor. Son derece adil değerlendirmeler, hakperest tespitler, ama gayr—ı adil farklı tavsiyeler. Türkiye’nin müzakere süreci, şimdiden mayınlı tarlaya dönmüş durumda. Türkiye, 17 Aralık Zirvesi’nden çifte standartları içermeyen bir liderler kararı çıkarmanın peşinde olmalı.
     <br/>
     <br/>
     Türkiye’ye has özel raporlar
     <br/>
     <br/>
     Etki Raporu ve Tavsiye Raporu, AB Konseyi ve Parlamentosu için bir aday ülkeye has olarak ilk kez hazırlandı. Komisyonun, 6 Ekim’de aday ülke Hırvatistan ile de üyelik müzakerelerine başlanmasını AB Konseyi’ne önerdiği hâlde bu ülke hakkında ek raporlar sunmamış olması aradaki farkın açık göstergesi. Sorun direkt Türkiye’nin kendisi ile ilgili. AB ülkeleri ve halklarının, Türkiye’nin üyeliğine hazır olmaması ile ilgili. Daha önemlisi, Türkiye’nin genç nüfusu ve tarım sektörünün büyüklüğü ile kültürel ve siyasi derinliği AB’yi korkutuyor. Türkiye’nin AB’ye çok büyük katkılar sağlayacağını kabul ettikleri Türkiye’nin, büyüklüğü sayesinde birliğin lokomotifi haline gelmesinden, bazı ülkelerin avantajlı konumlarını kaybetmesinden korkuyorlar.
     <br/>
     <br/>
     52 sayfalık Etki Raporu, bu konuda ilginç detayları ortaya koyuyor. “Türkiye’nin Üyelik Perspektifinden Kaynaklanan Konular” başlıklı rapor, birinci bölümünde Türkiye’nin üyeliğinin AB’ye yapacağı olumlu etkileri anlatıyor. “Türkiye’nin katılımı, hem AB hem de Türkiye için zorlu olacak; fakat iyi yönetildiği takdirde, her iki taraf için de önemli fırsatlar sunacak.” denilen raporda, “Nüfusu, büyüklüğü, coğrafi konumu, güvenlik ve askeri potansiyelinin bir arada yapacağı etkilerden dolayı Türkiye’nin katılımı geçmişteki genişlemelerden farklı olacak” vurgusu yapılıyor. Savunma, dış politika, enerji ve ekonomi alanında katkıların incelendiği bölüm, belki bir Türk diplomatın ancak yazabileceği kadar olumlu bir perspektif sunuyor. Hatta Türkiye’nin üyeliğinin AB’ye, Ortadoğu ve Kafkaslar gibi bölgelerde önemli aktör olma imkanı sunacağı ifade ediliyor.
     <br/>
     <br/>
     Raporun ikinci kısmında, aslında aynı tarafsızlık içinde karşılaşılacak sorunlar ele alınıyor. Özellikle nüfus, tarım ve kurumsal etkiler ile ilgili çarpıcı detaylar ortaya konuyor. Etki Raporu’na göre, Türkiye 2015 yılında Almanya gibi 82 milyon nüfusu ile AB’nin en büyük üyesi hâline gelecek. Bu da, 750 üyeli Avrupa Parlamentosu’nda Türkiye’nin de Almanya gibi 96 parlamenterle temsil edilmesi anlamına gelecek. Bu durum, küçük ülkelerin temsilini daha da zayıflatacak. Ama daha da önemlisi, Türkiye tek başına yüzde 18’e tekabül edecek nüfusu ile karar alma mekanizmasında özellikle “veto” konusunda etkili olacak. AB’nin yeni anayasası, oy birliği gerektirmeyen kararların üye ülke sayısının yüzde 55’i ve toplam nüfusunun yüzde 65’i tarafından desteklenmiş olmasını öngörüyor (Türkiye, bu durumda 28 üyeli AB’de yüzde 18 gibi “veto” veya “evet” hakkı elde etmiş olacak. Karar mekanizmasındaki etkisi, Fransa, İngiltere ve İtalya gibi büyüklerin önüne geçecek).
     <br/>
     <br/>
     Nüfus ile ilgili başka faktörlere de dikkat çekiliyor. Türkiye, bugün AB üyesi olsa, birliğin nüfusu yüzde 15, toprağı yüzde 18 genişleyecek, ama Gayr—i Safi Milli Hasıla yüzde 2 artacak. Başka bir deyişle, AB’de kişi başına düşen milli gelir yüzde 9 azalacak. Yeni üye olan ve toplamda Türkiye’den az nüfusa sahip 10 Doğu Avrupa ülkesi de, 2004 itibariyle AB nüfusunu yüzde 20, sınırlarını yüzde 23 artırdı. Bu genişleme ile AB Gayr—i Safi Milli Hasılası ise Euro bazında yüzde 5 arttı. Bu kişi başına milli gelir ortalamasının yüzde 9 azalmasına sebep oldu. Bulgaristan ve Romanya’nın 2007’de üye olmaları hâlinde, nüfus yüzde 6, sınırlar yüzde 9 daha büyüyecek. Gayr—i Safi Milli Hasıla ise, sadece yüzde 1 artacak. Yani Türkiye’nin katılımı, AB’yi daha da fakirleştirecek, bütçe üzerinde göğüslenmesi zor baskı oluşturacak.
     <br/>
     <br/>
     Ekonomik dengesizlikleri artıracak
     <br/>
     <br/>
     Türkiye’nin doğusu ve batısı arasındaki gelir uçurumları, AB içerisinde bölgesel ekonomik dengesizlikleri daha da artıracak. Komisyon Etki Raporu’nda bu durumun yansıması ise şöyle özetleniyor: “Türkiye, yapısal fonlar ve uyum fonlarından uzunca bir süre önemli miktarda destek almaya hak kazanacak. Halihazırda yapısal fon desteğinden yararlanan üye ülkelerdeki bazı bölgeler, mevcut kurallar temelinde bu haklarını yitirebilirler.”
     <br/>
     <br/>
     Nüfus ve fakirlik çelişkisine parmak basan Etki Raporu, Avrupa’da en kalabalık yabancı göçmen grubu olarak 3 milyon Türk’ün varlığına işaret ediyor. Türklerin çoğunluğu Almanya’da olmak üzere, Fransa, Belçika ve Hollanda’da önemli sayıya ulaştığını belirtiyor. Bu durumun, üyelik ile birlikte bir göç dalgasına sebep olabileceği ifade ediliyor. Ancak, Etki Raporu bu konuda çok özenli hesaplamalar ortaya koyuyor. Göçmen sayısının, 2025 yılına kadar 500 bin ile 4 milyon arasında değişebileceğini, hatta artmak yerine geriye doğru göçler olabileceğini kaydediyor. Daha da anlamlı bir değerlendirme yapılıyor ve “Türkiye’nin nüfus dinamikleri yaşlanan AB toplumlarının dengelenmesine katkıda bulunabilir. Bu bağlamda AB’nin, gelecek 10 yıl içinde Türkiye’de eğitim ve öğrenime yönelik reformlar ve yatırımlar yapmakta büyük çıkarı var” tespitinde bulunuluyor.
     <br/>
     <br/>
     Türkiye’nin nüfus ve coğrafi büyüklüğüyle ilgili, Etki Raporu’nda ağırlıklı olarak üzerinde durulan bir diğer konu da tarım. Türkiye’nin topraklarının neredeyse yarısı tarım arazisi. Türkiye’nin üyeliği ile, AB’nin tarım arazileri yüzde 23 artacak. Türkiye’nin çalışan nüfusunun yüzde 33’ü, yaklaşık 7 milyon kişi tarım sektöründe. Buna karşılık, 25 üyeli AB’de çalışan nüfusun yüzde 5 buçuk kadarı tarım sektöründe, bu da toplamda 10 buçuk milyon insan ediyor. Buna karşılık AB’nin Gayr—i Safi Milli Hasılası’nın yüzde 2’si tarımsal sektöre aitken, Türkiye’de bu oran yüzde 12’yi aşıyor. Türkiye’nin tarım arazisi 39 milyon hektar ile AB’nin 10 yeni üyesinin 36 milyon hektarlık toplamından fazla. Rakamların da gösterdiği gibi Türkiye’nin, Birliğin Ortak Tarım Politikaları’na uyumu kolay olmayacak. “Mevcut politikalar uyarınca Türkiye, önemli miktarda mali desteğe ihtiyaç duyacak” diyen AB, bu miktarı diğer üyelere yapılan destekler ışığında 8 buçuk milyar Euro olarak hesaplıyor.
     <br/>
     <br/>
     Uygulamalardaki birtakım eksiklikler
     <br/>
     <br/>
     AB, Türkiye’nin sınırlarının genişliği sebebi ile iltica, insan kaçakçılığı ve uyuşturucu ticareti gibi konularda güvenlik tedbirleri almak ve bu büyüklükte bir ülkede çevre ile ilgili uyumu sağlamak için de yüklü miktarlarda maddi desteğe ihtiyaç duyulduğunu ifade ediyor. AB bütün bu değerlendirmelerinin ışığında Türkiye’nin AB bütçesine getireceği katkı (2025 yılına kadar yılda 5 buçuk milyar Euro olacağı hesaplanıyor) ve bütçeden alacağı yardımlarla ilgili şu yargıya varıyor: “Türkiye’nin mevcut politikalar temelinde, bütçe üzerinde doğuracağı etkilerin büyük olacağı açık.”
     <br/>
     <br/>
     Etki Raporu’nun bu tarafsız denilebilecek risk ve kazançlar tespiti ile İlerleme Raporu’nun olumlu ve olumsuz yanları bir araya getirildiğinde ortaya tartışmalı Tavsiye Raporu çıkıyor. Komisyon, İlerleme Raporu’nda Türkiye’nin 2001 ve 2004 yılında iki anayasa paketini; 2002 ve 2004 tarihleri arasında 8 yasa paketini Kopenhag Siyasi Kriterleri’ne uyum sağlamak için çıkardığını kaydediyor. Türkiye’nin insan hakları, sivil—asker ilişkileri, hukuk sistemi ve kültürel haklar konusunda çok önemli adımlar attığı vurgulanıyor. İdam kaldırıldı, işkenceye tolerans gösterilmiyor, Kürtçe yayın ve öğrenim hakkı sağlandı, Milli Güvenlik Kurulu yeniden yapılandırıldı, ifade ve konuşma hürriyeti genişletildi...
     <br/>
     <br/>
     Ancak, hükümetlerin irade göstermelerine rağmen uygulamalarda bazı eksikler olduğu ifade ediliyor. Daha ileri yasal ve anayasal düzenlemelere ihtiyaç duyulduğu vurgulanıyor. Sivil toplumun güçlenmesi, sivil—asker dengesinin geliştirilmesi, Dernekler Kanunu, yeni Ceza Kanunu gibi kanunların uygulanması isteniyor. Dini azınlıklar, kültürel haklar ve AB’nin ifadesi ile “Sünni olmayan Müslüman azınlık Aleviler” konusunda ileri uygulamalar isteniyor. Komisyon, Türkiye’de azınlık olarak sadece dini azınlıkların kabul edilmesinin yanlış olduğunu iddia ediyor.
     <br/>
     <br/>
     Özellikle Kürtler konusunda, bugüne kadar hiçbir ülkeye gösterilmeyen bir detaycılık sergileniyor. Komisyon, İlerleme Raporu’nda Kürtler için direkt azınlık kelimesini Türkiye’nin girişimi ile çıkarmış. Ama, Etki Raporu’nda yine de “Kürt Azınlık” ifadesini kullanıyor. İlerleme Raporu’nda ise, azınlık ve kültürel haklar ile ilgili bölümlerde (42 kez Kurdish, 3 kez Kurds kelimesini kullanıyor. Bunlardan ayrı olarak 36 kez de Güneydoğu Anadolu ifadesi kullanılıyor, aynı konular kapsamında. AB’nin bu konuda tefrit bir tavır takındığını aynı gün yayımlanan Bulgaristan’ın 2004 İlerleme Raporu da gösteriyor. “Etnik Türklerin sosyo—ekonomik entegrasyonları için daha fazla dikkate ihtiyaç var” denilmesine karşın, Rapor’un tamamında sadece 3 kez Türklerin ismi geçiyor.
     <br/>
     <br/>
     İlerleme Raporu artı ve eksilerin tespitini bu şekilde yaptıktan sonra, Türkiye için tarihi önemdeki şu yorumunu ortaya koyuyor: “Komisyon, Türkiye’nin siyasi kriterleri yeterince karşıladığını düşünüyor ve katılım müzakerelerinin başlatılmasını tavsiye ediyor.”
     <br/>
     <br/>
     2002 Kopenhag Zirvesi’nde “çiçeği burnunda iktidar” AK Parti’nin yoğun baskısı altında Avrupalı liderler, “Avrupa Konseyi, Komisyon raporu ve tavsiyesi temelinde, Aralık 2004’te Türkiye’nin Kopenhag Siyasi Kriterleri’ni yerine getirdiğine karar verirse, Avrupa Birliği Türkiye ile üyelik müzakerelerine gecikmeksizin başlar” kararı almışlardı. Ve Komisyon, 6 Ekim’de Konsey’e Siyasi Kriterlerin tamamlandığını ve müzakerelere başlanması gerektiğini önerdi.
     <br/>
     <br/>
     Avrupa Birliği’nden çifte standartlar
     <br/>
     <br/>
     Ancak Türkiye’den korkular, riskler ve eksiler sebebi ile Komisyon, müzakerelere başlanması tavsiyesinin yanına, “çifte standartları” yerleştirdi. 6 Ekim’de, Hırvatistan ile 2005’in başlarında (early 2005) müzakerelere başlanmasını öneren Komisyon, “gecikmeksizin” kaydına rağmen Türkiye için müzakerelere başlama ile ilgili tarih önermedi. Komisyon’un bu tavrında, eylül ayında Fransa’da yapılacak Anayasa Reformu ile ilgili çekincelerin rol oynadığı kaydediliyor. Bu durumda, Türkiye ile müzakereler 2005 sonuna sarkacak demektir. Hırvatistan ile tarih farkı oluşturmanın bir diğer nedeni olarak da, Hırvatistan’ı Türkiye’den önce üye almayı planlamaları gösteriliyor.
     <br/>
     <br/>
     İkinci olarak Komisyon, Türkiye’nin müzakere sürecinin 10 yıldan önce tamamlanmasını istemiyor. Siyasi kriterleri inanılması güç bir hızla yerine getiren Türkiye’nin, 31 Bölüm’de ele alınacak müktesebat (acquis) uyumunu yine hızlı bir şekilde yerine getirmesini istemiyor. Bunun için de, her bir bölümün müzakereye açılması kararının Konsey’de alınması ve kapatılmasının da, “yasal uyuma ve uygulamada tatmin edici ilerlemeye bağlı” olacağını kaydediyor. Dolayısıyla, her bir bölümün müzakereye açılma ve kapatılma süreleri uzatılmış oluyor. Komisyon bu amaçla güçlendirici bir engele daha açıkça atıfta bulunuyor: “Her durumda AB’nin, belli müzakere kısımlarının mali etkilerinin karşılanabilmesi için 2014 sonrası döneme ilişkin mali perspektifini yeniden tanımlaması gerekecek.” Kısaca, “Üyelik, 2014’ten önce olamaz” deniyor.
     <br/>
     <br/>
     Komisyon’un Tavsiye Raporu’nda önerdiği bir diğer farklılık ise, “yapısal politikalar ve tarım gibi alanlarda belirli uyarlamalara ihtiyaç duyulabilir ve işgücünün serbest dolaşımı için kalıcı tedbirler (permanent safeguards) düşünülebilir”. Yani Komisyon, Avrupa Birliği’nin kuruluş anlaşmalarında yer alan dört temel esas “malların, hizmetlerin, emeğin ve sermayenin serbest dolaşımı” arasından, emeğin serbest dolaşımında Türkiye’ye yönelik olarak kalıcı tedbirler alınmasını öneriyor. Etki Raporu’nda yer alan korkular, net olarak Tavsiye Raporu’nda “çifte—standart” olarak karşımıza çıkıyor. Nitekim AB, 4 milyonluk Hırvatistan için bu tür engellemelerin hiçbirine ihtiyaç duymuyor.
     <br/>
     <br/>
     Komisyon, birliğin temellerini oluşturan ilkelerde sürekli ihlallerin olması halinde, Konsey’in nitelikli çoğunluk kararı ile müzakere sürecinin askıya alınmasını da ilk kez yazılı olarak öneriyor. Ancak, bu madde geçmişte yazılı olmadığı hâlde uygulandığı gibi, 6 Ekim’de Hırvatistan’ın müzakere süreci ile ilgili maddeler arasına da konmuş 2004 Strateji Belgesi’nde. Türkiye’de tartışıldığının aksine, siyasi kriterlere ait reformlardan dönüşü ve eksik siyasi reformların tamamlanmasını garanti altına almak istiyorlar.
     <br/>
     <br/>
     Buna karşılık, Tavsiye Raporu’nda Türkiye’ye yönelik kullanılan “Doğası gereği bu süreç, sonucu daha önceden tahmin edilemeyecek açık uçlu bir süreç” ifadesi de, bugüne kadar hiçbir belgede yer almıyor. Müzakere süreci, geri dönüşü olmayan ve üyelik amaçlı bir süreç. Ucu açık, sonucu tahmin edilmeyen bir süreç değil. AB’nin bu yaklaşımı, Türkiye’nin müzakere sürecinin üyelik amaçlı değil, ileride nihai şekli verilecek bir perspektif olduğu kanaatini güçlü bir şekilde uyandırıyor. İşgücünün serbest dolaşımına getirilmesi planlanan kalıcı engellerle birlikte düşünüldüğünde, AB’nin “eşit haklara” sahip kılınmak istenmeyen üyesi (!) izlenimi veriyor.
     <br/>
     <br/>
     Tavsiye Raporu’nun son kısmında yer alan, “Komisyon, müzakere sürecinin Türkiye’deki reformların yönlendirilmesinde hayati önem taşıdığı konusunda ikna oldu” ifadeleri niyet konusunda şüpheleri artırıcı türden. AB’nin böyle bir “yönlendirmede” amacını ise, aynı paragrafın son cümlesi ifşa ediyor: “Müzakerelerin ve onay sürecinin sonucuna bakılmaksızın, AB ile Türkiye arasındaki ilişkilerin, Türkiye’nin Avrupa (yapısına) değerlerine sıkıca bağlı kalmasını garanti edeceğinden emin olunmalı.
     <br/>
     <br/>
     Türkiye’nin, bu muğlak ve çifte—standartlı maddelerin 17 Aralık’taki Zirve’de karara dönüşmemesi için elinden geleni yapması lazım. Aksi halde, Türkiye’yi “yönlendirmeyi” ve “AB’ye bağlı kalmasını” sağlamayı hedefleyen, nihayette üyeliğe götürmeyen ucu açık bir müzakere süreci kazanmış oluruz. Bunun da Türkiye’ye faydası kadar, zararı dokunur.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16671&yorum=2095), [web.archive.org (arşiv bağlantısı)](http://web.archive.org/web/20051220191947/http://aksiyon.com.tr:80/detay.php?id=16671&yorum=2095)
