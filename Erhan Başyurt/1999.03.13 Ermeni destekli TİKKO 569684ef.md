# Ermeni destekli TİKKO

*Erhan Başyurt 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, geçtiğimiz hafta bir terör örgütünün Çankırı Valisi Ayhan Çevik'e yönelik bombalı saldırısıyla sarsıldı.
  </font>
 </div>
 <div id="newsText">
  <font class="detail-text">
   3 kişinin öldüğü, 8 kişinin de yaralandığı suikast girişiminden Vali Çevik ağır yaralı olarak kurtuldu. Saldırının sorumluluğunu MarksistLeninist terör örgütü TKPML TİKKO üstlendi.
   <br/>
   <br/>
   TKPMLTİKKO, aslında 1972'de kurulan ve 12 Eylül 1980 darbesiyle kan kaybetmeye başlayan Türkiye İşçi Köylü Kurtuluş Ordusu (TİKKO)'nun uzantısı. TKPML Konferans örgütü, 1994 yılı Nisan ayında TİKKO örgütünde meydana gelen bölünme sonucu oluştu. TİKKO, Konferans'ın yanı sıra, TKPML Birlik ve TKPML DABK gruplarına ayrıldı.
   <br/>
   <br/>
   Örgütün en önemli özelliklerinden birisi kendilerine karşı çalışmış kişileri hedef alması. Örgütün bir diğer özelliği de gasp ve soygun ile finansmanını sağlaması.
   <br/>
   <br/>
   Ancak, yasadışı solcu TİKKO grubunun dikkat çeken bir özelliği daha var. Arkadaşımız Adem Yavuz Arslan'ın tespit ettiği bu özellik, 1990 yılında PKK ile ortak eylem planını yürürlüğe koyan örgütün Ermeni bağlantıları. Nitekim, örgütün fikir babası 1991 yılına kadar cezaevinde yatan Garbis Altınoğlu adlı bir Ermeni. Uluslararası Ermeni terör örgütü ASALA ile de ilişkili olan Ermeni asıllı Ohannes Bakırcıyan ise, 21 Mayıs 1980'de Elazığ'ın bir kazasında çatışmada öldürüldü.
   <br/>
   <br/>
   İstanbul Polisi tarafından çökertilen TİKKO'nun Uzunköprü hücresi de yine bir Ermeni olan Ohannes Saskal tarafından örgütlenmişti. Örgütün önde gelen isimlerinden Ermeni asıllı Nubar Yalım, 5 Kasım 1982'de öldürüldü. 10 Ocak 1988'de, İzmit'in Kandıra ilçesinde 197. Piyade Alayı'na ait mayın deposunu basan 10 TİKKO militanı arasında Ömer kod adlı Ermeni asıllı Manuel Demir'in de yer aldığı tespit edildi ve Demir yakalandı.
   <br/>
   <br/>
   Emniyet Genel Müdürlüğü'nden elde ettiğimiz verilere göre, Ermeni destekli TKP/ML TİKKO Örgütü 19941998 yılları arasında toplam 314 eylem gerçekleştirmiş. Emniyet güçleri tarafından gerçekleştirilen 186 operasyon sonucunda, 167'si ölü, 8'i yaralı toplam 1618 militanı yakalanmış. Örgütün Çankırı'da gerçekleştirdiği kanlı saldırı sonrasında güvenlik güçlerince başlatılan operasyonlarda örgütün hücre evlerine ulaşıldı, birçok üst düzey yetkilinin daha hedef alındığı eylem planları ele geçirildi. Çankırı eylemini gerçekleştirenlerden Kemal Ertürk de olayın üzerinden 48 saat geçmeden yakalanırken, Tokat kırsalında başlatılan operasyonlarda da 3 TKPML TİKKO militanı öldürüldü.
   <br/>
   <br/>
   Yakalanan militan Kemal Ertürk'ün Emniyet'te verdiği ifadelere bakılırsa, işbirliği içerisinde oldukları PKK kamplarında eğitim görmüşler ve bomba eğitimini de PKK bombacılarının da eğitildiği Yunanistan'daki Lavrion kampında yapmışlar.
   <br/>
   <br/>
   Görünen o ki, Türk düşmanları farklı isimlerle de olsa hep birer terör örgütü ile karşımıza çıkmaya devam edecekler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4232), [web.archive.org (arşiv bağlantısı)](http://web.archive.org/web/20130916082139/http://www.aksiyon.com.tr:80/aksiyon/newsDetail_getNewsById.action?newsId=4232)
