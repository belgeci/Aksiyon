# Başbakan, "ekvator çizgisi"ni aştı

*Erhan Başyurt 2005.03.07*

<div bgcolor="#FFFEF6">
 <font>
  <img border="0" height="1" src="/web/20060104143350im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104143350im_/http://www.aksiyon.com.tr/resim/535/34.jpg" vspace="5"/>
  </p>
 </font>
 <font class="content">
  CAPE TOWN - Başbakan Recep Tayyip Erdoğan göreve geldiği günden bu yana neredeyse “devr-i âlem” yapacak. Başbakan Erdoğan, son Afrika gezisi ile bir ilki daha gerçekleştirdi ve Etiyopya’dan Güney Afrika’ya geçerken ‘Ekvator çizgisi’ni de aşmış oldu.
 </font>
 <p>
  <font class="content">
   Erdoğan hükümeti, Japonya’dan ABD’ye, Rusya’dan Güney Afrika’ya yorucu bir siyasi ve ekonomik açılım programı yürütüyor. Erdoğan’ın bu siyasi ve ekonomik açılımlarının meyvelerini bugünden toplamak mümkün değil. Turgut Özal’ın yaptığı açılımlar gibi etkileri uzun vadede hissedilecek. Türk iş adamlarının dünyaya açılması ve Türkiye’nin uluslararası alanda etkinliğinin artırılması hedefleniyor.
   <br>
    <br>
     Türkiye’nin artan ihracatı bu gezi ve politikaların faydalı olduğunun bir göstergesi. Türkiye, siyasi olarak da ‘Adriyatik’ten Çin Seddi’ne uzanan bir alanda kendini sınırlamıyor artık. Afrika’dan Uzakdoğu’ya geniş bir coğrafyada bayrak gösteriyor. Türkiye, bu yıl ilk kez İslam Konferansı Örgütü’nün Genel Sekreterliği’ni üstlendi. 40 yıl aradan sonra Birleşmiş Milletler Güvenlik Konseyi’nin geçici üyeliğine de aday.
     <br/>
     <br/>
     Türkiye bu açılımlarıyla ABD ve AB arasındaki sıkışıklığını da aşmayı hedefliyor. Söz konusu açılımlar, Türkiye’nin AB üyeliğine bir alternatif teşkil etmiyor, ama büsbütün AB veya ABD seçenekleri arasında sıkışmasını ve manevra sahasını daraltmasını önleyici etki yapıyor. Türkiye’nin, başta Kıbrıs olmak üzere önemli sorunlarla ilgili tezlerini anlatmasına da imkan sağlıyor.
     <br/>
     <br/>
     AB adayı ve NATO üyesi Türkiye, bu amaçla Şanghay Güvenlik Örgütü’ne “gözlemci” olmak istiyor. Başbakan Erdoğan son olarak Güney Afrika’da da Bağlantısızlar Hareketi’ne gözlemci olmak istediğini açıkladı. Türkiye, daha önce de Arap Ligi’nde bu statüyü aldı.
     <br/>
     <br/>
     Bir diplomat, gözlemcilik statüsü için, “Bu gruplarda yer alan ülkeleri daha iyi anlamamıza ve bu ülkelerle daha iyi diplomatik bağlar kurmamıza imkan sağlıyor.” değerlendirmesinde bulunuyor. Tecrübeli bir üst düzey diplomat da, bu girişimlerin AB veya ABD’ye alternatif olarak sunulmasından rahatsız olduğunu dile getiriyor. “Hedef, Türkiye’nin uluslararası kurum ve alanlarda etkisini artırmak. Aksi tutum Türkiye’yi içine kapamak olur.” diyor.
     <br/>
     <br/>
     Erdoğan’ın, son Afrika gezisi de benzer eleştiri ve yanlış anlamalardan nasibini aldı. Eski Dışişleri Bakanı İlter Türkmen, Afrika gezisinin başladığı 1 Mart’ta Hürriyet gazetesindeki köşesini bu konuya ayırdı. Türkmen, Türkiye’yi “merkez ülke” olarak tanımlayan AK Partili diplomasi uzmanlarının etkisinde kalan hükümetin AB reformları gibi öncelikleri ihmal ettiğini ve Afrika’ya açılmasının yanlış olduğunu iddia etti. Türkmen yazısında ayrıca şöyle diyordu: “Türk diplomasisi uzun yıllardan beri Siyah Kıta’nın cazibesine zaman zaman kapılır. Afrikalı ülkelere ziyaretler tertip edilir, hatta ticareti teşvik edeceği düşüncesiyle şilep seferleri düzenlenir, bir hayli kaynak israf edilir ve sonra Afrika dosyası bir süre rafa kalkar. Anlaşılan yeniden Afrika tutkusuna kapılıyoruz. İyi de Başbakan ziyaretleri, gösterişli ‘çıkarmalar’ ve parlak söylemler dışında Afrika’da ne yapabilir... Yoksa dış politikada sürekli yoğun faaliyeti bir başarı kıstası mı zannediyoruz?”
     <br/>
     <br/>
     Türkmen’in oldukça ağır eleştirileri diplomatlar tarafından paylaşılmıyor. Türkiye’nin Addis Ababa Büyükelçisi Kenan Tepedelen, “Afrika dediğiniz, 53 bağımsız ülkeden oluşuyor.” diyor. Yani, BM’de bir karar alınırken önemli bir kesimi temsil ediyorlar. Türkmen’in ortaya koyduğu yaklaşıma bir diğer tepki de, Afrika’yı ekonomik pazar olarak neredeyse hiçe indirgemesi. Oysa özellikle Başbakan’ın Afrika gezisinin ikinci ayağı Güney Afrika’da kişi başına milli gelir Türkiye’den yüksek. 2003 yılı dış ticaret hacimleri de 85 milyar dolar. 2004 yılında, bir önceki yıla göre yüzde 53 artan Türkiye ile dış ticaret hacmi de 1 milyar 200 milyon dolara yükselmiş. Yani küçümsemek mümkün değil. Kaldı ki Nijerya, Cezayir, Mısır, Fas ve Tunus gibi pazar olarak büyük önem arz eden ülkeler de bu kıtada yer alıyor. Nitekim Başbakan’ın “2005 Afrika Yılı” kapsamında mart ve nisan aylarında bu ülkeleri de ziyaret etmesi bekleniyor.
     <br/>
     <br/>
     Türkiye’nin dış politikasının stratejisi konularında etkili bir Türk diplomat da, Türkiye’nin “merkez ülke” olmadığını, ancak “orta boy bölge ülkesi” olduğunu vurguluyor. “Bu konumu doldurabilmek için farklı kıtalarda etkinlik sağlamak zorunlu.” diyor. Birçok ülkenin Afrika’da yatırım riskine girdiğine, ayni ve nakdi yardımlarla etkili olduğuna dikkat çeken diplomatlar, bu ülkelerden uzak kalarak Türkiye’nin uluslararası alanda etkili olamayacağını kaydediyor. Daha önce Etiyopya’da büyükelçilik yapmış bir diplomatımız, Erdoğan’ın bu ülkeyi ziyaret eden ilk Türk başbakan olduğunu, kendisinin görev yaptığı dönemde Yunanistan’ın bile bu ülkeyi başbakan seviyesinde bir kez, dışişleri seviyesinde de üç kez ziyaret ettiğini hatırlatıyor.
     <br/>
     <br/>
     Türkiye, 53 ülkenin bulunduğu Afrika’da ancak 11 ülkede diplomatik olarak temsil ediliyor. Bir diplomat, “Uluslararası ilişkiler de bir nevi al-ver ilişkileridir. Hiçbir şey vermediğin, hiçbir riske  girmediğin halde, bazı meselelerde senden yana tavır takınmalarını bekleyemezsin.” diyor.
     <br/>
     <br/>
     Erdoğan’ın ziyaretine yönelik eleştirilerde, dünyanın en yoksul ülkelerinden Etiyopya’nın listenin başında yer alması rol oynuyor. 70 milyon nüfuslu Etiyopya’da kişi başına yıllık milli gelir 100 doların altında. Dış ticaret kapasitesi de yaklaşık 5 milyar dolar. Ancak, Etiyopya 2000 yıllık köklü bir ülke ve Afrika’nın siyasi olarak lider ülkelerinden. Komşusu 6 ülke ile serbest ticaret anlaşması var. Birçok uluslararası kurumun merkezi burada. Addis Ababa için, “Afrika’nın Brüksel’i olmaya aday.” yorumu yapılıyor.
     <br/>
     <br/>
     Başbakan Recep Tayyip Erdoğan’ın 5 günlük Afrika gezisinin ikinci durağı Güney Afrika, Etiyopya’dan tabiat zenginliği ve ekonomik kalkınmışlık olarak çok farklı. Daha doğrusu çok ileri. Güney Afrika, özellikle Pretorya ve Johannessburg ile Afrika’da bir “Avrupa” ülkesi görüntüsü veriyor. Güney Afrika’nın sorunu alım gücü yetersizliğinden çok, gelir dağılımındaki adaletsizlik.
     <br/>
     <br/>
     Güney Afrika, Afrika kıtasının en gelişmiş ülkesi. 2003 yılı dış ticaret hacmi 85 milyar dolar. Türkiye ile ticaret hacmi de 2004 rakamlarına göre  1 milyar 200 milyon dolar. Türkiye’den buraya yapılan yatırımların miktarı da 60 milyon dolara ulaşmış. Güney Afrika’da ayrıca Türk girişimcilerin açtığı dört eğitim kuruluşu var. Güney Afrika, Afrika kıtasının lider ülkesi. Komşu ülkelerle de arasında serbest ticaret anlaşmaları var.
     <br/>
     <br/>
     Güney Afrika, kıtanın en demokratik ve geleceği en parlak ülkelerinden biri. Nelson Mandela, Desmond Tutu gibi isimlerle Amerika’daki siyahları bile etkileyebildikleri vurgulanıyor.
     <br/>
     <br/>
     Erdoğan’ın Afrika çıkarması, bir yönüyle kıtanın en fakir ve en zengin iki ülkesi ile başladı. Her iki ülkede de Erdoğan’a gösterilen ilgi son derece sıcaktı. Gezinin millî bayrama denk gelmesine rağmen Etiyopya Erdoğan’ı ağırlamayı kabul etti. Türkiye’yi, ve Kıbrıs konusunda BM Güvenlik Konseyi adaylığında da destekleme sözü verdi.
     <br/>
     <br/>
     Güney Afrika’da Erdoğan’ı ağırlayan Devlet Başkan Yardımcısı Yacob Zuma da, Türkiye ile ilişkilerde bir “meltem havası” yaşadıklarını belirtti. Mandela’nın geçmişte Atatürk Barış Ödülü’nü reddetmesi sebebiyle ilişkilerde önemli bir soğukluk yaşanmıştı. Güney Afrika ile kat edilen mesafe bu sebeple önemli görülüyor. Irk ayrımcılığı mücadelesinde 10 yıl hapis yatmış olan Zuma ile şiir okuduğu için hapis yatan Erdoğan’ın “kader” ortaklıkları da görüşmelerin sıcak sohbete dönüşmesinde etkili olmuş. Nitekim Zuma, kendilerini “hapishane kuşu” olarak niteleyip şakalaştıklarını belirtiyor.
     <br/>
     <br/>
     Erdoğan’ın diğer Afrika ülkelerine yönelik ekonomik ve siyasi açılımları ve resmi ziyaretleri devam edecek. Ancak bunun bir kez daha bir “Siyah kıta hevesi” mi, yoksa siyah kıtaya açılmış bir “beyaz sayfa” mı olacağını zaman gösterecek.
     <br/>
     <br/>
     kutu kutu
     <br/>
     <br/>
     GEZi NOTLARI
     <br/>
     <br/>
     5 gün süren Güney Afrika ve Etiyopya gezisine, resmi heyet işadamları ve gazeteciler ayrı uçaklarla katıldı. Bu durum, resmi heyetle gazeteciler arasında kopma yaşanmasına sebep oldu. Resmi heyet, gazeteciler ve iş adamları Pretorya’da 50’şer kilometre arayla otellere dağıtıldılar. Bu sebeple bazı yazarlar, gezi boyunca Başbakan ile hiç karşılaşmadı. Başbakanın da bu sitemini bir yazara ilettiği belirtiliyor.
     <br/>
     <br/>
     Ankara’da kar altında yola çıkan Türk heyeti, Etiyopya ve Güney Afrika’da yakıcı bir sıcakla karşılaştı. Birçok gazeteci güneş yanığı ile döndü. Kış günü, Türkiye’de ilginç bir görünüm arz ettiler.
     <br/>
     <br/>
     Dünyanın en fakir ülkesi Etiyopya’da asıl sürpriz, Türkiye adına yarışan Etiyopyalı atlet Elvan Abelegesse’nin havaalanında Erdoğan’ı karşılayıp evine davet etmesi ile yaşandı. Erdoğan davete icabet etti. Elvan, Etiyopya’da Türkiye’deki gibi tanınmıyor. Kendinden çok daha başarılı Etiyopyalı atletler var. Ancak maddi olarak onlara göre çok kazanmış olması, Etiyopyalı sporcular arasında Türkiye forması ile yarışmayı cazip hale getirmiş.
     <br/>
     <br/>
     Güney Afrika, yakın zamana kadar ırk ayrımcılığı ile ön plana çıkmıştı. Bu ayrımcılık uzun süren mücadelelerle 1991’de sona erdi. 1994’ten bu yana da siyahlar iktidarda. Bu durum, Pretorya’daki Başkanlık Sarayı’na da yansımış. Tarihi saray son derece gösterişli; ve saat başı çanlar çalıyor. Saray’ın bahçe merdivenlerine demir harflerle ilginç bir slogan işlenmiş: “Kaldırılan özgürlüğümüzü kazanana kadar durmayacağız. Çocuklarımızın geleceğini, özgürlük, adalet ve güvenlik gibi temel haklarını kazanana kadar durmayacağız.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20269), [web.archive.org (arşiv bağlantısı)](http://web.archive.org/web/20060104143350/http://www.aksiyon.com.tr:80/detay.php?id=20269)
