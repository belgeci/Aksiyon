# BDT önemini yitirecek

*Erhan Başyurt 1995.07.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Vitali Naumkin, Rusya’nın en tanınmış bağımsız think–tank kurumu International Studies (Uluslararası Çalışmalar)’in yöneticisi. Rusya Federasyonu Devlet Başkanı Boris Yeltsin’in danışmanlığını da yapan Profesör Naumkin’in ilginç bir geçmişi var. Sibirya’da doğmuş, üniversiteyi Moskova’da bitirmiş. Daha sonra Kahire’ye giderek Islam disiplinleri üzerine çalışmalar yapmış.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Master tezini “Imam Gazali” üzerine gerçekleştirmiş. 15 yıl değişik Arap ülkelerinde görev yaptıktan sonra, Moskova Üniversitesi’ne öğretim görevlisi olarak geri dönmüş. Islam ve Arap dünyası konularında dersler veren Naumkin, aynı üniversitede Oriental ve Ortadoğu Çalışmaları Kürsüsü’nü;  daha sonra da bağımsız strateji kurumu International Studies’i kurmuş.
   <br>
    <br>
     Bağımsız bir kurum oldukları için, gerektiğinde siyasilere eleştiri yöneltmekten çekinmiyorlar. Naumkin’in Yeltsin’i eleştirdiği konuların başında ise Rusya’nın Çeçenistan müdahalesi geliyor. Özel bir toplantıya katılmak için geldiği Ankara’da görüştüğümüz Rus profösör, her ne kadar görüşlerinin “resmi görüşü” yansıtmadığını söylese de, Rusya’nın, çevresindeki gelişmelere nasıl baktığının ve önümüzdeki günlerde ne tür hamleler yapacağının açık sinyallerini veriyor. Işte Naumkin’le yaptığımız röportajdan seçtiğimiz konu başlıkları:
     <br/>
     <br/>
     Rusya’nın Orta Asya ve Kafkaslar ile bağlarını sürdürmesinden yanayım. Rusya’nın genel olarak Avrasya ülkesi olduğuna inanıyorum. Türkiye gibi Avrupalı ve Asyalı özelliklerini aynı anda taşıyor. Yaklaşık 12 milyon Müslüman var Rusya içerisinde, Tatarlar, Başkırtlar.. onlarla bütün Rus şehirlerinde karşılaşmanız mümkün. Sadace Moskova’da birbuçuk milyon Tatar ve Başkırt yaşıyor. Güneydeki komşularının bağımsızlık mücadelelerine destek olması gerekir. Ancak, Rusya’nın aynı zamanda bölgeye yasal bir ilgisinin olacağını da unutmamak gerek. Mesela, güvenlik, barış ve istikrar gibi. Bölgeyle ekonomik bağlarını da korumak zorunda tabii. BDT muhtemelen önemini yitirecek. Rusya geleceği için bölgeyle iyi ekonomik ilişkiler ve ortak güvenlik anlaşmaları sağlamalı. Daha fazlasına ihtiyaç yok.
     <br/>
     <br/>
     Rusya demokratik bir ülke. Farklı kurum ve düşünceden insanlar var. Bazı insanlar bağımsız haraket ederek, isyancı gruplara silah vermiş olabilir. Bu Türkiye için de, Suudi Arabistan için de böyle. Ordu içerisinde bazı insanlar mesela Abhazlar’a sempati duyuyor olabilirler. Bazıları da Gürcistan’a sempati duyuyor olabilir. Ama çatışmanın temelleri bu ülkelerin kendi içerisinde. Kendi aralarında, etnik problem var. Rusya bunlar arasında çatışmaları kışkırtmıyor. Rusya’da bazı belirli elementler var. Belirli politik güçler var. Rusya demokratik bir devlet. Biz bu politik güçlerin faaliyetlerini yasaklayamayız. Türkiye’deki gibi. Sizde de aşırı gruplar var. Siz de milliyetçi partilere, dini partilere sahipsiniz. Bizde de durum aynı. Bu demokratik bir durum. Ama Rusya, devlet olarak herhangi bir ülkede savaşı veya çatışmayı kışkırtmamaktadır.
     <br/>
     <br/>
     Ama şimdilerde ıslah edilen Kızıl Ordu’nun SSCB’yi düşündüğüne inanmıyorum. Çünkü, Sovyetler döneminde sahip olunan ordunun şimdi yüzde ellisi büyüklüğünde bir ordu görev yapıyor. Aynısı KGB için de geçerli. KGB lağvedildi. Değiştirilerek farklı servislere bölündü. Dış Istihbarat, Haberleşme, Iç Istihbarat veya Karşı–Istihbarat servisleri gibi. Eski KGB’den söz edemeyiz yani. Şimdi eski KGB ajanlarından birçoğu, Moskova’da yabancı şirketlerin temsilciliğini yapıyor, bankalarda, yatırımcı firmalarda çalışıyor. Şu anda KGB’nin Rusya içerisinde güçlü olduğundan bahsedilemez. Ama, Rusya bir devlet. Çıkarları var. Gerek istihbarat, gerekse savunma kurumlarıyla milli çıkarlarını savunması da en doğal hakkı.
     <br/>
     <br/>
     Şayet Islam Tacikistan’da iktidara gelse bir Rus olarak ben çok memnun olacağım. Ben bir Islam ülkesinde Mısır’da öğrenim gördüm. Bu sebeble problemlerin çözümüne yardımcı olacaksa, istikrar getirecekse Islami rejimlerin gelmesine karşı değilim. Rusya’nın da karşı olmaması gerek. ABD’nin bu endişeyle Iran’a, Irak’a koydurttuğu ambargoları da yanlış buluyorum. Bence Rusya ve diğer ülkeler Islam’a karşı ortak bir dil geliştirmeli. Herkes başkalarının inançlarına saygılı olmalı. Tacikistan’da, Özbekistan’da halk Islami rejim istiyorsa buna izin verilmeli. Ben siyasal Islam’ın iflas ettiğine inanmayan bir insanım.
     <br/>
     <br/>
     Rusya dağıldıktan sonraki ilk iki yılda birçok insan, Rusya’nın dış politikasının ABD ile aynı çizgide olmasını savundular. Problem buradan kaynaklandı. Halk buna tepki gösterdi. “Demokratik kurallar, ABD’nin milli çıkarlarını bize dikte ettirmesidir, haydi kendi çıkarlarımızı koruyalım” dediler. Ancak, Türkiye, Iran... komşularımız Rusya’nın bu durumunu anlaşıyışla karşılamaları gerek. Rusya’da şu an saldırgan bir politikanın hakim olduğu doğrudur. Ancak, bu saldırganlık komşularımıza veya Kafkaslar’a yönelik değil. Evet, çılgın insanlar, anti–demokratik insanlar var, Rusya’da. Ama, bu sizlerde de var. Bizim Jirinovskimiz var, ama sizlerin de var.
     <br/>
     <br/>
     Ben Çeçenistan operasyonuna karşı çıktım. Bunu kamuoyunda da açıkça ifade ettim. Bence Çeçen halkının bağımsızlığı, eğer halk istiyorsa tanınmalı. Bu ana kadar bir bağımsızlık referandumu yapılmadı. 1992 Aralık ayında yapılansa, başkanlık seçimi idi ve buna Çeçenistan halkının sadece yüzde kırkı katılmıştı. Bildiğiniz gibi hiçbir Kafkas ve Orta Asya ülkesi Çeçenler’i desteklemiyor.
     <br/>
     <br/>
     Bence Dağıstan ve Inguşetya halen Rusya’nın parçası olarak kalmayı istiyorlar. Belki, Çeçenler istemiyor. Ben de zaten istiyorlarsa bağımsızlıklarının verilmesi taraftarıyım. Yeltsin’in yerinde olsaydım, onlara bağımsızlıklarını verirdim. Bırakırdım herkes referandumla özgür iradesini  kullansın.
     <br/>
     <br/>
     Tataristan’ın nüfusunun yarısı Rus. Rusya Federasyonu içerisindeki Tatarlar’ın yüzde 75’i Tataristan dışında yaşıyor. Sadece yüzde yirmi beşi Tataristan içerisinde. Hangisini tercih ederler. Bütün Rusya içerisinde Moskova, Petersburg gibi bölgelerde yaşayan Tatarlar’la birlikte oy kullanmayı mı, yoksa kendi içerisinde yaşayan Ruslar’a oy hakkı vermeyi mi? Ama, bağımsızlık kazansalar bile bu sınırlar içerisinde nasıl yaşayacaklar ki?
     <br/>
     <br/>
     Ben iki ülke arasında bir çatışma işareti görmüyorum. Karadeniz’de, Boğazlar’da, boru hattı konularında, şayet tansiyonu yükseltme girişimleri olursa, bunun hayal kırıklığı yaratacağına inanıyorum. Eğer Türkiye Rusya’ya veya Rusya’nın çıkarlarına karşı değilse, biz neden Türkiye’nin bölgedeki rölüne karşı olalım ki?  Rus kültürü zaten Slav–Türk karışımı birşey. 12 milyondan fazlası Müslüman, 20 milyon kadar Türk asıllı vatandaş var Rusya Federasyonu içerisinde. Bu sebeble uzlaşma içinde olmalıyız. Türkiye ile Rusya arasında bir toprak çatışması ve iddiası da yok. Çin’le de yok, ancak Çin’le stratejik problemlerimiz var. Çin, Uzak Doğu’ya yerleşiyor. Bizi endişelendiriyor. Sizin onlar gibi bir milyarı aşan nüfusunuz da yok zaten.
     <br/>
     <br/>
     Beyaz Rusya, Rusya ile birlikte olmaya meyil gösteriyor. Ukrayna, daha çok kendini Avrupa içinde, Rusya karşıtı bir konumda görüyor. Ama, ben bu üç ülkenin bir araya gelmesinin kaçınılmaz olacağına inanıyorum. Bir araya geldiklerinde bu ülkelerin daha güçlü olacaklarına inanıyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21555), [web.archive.org (arşiv bağlantısı)](http://web.archive.org/web/20070404105157/http://aksiyon.com.tr:80/detay.php?id=21555)
