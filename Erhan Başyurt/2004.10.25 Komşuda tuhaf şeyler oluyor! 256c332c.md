# Komşuda tuhaf şeyler oluyor!

*Erhan Başyurt 2004.10.25*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060128070745im_/http://www.aksiyon.com.tr/resim/516/48.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Uluslararası Krizler Grubu yeni yayınladığı Ermenistan Raporu’nda ülkede her an siyasi karışıklık çıkabileceğini belirtti. Rapora göre, Ermenistan halkı ‘Karabağ klanı’ndan kurtulmak istiyor.
 </font>
 <p>
  <font class="content">
   Ermenistan, Türkiye için kapalı kutu olmaya devam ediyor. Türkiye ile sınır komşusu olmasına ve başkent Erivan sınırımıza 1 saat uzaklıkta bulunmasına rağmen, Ermenistan’da yaşananlardan kamuoyumuz pek haberdar değil.
   <br>
    <br>
     Uluslararası Krizler Grubu (International Crisis Group, ICG), 18 Ekim’de Brüksel’de çok kapsamlı bir Ermenistan dosyası yayınladı. Dosyada, Ermenistan’da son dönemde yaşanan siyasi karışıklıklar anlatılıyor ve ülkenin siyasi bir istikrarsızlık sürecinde her an patlamaya hazır olduğu vurgulanıyor. Ermenistan halkının yüzde 55’inin fakirlik sınırının altında yaşadığı kaydedilen 27 sayfalık raporda, Türkiye’ye de bazı tavsiyeler sunuyor.
     <br/>
     <br/>
     Finlandiya eski Başbakanı Martti Ahtisaari’nin başkanlığını yürüttüğü ICG, bağımsız, kâr amacı gütmeyen uluslararası bir kuruluş. 100 kadar uzmanın 40 kadar krizden etkilenen ülkeyi inceledikleri ICG’nin, yönetim kurulunda Türk işadamı Ersin Arıoğlu da var. Türk Dışişleri Bakanlığı da, kuruluşun çalışmalarına katkıda bulunan resmi kuruluşlar arasında yer alıyor.
     <br/>
     <br/>
     ICG’nin Ermenistan raporunda, ülkede yönetimin “Karabağ klanı” tarafından ele geçirildiği, bunun da siyasi tansiyonu yükselttiği kaydediliyor. 1991’de bağımsızlığını kazanan Ermenistan’ın ilk devlet başkanı olan Ter Petrosyan, bu göreve 1988’de kurulan Karabağ Komitesi’nin devamı olan Ermenistan Milli Hareketi’nin başkanı iken geldi. Petrosyan, 1997’de açık bir mektup yayımlayarak, Azerbaycan ile görüşebileceğini ilan edince iç baskılar sonucu görevinden ayrıldı. 1998’de yapılan seçimlerde Ermenistan Devlet Başkanlığı’nı Robert Koçaryan kazandı.
     <br/>
     <br/>
     Koçaryan, 1997’de Ermenistan Milli Hareketi tarafından “Karabağ devlet başkanı” iken, Ermenistan başbakanı yapılmıştı. Koçaryan, savaş yıllarında Karabağ Savunma Komitesi Başkanlığı yapıyordu. 50 yaşındaki Koçaryan, her şeyi ile Azerbaycan Karadağlı. Ermenistan başbakanı ve daha sonra devlet başkanı olunca, önemli konumlara Karabağlıları yerleştirdi. Savunma Bakanlığı da yapan Serz Sarkisian, Koçaryan’ın halefi gözüyle bakılan Karabağlılardan. Karabağ klanı, ordu desteğini arkasına almış durumda.
     <br/>
     <br/>
     Hileli seçimlere büyük tepki
     <br/>
     <br/>
     2003 Eylül ayında yapılan devlet başkanlığı seçimlerini Koçaryan yeniden kazanınca, Ermenistan’da siyasi tansiyon yükseldi. Muhalefet, seçimlerde hile yapıldığını iddia ediyor. Seçimlerin adil olmadığını uluslararası gözlemciler de ifade ediyor. Hatta, Ermenistan Anayasa Mahkemesi de, seçimi iptal etmediği halde seçimlerde hile yapıldığını Mart 2003’te aldığı kararla onayladı. ICG raporu, Nisan 2004’te muhalefetin geniş çaplı protestolarının güç kullanarak ve muhalif liderler tutuklanarak bastırıldığını, ancak muhalefetin Eylül 2004’ten itibaren geniş çaplı yeni bir protesto eylemine hazırlandığını belirtiyor. 1993’ten bu yana sık sık siyasi suikastlar işlenen Ermenistan’da, siyasi istikrarsızlığın her an patlayabileceğine vurgu yapılıyor.
     <br/>
     <br/>
     Ermeni dilinde Ermenistan’a “Hayastan” deniyor. Ermenistan’ın yerlileri “Hayastansis” ile “Karabakhtsis” olarak adlandırılan Karabağlılar arasında ciddi bir sosyal bölünme ve kırgınlık mevcut. ICG, “Hayastansis” ile “Karabakhtsis” arasındaki kırılmayı, iki ana sebebe bağlıyor. Ermeniler kendilerini “Avrupa kentli” kültürüne, Karabağlılar’ı ise “Asya kırsal” kültürüne sahip olarak görüyorlar. Dolayısıyla, aralarında siyasetten sosyal hayata kadar kültür farkları var. “Hayastansis”, Karabağlılar’ın “Önce Karabağ” yaklaşımından rahatsızlık duyuyorlar. Karabağ sebebi ile enerji ve gıda sıkıntısı çektiklerini, gençlerin iki yıl zorunlu askerlik yaptığını ve ambargoların halen sürdüğünü belirtiyorlar. “Hayastansis”, önceliğin “ana vatan” Ermenistan’da olması gerektiğini belirtiyor.
     <br/>
     <br/>
     “Efendi” diasporaya ağır eleştiri
     <br/>
     <br/>
     Ermeniler, 1994 yılında ateşkes sağlanana kadar Karabağ da dahil Azerbaycan toprağının yaklaşık yüzde 25’ini işgal etti. Bunun yüzde 14’lük kısmı Karabağ dışındaki topraklar. 30 bin kadar insanın hayatını kaybetmesine sebep olan savaşta, 1 milyonu aşkın insan göç etmek zorunda kaldı. “Karabağ kaçgınları” olarak bilinen yaklaşık 800 bin mülteci Azeri, halen Azerbaycan’ın güvenli bölgelerinde zor şartlar altında yaşamını sürdürüyor. Azerbaycan’dan Ermenistan’a göç etmek zorunda kalan 300 bin kadar Ermeni’nin yarısı ise, ekonomik şartlar sebebi ile göç etmiş durumda. Azerbaycan’dan gelen Ermenilerin de önemli bir uyum sorunu yaşadıkları belirtiliyor.
     <br/>
     <br/>
     Ermenistan halkı “Hayastansis” ile “diaspora” Ermenileri arasında da bölünmeler var. IGC, Ermenistan halkının, diasporanın kendilerini anlamadığını düşündüğünü belirtiyor. Diasporanın, Karabağ ve soykırım takıntısının Ermenistan’a zarar verdiğini düşünüyorlar. Gönderdiği paralara sıcak baksalar da, diasporanın kendilerine “Efendi” gibi davrandığından şikayet ediyorlar.
     <br/>
     <br/>
     Diasporanın, Ermenistan’daki en büyük temsilcisi “Daşnak Partisi”. Parti, Türkiye’nin soykırımı tanımasını, Türkiye’nin doğusunda “Batı Ermenistan” üzerinde Sevr’de yer aldığı gibi Ermeni devleti kurulmasını, Karabağ ile Ermenistan’ın birleşmesini ve Gürcistan’daki Javakheti Ermenileri’ne özerklik verilmesini savunuyor. Yurtdışında da çok iyi organize olan, diasporanın maddi desteğine sahip Daşnak Partisi, 1894 yılında kurulmuş. Parti, Koçaryan’a destek veren koalisyon ortağı 3 partiden biri. Koçaryan’ın bu göreve gelmesinde de büyük pay sahibi. 1994 yılında, eski Devlet Başkanı Petrosyan tarafından terör eylemlerine karıştığı için kapatılan parti, 1998 yılında Koçaryan’ın izni ile siyasete geri döndü. Birinci Dünya Savaşı ve öncesinde Doğu Anadolu’da yaşanan Ermeni katliamlarında da bu parti önemli roller oynamıştı.
     <br/>
     <br/>
     Karabağ’ın ekonomik faturası çok ağır
     <br/>
     <br/>
     Ermenistanlılar, Karabağlılar ve diaspora arasında bölünen, siyasi istikrarsızlıklar yaşayan Ermenistan’ın ekonomik durumu hiç de iç açıcı değil. IGC Raporu’na göre, halkın yüzde 23’ü ileri derecede fakir. Halkın yüzde 55’i fakirlik sınırının altında yaşıyor. Ermenistan ekonomisi 1998’den bu yana her yıl yüzde 10’nun üzerinde kalkınma başarısı gösterdiyse de, endüstri üretimi 2003’te ancak 120 milyon doları buldu. Kişi başına düşen yıllık milli gelir 950 dolar civarında. Dış borç 1 milyar doların üzerinde. Gerçek işsizlik oranı yüzde 30 civarında. 1988’de yaşanan ve ülkenin üçte birini etkileyen depremin, ardından savaş ve ambargolar ardı ardına gelince, ekonomik durgunluğu aşmak zorlaşmış. Bunun neticesi olarak da, nüfusun neredeyse dörtte biri (700 bin kadarı) yurtdışına, özellikle Rusya’ya çalışmak için göç etmiş. ICG, Ermenistan’da halkın geçim kaynağı olarak, yurtdışındaki bu işçilerin gönderdiği paraların büyük yer tuttuğuna dikkat çekiyor.
     <br/>
     <br/>
     Göçler ile birlikte etnik kökeni Ermeni olanların Rusya’daki sayısı 1 milyonu buluyor. Rusya, Ermenistan’ın Azerbaycan ve Türkiye ile kötü durumda olan ilişkileri ve güvenlik kaygılarını ekonomik ve askeri kazanımlara dönüştürmeye çalışıyor. ICG Raporu, 2003 yılında Ermenistan’ın dış ticaretinin yüzde 15’inin Rusya ile gerçekleştiğini vurguluyor. Ama daha dikkat çekici olan, Ermenistan’ın en büyük bankası 2003 yılında Rus sermayesine geçti. Ruslar, telekomünikasyonda da Yunanlıların yerini aldı.
     <br/>
     <br/>
     ICG, Ermenistan’ın 93 milyon dolarlık dış borcuna karşılık Devlet Başkanı Koçaryan’ın 2002 yılında 5 büyük işletmeyi Ruslara devrettiğini kaydediyor. Bunlar arasında ülke elektriğinin yüzde 20’sini karşılayan Razdan hidroelektrik santrali de var. 2003 Şubat’ında devlet başkanlığı seçimlerinin hemen öncesinde, Koçaryan, Medzamor Nükleer Santrali’nin mali idaresini de Ruslara devretti. 1988’deki depremde zarar gören santral, 1996 yılına kadar kapalı tutuldu. Ülke elektriğinin yüzde 40’ını karşılayan santral, Ruslar tarafından onarılarak işletmeye açılmıştı. Rusya, Ermenistan’ın tek gaz dağıtıcısı ve gaz sağlayıcısı aynı zamanda.
     <br/>
     <br/>
     Ermenistan ile Rusya arasında, özellikle Karabağ Savaşı sırasında askeri ilişkiler oldukça ilerledi. Erivan ve Gümrü’de, yaklaşık olarak 8 bin Rus askeri görev yapıyor. 1992’de, Rusya ile Ermenistan arasında “ortak güvenlik anlaşması” imzalandı. Rusya, üçüncü bir tarafa karşı, Ermenistan’ı savunma garantisi veriyor. 2004’te yüzde 10 artışla 82 milyon dolarlık savunma bütçesine sahip Ermenistan’da, Rusya ile askeri işbirliği daha çok Türkiye’ye yönelik. Buna karşın ICG, Ermenistan’da karar verici konumundaki 100 etkili isimle yaptığı ankette ilginç bir sonuca ulaşmış. Yüzde 74’ü, Rusya’nın askeri varlığının Ermenistan’ın bölgedeki güvenliğini garanti etmediğini söylerken, sadece yüzde 16’lık kesim “evet, garanti ediyor” demiş.
     <br/>
     <br/>
     Türkiye sınırları açsa, Ermenistan kalkınır
     <br/>
     <br/>
     Ermenistan halkında giderek güçlenen “Türkiye, Gürcistan ve Azerbaycan yakınlaşıyor, Ermenistan izole oluyor” korkusuna da işaret eden ICG, Ermenistan’ın Karabağ sebebi ile Doğu—Batı enerji koridoru ve İpek Yolu gibi birçok uluslararası projeden dışlandığına da dikkat çekiyor. Ermenistan, Abhazya sorunu sebebi ile demiryolu ile Rusya’ya bağlı değil. Gürcistan limanlarını ya da İran’ı kullanıyor. Ancak, her iki ülkenin de kendi taşımacılarına yaklaşımından rahatsızlar. Ermenistan’ın en yakın komşusu Türkiye ile tek bağlantısı ise, havayoluyla.
     <br/>
     <br/>
     ICG, Ermenistan’ın siyasi izolasyondan kurtulması ve ekonomik olarak canlanabilmesi için Türkiye ambargosunun kalkması gerektiğini söylüyor. Türkiye’nin sınırlarını açması, Dünya Bankası verilerine göre Ermenistan’ın gayr—i safi milli hasılasında yüzde 14 gibi önemli bir artışa sebep olacak. Avrupa Birliği’nin ulaştırma masrafları yüzde 30 ila yüzde 50 arasında azalacak şeklindeki öngörülerine de yer veriyor ICG. Türkiye sınırına 20 dakika mesafedeki Gümrü’deki halkın, sınırın açık olduğu 1991—1992 yıllarına olan özlemlerini değerlendirmişler.
     <br/>
     <br/>
     Karabağ’ın işgali Ermenistan’a açık bir şekilde pahalıya mal oluyor. “Hayastansis”, “Karabağ klanı” ve diasporanın etkisinden ülkeyi kurtarabilirse belki, Ermenistan’da sular durulabilir. Ancak, sadece 25 bin gazetenin satılabildiği Ermenistan’da, bu gerçeklerin ortaya konması kolay değil. Bu sebeple muhalefet, yeniden sokak gösterilerine hazırlanıyor. Kısacası, komşuda ‘tuhaf’ şeyler oluyor. Bakalım Ermenistan “kapalı kutusu” ne zaman açılacak?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17155), [web.archive.org (arşiv bağlantısı)](http://web.archive.org/web/20060128070745/http://www.aksiyon.com.tr:80/detay.php?id=17155)
