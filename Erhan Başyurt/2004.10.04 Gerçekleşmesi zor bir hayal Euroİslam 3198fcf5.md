# Gerçekleşmesi zor bir hayal: Euro–İslam

*Erhan Başyurt 2004.10.04*

<div bgcolor="#FFFEF6">
 <font>
  <img border="0" height="1" src="/web/20060103205010im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103205010im_/http://www.aksiyon.com.tr/resim/513/36.jpg" vspace="5"/>
  </p>
 </font>
 <font class="content">
  Avrupalılar, içlerinde yaşayan Müslümanları topluma entegre edebilmek için sürekli yeni formüller arıyor. Son dönemdeki  formüllerden biri de  Euro-İslam. Avrupa Birliği (AB) sınırları dahilinde bugün yaklaşık 13 milyon Müslüman yaşıyor.
 </font>
 <p>
  <font class="content">
   1945 yılında Batı Avrupa’da yerleşik Müslümanların sayısının 1 milyon civarında olduğu göz önüne alınırsa, çok ciddi bir artış yaşandığı ortaya çıkıyor.
   <br>
    <br>
     Planlı olmayan bu hızlı artış beraberinde kaçınılmaz olarak bazı sorunları da ortaya çıkarıyor. Müslümanların farklı bir kültüre entegre olma güçlükleri kadar, Avrupalıların “zoraki misafirlerini” sindirme ve toplumun parçası olarak görmeme sorunu yaşanıyor.
     <br/>
     <br/>
     Avrupalılar, artık kalıcı olmaya başlayan “yabancı göçmen” Müslümanları topluma entegre edebilmek için sürekli yeni formüller arıyor. Bu konuda gündeme getirilen ve giderek yaygınlaşan yaklaşım, İngilizce “Euro-Islam” kelimesinden türetilen “Avrupa-İslamı”. Tartışma, Türkiye’ye daha çok Almanya üzerinden geldiği için ifadeyi “Avro-İslam” olarak çevirenler ve kullananlar da var. Bu yeni politika, Avrupa Müslümanlarını bulundukları toplumun parçası haline getirmek için yeni bir açılım sunuyor.
     <br/>
     <br/>
     Bassam Tibi’nin ortaya attığı formül
     <br/>
     <br/>
     İlk olarak Harvard profesörü ve şu an Almanya’nın Göttingen Üniversitesi’nde görevli akademisyen Bassam Tibi’nin ortaya attığı bir yaklaşım, “Euro-İslam”. Tibi, “Avrupa’daki Müslüman Göçmenler: Euro-İslam ile Gettolaşma Arasında” başlıklı makalesinde, Euro-İslam yaklaşımı ile ilgili temel prensipleri sıralıyor. “Euro-İslam, kültürel bakımdan modernitenin vatandaşlık kültürüne uyarlanmış hâli ise de bizzat İslamın kendisidir” diyen Tibi, şu hususlara vurgu yapıyor: “Euro-İslam laik, kültürel modernlik ve İslam’ın İbrahimî dinlere hoşgörüsünü aşan bir hoşgörü anlayışı olacaktır.” Prof. Dr. Tibi’ye göre, Euro-İslam kültürel ve dinî çoğulculuğu kabul etmek suretiyle, İslam egemenliği iddiasından vazgeçecek. Euro-İslam, bu tanım içerisinde, liberal demokrasi, bireysel insan hakları ve sivil toplumun gerekleri ile uyum içinde olacak.
     <br/>
     <br/>
     Avrupalı Müslümanların gettolaşmaya yol açan cemaatçi politikalar ile arasına kesin çizgi çekmiş olacağını kaydeden Prof. Dr. Tibi, buna karşılık Euro-İslam’ın Müslümanların bütünüyle asimilasyonunun önünü keseceğini ileri sürüyor. Bu yaklaşımını güçlendirebilmek için de, Müslümanların Avrupa’da “azınlık” ya da “çok hukukluluk” taleplerinde bulunmamaları gerektiğini ileri sürüyor. Müslümanların, aksi halde aşırı sağcı ve yabancı düşmanı hareketlerin hedefi haline geleceklerini dile getiriyor.
     <br/>
     <br/>
     Euro-İslam, hafta içi “Avrupa’daki İslamiyet: Euro-İslam” başlıklı uluslararası bir konferansla Antalya’da da bir grup Alman ve Türk gazeteci, yazar, bilim adamı ve siyasetçi arasında tartışıldı. Antalya Belek’te 29-30 Eylül tarihlerinde yapılan konferansı merkezi Almanya Essen’de bulunan Türkiye Araştırmalar Merkezi Vakfı (TAM) ve UNESCO Almanya şubesi organize etti.
     <br/>
     <br/>
     Euro-İslam yaklaşımını destekleyen Avrupalı Müslüman akademisyenlerden biri de TAM Direktörü Prof. Dr. Faruk Şen. Ancak Tibi’nin görüşlerini desteklemekle birlikte, Faruk Şen terimsel olarak çok daha keskin ve riskli tanımlamalar kullanıyor. Prof. Dr. Şen, Euro-İslamı tanımlarken beş madde sıralıyor: Şeriat anlayışına karşı çıkmak; laikliği benimsemek; İslamî yaşam tarzını, sanayi toplumunun normlarına uyarlamak; yaşanılan ülkenin anayasasına sadık kalmak; çoğulcu demokrasiyi benimsemek. Bunlar arasında “şeriat anlayışına karşı çıkmak” ifadesi, maksadını aşan bir tanımlama. Laik ve liberal demokrasiye uyum sağlamak ile belki eş anlamlı ama Prof. Tibi’nin daha dikkatli bir dil kullanmaya çalıştığı görülüyor.
     <br/>
     <br/>
     Prof. Şen, TAM tarafından yapılmış bazı araştırma sonuçlarını Euro-İslamı destekler bulgular olarak görüyor. Yaşları 46-60 arasında olan Türk Müslümanların namaz başta olmak üzere dini vecibelerini yerine getirme oranları, 18-29 yaş arasında olan gençlerin iki katından daha fazla. Prof. Şen, zoraki modernize etme çabası ve göçün bu insanları da dinleriyle daha da özleşmeye sebep olduğunu belirtiyor. “Bu kesimin dini bağlarının değişime uğramamış olması ve hatta giderek artması, yaşadıkları ülkedeki toplumsal ve sosyal yaşama aktif olarak katılmadıklarından kaynaklanmaktadır” değerlendirmesinde bulunan Faruk Şen, Avrupa’da çoğulcu İslamı desteklemenin buradaki Müslümanların yararına olduğunu ve yaşadıkları topluma uyum sağlamalarına destek olacağını ifade ediyor. Avrupa’da Müslümanlar arasında bir hareketlenme olduğuna da dikkat çeken  Şen, Euro-İslam anlayışında buluşacaklarını kesin olarak söylemenin mümkün olmadığını, ama bu yönelimin kökten-dinci İslam’a doğru olmadığının net olduğunu belirtiyor.
     <br/>
     <br/>
     Euro-İslam’a karşı eleştiriler
     <br/>
     <br/>
     Euro-İslam yaklaşımı ile ilgili birçok eleştirel bakış açısı da mevcut.  Euro-İslamın, Avrupalıların Müslümanları asimile etmelerinin başka bir formülü olduğuna inananlar da var. Her şeyden önce İslam, evrenseldir ve bir bütünlük arz ediyor. Ülkelere ve bölgelere göre değişkenlik arz etmiyor. Ancak İslam, dinin temel prensipleri ile çatışmayan örfi hukuka ruhsat veriyor. Pakistan İslamı, Türk İslamı, Mağrip İslamı gibi tanımlamalar yapılırken, farklı İslam uygulamaları kastedilmiyor. Sadece farklı kültürlerin, İslam’ın çizgisinden sapmadan yorum ve yaklaşım farklarının yansımaları ifade ediliyor. Giyimden mimariye, sosyal yaşamdan geleneğe uzanan ama İslam’la çatışmayan ve temel prensiplerde birbirinden ayrılmayan bir kültür. Ortak bir Euro-İslam anlayışının en zayıf noktası da bu.
     <br/>
     <br/>
     Avrupa’da tek bir kültürden gelen Müslümanlar yaşamıyor. Gerçi, üç farklı bölgede üç baskın karaktere vurgu yapılabiliyor, ama bu bütünlük arz etmiyor. Almanya’da çoğunluğu Türk, üç buçuk milyon Müslüman yaşıyor. Fransa’da çoğunluğu Fas ve Cezayirli beş milyonu aşkın Müslüman yaşıyor. İngiltere’de çoğunluğu Hint, Pakistan ve Bangladeşli bir buçuk milyon Müslüman yaşıyor. Ama, Fransa’da 370 bin, İngiltere’de 70 bin Türk yaşıyor aynı zamanda. Hollanda’da 700 bin, Avusturya’da 350 bin ve Belçika’da 370 bin kadar Müslümanın neredeyse yarısını da yine Türkler oluşturuyor. Avrupa Müslümanları arasında sayılan baskın topluluklar dışında Surinam’dan Endonezya’ya kadar tüm dünya Müslümanlarından temsilciler yaşıyor. Avrupa’nın bu kadar farklı kültür ve milletten 13 milyon Müslümanı, “Euro-İslam” tanımlaması içerisinde eritmeye çalışması, bir yönüyle tamamının tek kültür ve yorumda birleştirilmesi anlamına geliyor ve farklılıkları hiçe sayan bir asimilasyon riskine işaret ediyor.
     <br/>
     <br/>
     Antalya’daki konferansta konuşan Da Dergisi editörü gazeteci-yazar Nevval Sevindi de, İslami kültür tanımlamalarının coğrafi bazda yapılamayacağına dikkat çekiyor. Sevindi, bir Euro-İslam’dan bahsedebilmek için göçmenler değil, İslamiyet’i seçmiş Avrupalıların geliştirdiği kültürü görmek gerektiğini kaydediyor. Burada da coğrafi bazda bir Euro-İslam’dan bahsedebilmek için tüm Avrupa’nın ortak kültüre veya İslam anlayışına sahip olması gerek. Aksi halde, belki Alman İslamı, Akdeniz Avrupası İslamı, Britanya İslamı veya İskandinav İslamı’ndan bahsedilebilir. Tabii, kast edilen yine İslam’ın temel prensiplerinden ayrılmadan, toplumsal uyum içerisinde yaşanacak, sadece kültürel yaşayış farklarını içeren bir İslam.
     <br/>
     <br/>
     Türk Müslümanlığı
     <br/>
     <br/>
     Fethullah Gülen, Fransız Le Monde Gazetesi’nden Nicole Pope’la yaptığı bir söyleşide (28 Nisan 1998), “Türk Müslümanlığı” olarak adlandırılan kültürle ilgili ilginç değerlendirmelerde bulunuyor. Türklerin, hassaten Osmanlı döneminde Viyana’dan Çin’e (İran hariç) kadar uzanan bölgede asırlarca hükmetmiş bir milletin dini olarak İslam’ı, “bugün anladığımız, gördüğümüz şekilde ve hattâ daha yumuşak, daha kucaklayıcı olarak yorumladıklarını” belirtiyor. Din, dil ve ırk farkı gözetmeden, farklılıklara saygı duyan bir yönetim sergilendiğini belirten Gülen, bunun önemli bir hoşgörü ve devrin şartları içinde ileri bir demokrasi uygulaması olduğunu belirtiyor.
     <br/>
     <br/>
     “Türkler, İslâm’ın temel disiplinlerine bağlılık içinde, yoruma açık yanlarında tecdit (yenileme), içtihat gibi dinamikleri işlettiler. Zamanın ve şartların gerektirdiği yorumları iyi yaparak, İslâm’ın evrensel yorumunu yakaladılar” diyen Gülen, bunda Hanefi anlayışı ile tasavvuf terbiyesinin büyük etkisi olduğunu belirtiyor. “Kendini herkesten hakîr, yani aşağı; herkesi kendinden üstün görmeğe ve başkalarını kendine tercih etmeğe dayalı” İslamın manevi ve metafizik boyutunu içeren bu anlayışın, Ahmed Yesevî gibi, Yunus Emre gibi, Mevlâna Celaleddin-i Rûmî gibi büyük din adamlarınca topluma aşılandığını ifade ediyor. Gülen, İslam’ın bu ruhi ve manevi boyutunun yaşanmasının, toplumu birleştirici bir yanı olduğunu ve günümüzde de toplumun genelinde sürdüğünü belirtiyor.
     <br/>
     <br/>
     Model ülke Türkiye
     <br/>
     <br/>
     Yani, “Türk Müslümanlığı” olarak adlandırılan İslamın yaşanma ve yorumu, hoşgörülü, diyaloğa açık, kültürel farklara ve farklı inançlara saygılı toplumsal barışı esas alıyor. Euro-İslam ile ilgili öne sürülen prensiplerin bir kısmı, Türk İslamı ile bu nedenlerle benzerlik arz ediyor. Laiklik ve liberal demokrasi istekleri ise, günümüz Türkiye’sinde Avrupa standartlarında uygulanmakta. Kopenhag Siyasi Kriterleri’nin tamamlanmış olması, bu uyumun açık bir göstergesi. Türkiye, nüfusunun büyük çoğunluğu Müslüman olduğu hâlde laiklik ve demokrasiyi başarı ile uygulayan model ülke durumunda.
     <br/>
     <br/>
     Euro-İslam, bu sebeple “Türk Müslümanlığı” ile bugünkü Türkiye uygulamasının bir karışımını andırıyor. Avrupa’da yaşayan Türkler için ulaşılması zor kriterler değil. Türk-Müslümanlığı ve günümüz Türkiye’si, Euro-İslam yaklaşımı ile yakın benzerlikler ihtiva ettiğine göre, Türkiye’nin Avrupa Birliği üyeliğinin Avrupalı Müslümanların Avrupa’ya uyumlarına da olumlu etkiler yapması söz konusu olabilir.
     <br/>
     <br/>
     Ancak, Avrupa ülkelerinin Euro-İslamı bir nevi Euro-komünizm gibi kendine uyarlayıp “ulus devlet dinleri” meydana getirmek için kullanma riski, Türkler arasında da bu yaklaşımın yer tutmasını engelliyor. Bu sebeple olmalı ki Tibi, Avrupalı Müslümanlara hoşgörü çağrısı yaptığı gibi, Avrupa halklarından da “kibirli” yaklaşımı terk etmelerini istiyor. Tibi’ye göre, Avrupalılar “işgücü ithal ederken, insan ithal ettiklerini unuttular”.
     <br/>
     <br/>
     Ancak, Müslümanlara ve sorunlarına karşı duyarsız kalmanın ve kibirli tutum sergilemenin bazı tarihi arka planları da var. Deutschland Radyosu Berlin bürosundan Antalya’daki konferansa katılan gazeteci Dr. Jochen Theis, olumsuz yaklaşımların Haçlı Seferleri’ne uzandığını söylüyor. Theis, Alman toplumunun Müslüman Türk toplumuna ve Türkiye’ye bakışında, Haçlı Seferleri’nin olumsuz etkilerinin halen mevcut olduğunu söylüyor.
     <br/>
     <br/>
     Fransa ve İngiltere’ye göçler ile ilgili asıl sıkıntı ise, Müslümanların çoğunlukla eski sömürgelerden olması. Dolayısıyla, “vasıfsız, dil bilmeyen Türk geçici işçilere” Almanya’da olduğu gibi “kibirli” bir yaklaşım söz konusu her iki ülkede de. Müslüman göçmen alan İtalya, Hollanda ve Belçika için de geçerli bu yaklaşımlar. Bu “kibirli bakış”, sorunların doğru tespitine engel olduğu gibi, Müslümanların dil ve ekonomik sorunlarla birlikte Avrupa toplumlarına uyumlarını zorlaştırmış.
     <br/>
     <br/>
     Euro-İslam yaklaşımının başarıya erişmesi veya Müslümanların Avrupa ülkelerine uyumları, Avrupalıların da Müslümanlara ve farklılıklarına hoşgörü ve saygı göstermeleri ile mümkün. Ancak yine de, tüm Avrupa’yı kapsayan Euro-İslam gibi tek bir İslam yaklaşımının ortaya çıkmasını beklemek, hayal olmasa bile gerçekleşmesi zor bir hedef gibi  görünüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### cumhur ürer, 15-Ekim-2004
> Euro-islam mümkün değil: 
> Euro-islam diye bir şey olamaz. Kültürümüzü ve dini inançlarımızı çarpıtarak kendilerinin istediği gibi yaşamamızı sağlamaya çalışıyorlar. AB'ye üye olan ülkelerin tamamı ise Hıristiyan. Bizi içlerine nasıl alacakları ise muamma.

Kaynak: [www.aksiyon.com.tr](http://aksiyon.com.tr:80/detay.php?id=16475&yorum_id=2102), [web.archive.org (arşiv bağlantısı)](http://web.archive.org/web/20060103205010/http://aksiyon.com.tr:80/detay.php?id=16475&yorum_id=2102)
