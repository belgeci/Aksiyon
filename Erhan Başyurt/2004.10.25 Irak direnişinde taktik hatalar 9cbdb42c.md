# Irak direnişinde taktik hatalar

*Erhan Başyurt 2004.10.25*

<div bgcolor="#FFFEF6">
 <font>
  <img border="0" height="1" src="/web/20060106190656im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106190656im_/http://www.aksiyon.com.tr/resim/516/32.jpg" vspace="5"/>
  </p>
 </font>
 <font class="content">
  Vietnam, ateş ve hava gücünü elinde bulunduran düzenli ordulara karşı şehirlerde düzenli direnişin felaket getirdiğini gösterdi. Vietkong gerillalarının eski başkent Hui’de düştüğü yanlışı Iraklılar Felluce’de tekrarlıyor.
 </font>
 <p>
  <font class="content">
   Amerikan işgaline karşı direnen komünist gerillalar (Vietkong) 30 Aralık 1968’de, Güney Vietnam’daki 30 ayrı şehre aynı anda saldırı düzenlediler. Noel sonrası yeni yıl öncesine denk gelen ani saldırılar, her yıl bu dönemde ateşkes uygulandığı için ABD kuvvetlerini hazırlıksız yakaladı. Güney Vietnam’ın eski başkenti Hui tamamen, yeni başkent Saygon da büyük oranda Vietkong’un eline geçti. Gerillalar, ABD Büyükelçiliğine ve Vietnam’daki kuvvetlerin komutanı General Westmoreland’ın karargâhına kadar sokuldular.
   <br>
    <br>
     “Tet Saldırıları” adı verilen bu olay, ABD’nin Vietnam’da denetimi sağlamadığını, gerillanın çok merkeze eş zamanlı saldırı gerçekleştirebilecek güçte olduğunu gösterdi. Amerikan askerlerinin May Lai köyünde sivilleri katlettiğinin ortaya çıkması nasıl ABD’nin sivil ve uluslararası desteğini zayıflattı ise Tet Saldırısı da tek kelime ile Vietnam savaşının askerî açıdan “psikolojik dönüm noktası” oldu.
     <br/>
     <br/>
     Şiilerin Necef ve Kerbala’da, Sünniler’in de Felluce, Samarra ve Ramadi’de gösterdikleri direniş başarısı, Irak’ın “Tet Saldırıları” olarak görülüyordu. ABD’nin ülkede denetimi kuramadığı ve direnişin askerî açıdan başarılı olabileceği izlenimi veriyordu. Ancak, Tet Saldırısı’nda olduğu gibi, Irak’ta da gerilla savaşından şehirlerde düzenli direnişe geçmenin dezavantajları yaşandı aynı zamanda. Hava ve ateş gücü üstünlüğüne sahip olan ABD, savaşın seyrini bu şekilde lehine değiştirdi.
     <br/>
     <br/>
     ABD’nin Vietnam tecrübesi
     <br/>
     <br/>
     Tet Saldırıları sırasında ABD Dışişleri Bakanlığı görevini yürüten Henry Kissenger, “Diplomasi” kitabında Vietnam hatıralarına da yer veriyor. Kissenger, Tet Saldırıları’ndan nasıl istifade ettiklerini şöyle anlatıyor: “Ancak, Tet Saldırısı’nda yakalanan başarı, gerilla direnişinin bir nevi sonu oldu. İlk kez gerillalar yeryüzüne çıkmışlar ve karşı tarafla açık bir savaşa tutuşmuşlardı. Bütün ülke çapında saldırı yapma kararı onları savaş alanlarında çatışmaya zorlamış ki, normal zamanlarda bunu yapmıyorlardı. Üstün Amerikan ateş gücü, ABD Ordu ders kitaplarında gösterildiği gibi, gerilla alt yapısının hemen hemen tamamını yok etmişti. Savaşın geri kalan bölümünde, Vietkong gerillaları artık etkili bir kuvvet olmaktan çıktılar. Bütün savaşlar artık bundan böyle Kuzey Vietnam düzenli ordu birlikleri tarafından yapıldı.”
     <br/>
     <br/>
     Vietnam tecrübesine sahip ABD, Necef ve Felluce’de bu birikimlerini kullanmakta olduğu izlenimi veriyor. Şehir önce kuşatma altına alınıyor, giriş ve çıkışlar denetime tabi tutuluyor. 24 saat havada görüntü çekebilen insansız “Predator” uçakları vasıtasıyla, direnişçiler tespit edilmeye çalışılıyor. Ardından da “akıllı bombalar” ve helikopterle yapılan nokta saldırılarla etkin sonuç alınmaya çalışılıyor. Necef’te, Şii direnişi hava ve karada ateş gücü üstünlüğünü elinde bulunduran ABD birlikleri tarafından böyle kırıldı. Yakın zamanda, Telafer ve Samarra’da da ABD bu yönteme başvurdu. Sırada, direnişin sembolü haline gelen Felluce var.
     <br/>
     <br/>
     Felluce, yaklaşık iki haftadır kuşatma altında. Aralıksız kuşatma ve havadan nokta vuruşlar, ekim ayının 7’sinde başladı. ABD askerleri, 2004 nisan ayında varılan özel bir uzlaşma ile Felluce şehrinin içine girmiyor. ABD, El Kaide ile bağlantılı Tevhid ve Cihad Örgütü’nün lideri Musa el Zerkawi’nin burada olduğunu ve kendilerine teslim edilmesini istiyor. Felluceliler ise, Zerkawi ya da yandaşı hiç kimsenin Felluce’de olmadığını, dolayısıyla iâde etmenin de imkansız olduğunu savunuyor. ABD, özellikle esir alma ve rehinelerin kafasını kesme gibi eylemlerden mesul tuttuğu Zerkawi’nin başına 25 milyon dolar ödül koymuş durumda. Ve Zerkawi’nin, Felluce’de olduğu konusunda ısrarlılar.
     <br/>
     <br/>
     Felluce’de şehir savaşı
     <br/>
     <br/>
     Vietnam’da gerillalar ülkenin tropik orman yapısını gizlenmek ve saldırı için kullanırken, Felluce’de direnişçiler yerleşim yerlerini korunmak için kullanıyor. Yani bir yönüyle şehrin içinde, “siviller ve bina ormanları” içinde gizleniyorlar. Bağdat’a 65 kilometre kadar uzaklıktaki Felluce, Sünni Üçgeni olarak adlandırılan bölgenin ortasında yer alıyor. Irak’ta Sünni öğretisinin merkezi olan Felluce, “Mescitler Şehri” olarak biliniyor. 200 binden fazla insanın yaşadığı şehir, dar sokaklar ve yan yana evlerden oluşan mahallelere sahip. Felluceliler, Sünni Araplar üzerine bina edilen Saddam Hüseyin yönetimi sırasında bürokraside ve orduda kilit görevler üstlenmişler. Amerikalı askeri gardiyanların işkenceleri ile adını duyuran Ebu Gurayp Cezaevi de, Felluce’nin girişinde yer alıyor.
     <br/>
     <br/>
     ABD açısından Felluce’de direnişe bu şekilde müdahale etmek, insan kaybını azaltan bir yöntem. ABD askerleri, şehrin içine girmediği için direnişçilerin direkt saldırı hedefi haline gelmekten kurtuluyor. Buna karşılık, direnişçiler ABD’nin açık hedefi durumunda. Böylece, ABD can kaybını azaltıp, direnişçilerin kayıp sayısını artırıyor. Söz konusu bölgede son altı ayda 65 ABD askeri hayatını kaybederken, direnişçi ve sivil kayıplarının 900’ün üzerinde olduğu kaydediliyor. Normal şartlarda, gerilla mücadelesinde düzenli ordu birliklerinin can kaybı çok daha yüksek oluyor.
     <br/>
     <br/>
     ABD’nin Vietnam’daki saldırıları ile karşılaştırıldığında, Felluce’de daha “insaflı” yöntemler kullandığı, ancak sivil kayıpları konusunda yine de pervasız kaldığı görülüyor. ABD askerleri, Tet Saldırıları sırasında işgal edilen şehirler arasında Ben Tre’nin tamamını, eski başkent Hui’nin de yarısını 25 gün süren bombardımanlarla yerle bir etmişlerdi. ABD Ordusu’nun, ormanlara gizlenen Vietkong gerillalarını yok etmek için, yakıcı “napalm” bombaları kullandığı da biliniyor.
     <br/>
     <br/>
     Yakın zamanda, benzer bir şehir savaşına Çeçenistan’ın başkenti Grozni de şahit olmuştu. 1994 yılında 15 bin kadar Çeçen direnişçi, Ruslara ağır bir darbe vurarak başkent Grozni’yi ele geçirmeyi başarmıştı. Bağımsız İletişim Ağı (bianet) için bir makale yazan Özcan Özen, Çeçenlerin şehri geri almalarından sonra yaşananları şöyle sıralıyor: “Rus ordusu sonraki yirmi gün boyunca 490 bin ikametgâhın bulunduğu şehri bombalayıp durdu. Bir başka harabe şehir olan Bosna’ya bombardımanın en yoğun olduğu dönemde günde 3 bin top mermisi düşüyordu, Grozni’ye ise saatte 4 bin. Tıpkı Vietnam ve Afganistan’daki gibi her metrekaresi vurulacak şekilde Grozni ‘halı bombardımanına’ tabi tutuldu ve şehir kocaman bir moloz yığını haline getirildi.”
     <br/>
     <br/>
     Yani ABD, Felluce’de geçmiş şehir kuşatmaları ile karşılaştırıldığında daha az yıkıcı yöntemler izliyor. Buna rağmen sivil kayıpların çokluğu bilinen bir gerçek. Yaklaşık 70 bin Felluceli, İslam dünyasının Ramazan’ı idrak ettiği şu günlerde can güvenlikleri için şehri terk ederek yakınlarının yanına veya Bağdat’a sığınmış durumdalar.
     <br/>
     <br/>
     Direnişin kırmak için ABD’nin başvurduğu tek yöntem şiddet değil tabii ki. Bağdat’ın Sadr semtinde Şiiler’in silah bırakması için uygulanan yöntem şimdi tüm ülke ve Felluce için uygulanmaya çalışılıyor. Buna göre, direnişçiler için af ilân ediliyor ve silahlarını teslim etmeleri halinde belirli miktarlarda maddi ödeme yapılıyor. Irak (geçici yönetim) Başbakanı Iyad Allawi, Sadr semtinde 1000 kadar silahın 15 gün içinde teslim edildiğini belirterek, bu yönetimin diğer şehirlerde de uygulanması için çalıştıklarını belirtiyor.
     <br/>
     <br/>
     ABD iç savaşa zorluyor
     <br/>
     <br/>
     Direnişin yeterli destek bulamamasında ABD’nin Irak’taki bazı uygulamaları da etkili oluyor. Bugün 160 bin kadar Iraklı, ABD’nin eğiterek atadığı yeni Irak ordusu, Irak polisi, gümrük memurluğu gibi görevlere atandı. Can kayıplarının arttığını gören ABD, askerî birliklerini alabildiğince şehir merkezlerinin dışına çekti. Güvenlik ve denetimi de sayıları 52 bin civarında olan yeni Irak ordusu ile 84 bin civarındaki Irak polisine bıraktı. Direnişçiler, Iraklı güvenlik kuvvetleri ile karşı karşıya geldiler. İç çatışma havası, halkın desteğinin direnişe yönelmesini engelledi.
     <br/>
     <br/>
     Savaşın ardından yurda dönen 200 kadar muhalifin ve onların temsil ettikleri partilerin de Geçici Hükümeti desteklemesi, direnişin tüm Irak halkını kapsamasını engelliyor. Saddam Hüseyin döneminde silahlı güce sahip iki muhalif grup Kürtler ve el—Hakim liderliğindeki Şiilerin Geçici Hükümet’te yer almaları, direnişin özellikle Sünni üçgenine sıkışmasına sebep oluyor.
     <br/>
     <br/>
     Direnişçi gruplar arasında merkezi yapının olmaması ve direnişçilerin Irak’ın geleceği adına bir program ortaya koyamamış olmaları da direnişe desteği zayıflatan bir diğer önemli unsur.
     <br/>
     <br/>
     ABD, bütün bu zaafları kullanarak Irak’ta direnişi bitirmeye çalışıyor. Ancak, Necef, Samarra ve Felluce gibi “kurtarılmış şehirlerin” tek tek ele geçirilmesi direnişi kırsa da, mücadelenin sonu anlamına gelmiyor. Aksine, direnişin yeniden yer altına çekilmesi ve can kayıplarını artıracak vur—kaç gerilla saldırılarına yönelmesi de söz konusu olabilir. Zira direnişçiler tüm Irak halkını arkasına almayı başaramadığı gibi, ABD ve Geçici Hükümet de tüm Irak halkını kucaklamayı başarmış değil.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Abdulkadir Kökbacak, 17-Kasım-2004
> direniş: 
> "Irak direnişinde taktik hatalar" başlığı ile yayınladığınız haber çok faydalı ve yeterince bilgi veren bir yazıydı. Tebrik ederim.

### Mustafa Çeliköz, 26-Ekim-2004
> Doyurucu bir çalışma: 
> "Irak direnişinde taktik hatalar" başlıklı haber, savaşın teknik boyutunu, Iraklı direnişçilerin ve Amerikalıların ne tür taktik ve psikolojiyle hareket ettiklerini anlamamı sağlayan, bunu yaparken, tarihi perspektifi de göz önünde bulunduran oldukça doyurucu bir yazı.

Kaynak: [www.aksiyon.com.tr](http://www.aksiyon.com.tr:80/detay.php?id=17158&yorum_id=2287), [web.archive.org (arşiv bağlantısı)](http://web.archive.org/web/20060106190656/http://www.aksiyon.com.tr:80/detay.php?id=17158&yorum_id=2287)
