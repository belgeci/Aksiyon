# Nükleer silahların yayılması önlenemez

*Erhan Başyurt 1995.04.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Japonya’nın Hiroşima ve Nagazaki şehirlerine ABD tarafından atılan iki atom bombası, 2. Dünya Savaşı’nın sona ermesinde şüphesiz önemli bir rol oynadı. Ancak, dünyanın geleceğini tehdit altına alacak etkili kitle imha silahlarının da gün ışığına çıkmasına sebep oldu. 1945’ten bugüne kadar bu korkunç silahı bir daha savaşta kullanan olmadı. Ancak, ister “caydırı” ister “saldırı” amaçlı olsun, nükleer gücü elde eden ve bu uğurda uğraş veren ülkelerin sayısı hızla arttı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1967 yılına gelindiğinde ABD dışında, Rusya, Çin, Ingiltere ve Fransa da nükleer silah üretmeyi başardılar. BM Güvenlik Konseyi’nde veto hakkını da ellerinde bulunduran bu beş ülke, Almanya ve Japonya gibi savaştan yenik çıkmış ülkelerle, üçüncü dünya ülkelerinin nükleer silaha sahip olmasını istemediklerinden, NPT olarak bilinen Nükleer Silahların Yayılmasını Önleme Andlaşması’nı ortaya attılar. NPT, o tarihe kadar nükleer silaha sahip olan beş ülkenin dışında başka bir ülkenin nükleer silaha sahip olmasını önlemeyi hedefliyordu.
   <br>
    <br>
     1970 yılında 25 yıllığına yürürlüğe giren NPT, nükleer silahların yayılmasını önlemekte önemli bir başarı gösterdiyse de, tümüyle engel olamadı. Israil ve Hindistan nükleer silah elde etmeyi başarırken, Kuzey Kore, Iran, Brezilya, Güney Afrika, Arjantin ve Pakistan bu yönde büyük gelişmeler kaydettiler. Bu arada Sovyetler Birliği’nin dağılmasıyla Ukrayna, Belarus ve Kazakistan da nükleer silah sahibi ülkeler haline geldiler. Nükleer silah ürettikleri bilinen ülkelerden Israil ve Hindistan NPT’ye imza koymayı reddettikleri halde, hiçbir uluslararası yaptırımla karşılaşmadılar.
     <br>
      <br/>
      Nükleer silahların yayılmasını kısmen önlemeyi başaran NPT, şimdi yeniden görüşme masasında. 17 Nisan’da New York’ta başlayan ve bir ay sürmesi beklenen zirveye, NPT’yi imzalamış bulunan 178 ülke katılıyor. Nükleer zirvede, NPT’nin revizyona tabi tutulmadan tekrar belirli bir süre ya da süresiz uzatılması ele alınıyor. NPT’nin süresiz uzatılması için 90 ülkenin onay vermesi yeterli olacak. Ancak, “Bağlantısızlar” olarak bilinen üçüncü dünya ülkeleri başta olmak üzere birçok ülke “süresiz uzatmaya” karşılar. Hatta, başını Mısır’ın çektiği bir grup devlet Israil’in silahsızlanması sağlanmadığı ve nükleer silahların yayılmasını önlemek için daha ciddi bir denetim getirilmediği takdirde NPT’ye imza koymaya karşılar. NPT’den hoşnutsuz ülkelerin sayısındaki fazlalık andlaşma uzatılsa bile, saygınlığının ortadan kalkacağı açıklamalarını beraberinde getiriyor.
      <br/>
      <br/>
      NPT ve New York’ta devam etmekte olan Nükleer Zirve konularında Aksiyon’un sorularını cevaplayan ABD’nin önde gelen nükleer strateji uzmanlarından Ord. Prof. Dr. Albert Wohlstetter da, NPT’nin süresi uzatılsa bile bunun nükleer silahların yayılmasını durduramayacağını belirtiyor. ABD’deki bir çok think—tank kuruluşunun üyesi olan Wohlstetter, ABD’de sivil amaçlı nükleer tesislerde plütonyum madeninin kullanılmaması stratejisinin de uzmanı. Ankara’da katıldığı özel bir toplantıda görüşlerine başvurduğumuz Wohlstetter’a göre, nükleer silahların yayılması NPT’nin yapısından kaynaklanıyor.
      <br/>
      <br/>
      NPT’nin hedefinin nükleer silahsızlanmayı sağlamak yerine nükleer silahların yayılmasını önlemek olduğunu hatırlatan Wohlstetter, nükleer silahsızlanma üzerinde ciddi olarak durulmadığı için diğer devletlerin de bu silahı elde etme gayretlerinin önüne geçilemediğini ifade ediyor.
      <br/>
      <br/>
      Bunun dışında NPT’nin sivil amaçlı nükleer çalışmalara izin verdiğini, belirli bir birikim ve düzeye geldikten sonra da bir ülkenin nükleer silah elde etmesinin çok kolay hale geldiğini anlatan Wohlstetter, özellikle plütonyum madeninin sivil amaçlı tesislerde ayrıştırılmasının durdurulmasını öneriyor. Plütonyumun zenginleştirildiği takdirde, kısa sürede patlayıcıya dönüştürülebildiğini söylüyor. Rusya’nın da Iran’a nükleer santralde kullanılmak üzere satmak istediği sistemin plütonyumu ayrıştıran model olduğunu, ABD’nin de bu yüzden karşı çıktığını vurguluyor.
      <br/>
      <br/>
      Prof. Wohlstetter, herşeye rağmen nükleer silahların tehlikesini ortadan kaldırmak için iki alternatif sunuyor. Birincisi, nükleer silahları tamamen serbest bırakarak kimsenin kimseyi tehdit etmemesini sağlamak. Ikincisi, nükleer silahlardan uzak bir dünya kurmak. Wohlstetter, bu iki alternatifi sıraladıktan sonra da biraz buruk bir edayla ekliyor: “Ne yazık ki ikisini de sağlamak mümkün değil. NPT ise nükleer silahları sınırlamaktan çok, yayılmasına sebep oluyor.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21438), [web.archive.org (arşiv bağlantısı)](http://web.archive.org/web/20060422062554/http://www.aksiyon.com.tr:80/detay.php?id=21438)
