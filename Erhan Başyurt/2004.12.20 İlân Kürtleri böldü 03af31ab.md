# İlân Kürtleri böldü

*Erhan Başyurt 2004.12.20*

<div bgcolor="#FFFEF6">
 <font>
  <img border="0" height="1" src="/web/20051104112939im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104112939im_/http://www.aksiyon.com.tr/resim/524/57.jpg" vspace="5"/>
  </p>
 </font>
 <font class="content">
  Paris Kürt Enstitüsü’nün öncülüğünde  Avrupa’nın önemli gazetelerine verilen “Kürtler Türkiye’den ne istiyor?” ilânı  Kürt aydınlar arasında da  tartışmaya yol açtı. Ümit Fırat, ilânın Zana’lardan çok önce hazırlandığını söylüyor.
 </font>
 <p>
  <font class="content">
   Avrupa ve Türkiye’de yaşayan 200 Kürdün imzasıyla, International Herald Tribune, Le Monde ve Frankfurter Allgemeine Zeitung gazeteleri 8, 9 ve 15 Aralık’ta arka arkaya “Türkiye’de Kürtler Ne İstiyor?” başlıklı ilânlar yayımladı. 17 Aralık Zirvesi öncesi Avrupa Birliği (AB) üzerinden Türkiye’ye yeni talepler dayatmayı hedefleyen ilân, zamanlaması ve içerdiği taleplerle yoğun tepki çekti.
   <br>
    <br>
     <img src="/web/20051104112939im_/http://aksiyon.com.tr/resim/524/56.jpg"/>
     Başbakan Recep Tayyip Erdoğan ilânı verenleri, “AB üzerinden post kapmak peşinde olanlar” şeklinde nitelerken, Dışişleri Bakanı Abdullah Gül’ün tepkisi daha da sertti: “Bu tür girişimlerin arkasında ajanlar var.” İlâna, medya ve yazarların tepkisi de farklı olmadı. Sonuçta, Leyla Zana ve arkadaşları gibi bazı imzacılar bile desteklerini geri çekti. Yani “federasyon” talebini dile getiren ilân, önce Kürtleri böldü.
     <br/>
     <br/>
     Peki, bu ilân nereden çıktı? Zamanlaması ve içeriğini kimler hazırladı? AB Zirvesi öncesi çıkması bir rastlantı mıydı? Türkiye’de ağır eleştirilere sebep olan ilân Paris Kürt Enstitüsü’nün girişimi ile hazırlandı. Enstitü Başkanı Kendal Nezan, Türkiye karşıtı sert eleştirileri ile biliniyor. Bildiri, büyük oranda Nezan ve ekibi tarafından kaleme alındı. Bildiri için Avrupa’daki Kürtler’den imzaları Nezan topladı. Türkiye’den de yayıncı Ümit Fırat. Bildiri için kendisinin bazı düzeltmelere katkıda bulunduğunu belirten Fırat, metnin büyük oranda Paris Kürt Enstitüsü tarafından kaleme alındığını kaydediyor.
     <br/>
     <br/>
     Süreci Aksiyon’a anlatan Fırat, fikrin Nezan tarafından dile getirildiğini söylüyor. İlânla ilgili iki tartışma yaşanmış. Birincisi, zamanlaması konusunda. Fikir yaz başlarında ortaya atılmış ama en uygun zaman olarak 17 Aralık öncesi öne çıkmış. Fırat, “Her halükârda birileri zamanlamasına itiraz edecekti. ‘Neden 17 Aralık öncesi verilmedi?’ diye eleştirenler de olacaktı.” diyor. İkinci önemli tartışma imzacılar konusunda yaşanmış. 16 yıl önce yayımlanan benzer bir ilâna, Nelson Mandela’dan Desmond Tutu’ya kadar çok sayıda yabancı aydın da imza atmıştı. Fırat, “Bu kez imzacıların Kürtler’le sınırlı tutulmasına karar verdik.” diyor.
     <br/>
     <br/>
     Tartışmalı ifadeler ve Kıbrıs
     <br/>
     <br/>
     İlânda en çok tartışılan ifadeler, “Özellikle Kürt vatandaşlarına, Avrupa’nın demokratik ülkelerinin yurttaşları olan Bask, Katalan, İskoçyalı, Lapon, Güney Tirollu, ya da Walonlara tanınan, ya da bizzat kendisinin Kıbrıs Türkleri için talep ettiği haklara eşdeğer haklar garantilemelidir.” şeklinde talepler oldu. Adı geçen altı azınlık grup, Avrupa’da en geniş azınlık haklarına sahip gruplar. Çoğunlukla özerk bölge veya federasyonla yönetiliyor. Bölgesel parlamentoları ve bayrakları var. Federal bölgelerde, dilleri resmi dil ve eğitim dili olarak kullanılıyor.
     <br/>
     <br/>
     Ancak Avrupa’da, tek azınlıklar bu gruplar değil. Diğer azınlıklar arasında şu an Türkiye’deki Kürtler kadar, belki onlardan daha az haklara sahip olanlar da var. Mesela, Bask ve Katalanlar, İspanya’da özerk bölgeler. Fransa’da özerk bölge değiller. Bölgesel ve kültürel haklar, vatandaşlık hakları kapsamında hakları veriliyor. Paris Kürt Enstitüsü ilânı verdiğine göre, bu gerçeklerin farkında olması ve taleplerini de buna göre yapmış olması beklenebilir. Ama, öyle değil. Fırat, “Avrupa’daki en iyi örneklerden yola çıkıyoruz. Kötü örneklerden yola çıkmıyoruz.” şeklinde değerlendirmede bulunuyor.
     <br/>
     <br/>
     İlânda, Kıbrıs Türkleri’nin kullanılması bir diğer eleştiri konusu. Türkler, Kıbrıs’ta kurucu ortak. Dilleri, dinleri farklı. Üstelik, Rumlar tarafından Enosis amacıyla katliamlara uğramış. Türkiye’nin Kıbrıs Türkleri’ne yönelik politikası, ırkçı bir yaklaşım değil, insan hakları ve siyasi yaklaşım. Kürtlerin, kendilerini Kıbrıs’la benzeştirip “çifte standart” vurgusu yapması, Kıbrıs’taki Türkleri de rahatsız etti. Fırat, kendilerinin Kıbrıs Türkleri’nin haklarını desteklediklerini, Türkiye’nin burada meşrû talepler peşinde olduğunu, bu sebeple Kıbrıs örneğini kullandıklarını iddia ediyor.
     <br/>
     <br/>
     Kürtlerin Türkiye nüfusunun dörtte birini oluşturduğu ifade edilen ilânda, Kürt sorununa demokratik çözüm için üç talepte bulunuluyor: Kürtlerin resmi kimliklerinin tanınarak, kendi dilinde resmi eğitim-öğretim ve medya faaliyetleriyle, kendi kimliğinde dernek, kurum ve parti kurma hakkının verilmesi; şiddet ve silahlı çatışma sayfasının tamamen kapatılması için genel siyasi affın çıkarılması; zorla boşaltılan 3 bin 400’ü aşkın Kürt köyünün yeniden inşasını ve üç milyona yakın Kürt göçmeninin yurtlarına dönüşünü teşvik edici önlemlerin alınması.
     <br/>
     <br/>
     Fırat, “Genel af talebiniz Abdullah Öcalan’ı da kapsıyor mu?” şeklindeki soruya, genel affın “kısmen de olsa” Öcalan’ı kapsaması gerektiği cevabını veriyor. Fırat’a göre, 2003’te uygulanan “Eve Dönüş” ya da bilinen adıyla “Pişmanlık Yasası” itirafı şart koşup, liderleri kapsamadığı için “haysiyet kırıcı” uygulamalardı. Dahası, genel af 1999’da çıkmalıydı. Gecikmesi, silahlı mücadelenin bitimini geciktirdi. PKK veya devamı örgütlerin silahlı birimlerini taktik icabı tuttukları, affın bunun önünü kesmeyeceği görüşü için Fırat, “Affı çıkaralım gelmesin. O zaman ben de ‘cehenneme kadar yolun var’ diyeyim” sözleri ile düşüncelerini dile getiriyor.
     <br/>
     <br/>
     Kürtlerin gözden kaçırdığı ana nokta
     <br/>
     <br/>
     AB yetkililerine de çağrıda bulunan ilânı veren Kürtlerin gözden kaçırdıkları ana nokta şu: AB’de federasyonlar var. Ama, özerk olmayan kültürel topluluklar da var. AB’de bir azınlık ortak tanımı ve uygulaması yok. Azınlıklar konusunda asgari müşterekler var. O da ana dilinde yayın, ana dilinde öğrenim gibi temel haklarla sınırlı. Bunun ötesinde alınacak siyasi kararlar, AB müktesebatı değil ulusal devletin kendi iradesi ile mümkün. Bu da ancak barış yoluyla toplumsal mutabakat sağlandığı zaman bir anlam ifade ediyor.
     <br/>
     <br/>
     17 Aralık Zirvesi öncesi verilen ilân, Türkiye’deki Kürtler’in haklarını artırmak değil, belki daha riskli bir şekilde haklarının sınırlanması ile neticelenebilir. Türkiye’de, Kopenhag Siyasi Kriterleri yoluyla Türkiye’den istenen azınlık veya kültürel hakların, Türkiye’yi bölmeyi amaçladığına inanan önemli bir kesim var. Türkiye’de kültürel haklar alanında yeni adımlar atılırken verilen bu ilân, “bölünme” kaygılarını besleyecek, reformların geniş bir şekilde hayata geçirilmesini zorlaştıracak. Başka bir deyişle, Kürtlere daha geniş haklar talebi ile verilen ilân, bir yönüyle kültürel haklar kapsamında Kürtlerin elde ettiği hakların kullanımına dahi zarar verebilir.
     <br/>
     <br/>
     İlân, Türkiye’de “bölünme” kaygılarını besleyecek önemli bir veri konumunda olsa da, öncelikle Kürtleri kendi aralarında böldüğü söylenebilir. İlâna, çok sayıda Türkiyeli Kürt aydın imza vermemiş durumda. Dahası metne imza koyan Leyla Zana ve arkadaşları, ilânda ifade edilen “federasyon ve özerklik” görüşlerini paylaşmadıklarını açıkladı. Yani, imzalarını bir yönüyle geri çekti.
     <br/>
     <br/>
     Zana ve arkadaşları arasındaki ayrışma
     <br/>
     <br/>
     Eski DEP milletvekilleri Leyla Zana, Hatip Dicle, Orhan Doğan ve Selim Sadak yaptıkları ortak açıklamada şöyle dediler: “Bazı Kürtler Türkiye’de Kürt sorununun çözümü için İspanya’yı, İrlanda’yı, İtalya’yı hatta Kıbrıs’ı referans ya da örnek model olarak gösterebilir. Fakat Türkiye Kürtleri’nin ezici bir çoğunluğu ve temsil ettiğimiz siyasi misyon, Türkiye’de Kürt sorununun çözümünde, otonomi-özerklik içeren federatif çözümlerin çağımız ve günümüz koşullarına uygun olmadığını düşünmektedir.” denildi. İlâna imza verenlerin üçte biri, HEP, DEP, HADEP çizgisindeki eski siyasi Kürtler’den oluşuyor.
     <br/>
     <br/>
     Zana ve arkadaşlarının “imzalarını geri çekmelerini” hususanda, ilâna Türkiye’deki imzaları toplayan Ümit Fırat, farklı bir yaklaşım sergiliyor. Fırat, ilan metninin sonradan değişmediğini, ama kendi aralarında bir ayrışma yaşadıklarını ifade ediyor. “Zana ve arkadaşları erken çıkış yaptı. Herhalde metni anlamadılar. Analizini yapamadılar. Her zaman imzalanan bildiriler gibi bir şey sandılar.” diyen Fırat, Zana ile aile dostu olduğunu, ancak Zana ve arkadaşları böyle bir çıkış yapmasaydı, ilânın da bu şekilde tartışılmayacağını ifade ediyor. Fırat, Zana ve arkadaşları ile aynı siyasi çizgideki diğer isimlerin, imzalarının arkasında olduklarını, bunun o grup içinde de bir ayrışma olduğunu gösterdiğini belirtiyor.
     <br/>
     <br/>
     İlâna imza koyanların, yeni bir Kürt siyasi hareketi başlatmayı amaçladıklarına inananlar da var. Yaşar Kaya, bir internet sitesinde yayımlanan söyleşisinde, “Bu aynı zamanda yeni Kürt siyaset biçiminin başlangıcıdır. Kürtlerin tarihinde ilk kez böyle bir mutabakat sağlanıyor. Bunu 500 kişilik bir deklarasyonla Türkiye’de yeni kurulacak liberal, demokrat ve özgürlükçü bir partinin kuruluşu olarak düşünüyorum.” diyor. Gazeteci Cengiz Çandar da, 12 Aralık tarihli Tercüman’da yazdığı yazıda, benzer tespitlerde bulundu. Ancak, ilânı imzaya açanlardan biri olarak Fırat, bu tespite katılmıyor. İlânın yeni bir siyasi hareketin başlangıcı olduğu tezini paylaşmıyor.
     <br/>
     <br/>
     Ancak Fırat, farklı bir noktaya vurgu yapıyor. Kürtler arasında yakın zamana kadar “teslimiyetçi” tavır olduğunu, şimdi “PKK dışı tavır alanlar da bulunduğunu belirtiyor. “Onlardan yana olmayan, onlar karşısında kendini savunan insanlar ortaya veya açığa çıktı. Ayrışmayı gösterdi. Siyasi olmasa da bir araya geldiler. Onlarla da, onlar dışlasalar da bir araya geldiler.” Fırat, geçmişte kendisinin PKK’nın veya onun devamı örgütlerin yaptıklarını desteklemediği gibi, bugün de destek olmadığını söylüyor. Geçmişte bu sebeple PKK’dan ölüm tehditleri aldığını ifade eden Fırat, son imza sonrasında da benzer tepki ve tehditler aldığını ileri sürüyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19263&yorum_id=1), [web.archive.org (arşiv bağlantısı)](http://web.archive.org/web/20051104112939/http://aksiyon.com.tr:80/detay.php?id=19263&yorum_id=1)
