# Kâdın hakları tartışılacak, tartış

*Erhan Başyurt 2005.06.13*

<div bgcolor="#FFFEF6">
 <font>
  <img border="0" height="1" src="/web/20060113115223im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113115223im_/http://www.aksiyon.com.tr/resim/549/36.jpg" vspace="5"/>
  </p>
 </font>
 <font class="content">
  Türkiye’de kadının kamusal alana katılımıyla ilgili tartışmalar henüz bitmiş değil. Türkiye Ekonomik ve Sosyal Etüdler Vakfı (TESEV) tarafından gelecek hafta Türkiye’de düzenlenecek uluslararası bir toplantıda bu konu uzmanlar tarafından masaya yatırılacak.
 </font>
 <p>
  <font class="content">
   Genişletilmiş Ortadoğu ve Kuzey Afrika Projesi (GOKAP) kapsamındaki ülkelerde demokratik dönüşümün oluşması için dört temel alanda gelişme sağlanması isteniyor. Çok partili ve serbest seçimler yoluyla demokrasinin gelişmesi; ekonominin serbestleştirilerek yeni sivil bir girişimci sınıfının oluşturulması; eğitim yoluyla halkın haklarını takip edip, yönetime katılımının sağlanması; son olarak da, kadının sosyal ve kamusal alana katılımının sağlanarak toplumsal dönüşümün gerçekleştirilmesi.
   <br>
    <br>
     GOKAP kapsamında bu hususların Fas’tan Pakistan’a kadar geniş bir coğrafyada hayata geçirilebilmesi için de büyük çaba harcanıyor. Haziran 2004’te ABD’nin Sea Island’daki G-8 Zirvesi’nde bu amaçla bir Gelecek Forumu oluşturuldu. Forum ilk toplantısını Aralık 2004’te Rabat’ta yaptı. İkinci toplantısını da yıl sonunda Bayreyn’in başkenti Manama’da yapacak. İsrail ve Libya şu ana kadar GOKAP projesi dışında tutulduklarından bu toplantılara çağrılmadılar.
     <br/>
     <br/>
     Gelecek Forumu kapsamında çeşitli alt çalışma grupları oluşturularak GOKAP’ın hedeflediği dört temel alandaki gelişmeleri bölge ülkelerine yaymak hedefleniyor. Bunun için de hükümet ve sivil toplum kuruluşlarının birlikte çalışmasına öncelik veriliyor. Alt gruplardan biri, eğitim. İngiltere, Cezayir ve Afganistan Eğitim Grubu’nun eş başkanları. Bir diğer alt grup ise Demokrasi Yardım Diyaloğu (DYD). İtalya ve Yemen ile birlikte Türkiye bu grubun eş başkanı.
     <br/>
     <br/>
     DYD’nin hedefleri arasında GOKAP bölgesinde isteyen ülkelerle demokrasi tecrübesini paylaşmak ve onlara yol göstermek var. İkinci olarak da, serbest seçimler ve parlamenter hayat, kadının kamu hayatında etkinliğinin artırılması, sivil toplum ile hükümet diyaloğunun kurulması gibi liberal demokratik hayatın gelişmesini sağlamaya yönelik girişimlere öncülük etmek var.
     <br/>
     <br/>
     GOKAP kapsamında, bölge ülkelerinin ekonomik kalkınmasının teşvik edilmesi ve serbest piyasa şartlarında özel girişimci sınıfın oluşturulması ile ilgili rehberlik görevini ise OECD üstlenmiş durumda. Daha doğrusu OECD’nin Ortadoğu ve Kuzey Afrika (MENA) Bölgesi ile ilgili alt birimi bu çalışmayı yürütüyor.
     <br/>
     <br/>
     Demokrasi Yardım Diyaloğu kapsamında İtalya, şeffaf ve adil seçimler konusunda bir toplantıya ev sahipliği yapmaya hazırlanıyor. Yemen de, demokratik toplumlarda sivil toplum kuruluşlarının önemi üzerine uluslararası bir konferans düzenleyecek. Türkiye ise kadınların kamusal alana katılımlarıyla ilgili uluslararası bir toplantıya önümüzdeki hafta ev sahipliği yapacak.
     <br/>
     <br/>
     Toplantıyı Türkiye’nin en etkili sivil toplum kuruluşlarından biri olan Türkiye Ekonomik ve Sosyal Etüdler Vakfı (TESEV) düzenliyor. Bunun nedeni TESEV’in, Demokrasi Yardım Diyaloğu kapsamında Türkiye’yi temsil eden sivil toplum kuruluşu olarak seçilmiş olması. Aynı şekilde İtalya’yı No Peace Without Justice, Yemen’i de Human Rights Information and Training Center isimli sivil toplum örgütlerinin temsil etmesi kararlaştırılmış.
     <br/>
     <br/>
     “Kadınların Kamu Hayatına Katılımının Güçlendirilmesi ve Genişletilmiş Ortadoğu ve Kuzey Afrika Bölgesinde Demokratik Gelişme” başlıklı toplantı 20-21 Haziran’da İstanbul’da gerçekleştirilecek. TESEV Dış Politika Programı’ndan Sevgi Sanem Güner, toplantının Demokrasi Yardım Diyaloğu kapsamındaki ilk uluslararası konferans olacağını belirtiyor. Toplantıya Ortadoğu ve Kuzey Afrika’dan 18 ülkenin katılımı bekleniyor. Bunun dışında İtalya, AB dönem başkanları İngiltere ve Lüksemburg ile ABD’den de temsilciler katılacak.
     <br/>
     <br/>
     Kadınların kamusal hayata katılımı ‘siyasi, sosyo-ekonomik ve şiddet’ olmak üzere üç eksen üzerinde ele alınacak. Toplantının amacı, kadın sorununun demokrasi kapsamında ele alınması ve sivil toplum kuruluşları ile hükümet temsilcilerinin aynı platformda buluşturulması. Yine farklı ülkelerin kadın hakları konusundaki demokratik kazanım tecrübelerinin de paylaşılması hedefleniyor.
     <br/>
     <br/>
     “Kadının kamusal alana katılımı ve sorunları hususunun sadece klasik feminist bakış açısıyla ele alınmaması için toplantıya farklı sesleri davet ettiklerini” belirten TESEV Dış Politika Programı’ndan Sabiha Senyücel Gündoğar ise hem siyaset hem akademi hem de sivil toplum temsilcilerinin yer alacağını kaydediyor. Afganistan’ı toplantıda merkezi Pakistan’da olan Afgan Kadınları Devrimci Derneği (RAWA) temsil edecek. Kuveyt adına, kadınlara seçme hakkı verilmesi konusunda başarılı kampanyalara imza atan Rola Dashti katılıyor. Konuşmacılar arasında Avrupa Parlamentosu İtalyan milletvekili Emma Bonino da yer alıyor.
     <br/>
     <br/>
     Sanem Güner, toplantının katılımcılar arasında bir bilgi ağı oluşturma fırsatı vereceğine inandıklarını söylüyor. Sivil toplum kuruluşları arasında mümkünse ortak bir mekanizmanın oluşmasını arzu ettiklerini belirtiyor. Güner, bu şekilde İstanbul’da başlayan sürece devamlılık kazandırılabileceğini kaydediyor.
     <br/>
     <br/>
     TESEV, önümüzdeki kasım ayında Manama’da yapılması planlanan İkinci Genişletilmiş Ortadoğu ve Kuzey Afrika Gelecek Forumu’na bir teklifte de bulunmuş. Sadece dışişleri ve maliye bakanları ile hükümet temsilcilerinin katıldığı toplantılarda, sivil toplum kuruluşlarının da paralel bir şekilde yer almasını önermiş. TESEV, geçtiğimiz yıl İstanbul’daki NATO Zirvesi sırasında sivil toplum kuruluşlarını benzer yöntemle bir araya getirmiş ve Genişletilmiş Ortadoğu konusu ele alınmıştı.
     <br/>
     <br/>
     İslam dünyasında kadının kamu hayatındaki yerinin masaya yatırılacağı toplantının Türkiye’de yapılmasını ilgi çekici kılan bir diğer unsur da, Türkiye’de inançlarından dolayı başını kapatanların kamusal alan ve okullarda yasaklarla karşı karşıya kalması. Toplantının kadına yönelik baskı ve şiddetin ele alındığı bölümlerinde bu konunun da gündeme gelmesi söz konusu. Türkiye, Genişletilmiş Ortadoğu için “model” toplantısında ilginç bir çelişki ile yüz yüze kalacak.
     <br/>
     <br/>
     20-21 Haziran’daki uluslararası toplantıda Türkiye’yi Prof. Binnaz Toprak, Prof. Yeşim Arat, KA-DER’den Ayşe Bilge Dicleli, KA-MER’den Nebahat Akkoç temsil edecek. KASUAM ve Uçan Süpürge sivil toplum kuruluşları da toplantıda yer alacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21955&yorum=5017), [web.archive.org (arşiv bağlantısı)](http://web.archive.org/web/20060113115223/http://www.aksiyon.com.tr:80/detay.php?id=21955&yorum=5017)
