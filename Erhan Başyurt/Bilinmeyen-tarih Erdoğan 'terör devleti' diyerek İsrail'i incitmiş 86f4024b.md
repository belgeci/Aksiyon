# Erdoğan 'terör devleti' diyerek İsrail'i incitmiş

*Erhan Başyurt Bilinmeyen-tarih*

<div>
 <font>
  <img border="0" height="1" src="/web/20041215113217im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041215113217im_/http://www.aksiyon.com.tr/resim/518/28.jpg" vspace="5"/>
  </p>
 </font>
 <font class="content">
  İsrail’in Dışişleri eski müsteşarı Alon Liel, 1993-2003 tarihleri arasında Türkiye ile İsrail arasındaki ilişkilerin çok iyi olduğunu; Başbakan Erdoğan’ın İsrail’i “terör devleti” diye tanımlamasından sonra gerilemeye başladığını söyledi. Liel’e göre, Erdoğan’ın açıklamaları devlet politikasında bir değişiklik olduğunu gösteriyor.
 </font>
 <p>
  <font class="content">
   İsrail’in eski dışişleri eski müsteşarı Alon Liel, Başbakan Recep Tayyip Erdoğan’ın İsrail’i “terör devleti” olarak niteleyen açıklamalarının, iki ülke arasındaki siyasi atmosferi menfi etkilediğini belirtiyor. Türkiye-İsrail ilişkilerinin seyrini ve Ariel Şaron’un Gazze’den çekilme planını Aksiyon’a değerlendiren emekli büyükelçi Liel, Erdoğan’ın açıklamalarının kişisel görüşünden ya da partisinin tavrından değil, Türkiye’nin değişen İsrail politikasından kaynaklandığına inanıyor.
   <br/>
   <br/>
   Türkiye ile İsrail arasındaki ilişkilerin gelişmesinde çok önemli rol oynayan Liel, “İlişkilerin yoğun olduğu dönemlerde, Türk meslektaşım Uğur Ziyal ile günde 6-7 defa görüşüyordum. Karımla bu kadar konuşmuyordum.” diyor. “Demo-İslam: Türkiye’nin Değişen Yüzü” isimli bir kitap da yazan Alon Liel, ilişkilerin seviyesindeki düşüşte askerin siyaset üzerindeki etkisinin azalmasının da rol oynadığını ifade ediyor.
   <br/>
   <br/>
   Türkiye’de, İsrail’in son maslahatgüzarı olarak çalışan Liel, Türkiye-İsrail İş Konseyi’nin başkanı. Tel Aviv ve Kudüs üniversitelerinde dersler de veren Liel, Gazze’den çekilme kararı sebebi ile İsrail Başbakanı Ariel Şaron’a saldırı olabileceğini düşünüyor.
   <br/>
   <br/>
   <b>
    - Türkiye-İsrail ilişkileri, AK Parti döneminde bir değişime uğradı mı?
   </b>
   <br/>
   <br/>
   Başbakan Recep Tayyip Erdoğan’ın İsrail’le ilgili açıklamaları sebebiyle siyasi ilişkiler eski seviyesinde değil. Ama, ekonomik ve sivil açıdan etkilenmedi. İlk 9 ayda 1 buçuk milyar dolarlık ticari kapasiteye ulaşıldı. Yıl sonu itibariyle 2 milyar dolara yaklaşıyor. Bu Türkiye’yi İsrail’in onuncu büyük ticari ortağı haline getiriyor. İstanbul’daki saldırılarla zor bir yıl yaşanmasına rağmen rekor gerçekleşiyor. 350 bin kadar İsrailli turist Türkiye’ye geliyor.
   <br/>
   <br/>
   <b>
    - Peki askeri ilişkiler?
   </b>
   <br/>
   <br/>
   Askeri kapsamda ve güvenlik kapsamında yapılan anlaşmalar sürüyor. Yeni bazı küçük anlaşmalar da var. Askeri ilişkiler, fazla etkilenmedi. Askeri işbirliği için politikacılara ihtiyaç da yok. Mesela, askeri uçak modernizasyonunu Necmettin Erbakan imzalamıştı. Yani politik yaklaşımların dışında. Askeri malzeme gönderme ve işbirliği devam ediyor.
   <br/>
   <br/>
   <b>
    - O halde, Erdoğan’ın açıklamaları neyi etkiledi?
   </b>
   <br/>
   <br/>
   Ülkeler arasındaki siyasi atmosferi etkiledi. Manavgat Suyu projesi gerçekleşmedi. Uzun süreli, 25 yıllık bir proje bu. GAP projesi ile ilgili İsraillilerin kazandığı 6 ihale sonuçlanmadı. Hiçbiri uygulanmadı. Bu konuda planlama da yok görünüyor. 5 yıl önce, İsrail firmaları biri Mardin’de, diğerleri GAP bölgesinde yaklaşık 800 milyon dolarlık birkaç projenin ihalesini kazanmıştı. Bu da hayal kırıklıklarına sebep oluyor. Ticaret iyi tabii, ama alt yapı projeleri konusunda da çalışmak istiyoruz.
   <br/>
   <br/>
   <b>
    - Sizin, Başbakan Erdoğan’ı da analiz eden bir kitabınız var. Erdoğan’ın açıklamaları neden kaynaklanıyor?
   </b>
   <br/>
   <br/>
   Kitabımın adı “Demo-İslam”. Bir yayınevi şimdi Türkçe’ye çeviriyor. Kitabımda, Erdoğan’ın İslam ülkelerinde demokrasi ile İslam’ın bir arada yaşayabileceğini gösteren yeni bir siyasi anlayışı temsil ettiğini söylüyorum. Özellikle AB’ye giriş başarılabilirse, Türkiye yüzde 100’lük bir demokrasiye sahip ilk İslam ülkesi olacak. 1980 ve 1990’lı yıllara göre yüzde 100’lük bir demokratikleşme de başarılmış olacak. Ordunun siyasi etkisi azalmış, azınlıklara haklar verilmiş. Her ne kadar üniversitelerde tersi öğretilse de, kitabımda Türkiye’nin demokrasi ve İslam’ı yaşatacağını ileri sürüyorum. Tıpkı, Hıristiyan demokratlar gibi Müslüman demokratlar olabileceğini anlatabilmek için, kitabımın adını “Demo-İslam” koydum. Ancak, kitabım Erdoğan’ın Mart 2003’te başlayan eleştirilerinden öncesini kapsıyor.
   <br/>
   <br/>
   <b>
    - Peki, bu eleştiriler Erdoğan veya AK Parti’den mi kaynaklanıyor?
   </b>
   <br/>
   <br/>
   Erdoğan’ın eleştirilerinin AK Parti’den kaynaklandığını sanmıyorum. Türkiye-AB ilişkileri, İsrail-Filistin krizi ve Kuzey Irak’ta İsrail’in faaliyetlerine dair söylentiler etkili olmuş gibi duruyor. Türkiye’nin dış politika gelenekleri var. Politik olarak değişmiyor, çıkarlara göre belirleniyor. Erdoğan’ın açıklamaları, devlet politikalarında da bir değişiklik olduğunu gösteriyor. İsrail’i eleştirme ihtiyacının olduğu görülüyor. Erdoğan’ın, iktidarının ilk yılında böyle eleştiriler olmadı. Eleştiriler, Şeyh Yasin’in öldürülmesinden sonra gelmeye başladı. Erdoğan’ın seçmen kitlesi de bunda rol oynuyor. Tabanı daha çok kırsal ve yoksul kesimlerden.
   <br/>
   <br/>
   <b>
    - Avrupa Birliği’nin ya da askerin konumunun bunda bir etkisi var mı?
   </b>
   <br/>
   <br/>
   Ordunun konumu, bir diğer faktör. İsrail’le askeri ilişkilerin gelişmesinde ordu önemli rol oynadı. Şimdi, ordu bölgesel ve uluslararası konularda alışılmış şekilde aktif değil. Tabii Avrupa ile ilişkilerin etkileri de var. Bütün bu sebepler birlikte ele alınmalı.
   <br/>
   <br/>
   <b>
    - İsrail’e yönelik tek eleştiri Erdoğan’dan değil. Neden ilişkiler bu kadar menfi etkilendi?
   </b>
   <br/>
   <br/>
   İsrail’e yönelik, başka ülke ve çevrelerden de eleştiriler var. Ama, Avrupa ve Amerika’da, hiçbir resmi yetkili İsrail için “terör devleti” ifadesini kullanmadı. Erdoğan, 12 kez İsrail’i “terör devleti” olarak niteledi. Bu çok acı verici. Türkiye gibi özel ilişkilere sahip olduğumuz bir ülkenin başbakanından gelmesi daha acı verici. Bu Türkiye’de de, İsrail’de de kamuoyunu menfi etkiledi.
   <br/>
   <br/>
   <b>
    - İsrail geçmişte Türk liderlere Arafat’la görüşmek için izin vermişti. Erdoğan hükümetine neden vermiyor?
   </b>
   <br/>
   <br/>
   Erdoğan ve Gül’ün Arafat’ı ziyaret etmelerine izin verilmemesi de ilişkileri menfi etkiledi. Türkiye’den 6-7 bakan İsrail’i ziyaret etti, ancak Erdoğan, Gül ya da Sezer etmedi. Ancak onlar, Arafat’la İntifada başlamadan önce görüştüler. Bizler de o zaman Arafat’la görüşüyorduk. O zaman, Kudüs’teki Doğu Evi’nin (Orient Hause) ziyaret edilmemesi isteniyordu, o kadar. Ancak Eylül 2000’de İntifada’nın başlaması ile her şey değişti. Özellikle de, İntifada ile Arafat arasında resmi olmayan ilişkiler tespit edildiğinde, Arafat’a karşı tavrımız tamamen değişti. Arafat ile İsrail arasında yeniden bir görüşme ihtimali çok zayıf. İsrail halkı da Arafat’a güvenmiyor.
   <br/>
   <br/>
   <b>
    - Erdoğan’ın açıklamalarında, İsrail’in Kuzey Irak’taki örtülü operasyonları da etkili oldu görüşü var. Ne dersiniz?
   </b>
   <br/>
   <br/>
   Bu konu çok fazla gündeme getiriliyor. Türkiye, Kuzey Irak’la ilgili endişelerini dile getirdikten ve Kürt liderlerle İsrail arasında resmi temas kurulmamasını istedikten sonra İsrail bu liderlerle resmi tüm temaslarını kesti. 1960’lı ve 1970’li yıllarda, İsrail ile Kürt gruplar arasında iyi ilişkiler olduğu doğru. Ama, şimdi Türkiye’nin hassasiyetlerine saygı duyuyoruz. Türkiye talebini ilettikten sonra, ben resmi bir temas duymadım. Çünkü Türkiye ile ilişkiler bizim için çok önemli. Türkiye ile ilişkilerin stratejik değeri, Kuzey Irak’la karşılaştırılmayacak kadar büyük. Kuzey Irak için Türkiye’yi kaybetmek, hayati bir hata olur.
   <br/>
   <br/>
   <b>
    - Kuzey Irak’ta bir Kürt devleti kurulmasını destekleyen İsrailliler, bundan nasıl bir fayda umuyorlar?
   </b>
   <br/>
   <br/>
   İsrail, Irak’ın parçalanmasını istemiyor. Irak’ın, ABD müdahalesi veya uluslararası müdahale ile demokratik bir ülke olduğunu düşünün. Modern, Batı yanlısı. Şüphesiz bu İsrail için bir rüya. Bölgede ikinci bir Türkiye gibi. Fantastik olur. İsrail ve Kürtler arasındaki ilişkiler onlarca yıl öncesine dayanıyor. İsrail’de Kuzey Irak’tan gelme Yahudiler var. Bunlar bölge ile duygusal bağlara sahipler. 1960’lı ve 1970’li yıllarda Kürtlere yardım ettik. Bize karşı düşman Irak’ın en azından kuzey kısmında dost bir ülke isteniyordu. Bunlar duygusal ve tarihi bağlar. Eğer Amerikalılar Saddam’a ya da Saddam benzeri birine Irak’ı bırakırsa, İsrail için yine çok korkunç olacak. Biz, Irak’ın füzelerine hedef olmuş tek ülkeyiz. Irak, bizim iki-üç önemli düşmanımız arasında. Biz Irak’ın bütünlüğünden ve demokrat bir ülke olmasından yanayız. Ama ne olacağı belli değil.
   <br/>
   <br/>
   <b>
    - Türkiye ile İsrail arasındaki ilişkilere 10 üzerinden kaç puan verirdiniz?
   </b>
   <br/>
   <br/>
   1993-2003 Mart arası 10 üzerinden 10’du. Şu an 6-7 civarında. Avrupa ülkeleri ile de buna yakın oranlarda. Türkiye, Avrupa ülkelerine yakınlaştı. Ama, Mısır, Ürdün ile bile ilişkilerimiz 10 üzerinden 2-3 civarında. Bu hali ile bile, ilişkilerimiz iyi bir noktada.
   <br/>
   <br/>
   İHANETLE SUÇLANAN ŞARON ÖLDÜRÜLEBİLİR!
   <br/>
   <br/>
   –İsrail Başbakanı Ariel Şaron, “şahin” politikaları ile biliniyor. Nasıl oluyor da, şimdi “güvercini” oynayıp Gazze’den tek taraflı çekiliyor?
   <br/>
   <br/>
   Birçok sebebi var bu değişimin. Muhalefette iken konuşmak ve eleştirmek kolaydır, iktidarda gerçeklerle yüz yüze kalırsınız. Bağır, bağır, oy al. Ama, BM ve tüm dünyanın baskısı altında iken bir başbakan rahat hareket edemez. Muhalefette şahin olabilirsiniz, ama iktidarda bu zor.
   <br/>
   <br/>
   <b>
    – Şaron’un Gazze’den çekilmesinin sebebi ne?
   </b>
   <br/>
   <br/>
   Şaron, Gazze’de yerleşimcilerin kalmasının İsrail’in geleceği için tehlikeli olduğu sonucuna vardı. “Evet, 30 yıldır bu politikayı ben destekledim. Ama, hata ettim.” diyor. Kendi siyasi geleceğini tehlikeye attı. Ama, yaptığı çok büyük bir iş olacak.
   <br/>
   <br/>
   <b>
    – Lübnan’dan sonra Gazze’den de çekilmenin, direnişi daha da güçlendireceği yorumları yapılıyor. Ne dersiniz?
   </b>
   <br/>
   <br/>
   Bu İsrail’de de çokları tarafından ifade ediliyor. Ancak, Filistinlileri ayırmadığınız zaman, tek devlet kurmanız mümkün olmaz. Oysa Yahudiler İsrail’e, tek bir Yahudi devleti kurmak için geldiler. Filistinlilerle birlikte olunca, bu Yahudi–Arap devleti olmak zorunda. Yani “Tek Yahudi Devleti” için de bu ayrım gerekli. Yaşayabilir iki devlet, istikrar sağlayıcı tek çözüm olarak görülüyor. İntifada’nın başladığı son 4 yılda 5 bin insan öldü. 9 milyon içinde bu oran çok fazla. PKK ile mücadelenizde 20 yılda 30 bin insan öldü. Bugüne kadarki bütün çatışmaların en kanlısı olanı bu İntifada oldu.
   <br/>
   <br/>
   <b>
    – Eski İsrail Dışişleri Bakanı Şimon Peres, 1995’te Başbakan Rabin’e olduğu gibi, Şaron’a da saldırı olabileceği uyarısında bulundu. Katılıyor musunuz?
   </b>
   <br/>
   <br/>
   Şaron’a da birçok tehdit yapılıyor. Siyasi ortam, Rabin’e yapılan saldırı ile aynı. Birçok çılgın insan var. Yerleşim yerlerine duygusal olarak bağımlılar. Bu toprakların kendilerine Tevrat’ta vaat edildiğine inanıyorlar. Umarım böyle bir saldırı olmaz, ama olabilir de. Şaron, son 35 yıldır izlenen politikaları tersine çeviriyor. İnsanlar, bu topraklara yerleşmeleri için yıllardır teşvik edildi. Bir çok insan, bu topraklarda doğdu. Terk etmek istemiyorlar. Bazıları da, kutsal kitaba muhalefet etmenin çok büyük hata olduğunu söylüyor. Bunlar fanatik insanlar. Şaron’u ihanet ile suçluyorlar.
   <br/>
   <br/>
   <b>
    – Şaron’u ihanetle suçlayıp tehdit edenler marjinal küçük bir grup mu?
   </b>
   <br/>
   <br/>
   Tabii ki, saldırı yapanlar, fiziksel zarar verecek eylemlere girişenler küçük marjinal gruplar. Ama, dini liderler de Şaron’u eleştiriyor. İhanetle suçluyorlar. Bu kesim, belki nüfusun yüzde 20’lik kısmını teşkil ediyor. Bunlar aşırı sağ. Bazıları dindar, bazıları da milliyetçi. Ama, çoğunluk değiller.
   <br/>
   <br/>
   <b>
    – Dini liderler, saldırıdan önce Rabin’i lanetlemişlerdi. Şaron’u da lanetleyenler var mı?
   </b>
   <br/>
   <br/>
   Şaron da lanetleniyor. Dahası, bir çok dini lider, şimdi dindar olan askerlere, Şaron’un geri çekilme emrine itaat etmemeleri tavsiyesinde bulunuyor. “Kardeşlerinizi korumasız bırakmayın” diyorlar.
   <br/>
   <br/>
   <b>
    – Çekilme sonrası Gazze’de bir otorite boşluğu ve karmaşa yaşanması riski var mı?
   </b>
   <br/>
   <br/>
   Çekilmenin sonucu ne olursa olsun, bugünden daha kötü olmayacak. Her gün birçok insan öldürülüyor. Ama, benzer bir otorite boşluğu bölgede 1948–1967 arasında da vardı. Ürdün bir şekilde Batı Şeria’daki, Mısır da Gazze’deki açığı doldurmaya çalıştı. Mısır, bu kez de askeri sorumluluk alarak açığı doldurabilir. Ama, tercihimiz tabii ki Filistinlilerin bu açığı kendilerinin doldurması. Kabul edilebilir bir liderin ortaya çıkması.
   <br/>
   <br/>
   <b>
    – Mısır, yeni süreçte bu rolü oynamaya razı mı?
   </b>
   <br/>
   <br/>
   Evet, Mısırlılar bu açığı kapatmayı kabul ediyorlar. Bu sürecin içindeler.
   <br/>
   <br/>
   <b>
    – Gazze’deki yerleşimciler 8 bin kadar, ama bölgenin yüzde 23’ü onlardaydı. Tamamı geri çekilip Gazze boşaltılacak mı?
   </b>
   <br/>
   <br/>
   Evet, proje Gazze’nin tamamen boşaltılmasını öngörüyor. Yine, Kuzey’de Cenin civarında da boşaltılacak yerleşim yerleri var.
   <br/>
   <br/>
   <b>
    – İsrail’in inşa ettiği güvenlik duvarı ve çitler, 1967 sınırlarına riayet etmiyor. Tek taraflı çekilmenin burada sorun olması mümkün mü?
   </b>
   <br/>
   <br/>
   1967 sınırlarına asla dönmeyiz. Çünkü, 1967 sınırları içinde şu an 40–50 bin nüfuslu şehirlerimiz var. Kimse bunları yerinden edemez artık. Cenevre Anlaşması da, Filistinlilere telafi amaçlı İsrail’in başka bölgelerinden toprak öneriyordu. Ama, duvar veya çitler, bu telafiyi içermiyor. Şiddet ve ölümleri engellemeye yönelik. Akan kanı durdurmalıyız. Özellikle de intihar saldırılarını. Çünkü kayıpların çok büyük kısmı bundan.
   <br/>
   <br/>
   <b>
    – 1967 sınırlarının ne kadarı duvarın İsrail kısmında kalıyor?
   </b>
   <br/>
   <br/>
   Yüzde 8–9’luk bir oranı İsrail tarafında. Cenevre’de bu yüzde 4–5 kadardı ve telafi için Filistinlilere başka bölgelerden toprak veriyordu. Tek taraflı çekilme bunu içermiyor tabii.
   <br/>
   <br/>
  </font>
 </p>
</div>


## Yorumlar

### Musa Dündar, 12-Kasım-2004
> Erdoğan 'terör devleti' diyerek İsrail'i incitmiş: 
> İsrail ve Amerika ortaklığının gerek Ortadoğu'da gerek dünyanın diğer bölgelerinde yaptıklarının bedelini dünyada yalnızlığa itilerek ödeyeceklerdir. Bu ifade her ne kadar mevcut durumu yansıtsa da varlığını daha çok askeri eylemlerle sürdürme gayreti içinde olan ülkeler, aslında varlıklarının tükenişine sebep oluyorlar. Amerika, Irak'ta yaptıklarıyla kundaktaki bebeğin bile Amerika'nın gerçek yüzünü görmesini sağladı. Önceleri bu işleri gizli yapardı ve bir şekilde örtbas ederdi. Bir benzetmeyle anlatmak gerekirse; İsrail-Amerika ortaklığı müşteri kaybediyor. Bu kaybın sebeplerini müşterilerde değil kendilerinde aramaları hem kendileri hem de diğer ülkeler için hayırlı olur.

Kaynak: [www.aksiyon.com.tr](http://www.aksiyon.com.tr:80/detay.php?id=17906&yorum_id=1), [web.archive.org (arşiv bağlantısı)](http://web.archive.org/web/20041215113217/http://www.aksiyon.com.tr:80/detay.php?id=17906&yorum_id=1)
