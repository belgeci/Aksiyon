# Srınagar

*Erhan Başyurt 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hindistan'ın kontrolü altındaki CammuKeşmir Özerk Bölgesi'nin yazlık başkenti olan Srinagar'ın nüfusu yaklaşık 800 bin.
  </font>
 </div>
 <div id="newsText">
  <font class="detail-text">
   Şehir, 1750 metre yükseklikte dağ eteklerine kurulduğu için şahane bir manzaraya sahip. Narin ve Dal göllerinde güneşin batışı ve  doğuşunu seyretmeye doyum olmuyor. Gölün arka kısmındaki sisli ve karlı dağlar da bu manzaraya ayrı bir güzellik katıyor.
   <br/>
   <br/>
   Yüzen evlerin yapılması fikrinin İngilizler tarafından ortaya atıldığını söyleyen Keşmir'liler, benzer evlerin Hong Kong'da da bulunduğunu belirttiyorlar. "Ama, bizim buradaki evler hem işçilik hem de konfor açısından daha güzel" yorumunu yapmadan da edemiyorlar. Srinagar'ın yüzen evleri, gerçekten de bir evin sahip olması gereken herşeyi kapsıyor. Her evde mutfak, banyo, oturma odası ve yatak odası bulunuyor. Güverteleri balkon görevi görecek şekilde ayarlanmış. Isınma sobayla gerçekleştiriliyor. Arka güvertede yakılan odunlarla banyoya sıcak su sağlanıyor.
   <br/>
   <br/>
   Keşmir'liler, ağaç oymacılık ve süsleme sanatlarındaki hünerlerini çoğu sedir ağacından yapılan bu evler üzerinde sergilemişler. Sanat eseri yüzen evler, göller ve nehrin tabii güzelliğiyle birlikte, yıllarca turistlerin hizmetine sunulmuş.
   <br/>
   <br/>
   Ancak, 1987 yılından itibaren bölgede artan şiddet eylemleri turist akışının durmasına sebep olmuş. Binlerce yüzen ev, şimdi atıl bir şekilde bekliyor. Bir kısmının içinde fakir insanlar yaşıyor. Fotoğraf çekmek için yanaştığınızda, size doğru uzanan meraklı çocuk yüzleriyle karşılaşıyorsunuz.
   <br/>
   <br/>
   Kangırla ısınıyorlar
   <br/>
   <br/>
   "Güneş şehri" Srinagar'ın bir diğer özelliği kışlarının oldukça soğuk geçmesi. Sıcaklığın bazen gündüzleri bile 20 dereceye kadar düştüğü belirtiliyor. Havanın nemli olması soğuğun tesirini daha da artırıyor. Srinagar'lılar, bu soğuğun üstesinden üzerlerine giydikleri yünlü pelerin şeklindeki paltolar ve "kangır"la geliyorlar. Kangır, taşınabilir bir sepet içine yerleştirilmiş mangaldan ibaret. İçerisinde odun közü bulunuyor. Keşmir'liler adeta sembolleri haline gelmiş kangırı özellikle ellerini ısıtmada kullanıyorlar. Arabanın içinde ya da yolda sürekli kangır taşıyan insanlarla karşılaşıyorsunuz.
   <br/>
   <br/>
   Kilometrekareye 410 kişinin düştüğü Srinagar, yüzen evleri ve tabiatının yanısıra pamuklu dokuma, ipek halı ve kağıt boyamacılığı gibi el sanatlarıyla da meşhur. Burada üretilen ipek halıların dünyanın her tarafına gönderildiği belirtiliyor. 64 renkli lotus çiçeğinin ender yetiştiği bölgelerden biri olan Srinagar'da, bu renklilik ve nadirlik el sanatlarına da aksetmiş. İpekli ve pamuklu dokumaların üzerleri rengarenk desenlerle bezeli. Yine, özel olarak sıkıştırılmış kağıttan imal edilen hatıra eşyalarının üzerine, rengarenk boyamalar ve süslemeler yapmışlar.
   <br/>
   <br/>
   Keşmir Vadisi'nin, 1987 yılına kadar yılda ortalama 150 milyon dolar turizm geliri sağladığı ifade ediliyor. 50 bin kişinin geçimini el sanatlarından sağladığı Keşmir Vadisi ve Srinagar'ın bugünkü ekonomik durumu ise oldukça kötü. Bunu haftalardır satış yapamadıklarını söyleyen esnaftan da, halen 10 yıl öncesini yaşayan şehrin görünüşünden de anlamak mümkün. Srinagar'lılar şimdi yeniden istikrarı yakalayıp, dünya turizmine açılmayı bekliyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2222), [web.archive.org (arşiv bağlantısı)](http://web.archive.org/web/20140717224310/http://www.aksiyon.com.tr:80/aksiyon/newsDetail_getNewsById.action;jsessionid=65EB2DFB2A62F86208A00AA1B3DA8949?newsId=2222)
