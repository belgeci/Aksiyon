# El Kaide sivilleri neden öldürüyor?

*Erhan Başyurt 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Londra, 7 Temmuz 2005 sabahı tarihinin en büyük terör saldırıları ile uyandı. 142 yıllık dünyanın en eski metrosuna üç ayrı noktada bombalı saldırı yapılırken, aynı anda, iki katlı bir otobüs de havaya uçuruldu.
      <br>
       <br>
        50 dakikalık bir zaman dilimi içerisinde dört ayrı noktada gerçekleşen saldırılarda, resmî açıklamalara göre 54 kişi hayatını kaybetti (enkazdan daha fazla ceset çıkması bekleniyor) ve 22’si ağır 700 kişi de yaralandı. Saldırıların psikolojik etkisini artırmak için ‘toplu taşıma’ araçları hedef alınmış, can kaybının yüksek olması için de kullanımın en yoğun olduğu sabah saatleri seçilmişti.
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527223703im_/http://www.aksiyon.com.tr/resim/554/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İngiliz istihbaratı saldırıların üçü Pakistan, biri Jamaika asıllı dört İngiliz vatandaşı tarafından gerçekleştirildiğini 5 gün içinde ortaya çıkardı. Dördü de ‘intihar saldırıları’ sırasında hayatlarını kaybetmişti. Londra saldırılarını şu ana kadar ‘El Kaide’ ile bağlantılı iki örgüt üstlendi. Bunlardan Ebul Hafs El Mısri Tugayları, İstanbul ve Madrid saldırılarını da üstlenen örgüttü. İstanbul’daki saldırılar da Londra’daki gibi dört ayrı noktaya ‘uyuyan yerel hücreler’ tarafından gerçekleştirilmiş ve 58 kişi hayatını kaybetmişti. Saldırıların ikincisinde İngiliz Konsolosluğu ve İngiliz sermayeli HSBC bankası seçilmişti.
   <br>
    <br/>
    11 Eylül 2001’de yaklaşık 3 bin kişinin hayatını kaybettiği ‘İkiz Kuleler’ saldırısı ile adını tüm dünyaya duyuran El Kaide, bugüne kadar masum, sivil, kadın, çocuk ayrımı yapmayan ‘toplu katliam’ı andıran saldırıların faili. Peki El Kaide, terör saldırıları için sivilleri neden hedef seçiyor? El Kaide bu saldırıları hangi mantık ve amaç adına gerçekleştiriyor?
    <br/>
    <br/>
    <b>
     ‘Gizli hareket eden hızlı ve hafif güçler’
    </b>
    <br/>
    <br/>
    El Kaide lideri Usame bin Ladin Afganistan’a yerleştikten kısa bir süre sonra, Ağustos 1996’da “Kafirleri Arap Yarımadası’ndan atın” başlıklı 8 bin kelimelik bir bildiri yayımladı. Bildiride hadislerden alıntılar yapıyor, İbn-i Teymiyye, Ömer Abdurrahman ve hocası Abdullah Azzam’a atıflarda bulunuyordu. Bildirinin hedefi, Suudi Arabistan Harameyn’deki ABD askerî varlığını sona erdirmekti. Ladin, 1997 yılında CNN muhabiri Peter Arnett’e verdiği mülakatta, Suudi Kraliyet ailesinin ABD’nin bir şubesi haline geldiğini ve Arabistan’da ABD’ye üsler vererek şeriata muhalif davrandığını, aksi görüş bildiren din adamlarını da baskı ile susturduğunu iddia etti. Jason Burke ‘El Kaide’ isimli kitabında, bildiride yer alan taktik ve stratejiye dikkat çekiyor: “Amerika’yı Suudi Arabistan’dan çıkarmak için büyük gizlilik içinde hareket eden hızlı ve hafif güçlere ihtiyaç var. Bu güçler saldırgana demir yumruk indirecekler. Normal düzeni yeniden kuracaklar ve insanlara haklarını teslim edecekler.”
    <br/>
    <br/>
    Ladin, bildiriden üç ay sonra Kasım 1996’da Londra merkezli El Kuds El Arabi gazetesinin editörü Abdulbari Atwan’a verdiği demeçte ise gelecek stratejileri hakkında başka ilginç detaylar verdi: “Büyük saldırılara yönelik hazırlıklar, küçük saldırıların aksine biraz zaman alıyor. Küçük eylemler isteseydik, bu saldırının (1995’te Suudi Arabistan’daki ABD askerî tesislerine  saldırıyı kast ediyor.) hemen ardından gerçekleşebilirdi. Ama, savaşın doğası, düşman üzerinde etki bırakacak belli türde operasyonlar düzenlememizi, dolayısıyla çok fazla hazırlık yapmayı gerektiriyor.”
    <br/>
    <br/>
    Ladin’in sağ kolu ve El Kaide’nin ideoloğu olarak bilinen Mısırlı  Eymen El Zevahiri de “Peygamberin Sancağı Altındaki Savaşçılar” isimli eserinde örgütün taktiklerine dair önemli bilgiler veriyor. Zevahiri’nin yazdıkları, Ladin’in dışa vurduğu taktikleri tamamlıyor. “Batının anladığı dilden, düşmana ağır kayıplar verdirecek saldırılara ihtiyaç var. Böyle operasyonların ne kadar emek ve ne kadar süre aldıkları önemli değil.” diyen Zevahiri, intihar saldırısı tarzında eylemlere odaklanılmasını öneriyor. Zevahiri, “En az kayıp vererek, en etkili saldırılar bu yöntemle gerçekleşiyor.” değerlendirmesi yapıyor. “Saldırıların yıkıcılığının düşmanı saldırgan tutumundan vazgeçirecek çapta olması” tavsiyesinde bulunan Zevahiri, “Savaşı düşmanın topraklarına taşıyın.” taktiği veriyor.
    <br/>
    <br/>
    Aslında Ladin ve El Kaide, Amerikalı uzmanların uzun süredir tartıştıkları ‘asimetrik savaş’ı hayata geçirmeye çalışıyor. Eşit güç ve askerî teknolojiye sahip olmayan zayıf tarafın, güçlü tarafı vur-kaç taktikleri, gerilla savaşı, siber harb, bombalı saldırılar ve ekonomik hedefleri vurma yoluyla yıpratma ve zayıf düşürme mücadelesine asimetrik savaş adı veriliyor. Asimetrik savaşın, klasik gerilla savaşından en önemli farkı, gerilla savaşı belirli bir alan üzerinde yürütülürken, asimetrik savaş herhangi bir mekanda saldırı için de kullanılabiliyor. Asimetrik savaş, bir yönüyle sınır tanımıyor. Asimetrik savaşın en korkutan yönü, zayıf tarafın eline biyolojik, kimyasal veya nükleer silahların geçmesi. Bu durumda, üstün tarafın düzenli ordu gücü ve teknolojisi tamamen çaresiz kalıyor.
    <br/>
    <br/>
    <b>
     Ladin’e göre saldırılar ‘misli ile mukabele’
    </b>
    <br/>
    <br/>
    El Kaide, bugüne kadar kitle imha silahlarına başvurmadı. Daha çok, bomba yüklü araçlarla yıkıcı intihar eylemleri ile intihar bombacılarını tercih etti. Yine de El Kaide’nin tek tip saldırı düzenlediğini söylemek mümkün değil. New York Dünya Ticaret Merkezi’ne kaçırılan uçakla saldırmak, çok farklı bir eylem yöntemi olarak öne çıktı. Eylemin yöntemi nasıl olursa olsun, saldırılarda sivil ve asker ayrımı pek gözetilmedi. Ladin, röportajlarında buna gerekçe olarak ABD ve İsrail’in de sivil-asker ayrımı yapmamasını gösteriyor. ABD’nin Hiroşima ve Nagazaki’ye yaptığı bombardımanı, 1 milyonu aşkın sivilin öldüğü Irak’a uygulanan ambargoyu, İsrail’in Filistin, Der Yasin, Şabra ve Şatila ile Qana’da yaptığı katliamları, “meşru müdafaa” olarak görmesini örnek veriyor. Saldırıların ABD’nin bu politikalarına tepki olarak ortaya çıktığını söylüyor. Ladin’e göre, bu şekilde düşmana “misli ile mukabele” edilmiş oluyor.
    <br/>
    <br/>
    Ladin ve adamlarını, ABD, İsrail ve müttefiklerine ağır darbeler vurmak suretiyle geri adım attırabileceklerine inandıran husus, bazı geçmiş tecrübeler. ABD, Vietnam’dan gerilla savaşı karşısında aşırı can kaybı nedeniyle tutunamayarak çekildi. Vietnam tecrübesi, ABD’nin üzerinde hep bir ‘korku bulutu’ olarak kaldı. ABD, 1983 yılında Lübnan’da tek bir saldırıda 241 denizcisini kaybedince de çekilme kararı verdi. Geri çekilme, Somali’de 18 ABD komandosunun öldürülmesi üzerine gerçekleşti. ‘Can kaybı’ ABD’nin bir nevi ‘zayıf karnı’ olarak öne çıkıyor. Ladin 1998’deki ABC röportajında Vietnam, Lübnan ve Somali’yi bizzat zikrederek, örnek gösteriyor. ABD’nin süpergüç imajının yanıltıcı olduğunu belirterek, ABD askerlerini ‘kağıttan kaplan’ olarak niteliyor.
    <br/>
    <br/>
    Sovyetler’i Afganistan’da en zor şartlarda dize getiren ‘mücahidler’ ve liderleri, bu sebeple ağır zayiatlar alması halinde, ABD’nin, işgal ettiği veya asker bulundurduğu İslam ülkelerinden çekilmesinin mümkün olabileceğine inanıyor. Ladin ve yakın çevresi, değişik röportajlarda bu düşüncelerini dile getirmekten de çekinmiyor.
    <br/>
    <br/>
    Ladin, 1996’da geri döndüğü Afganistan’da cihad yıllarından kalma eğitim kamplarını yeniden faaliyete geçirdi. Dünyanın dört bir yanından gelen gençlere silahlı mücadele konusunda eğitimler vermeye başladı. Türkiye’deki ikiz saldırıları gerçekleştiren elebaşılar gibi, İngiltere’deki bombacıların bazılarının da bu kamplarda eğitim aldığı tahmin ediliyor. Ocak 2005’te İngiliz Polis Departmanı’nın (Scotland Yard) yöneticiliğinden emekli olan Sir John Stevens, 7 Temmuz Metro saldırılarından önceki 5 yıl içinde en az 8 saldırıyı engellediklerini belirtiyor. The News of The World’a saldırılardan sonra konuşan Stevens, 3 bin kadar İngiliz vatandaşı veya İngiltere’de mukim insanın son 10 yılda El Kaide kamplarında eğitim aldığını da ifade ediyor. Türkiye’den de bin kadar Türk’ün bu kamplarda eğitim alarak yurda döndüğü biliniyor. 1998’de El Cezire’de yayımlanan röportajında Ladin, kamplarda o güne kadar 15 bin kişinin eğitim aldığını iddia ediyor. Kamplarda silahlı eğitim veriliyor, Ladin’in vaazları dinletiliyor ve eğitimden geçenlere ‘Selefi cihad anlayışı’ doktrine ediliyordu.
    <br/>
    <br/>
    Ladin, dört örgütle birlikte 23 Şubat 1998’de ABD’yi baş düşman ilân eden “Yahudi ve Haçlılarla Savaş Dünya İslam Cephesi” bildirisini yayımladı. Bildirinin altında Usame bin Ladin, Mısır İslami Cihad adına Eymen El Zevahiri, Mısır Cemaat-i İslami adına Rıfai Ahmed Taha, Pakistan Cemaat-i Ulema sekreteri Şeyh Mir Hamza ve Bangladeş Cihad Hareketi lideri Fazlul Rahman’ın imzaları yer aldı. Bildiride imzası olmadığı halde, daha sonra Cezayirli ve Özbekistanlı grupların da ‘cephe’ye katıldığı iddia edildi.
    <br/>
    <br/>
    <b>
     ‘Amerika ve müttefiki sivil ve askeri öldürün’
    </b>
    <br/>
    <br/>
    Suudi Arabistan’dan ‘kafirleri’ çıkarmada başarılı olamasa da, Ladin yeni bildiri ile hedef büyüttü. “El Aksa Camii’ni ve Harameyn’deki (Mekke ve Medine) iki kutsal mescidi kurtarmak için Haçlı ve Siyonist ordularının İslam topraklarının tamamından yenilmiş ve hiçbir Müslümanı tehdit etmeyecek bir halde çıkarılması için” diye başlayan bildiri, “Amerikalıları ve onların müttefiklerini, sivil ya da  askeri öldürmek, herhangi bir ülkede mümkün olan herhangi bir biçimde bunu yapabilecek her Müslümanın bireysel vazifesidir.” şeklinde sürüyordu. Ladin, sivil ayrımı yapmamakla kalmıyor, aksine o ülke vatandaşı olmayı dünyanın herhangi bir yerinde öldürülmeleri için yeterli gören bir anlayış serdediyor bu bildiriyle.
    <br/>
    <br/>
    Ladin ve El Kaide, cihad anlayışını büyük oranda Selefilik akımının öncüsü olarak kabul edilen İbn-i Teymiyye ve onun talebesi İbn-i Kayyim El Cevziye’ye dayandırıyor. İbn-i Teymiyye, ‘felaket asrı’ olarak adlandırılan 12’nci asrın sonu, 13’üncü asrın başlarında yaşadığı için dönemin şartları içinde ‘keskin fetvaları’ ile biliniyor. Haçlı saldırıları, ardından Moğol istilası, parçalanan İslam ülkeleri, çeşit çeşit hurafeler ile Haşhaşinler, Batınilik ve Nuseyrilik gibi sapkın İslamî akımlarla karşı karşıya kalan İbn-i Teymiyye, İslamın bidatlardan temizlenmesi ve ilk dönem uygulamalara dönülmesi için uğraşmıştı.
    <br/>
    <br/>
    Şam’da yetişen Harranlı İbn-i Teymiyye, 23 yaşında hadis dersleri vermeye başlayacak kadar iyi yetişmişti. Babası da ulema idi ve köklü bir aileden geliyordu. 1252-1327 yılları arasında yaşadı. Moğol istilasına direnmek amaçlı cihad çağrısı yapması ile öne çıktı. İlim merkezi Bağdat’ı yakıp yıkan, yüz binlerce (bazı kaynaklara göre 800 bin) insanı katleden Moğolları Şam’a sokmamak için mücadele etti. Moğollar’a karşı cihad çağrısı ile kalmadı, kılıçla bizzat direndi de. Hulagu’nun Moğol askerlerinin Şam’a girmesini engelledi.
    <br/>
    <br/>
    Bu dönemde Nuseyri ve Şiiler’in Batınî kollarının ihanetlerine şahit olundu. İbn-i Teymiyye, onlara da Hasan Sabbah’ın Haşhaşileri’ne karşı çıktığı gibi karşı çıktı. İslam’ın tarikatlar ve tasavvuf akımları içerisinde, felsefe ve mantığın da etkisi ile hurafelere ve bidatlara boğulduğunu ileri sürerek onlarla da mücadele etti. İslamda ‘tevhid’ arayışı içindeydi. Çözüm olarak İslamın safi dönemlerine dönülmesini öneriyordu. Müşriklere benzemeye, onlara özenmeye, bölünmelere  karşı çıktı.
    <br/>
    <br/>
    <b>
     Selefi ve Vehhabi katı çizgisi...
    </b>
    <br/>
    <br/>
    İbn-i Teymiyye silahlı cihadın sadece savunma amaçlı yapılabileceğini ileri sürüyordu. Ona göre ‘savunma cihadı’ gücü yeten her Müslüman’a ‘farz-ı ayn’ idi. O da cihadın, küfre karşı yapıldığını kabul etmiyordu. İslamın barış dini olduğunu vurguluyordu. Moğol Hulagu’nun istilasına da ‘saldırı’ olduğu için bizzat ‘savunma’ amaçlı direniyordu. Bir diğer sebep de, Hulagu’nun şeriat ile değil de işgal ettiği bölgelerde Cengiz Han’ın kanunnameleri ‘Yasak’ ile hükmetmeye çalışmasıydı. “Yasak’a uymak, dinden çıkarır. Şeriat dışında bir şeriata uyanlar da kafir olur. Uyanlarla savaşmak da caiz olur.” diyordu. Bu sebeple, Yasak’a boyun eğen Müslüman Tatarlarla savaşmanın caiz olduğunu söylüyordu.
    <br/>
    <br/>
    İbn-i Teymiyye’nin görüşlerini 1787’de ölen Neced’li Muhammed bin Abdulvehhab uyarlayarak, daha da katı bir şekilde Suudi Arabistan’da yaymaya çalıştı. Eniştesi Muhammed bin Suud (bugünkü Suud Kraliyet ailesinin dedeleri) bu mezhebe bağlandı ve Arabistan’a silah zoruyla yaymaya, hatta nüfuz alanını genişletmek için Vehhabiliği kullanmaya çalıştı. Bu amaçla Hicre yerleşim merkezleri oluşturup, silahlı İhvan Alayları kurdu. Bunlar, kendilerinden olmayan herkesi ‘tekfir’ eden, savaşmaya hazır, oldukça katı tutumlu gruplardı. Bugün bildiğimiz ‘Vehhabilik’ akımı da Arabistan’da bu şekilde yayıldı. Kabir ziyareti, hatta ilk başlarda kahve içmek dahi hurafe ve bidat kabul ediliyor, camiler ilk dönemlerde olduğu gibi minaresiz inşa ediliyor, mevcut minareler yıkılıyor, tespih çekmeye karşı çıkılıyordu.
    <br/>
    <br/>
    İbn-i Teymiyye’nin saldırılar karşısında savunma cihadı yapma ve şeriat dışındaki dayatmalara direnme hakkı veren fetvası, Seyyid Kutup ve Mısır’daki şiddete başvuran bazı gruplar tarafından da meşrûiyet zemini olarak kullanılmaya çalışıldı. Sünni de olsa, ‘Vehhabi’ kültür çevresinde yetişen ve Mısırlı radikal gruplarla birleşen Ladin de, bu yaklaşımı benimsiyor. Ancak, günümüz şartları ile o günün sosyal ve siyasi şartları arasındaki farklar büsbütün arka plana itildiği gibi, seçilen metodun İslamın aydın yüzünü kararttığı ve Müslümanlara da zarar verdiği göz ardı ediliyor.
    <br/>
    <br/>
    Ladin, 1998’deki “Yahudi ve Haçlılarla Savaş Dünya İslam Cephesi” bildirisinde de üç kutsal mescidin bulunduğu mekânların (Mekke, Medine ve Kudüs) kurtarılmasına öncelik vermekteydi. Ancak, işgal altındaki tüm İslam topraklarına atıfta bulunmaktaydı. “Filistin, Irak, Lübnan, Tacikistan, Burma, Keşmir, Assam, Filipinler, Ogadin, Somali, Eritre, Çeçenistan ve Bosna-Hersek’teki katliamlar tüylerimizi ürpertti, bilincimizi sarstı.” diyen Ladin, bütün bu bölgelerde dökülen Müslüman kanının Haçlı ve Siyonist ittifakı ile onların işbirlikçilerinin oluşturduğu baskı, eşitsizlik ve dayatmadan kaynaklandığını ileri sürdü. Tüm İslam dünyasına uzanma fikri, aslında hocası Abddullah Azzam’ın 1986’dan bu yana kullandığı bir tezdi. Azzam, kurtarılması gereken İslam toprakları arasına Endülüs’ü dahi katıyordu. Zira, bir kez Müslümanların yönettiği topraklar fıkhi olarak ‘Dar-ul İslam’ topraklarıydı. Ladin, 1998 bildirisine Osmanlı’yı da katarak Hilafet sancağı altında İslam’ın parlak devirlerine de atıflarda bulundu.
    <br/>
    <br/>
    <b>
     ‘Öldürürseniz, öldürülürsünüz...’
    </b>
    <br/>
    <br/>
    Usame bin Ladin dört örgütle 1998’de İslami Cephe bildirisini yayımladıktan 5 ay sonra, ABD hedeflerine yönelik ilk büyük saldırı gerçekleşti. Hedef olarak Kenya ve Tanzanya’daki ABD Büyükelçilik binaları seçilmişti. Saldırı, 7 Ağustos’ta Suudi Arabistan’ın daveti üzerine Arabistan topraklarına ABD askerlerinin ayak basmasının sekizinci yıldönümünde gerçekleşti. Bomba yüklü kamyonlarla eş zamanlı gerçekleştirilen saldırılarda 224 kişi hayatını kaybetti, 4 binden fazla insan yaralandı. Saldırılar El Kaide’nin ilk büyük eylemiydi.
    <br/>
    <br/>
    Ladin ve Zevahiri’nin yönlendirdiklerini kabul ettikleri Kenya ve Tanzanya saldırılarını, 2000 yılında Yemen’in Aden Körfezi açıklarındaki USS Cole Savaş Gemisi’ne yapılan bomba yüklü tekne saldırısı izledi. Bu saldırıda da 17 ABD denizcisi hayatını kaybetti. 11 Eylül saldırısına kadar, El Kaide veya Ladin’e atfedilen başlıca saldırılarda 320 kişi hayatını kaybetmişti.
    <br/>
    <br/>
    Peki Ladin ne istiyordu? Binlerce insanın hayatına mal olan, sivil, kadın ve çocuk ayrımı yapmayan saldırıların mantığı neydi? Katliamı andıran saldırılar sebebiyle El Kaide’nin nihilist bir terör örgütü olduğu düşüncesi oluşsa da, bunda El Kaide’nin mesajlarının çoğunlukla Arapça olması ve kitleler ile buluşamamasının rolü büyük. Tabii ki, mesajlar anlaşılsa da ve haklı bile olsalar, bu yöntemi tecviz edecek değil. Ama, mesajların anlaşılamamış olması, ortaya terör yoluyla verilen mesajlar ya da  ‘sağırlar diyaloğu’nun çıkmasına sebep oluyor.
    <br/>
    <br/>
    Ladin, İslam beldelerinin ABD’nin saldırısına maruz kaldığını ve İslam topraklarını savunmak üzere cihada başvurduklarını iddia ediyor. Yani ‘savunma cihadı’ yaptığına inanıyor. Ona göre, ‘bir İslam beldesinin işgali veya tecavüzü söz konusu olursa, onu defetmek yakın daireden başlayarak bütün Müslümanların görevi’. Nitekim Ladin, savunma cihadı yaptığını 24 Kasım 2002’de Amerikan halkına yazdığı açık mektupta şöyle ortaya koyuyor: “Size saldırıyoruz, çünkü ABD de bize saldırdı ve saldırmaya devam ediyor.” Ladin, Amerikan halkını da ABD’nin saldırgan politikalarını durdurmamak, hatta desteklemekten dolayı suçluyor.
    <br/>
    <br/>
    Ladin, 2004 Kasım’ındaki seçimlerden hemen önce El Cezire’de yayımlanan mesajında şöyle diyor: “Amerika’ya özgürlüklere düşman olduğumuz için saldırmıyoruz. Öyle olsaydı, İsviçre’ye de saldırırdık. Amerika’ya, Müslümanlara saldırdığı için saldırıyoruz. Müslümanları öldürmeyin ki, öldürmeyelim.” Ladin’in hayatını da yazan Pakistanlı gazeteci Hamid Mir, 11 Eylül sonrası Ladin’le görüşmeyi başaran iki gazeteciden biri. Mir, Ladin’in 2001 Kasım’ındaki bu görüşmede savunma cihadı yaptıklarını belirttikten sonra şu sözleri söylediğini kaydediyor: “Bizim güvenliğimiz yoksa, ABD’nin de olmaz. Bu çok basit bir formül. Yaşa ve yaşat. Öldürürseniz, öldürülürsünüz. Bombalarsanız, bombalanırsınız...” Dolayısıyla Ladin ve El Kaide, sadece ABD’ye değil, ona destek veren ülkelere de saldırıyor. “Herkes bedelini öder.” diyor.
    <br/>
    <br/>
    Bugün ABD için kullanılan bu tez, geçmişte Sovyetlerle savaşın da ana fikriydi. CIA o dönemde, Sovyetler’i çökertmek için Afgan ve yabancı ‘mücahidler’e eğitim, para ve silah desteği veriyordu. Oysa Ladin ve El Kaide’nin önde gelen isimleri Sovyet işgali sonrası Afgan cihadına, CIA’nin niyetinin aksine komünist rejimi yıkmak için değil bir İslam beldesini işgalden kurtarmak için katılmışlardı.
    <br/>
    <br/>
    Sonuçta El Kaide, gevşek ve yatay bir örgütlenmeye sahip. Birbirini tanımayan hücreler, New York, İstanbul, Madrid ve Londra’da olduğu gibi, ‘düşman üzerinde caydırıcı etki bırakacak yıkıcı saldırılar’ düzenliyor. Örgüt bunu yaparken sivil-masum ayrımı da yapmıyor. Aksine, sadece hedef ülke vatandaşı olmayı, dünyanın neresinde olursa olsun, öldürülme sebebi sayıyor. El Kaide’nin çarpık yorumlarının İslami anlayışı yansıtmadığı, aksine, İslam’ın aydınlık yüzüne darbe vurduğu görülüyor.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Halil Yılmaz, 23-Temmuz-2005
> Tarihe baksalar: 
> Amerikalılar veya Batılıların yaptığının aynısını biz de yapmak zorunda mıyız? Onlar bizim öğretmenimiz olamaz. El Kaide, İslâmın şanlı tarihine baksa, nasıl davranması gerektiğini görecekti.

### Fatih Yaşar, 19-Temmuz-2005
> El Kaide’yi kınıyorum: 
> El Kaide, eylemlerini Müslümanlık için yaptığını söylüyor. Halbuki, masum insanların öldürülmesine İslâm asla izin vermez. El Kaide örgütünü kınıyorum. Güzel dinimize çok zarar veriyor.

### Alim Koçak, 19-Temmuz-2005
> Rüzgâr eken fırtına biçer: 
> Bir dönem, Batılı devletler, kendi çıkarları için terörü destekledi. Şimdi, kontrolden çıkan bazı terör gruplarıyla başları dertte.

Kaynak: [www.aksiyon.com.tr](http://www.aksiyon.com.tr:80/detay.php?id=22140&yorum_id=5383), [web.archive.org (arşiv bağlantısı)](http://web.archive.org/web/20060527223703/http://www.aksiyon.com.tr:80/detay.php?id=22140&yorum_id=5383)
