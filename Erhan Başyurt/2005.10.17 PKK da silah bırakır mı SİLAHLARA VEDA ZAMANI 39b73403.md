# PKK da silah bırakır mı? SİLAHLARA VEDA ZAMANI

*Erhan Başyurt 2005.10.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özellikle 1980’lerde sayıları hızla artan ayrılıkçı terör örgütleri, içine düştükleri şiddet çıkmazından, silah bırakarak siyasallaşma yöntemiyle kurtulmaya çalışıyor. Endonezya’da Özgür Açe Hareketi (GAM), Kuzey İrlanda’da İrlanda Cumhuriyetçi Ordusu (IRA) ve Sudan’da Sudan Halklar Özgürlük Hareketi/Ordusu (SPLM/A) arka arkaya son bir yılda silah bıraktı. Her üç terör örgütü de bundan böyle hedeflerine terör yoluyla değil, barışçı yollardan ulaşmak için mücadele edeceğini açıkladı.
      <br>
       Terörden siyasete doğru ortak bir çizgi izleseler de, her üç örgütün farklı bir siyasallaşma öyküsü var.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405190129im_/http://www.aksiyon.com.tr/resim/567/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Merkezî hükümeti zayıflatarak, uluslararası kamuoyunun dikkatini bölge sorunlarına çekerek ve halkı sindirerek istediği hedeflere ulaşmaya çalışan terör örgütleri, sebep oldukları can kayıpları, anti-terör politikaları sebebiyle önemli bir çıkmaza giriyor. Yıllardır terör ve anarşi yoluyla ‘bağımsızlık’ elde etmek için mücadele eden örgütler arasında bugüne kadar ‘bağımsız bir köy’ kurmayı başaran dahi olmaması, şiddet yoluyla sonuç alma politikasının terkine sebep oluyor.
   <br>
    <br/>
    Bu örgütler arasında en eskisi olan IRA, yaklaşık 90 yıldır faaliyet gösteriyordu. Özellikle İrlanda’nın resmen ikiye bölünmesinden sonra eylemlerini Birleşik Krallığın parçası olarak kalan Kuzey İrlanda’ya taşıdı. IRA’nın ilk ateşkesini bozup yeniden silahlı çatışmaya döndüğü 1968’den, son ateşkes ilân ettiği 1997’ye kadar yaklaşık 3600 kişi terör olaylarında hayatını kaybetti, 36 bin kişi de yaralandı.
    <br/>
    <br/>
    IRA, 9 Aralık 2004’te silahlı mücadeleyi bırakacağını açıkladı. ‘Amaç, “kapsamlı bir anlaşma ile sorunları çözmek” olarak ifade edilirken, şiddet yerine siyasî çözümde karar kılmalarında ve El Kaide ile aynı kefeye konmaya başlanmaları da etkili oldu. IRA’nın silahları bırakma anlaşmasında ‘Beş Kızkardeş’ olayı sembolik dönüm noktasıydı.
    <br/>
    <br/>
    30 Ocak 2005’te Belfast’ta bir barda Robert McCartney isimli İrlandalı Katolik genç, bir kadın yüzünden çıkan tartışmayı ayırmak isterken üç IRA militanı tarafından öldürüldü. Barda 75 görgü tanıdığı olduğu halde cinayet hakkında kimse şahitlik yapmaya cesaret edemedi. Bu olay, yıllardır Protestan İrlandalı ve İngilizlere karşı silahla mücadele eden Katolik IRA’nın ilk sebepsiz cinayeti değildi, ama halk üzerindeki sindirme sebebiyle kimse konuşmadı. İki çocuk babası McCartney’in ailesi yıllardır IRA’ya destek vermişti. IRA militanlarının cinayetine ilk kez tepki yükseldi ve birileri cesaretle konuşma kararı verdi. Öldürülen McCartney’in beş kızkardeşiydi bunlar.
    <br/>
    <br/>
    ‘Kızkardeşler’ IRA’yı çözdü
    <br/>
    <br/>
    ‘Kızkardeşler’ kısa sürede uluslararası destek de bulmaya başladı. ABD Başkanı George W. Bush, Beyaz Saray’da onları kabul etti. Avrupa Komisyonu, ‘Kızkardeşler’e destek olduğunu açıkladı. IRA karşıtı bir kamuoyu oluşmaya başladı. Aslında, IRA 2001 yılından bu yana üç kademeli gizli bir silahsızlanma programı başlatmıştı, ama bu olay nihai kararın alınmasını hızlandırdı. Cinayeti işleyen IRA elemanları yargıya teslim edildi. IRA, Kanadalı General John de Chastelain başkanlığında, biri Katolik diğeri Protestan iki rahibin de yer aldığı komisyon eşliğinde silahlarını imha etmeye başladı.
    <br/>
    <br/>
    IRA, imha işleminin filme alınmasına izin vermedi. Ancak, 28 Temmuz 2005’te komisyon üyelerinin de onayı ile IRA’nın silahlarının tamamının imha edildiği ilân edildi. 30 Eylül tarihli The Guardian Weekly gazetesi IRA’nın imha edilen silahlarının listesini şöyle verdi: “650 kalaşnikof, Amerikan ordusundan çalınmış 40 adet saldırı tüfeği, 50 otomatik silah, 60 Webley revolver, 2 adet ABD yapımı güçlendirilmiş sniper tüfeği, 40 adet roket fırlatıcı, 1 SAM 7 yerden havaya füze, 600 bomba kalıbı, 3 ton Semtex patlayıcısı ve yüz binlerce mermi.”
    <br/>
    <br/>
    Silahların imhasının tamamlandığının açıklanmasından bir gün önce, ilginç bir şekilde IRA’nın ‘Shankill bombacısı’ cezaevinden serbest bırakıldı. Sean Kelly, 1993’te 9 kişinin ölümüne sebep olmuş ve 9 kez ömür boyu hapse mahkum edilmişti. Kelly’nin serbest bırakılmasının pazarlığın bir parçası olduğu düşünülüyor. Pazarlığın diğer ayaklarının ne olduğu ise henüz açıklanmış değil. Ancak IRA’nın siyasi kanadı olarak bilinen Sinn Fein (Biz Kendimiz) Partisi Başkanı Gary Adams, sık sık, Kuzey İrlanda’daki 11 bin kişilik İngiliz ağır silahlı gücünün çekilmesi gerektiğini ifade ediyor. Adams, Katoliklerin yeniden yönetimde temsil edilmeleri, ekonomik ayrımcılığın sona ermesi gibi hususlara da ısrarla vurgu yapıyor. 1998’de Sinn Fein ile İngiliz Kraliyet yanlısı ‘Ulster’ Protestan partileri arasında barış anlaşması imzalanmış, 1920’den bu yana ilk kez parlamento kurulmuştu. Ancak 2002’de süreç tıkandı ve parlamento da kapatıldı. ‘Güzel Cuma’ olarak bilinen bu anlaşma öncesinde IRA, ateşkes ilân etmiş ama silahlı varlığını sürdürmüştü. Şimdi ise, IRA kendisini feshetmeden silahlı mücadeleyi tamamen terk ettiğini açıklıyor. Dolayısıyla daha kalıcı bir barış süreci söz konusu.
    <br/>
    <br/>
    IRA’nın misyonunu bundan böyle siyasi alanda Sinn Fein’in sürdürmesine kesin gözüyle bakılıyor. 1983’ten bu yana partinin başkanı olan eski IRA militanı Garry Adams, “IRA’nın alternatifi Sinn Fein’dir.” diyor. 14 Mart 2005’te ABD’nin tanınmış düşünce kuruluşlarından Dış İlişkiler Konseyi’nde (CFR) konuşan Adams, başından bu yana “Sinn Fein, IRA’nın sonunu mu getirecek?” sorusunun gündemde olduğunu belirtiyor ve ekliyor: “Ve yaptık.”
    <br/>
    <br/>
    Sein Fein, aslında IRA’dan da önce 1916’da kuruldu ve (Güney) İrlanda’nın bağımsız devlet olmasında önemli rol oynadı. Sinn Fein’in yeniden siyaset sahnesinde güçlü bir şekilde yer almasında, 1981’de yaşanan “Bobby Sands Olayı” büyük etken oldu. Sands, 1981’de IRA militanlarının tutuklu bulunduğu Maze Hapishanesi’nde açlık grevi başlatan tutuklulardan biriydi. Sands, o yıl tutuklu bulunduğu halde seçimlerde İngiliz Parlamentosu’na (Westminster) aday oldu. Seçimlerde kazandı, ama bir ay içerisinde vefat etti. Sands’in başarısı, IRA’nın silahlı eylemlerinin çözüm olmadığını düşünenler için, alternatif mücadele yöntemi oldu. Sinn Fein bu tarihten sonra, Kuzey İrlanda siyaset sahnesinde Katoliklerin yükselen yıldızı oldu. Adams, Sinn Fein’in demokratik hakların hayata geçirilmesi yanlısı olduğunu, eşitsizliklerin hemen kaldırılması gerektiğini ve iki İrlanda’nın birleşmesini savunduğunu belirtiyor. Adams, ABD’deki İrlandalı göçmenlerin büyük desteğine sahip Sinn Fein’in siyaset sahnesinde iki İrlanda’nın birleşmesi için mücadele eden tek parti olduğunu vurguluyor.
    <br/>
    <br/>
    Quebec de silah yerine, siyaseti seçti
    <br/>
    <br/>
    Sinn Fein, bir terör örgütünün şiddeti terk edip barışçı yollardan mücadele verdiği ilk örnek değil aslında. Kanada’da 1960’larda kurulan Quebec Kurtuluş Cephesi (FLQ), Fransızca konuşan halkların Quebec bölgesinde ayrı bir devlet olması için silahlı mücadele başlattı. Fransızca konuşan halktan teröre yeterli desteği bulamayan FLQ için 1970’te yaşanan bir olay dönüm noktası oldu. Örgüt, Quebec Çalışma Bakanı Pierre LaPorte ile İngiliz diplomat James Cross’u kaçırdı. 16 Ekim 1970’te hükümet Quebec Bölgesi’nde olağanüstü hâl ilân etti. Ardından kapsamlı bir şafak operasyonuyla, rehinelerin serbest bırakılması görüşmelerine katılan liderler de dahil FLQ kadrosundan 250 militanı yakaladı. ‘Ekim Krizi’ olarak bilinen bu olay sonrasında 3 Aralık 1970’te İngiliz diplomat Cross serbest bırakıldı, ama Çalışma Bakanı LaPorte, FLQ tarafından öldürüldü. Bu olay sonrasında, ayrılıkçı terör örgütü FLQ eylemlerine son vererek yok olmaya başladı. Yerini ise yine ayrılıkçı bir parti olan ama barışçı yollardan mücadele veren ‘Partie Quebecois’ aldı.
    <br/>
    <br/>
    Uluslararası Kriz Grubu (IGC) Ağustos 2005’te yayımladığı “Açe: Barış İçin Yeni Bir Şans” isimli raporunda, Endonezya’daki ayrılıkçı Özgür Açe Hareketi’nin (GAM) silah bırakma sebebine şu izahatı getiriyor: “GAM’ı silahlı mücadeleyi bırakması için ikna etmenin tek yolu, Kuzey İrlanda’daki Sinn Fein veya Kanada’daki Partie Quebecois örneğindeki gibi amaçlarını gerçekleştirmeleri için oy sandığı fırsatının sunulması oldu.” Başka bir deyişle, Sinn Fein, Partie Quebecois ve yeni silah bırakan GAM barışçı mücadele içinde, siyasi yollardan bağımsızlık dahil silahlı mücadele ile gerçekleştirmek istedikleri hedefleri savunmaya devam edebilecekler.
    <br/>
    <br/>
    Açe’nin özgürlüğü için mücadele eden GAM ile Endonezya hükümeti arasında 15 Ağustos 2005’te ‘Anlayış Momerandumu’, başka bir deyişle barış anlaşması imzalandı. 1976’dan bu yana süren ve 9 bin insanın hayatını kaybettiği çatışma döneminin bitirilmesi için taraflar 2004’ün başında Finlandiya’da gizli görüşmelere başladı. Ancak, uzlaşmayı hızlandıran unsur, Aralık 2004’teki tsunami felaketi oldu. Açe bölgesi, felakette en çok kayıp veren ve maddi zarar gören bölgelerin başında geliyordu. Taraflar barış için uzlaşma metnini, tsunamiyi birer ay arayla takip eden birer haftalık beş ayrı görüşmeyle oluşturdu.
    <br/>
    <br/>
    Barış anlaşmasının ana unsurunu, GAM’ın silahlarını bırakması ve bir komisyon eşliğinde 15 Eylül-31 Aralık 2005 tarihleri arasında tamamen imha etmesi oluşturuyor. GAM’ın elinde 900 kadar kalaşnikof tüfek ve çok miktarda patlayıcı olduğu tahmin ediliyor. GAM, anlaşmanın imzalandığı 15 Ağustos’ta iyi niyet gösterisi olarak bu silahların 240 kadarını kendiliğinden Endonezyalı yetkililere teslim etti.
    <br/>
    <br/>
    Finlandiya’da imzalanan ‘Anlayış Momerandumu’ toplam 6 sayfa, ve 6 ayrı bölümden oluşuyor. Buna göre, GAM’ın bütün mensuplarına genel af ilân edilecek. Cezaevinde bulunan adi suçlara karışmamış siyasi tutuklu tüm GAM mensupları da serbest bırakılacak. Silah bırakan GAM militanlarının topluma entegrasyonu için, kendilerine tarım amaçlı tarla verilecek ya da maddi yardım yapılacak. Çalışamayacak durumdaki militanlar ise sosyal güvenlik koruması altına alınacak. Eski GAM mensuplarının polis ve güvenlik teşkilatına girmelerine de engel olunmayacak. Yine, çatışmalarda mağdur olmuş sivillerin zararları tazmin edilecek.
    <br/>
    <br/>
    Açe, Finlandiya’da imzalanan anlaşma ile özerk bölge olarak tescilleniyor. Kendi bayrağının bulunması ve yerel parlamentosunun olması kabul ediliyor. Açe’de uygulanacak kanunlara yerel parlamento karar verecek. Açe, faiz politikasını Merkez Bankası’ndan ayrı oluşturabilecek. Dış ticari bağlantılar kurabilecek. Açe bölgesinden direkt yurtdışı uçuşlar mümkün olacak. Açe’yi de kapsayacak idari düzenlemeleri yapmadan veya uluslararası anlaşmalara imza koymadan önce Açe yönetiminin de rızası alınacak.
    <br/>
    <br/>
    AB’den Kolombiya’ya da ‘anlaşın’ çağrısı
    <br/>
    <br/>
    Anlaşmanın bu kadar detaylı olması, 2002’de yine taraflar arasında imzalanan ‘Düşmanlıklara Son Verme Anlaşması’nın 2003’te tıkanması ve şiddetin yeniden başlamasından kaynaklanıyor. Bir diğer önemli unsur da, Avrupa Birliği’nden ve Güneydoğu Asya Ülkeleri Birliği (ASEAN) üyesi 6 ülkeden 226 silahsız gözlemcinin anlaşmanın aşamalarının sağlıklı uygulanması için gözlemci olmaları. Bu gözlemcilerin 130’unu karşılayacak olan AB, Türkiye ile ilgili müzakerelere başlama kararı alınan 3 Ekim Genel İşler Konseyi’nde, Açe İzleme Misyonu için de karar aldı. Açe İzleme Misyonu, AB için Uzakdoğu’daki ilk görev olacak ve misyon AB Konseyi Yüksek Temsilcisi Javier Solona’ya rapor verecek.
    <br/>
    <br/>
    AB, barış misyonunu sevmiş olmalı ki, 3 Ekim Zirvesi’nde Kolombiya ile ilgili de bir deklarasyon yayımlayarak, Başkan Uribe’nin ELN ve FARC gerillaları ile silahlı çatışmaları bitirme yönündeki çözüm arayışlarına desteğini açıkladı. 8 maddelik açıklamada, Başkan Uribe’den silahlı grupları silahsızlandırmak ve topluma entegre etme için yasal çerçeveyi bir an önce hazırlaması istenirken, mağdurların zararlarının telafisi ile silahsızlandırma arasında denge kurmanın güçlüğüne vurgu yapılıyor. AB deklarasyonunda, Kolombiya’daki silahlı gruplara da düşmanlıklara son vermeleri, ellerindeki rehineleri serbest bırakmaları ve yeni adam kaçırma eylemlerine girişmemeleri çağrısında bulunuldu. Yine, AB’nin, iç savaştan etkilenenler, yerel uzlaştırma çalışmaları ve çocuk militanların kazanılması gibi insani çalışmalarda her türlü desteği vermeye hazır olduğu belirtiliyor. AB söz konusu deklarasyon ile, bir başka ‘silahlara veda’ hamlesinin Kolombiya’da gündeme geleceğinin güçlü sinyallerini veriyor.
    <br/>
    <br/>
    Silahlı mücadeleyi bırakıp barışçı mücadeleyi fiili olarak kabul eden terör örgütlerinden biri de 1984’ten bu yana yoğun silahlı faaliyet gösteren Sudan Halkları Özgürlük Hareketi/Ordusu (SPLM/A) oldu. SPLM/A ile hükümet arasındaki savaş, Afrika’nın en uzun süren iç savaşı olarak kabul ediliyor ve 1983’ten bu yana bir buçuk milyon insanın bu savaşta hayatını kaybettiği tahmin ediliyor. Ölümlerin önemli bir kısmını, savaş sebebiyle yardım götürülemeyen kuraklık çeken bölgelerdeki açlık ölümleri oluşturuyor.
    <br/>
    <br/>
    Barış anlaşmasının uygulanmaya konmasıyla 9 Temmuz 2005’te SPLM/A’nın lideri John Garang yemin ederek, Sudan Devlet Başkanı Ömer Beşir’in birinci yardımcısı oldu. Güneydeki çoğunluğu animist ve Hıristiyan gruplar adına hareket eden SPLM/A’nın 22 yıllık lideri Garang, böylece silahlı mücadele yerine siyasal mücadeleye adım atmış oldu. Ancak Garang, 30 Temmuz 2005’te Uganda’dan dönüşü sırasında şüpheli bir helikopter kazası sonucu hayatını kaybetti. Yerine silahlı güçlerin komutanı Savla Kiir Mayardiit geldi. Tabii başkanın birinci yardımcısı görevini de o üstlendi. Barış süreci böylece sekteye uğramamış oldu.
    <br/>
    <br/>
    Hartum hükümeti ile yapılan anlaşmaya göre, ülkenin güneyinde yerel hükümet kurulacak ve bölgenin kalkınması ve merkeze entegrasyonu için gayret gösterilecek. Yeni bir anayasanın yapılması için de ortak bir komisyon çalışmaya başladı. SPLM/A militanlarının sayısı kendi kaynaklarına göre 370 bin civarında. Bunların bir kısmı güneyde güvenlik görevlisi olarak faaliyet gösterecek. Bir kısmı da, Hartum kontrolündeki orduya katılmaya başladı.
    <br/>
    <br/>
    9 Temmuz 2009’da SPLM’nin siyasi parti olarak da katılacağı genel seçimler yapılacak. Sudan’daki anlaşmayı diğerlerinden farklı kılan önemli bir unsur da, 9 Temmuz 2011’de Güney Sudan’da bağımsızlık referandumu yapılmasının kabul edilmesi. Güney Sudan ülkenin maden ve petrol zenginliklerinin büyük kısmını barındırıyor, ancak bölgenin denize çıkışı yok. Sudan’da bir uzlaşmaya varılabilmesi, daha çok ABD ve İngiltere gibi SPLM/A destekçisi güçlerin baskısıyla gerçekleşti. Anlaşmanın uygulanmasını İzleme Komisyonu’nda da ABD ve İngiltere’nin yanı sıra Norveç yer alıyor. Birleşmiş Milletler de, bölgede Barışa Destek Misyonu adı altında yaklaşık 4 bin görev gücü bulunduracak.
    <br/>
    <br/>
    Kuzey İrlanda, Endonezya ve Sudan’da yaşanan silahlara veda kampanyası, Kolombiya ve Türkiye ile birlikte dünyadaki diğer ayrılıkçı terör örgütlerini kapsar hale gelir mi? Bugünden bir şey söylemek zor. Ancak, 11 Eylül saldırıları sonrası teröre karşı uluslararası işbirliği arttıkça, şiddet çıkmazındaki örgütlerde, barışçıl mücadele eğilimlerinin arttığı ortaya çıkıyor. Daha önemlisi de, ülkelerin bu gruplara genel af ilân edip siyasal mücadele alanları açması.
    <br/>
    <br/>
    Bir diğer önemli husus da, silah bırakan bu grupların siyasi alanda tatmin olup yeniden çatışma ortamına dönmelerinin veya yeni silahlı güçlerin ortaya çıkmasının engellenmesi. Kuzey İrlanda’da IRA karşıtı Kraliyet yanlısı ‘Ulster’ silahlı milislerinin de dağıtılması, Açe ve Güney Sudan’da ayrılıkçı gruplara karşı hükümet desteğiyle oluşturulan karşı silahlı grupların törpülenmesi gibi. Ancak yeni süreç, Kanada’da olduğu gibi başarıya ulaşırsa, daha barış içinde bir dünyanın kapıları aralanmış olacak.
    <br/>
    <br/>
    <br/>
    <br/>
    PKK DA SİLAH BIRAKIR MI?
    <br/>
    <br/>
    <br/>
    <br/>
    PKK’nın terör eylemleri ile hedefe ulaşamayacağı, tam bir şiddet kısır döngüsüne girdiğini büyük oranda kabul ediliyor. PKK halen sürdürmekte olduğu eylemlerini Kürt halkının çıkarları için değil, örgütün varlığının sürdürülebilmesi ve tutuklu liderleri Abdullah Öcalan’ın muhatap kabul edilmesi için yapıyor. PKK’nın bu kısır döngüden kurtulmasının tek yolu, dünyada diğer örgütlerin yaptığı gibi tamamen silah bırakması.
    <br/>
    <br/>
    15 Haziran 2005’te 150 Türk aydını, hükümete operasyonları durdurması ve PKK’ya silah bırakması için çağrıda bulundu. Bir hafta sonra 22 Haziran’da da 264 Kürt aydını 150 Türk aydınının çağrısına destek deklarasyonu yayımladı ve onlar da PKK’yı aynı şekilde silah bırakmaya çağırdı. Bu çağrıların ardından Başbakan Recep Tayyip Erdoğan, Türk aydınların temsilcileri ile görüştü. Ardından da Diyarbakır’da halka hitap ederek, ‘Kürt meselesinin’ çözümünün demokratikleşmeyle mümkün olacağını söyledi. Bu gelişmelere PKK, 3 Ekim’e kadar ateşkes ilân ederek cevap verdi. Ancak, PKK süresiz ve şartsız silah bırakma çağrılarını bir kez daha görmezden geldi.
    <br/>
    <br/>
    Aydınlar Girişimi’nin sözcüsü İstanbul Tabip Odası Başkanı Prof. Dr. Gencay Gürsoy, 26 Eylül 2005 tarihli Zaman’da Nuriye Akman’ın sorularını cevaplandırırken yaşananları şöyle değerlendiriyor: “PKK koşulsuz olarak siyaseti siyasetle yapma kararını deklare edip, bu eylemsizliği süresiz olarak sürdürmediği takdirde atılabilecek herhangi bir adımı düşünemiyorum. Yapacak bir şey olmadığı zaman, İspanya’daki gibi teröre karşı büyük kitlesel tavırlar ortaya koymak lazım.”
    <br/>
    <br/>
    Nitekim PKK, silahlı eylemlerine 3 Ekim’i müteakip yeniden başladı. Oysa Avrupa Birliği sürecinde PKK terörünün varlığı, demokratik reformların uygulanmasını zorlaştırıyor. Yine bölgeye yatırım gitmesini engellediği için, bölgenin geri kalmışlığını da pekiştiriyor. Daha önemlisi, PKK’nın varlığına geçmişte Batılı ülkelerce gösterilen tolerans kaybolmaya başladı.
    <br/>
    <br/>
    Nitekim, 16 Eylül 2005’te bir grup Türk gazeteciye Brüksel’de açıklama yapan Türkiye-AB Karma Parlamentosu Eşbaşkanı Joost Lagendijk, PKK’ya şu ilginç eleştirileri yöneltiyor: “PKK’nın varlık sebebi, şiddetin devamıdır. Umuyorum ki Kürtler içinde, kendilerini temsil edecek yeni liderler, siyasi partiler çıkar. Bu, şiddete son verecek ve PKK’nın sonu olacaktır. Kürtlere eleştirim, yeni bir dönemin başladığını yüzde yüz idrak edemiyorlar.”
    <br/>
    <br/>
    ABD’nin de son dönemlerde PKK’ya operasyon sinyalleri vermesi, örgütü daha da büyük bir çıkmaza sokuyor. ABD, şimdilik, örgütün mali kaynaklarını kesmeye, lojistik ve silah imkanlarını yok etmeye öncelik veriyor. Ancak, örgütün üslerine veya lider kadrosuna yönelik operasyon ihtimali de mevcut. ABD’li üst düzey yetkililerin son dönemlerde Ankara’ya yaptıkları ziyaretler bu açıdan dikkat çekiyor.
    <br/>
    <br/>
    Şiddet çıkmazına giren, eylemleriyle Kürtlere de büyük zarar veren çatışma yorgunu PKK, uluslararası destek bulmakta da zorlandığına göre, silahlara veda eden örgütler safına katılabilir. Türkiye’de, IRA ile Sinn Fein ikilisi gibi PKK ile özdeşleşen yasal siyasi partiler mevcut zaten. Ancak, PKK’nın eylemleri ve siyasi kanat üzerinde de tahakküm kurması barışçı yollardan başarı elde etmelerini zorlaştırıyor.
    <br/>
    <br/>
    Bu arada dünyadaki örneklerine bakarak, PKK’nın silahlara veda etmesi için hükümetin de daha cesur adımlar atması gerektiği söylenebilir. Burada zor olan terör mağdurlarının acılarını telafi etmek olacaktır. Yani, adalet ile silahsızlandırma arasında kalıcı barış için hoş olmasa da bir tercih yapılmalı.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22687), [web.archive.org (arşiv bağlantısı)](http://web.archive.org/web/20070405190129/http://aksiyon.com.tr:80/detay.php?id=22687)
