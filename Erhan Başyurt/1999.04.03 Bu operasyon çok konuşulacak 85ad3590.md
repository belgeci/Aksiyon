# Bu operasyon çok konuşulacak

*Erhan Başyurt 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son hazırlıkları yaptık. Yolda vereceğimiz rüşvetleri hazırladık...Kızımı erkek gibi giydirdim.
  </font>
 </div>
 <div id="newsText">
  <font class="detail-text">
   Uzun saçlarını kestim. Tek korkum 20 yaşındaki kızımın tecavüze uğramasıydı. Benim eski bir ceketim, kardeşimin pantolonu ile mümkün olduğu kadar hırpani giydirdim. Bizler de en eski giysilerimizi giyerek gün ağarırken yola çıktık..." Bu sözler Kosova'da şiddetini artıran Sırp zulmünden kaçarak Makedonya'nın başkenti Üsküp'e ulaşmayı başaran bir aile reisine ait. Onlar, 24 Mart'ta başlayan NATO operasyonu sonrasında en ilkel ulaşım araçlarıyla veya günlerce yürüyerek göç etmek zorunda kalan 300 bini aşkın Kosovalı aileden sadece biri. Geride kalıp katliamlara, tecavüzlere maruz kalanlar ya da yoğun kış şartları sebebi ile yolda hayatını yitirenler düşünüldüğünde, şanslı ailelerlerden biri bile denilebilir.
   <br/>
   <br/>
   Yeni göç dalgası ile birlikte son bir yıl içerisinde Kosova'dan göç etmek zorunda bırakılan Kosovalılar'ın sayısı 500 bin gibi yüksek bir rakama yaklaşıyor. 24 Mart'ta başlayan NATO operasyonuna kadar bölgede öldürülen Kosovalı Arnavut sayısı ise 2 binin üzerindeydi. Öldürülenlerin de göçe zorlananlar gibi hızla arttığı açık. O kadar ki Arnavutlar'ın önde gelen ılımlı aydınlarından Fehmi Agani'yi bile Sırplar birçok aydın gibi evinde öldürdüler. İkinci Dünya Savaşı sonrasında Bosna ile birlikte Avrupa'da yaşanan bu en büyük "etnik temizlik" operasyonu ile Sırplar, Kosova nüfusunun yüzde 90'ını oluşturan Müslüman Arnavutlar'ı yok ederek bölgeyi Sırplaştırmak istiyor. Sırplar'ın bu planlarını, Bosnalı Müslümanlar'a karşı gerçekleştirdikleri acımasız katliam ve sistemli tecavüzlerin verdiği korkular da kolaylaştırıyor. Sırplar, zorla boşalttıkları köylere Sırp aileler yerleştirerek, demografik yapıyı lehlerine değiştirmek suretiyle "etnik temizlik" operasyonlarında sonuca ulaşmak istiyorlar. Hatta NATO Sözcüsü'nün verdiği bilgilere göre, Sırplar Kosovalı Müslümanlar'a ait kültürel kimliği tamamen silebilmek için tapu ve evlilik kayıtlarını bile tahrip ediyorlar.
   <br/>
   <br/>
   Kosova'da yaşayan Müslümanlar'ın toplam sayısının 2 milyon kadar olduğu düşünülürse, Sırplar'ın bu büyük göç dalgası ve kültür tahribatı ile adım adım hedeflerine yaklaştıkları düşünülebilir. Ancak, bu sanıldığı gibi pek de mümkün değil. "Büyük Sırbistan" için Slovenya, Hırvatistan ve Bosna'da giriştiği maceralardan ağır yenilgiler ile çıkan "aşırı ırkçımilliyetçi" Sırbistan Devlet Başkanı Slobodan Miloseviç ve ekibinin, Kosova'da başlattıkları dördüncü savaştan da mağlup çıkmaları kaçınılmaz gibi. Zira, "Müttefik Güç" adı altında başlatılan Sırbistan'a yönelik hava operasyonu, kuruluşunun 50. yılını kutlamaya hazırlanan NATO için bir nevi "hayatta kalma" mücadelesi aynı zamanda. Nitekim, NATO Genel Sekreteri Javier Solana da operasyonun 2325 Nisan'da Washington'da yapılacak 50. yıldönümü zirvesine kadar devam edip etmeyeceği sorusu üzerine, "O zamana kadar sorunun çözüleceğinden eminim" şeklinde cevap veriyor. Zira, Kosova'da etnik katliamların durdurulması ve bölgenin özerkliğinin iade edilmesine yönelik "Müttefik Güç" operasyonu, NATO için bir çok ilki içeriyor ve başarılı bir şekilde neticelenmemesi halinde ittifak için çok büyük bir prestij kaybı olacaktır.
   <br/>
   <br/>
   "Müttefik Güç" operasyonu, NATO'nun kendi sorumluluk alanı dışında 50 yıldır gerçekleştirdiği ilk operasyon. NATO, 4 Nisan 1949'da, komünist rejimin ihracını önlemek ve komünist bloktan gelecek saldırıları göğüslemek için "savunma" amaçlı kurulmuştu. Faaliyet alanı olarak da kendisine, üye ülkelerin topraklarını seçmiş, herhangi bir üyeye yapılacak saldırının tüm ülkelere yapılmış sayılacağını 5. maddesi ile açıklamıştı. NATO şimdi Kosova'ya yapılan operasyon ile bütün bu kuruluş ilkelerine taban tabana ters düşer şekilde, hem üye olmayan bir ülke topraklarında yani "alan dışı"nda, hem de savunma amaçlı değil cezalandırmak amaçlı "saldırı" harekatı gerçekleştiriyor.
   <br/>
   <br/>
   Sırplar'ın bağımsızlık korkusu
   <br/>
   <br/>
   NATO, 617 Şubat 1999 tarihleri arasında Paris'in 50 km yakınındaki tarihi Kraliyet Sarayı Rambouillet'de Belgrad hükümeti ile Kosovalı Arnavutlar arasında varılan barış mutabakatına, Sırplar'ın karşı çıkması üzerine operasyon kararı aldı. Rambouillet, Kosova'nın 1989 yılında kaldırılan ve 1974 yılında kendisine verilen Özerklik hakkının iadesini, Sırp askeri güçlerinin çekilerek yerine NATO komutasında 28 bin kişilik uluslararası barış gücü yerleştirilmesini öngörüyordu. Arnavutlar, 18 Mart'ta Paris'te yapılan ikinci tur görüşmelerde anlaşmaya uyacaklarını ve silah bırakacaklarını açıklamalarına karşın, Sırplar bunun ülkenin bölünmesi anlamına geleceği için karşı çıktılar.
   <br/>
   <br/>
   1989 tarihinden itibaren Kosova'yı polis baskısı altında tutan ve Kosovalılar'ın kendi dillerinde eğitim yapma haklarını kaldıran Sırplar, 28 Şubat 1998 tarihinden bu yana bir yılı aşkın süredir Kosova'da katliam gerçekleştiriyordu. Sırplar, bir yılı aşkın süredir sivillere de yönelik saldırılarına gerekçe olarak Kosova Kurtuluş Ordusu (UÇK)'nun faaliyetlerini gösteriyorlardı. Sırplar, 2 binden fazla kişiyi öldürdükleri Kosova'da Ramboillet anlaşmasını kabul etmeleri halinde, bölgenin kendilerinden bölüneceğini ve barış gücünün yerleşmesinin egemenlik haklarına zarar vereceğini iddia ediyorlar. 2 milyon nüfuslu Kosova, Sırbistan'ın yüzde 12'si büyüklüğünde. 10 bin 812 kilometrekare yüzölçümü ile Kosova, İstanbul'un iki katı, Lüksemburg'un ise 5 katı büyüklüğünde. Yüzde 90'ı Müslüman Arnavutlar'dan oluşan Kosova, 1913 Balkan Harbi ile Sırbistan'ın işgali altına giriyor. Kosova için "medeniyetimizin beşiği" tabirini kullanan Sırplar, 1389'da Kosova yenilgisi ile Sırp Krallığı'nın haritadan silinmesini bir türlü sindirebilmiş değiller. Sırplar'ın Kosova'ya yönelik etnik düşmanlıklarının kökeni de buraya kadar uzanıyor zaten.
   <br/>
   <br/>
   Kara harekatı neden yok?
   <br/>
   <br/>
   NATO'nun içindeki en etkili güç olan ve Müttefik Güç operasyonunu büyük oranda sağlayan ABD'nin Başkanı Bill Clinton da operasyonun başlama emri sonrasında yaptığı açıklamada hedeflerini; NATO'nun saldırganlıklara karşı kararlılığını göstermek, Yugoslavya Devlet Başkanı Slobodan Miloseviç'in sivillere yönelik saldırılarını durdurmak ve Sırplar'ın Kosova'da savaş yapma kapasitesini azaltmak şeklinde sıraladı. Ancak, NATO'nun Kosova'daki insanlık dramını önlemek için başlattığı operasyonu sadece hava harekatı ile sınırlı tutması, bazı çevrelerde Kosova'daki Sırp katliamlarını daha da artırdığı ve göçlerin artışında görüldüğü gibi etnik temizliği kolaylaştırdığı eleştirilerini de beraberinde getirdi. NATO yetkilileri ise, bir kara harekatının şimdilik söz konusu olmadığını ve olmayacağını ifade ediyorlar.
   <br/>
   <br/>
   NATO'nun hava harekatına paralel kara harekatı için de tedbirler almaması, Miloseviç'in Bosnalı Sırplar'ın yaptığı gibi kısa sürede şartları kabul edeceği beklentisine bağlanıyor. Bir diğer gerekçe olarak da, NATO ülkelerinin dağlık olan Kosova'da Sırp milislerin gerilla savaşı karşısında başarılı olamayıp, çok kayıp verme korkusu gösteriliyor. Bunun dışında Kosova ile sınırı olan ülkelerin, Körfez Savaşı sırasında Suudi Arabistan'da olduğunun aksine, geniş yapılanma ve alt yapı imkanlarının yetersiz oluşunun altı çiziliyor. Ayrıca, kara harekatının operasyonun maliyetini yükselteceği ve kısa bir sürede gerçekleştirilmesinin mümkün olmayacağı belirtiliyor.
   <br/>
   <br/>
   Ancak, NATO bir kara harekatı hazırlığı yapmış olsa bile, Körfez Savaşı sırasında ABD Genelkurmay Başkanlığı görevini üstlenen General Colin Powell'ın belirttiği gibi, "hava harekatının neticeleri, henüz bir kara harekatının başlatılabilmesi için yeterli değil." Hal böyle olunca, kara harekatı için hazırlık olsa bile Sırplar, halihazırda karadan yaptıkları saldırılarını yine de sürdüreceklerdi. Ancak, kara harekatı hazırlığının olmaması, hava harekatının başarısız olacağı anlamına gelmiyor. NATO, bir nevi "sinir savaşı"na dönüşen operasyonlarını aynı kararlılıkta sürdürmeye devam ederse, ki edecek, askeri alt yapısı ve gücü tamamen ortadan kalkacak olan Miloseviç'in NATO karşısında direnmesi pek mümkün görünmüyor.
   <br/>
   <br/>
   UÇK, kara gücü olacak
   <br/>
   <br/>
   Miloseviç ya Kosova için şimdiye kadar reddettiği Rambouillet anlaşmasını kabul edecek, ya da Irak lideri Saddam Hüseyin'in Kuzey Irak'ta düştüğü konuma düşecek. Yani, hava savunma sistemleri ve zırhlı araçları büyük oranda tahrip edildiği için 44. paralelin altına, başka bir deyişle Kosova Bölgesi'ne giremeyecek. NATO gözetiminde olan Kosova'da, BosnaHersek'te olduğu gibi Sırp ordusunun bütün hareketleri casus uçak ve uydularla izlenecek ve en küçük eylemleri bile havadan çok etkili bir şekilde cezalandırılacak. Bu formülün takviye edilmiş hali de, halihazırda Kosova'nın yüzde 40'ını kontrolü altında tuttuğunu açıklayan UÇK'nın, NATO tarafından daha etkin bir şekilde silahlandırılması ki, halihazırda 12 bin kadar milisi bulunan UÇK böylece NATO'nun kara operasyonunun yerini alacak. Kuzey Irak'ta KDP ve KYB'ye yaptırılan, Kosova'da da UÇK ve Arnavutlar'a yaptırılacak.
   <br/>
   <br/>
   Kosova'da "soft war" olarak tanımlanan, yani riski en aza indirerek, Irak'ta olduğu gibi hedef ülkeyi sürekli bombalayarak felç etme stratejisini izleyen NATO'nun, başarılı olmaması halinde "varlık nedeni" de daha yoğun bir şekilde sorgulanacak. Zira, 1989 yılında Komünist Blok'un çözülmeye başlaması, AKKA ve START anlaşmaları ile ani saldırı güçlerinin karşılıklı olarak sınırlandırılması, 1991 yılında SSCB'nin dolayısıyla Kızıl Ordu'nun dağılması ve aynı zamanda NATO'nun karşıtı olan Varşova Paktı'nın da feshedilmesi, NATO'yu düşmansız bırakmıştı. Yine Soğuk Savaş yapılanmasının son artıklarının da iki Almanya'nın birleşmesi ve Rusya'nın Doğu Avrupa'daki askeri güçlerini tamamen geri çekmesi ile temizlenmesi üzerine NATO'nun varlığı anlamsız hale gelmişti. NATO yetkilileri, bu kimlik bunalımından 1991 yılında Roma'da ilan ettikleri "Yeni Stratejik Konsept" ile kurtulmaya çalıştılar.
   <br/>
   <br/>
   Yeni Stratejik Konsept ile NATO, kendisine "belirsiz" düşmanlar tanımlıyor, Kafkaslar, Doğu Avrupa ve Balkanlar ile Kuzey Afrika'yı potansiyel istikrarsızlık alanları olarak gördüğünü açıklıyordu. NATO, bu konsept ile Avrupa'nın güvenliğini tehdit edecek muhtemel tehlikeleri de etnik ve sınır problemleri, iktisadi başarısızlıktan dolayı ortaya çıkacak bunalımlar, nükleer silahların kontrol dışı kalması, Akdeniz'in güneyindeki sosyal patlamalar olarak belirliyor ve Avrupa'nın güvenliğini sağlamayı kendisine hedef seçiyordu. NATO bu anlamda ilk sınavını Bosna'da verdi. 3 yıl geçikme ile de olsa, Bosna'ya yapılan NATO ağırlıklı askeri müdahale bölgeye barış gelmesini temin etti.
   <br/>
   <br/>
   Kosova, bu açıdan NATO için ikinci bir imtihandı. Zira, krizin bölgeye yayılması ve Avrupa güvenlik ve istikrarının bozulması mümkündü. Nitekim, ABD Başkanı Bill Clinton operasyonun gerekçelerini halkına izah etmek için yaptığı televizyon konuşmasında, "Kosova krizinin, NATO üyesi olan Türkiye ile Yunanistan'ı karşı karşıya getirmesinden korkulduğunu" açıklayacaktı. Clinton, Türkiye'den söz ederken, "Türkiye ılımlı bir Müslüman ülkedir. Türkiye aynı zamanda batı ile bizim, ilişkilerde çeşitli güçlüklerle karşılaştığımız radikal İslam ülkeleri arasında bir tampon oluşturmaktadır" diyecekti. Bosna tecrübesinden ders alan Batılı ülkeler, Kosova'da aynı hataları tekrarlayıp yıllarca katliamı seyretmediler. Nitekim NATO, Sırbistan'a müdahale kararını ta geçtiğimiz yılın Ekim ayında almış, ancak Miloseviç'in verdiği küçük tavizlerle sürekli ertelemişti.
   <br/>
   <br/>
   Ne var ki, Kosova'ya müdahale NATO'nun direkt inisiyatifi ile başlarken, Bosna'ya müdahale BM kararları doğrultusunda NATO'nun önderliğinde gerçekleştirilmişti. Bosna operasyonu sonrasında da BM kapsamında NATO kontrolünde 31 bin kişilik SFOR Barış Gücü askeri de Bosna'ya yerleştirildi. Bu açılardan bakıldığında Sırbistan'a yönelik "Müttefik Güç" operasyonu, bir ilki daha içeriyor. NATO, tarihi boyunca ilk defa BM veya BM Güvenlik Konseyi'nden "müdahale izni" almadan, kendi inisiyatifi ile Sırbistan'a müdahale etti. Üstelik, hükümran ve bağımsız bir ülke olan Sırbistan'ın "iç işlerine" müdahale sayılabilecek bir konuda. Oysa, BM de dahil İkinci Dünya Savaşı sonrasında ortaya çıkan tüm uluslararası kurum ve kuruluşlar kendilerine bir tek engel koymuşlardı: "iç işlerine karışmamak". Nitekim, BM Genel Sekreteri Kofi Annan, operasyon başladıktan sonra yaptığı açıklamada bu çelişkiye işaret edecek ve "Bazı zamanlar vardır ki, barış elde etmek için güç kullanımı meşru olur. Ancak, güç kullanmadan önce BM Güvenlik Konseyi'ne danışılmalıydı" diyecekti. Bu açıdan bakıldığında da NATO Kosova'dan başarılı çıkmak zorundadır, aksi halde kendi inisiyatifi ile giriştiği ilk operasyondan fiyasko ile çıkacaktır.
   <br/>
   <br/>
   Rusya'yı parasızlık bağlıyor
   <br/>
   <br/>
   NATO'nun bunca ilki bünyesinde bulunduran operasyonlarına tepki gösterenler sadece BM Genel Sekreteri ile sınırlı kalmadı. En sert tepkiyi NATO'nun varlığına başından bu yana karşı çıkan ve Sırbistan ile sıkı bir dostluğu bulunan Rusya gösterdi. Rusya Başbakanı Yevgeni Primakov, operasyon başladığında daha önceden planlanan ABD gezisini gerçekleştirmek için Washington'a gidiyordu. Yani, operasyon başladığında Primakov havadaydı. Operasyonun başlama saatinin kasıtlı olarak böyle ayarlanıpayarlanmadığı konusunda şimdiden bir şey söylemek mümkün değil, ancak Primakov'un tepkisi oldukça sert oldu. Primakov, uçağını geri çevirerek, ABD ziyaretini iptal etti. Primakov'un ABD ziyaretinin gündeminde, Kosova krizine barışçıl yoldan çözüm bulunması da yer alıyordu.
   <br/>
   <br/>
   Ancak, Primakov'un gündeminde IMF'den alınacak 5 milyar dolarlık yardım paketi de mevcuttu ve ABD desteği olmadan bunu sağlayamayacağını biliyordu. Rusya'nın, kendisi gibi Ortodoks ve Slav kökenli olan Sırbistan'a yönelik operasyona tepkisi, IMF kredisi ve dış borçlar nedeniyle beklenenden yumuşak oldu. Mesela, Rusya operasyonu kınadı, ancak Sırbistan'a askeri destek sunmayacağının da mesajlarını verdi. Primakov, diplomasiye ağırlık vererek Belgrad'a gitti. Miloseviç ile yaptığı 6 saatlik görüşmede krize çözümler aradı. Ancak, Miloseviç bu görüşmede, Primakov'a NATO müttefiklerinin istediğini vermedi. Primakov'un Belgrad'dan Almanya'ya götürdüğü mesaj, NATO ülkeleri tarafından kabul görmedi.
   <br/>
   <br/>
   Rusya, aslında NATO'nun feshedilmemesine başından bu yana karşı çıkıyordu. NATO'nun 1991 yılında başlattığı Barış İçinde Ortaklık (BİO) kapsamında, kendisinin Avrupa'daki tüm eski uyduları ile askeri işbirliğine gitmesi, hatta Ukrayna ve Azerbaycan ile BİO anlaşması çerçevesinde başlattığı işbirliği ile dolaylı olarak sınırına dayanması Rusya'yı kızdırıyordu. Hatta, Rusya'nın üç eski uydusu Çek Cumhuriyeti, Macaristan ve Polonya genişleyen NATO'nun Soğuk Savaş sonrası ilk üyeleri oldular. Rusya, özellikle ekonomik zayıflığı sebebiyle, NATO ile işbirliğine, "ortaklığa" zorlandı. Rusya, karar mekanizmasında yer almayacak, ancak bir çok konuda görüşleri alınacaktı. Hatta, Rusya'nın NATO temsilcisine Belçika'daki NATO Merkezi'nde eski bir baraka bile tahsis edildi. Rusya, NATO üyesi ülkelerin yer aldığı Kosova'da diplomatik barışı getirmeyi hedefleyen "Temas Grubu"nun da beş üyesinden birisiydi. Rusya, Kosova Harekatı ile birlikte NATO ile başlattığı bütün bu işbirliklerini terk ederek, NATO'nun Moskova temsilcisini de "istenmeyen adam" ilan etti. Rusya, hiçbir şey yapamasa da en son olarak, Sivastopol'daki Karadeniz Filosu'ndan 7 gemiyi Kosova harekatı sebebiyle Akdeniz'e sevk kararı aldı. NATO'nun en son Kosova'da gerçekleştirdiği harekatın, Rusya'nın NATO endişesini depreştirmesi kaçınılmaz gibi. Rusya'nın bu aşamada, Türkiye'yi de etkileyecek AKKA Anlaşmasını ihlal etmesi, nükleer silahların indirimi konusundaki START II Anlaşmasını yürürlüğe sokmaması beklenebilir. Tabii, Rusya'nın tepkileri, iktisadi gücünün el verdiği ölçülerde kalacaktır.
   <br/>
   <br/>
   Rusya dışında, Sırbistan'a destek çıkanlar arasında, daha çok Miloseviç gibi diktatörler tarafından yönetilen Irak, Libya ve Kuzey Kore gibi ülkeler yer aldı. Ancak, tepkisinden en çok korkulan ülke, giderek ekonomik olarak canlanmaya başlayan ve ABD'ye rakip olmasından korkulan Çin oldu. Çin Dışişleri Bakan Yardımcısı Yang Jiechi, kendilerinin öteden beri "Kosova sorununu Yugoslavya'nın içişi olarak" gördüklerini ve sorunun Yugoslavya'nın egemenlik ve toprak bütünlüğüne saygı çerçevesinde diyalog yoluyla çözülmesi gerektiğini söylüyordu. Çin'in BM Temsilcisi Şuin Hausan da, Güvenlik Konseyi'nin onayı olmadan Yugoslavya'ya yönelik düzenlenen bir harekatın, BM Sözleşmesi'nin ve uluslararası hukukun ihlali olacağını ifade ediyordu. Bu durumda, ortaya NATO karşıtı yeni askeri yapılanmalara gidilmesi ihtimali doğuyor. Zira, halihazırda NATO kapsamındaki silah ve teknoloji dünyanın hiçbir yerinde mevcut değil ve tek başına bu gücü göğüslemek de bir ülke için oldukça zor.
   <br/>
   <br/>
   Yine de NATO'nun mevcut askeri gücü ve yönelimleri ile "dünya jandarmalığına" soyunduğunu söylemek mümkün değil. Ancak, NATO'nun "Avrupa jandarmalığı"na soyunduğu artık kesin. Burada ortaya şu sorular çıkıyor; NATO nereye kadar? NATO, Karabağ gibi Kafkaslar'daki bir olaya da müdahale edecek mi? NATO, Akdeniz'in güneyinde Batı Sahra gibi bir krize de el atacak mı?...Bunların ötesinde, cevap bekleyen en önemli soru: NATO'nun operasyonlarının sınırı ne olacak?
   <br/>
   <br/>
   Müttefik kuvvetler ABD liderliğinde Irak'a müdahale ederken, ortada bağımsız bir devletin işgali vardı ve işgal edilen devlet uluslararası kamuoyundan yardım istemişti. Yine, ABD önderliğinde Bosna'ya müdahale yapılırken, Bosna resmi hükümetinin yardım isteği söz konusu idi. Ancak, bu durum Kosova'da oldukça farklı bir hal aldı. Ulusüstü bir kurum olan NATO, Irak ve Bosna'nın aksine BM izni olmadan müdahale gerçekleştiriyordu. Müdahalenin gerekli olduğundan hiç kimsenin şüphesi yok. Ancak, tartışılan müdahale kararının alınış ve uygulanış şekli. Aslında, bu tür müdahaleler NATO için ilk olsa da, müdahalenin arkasındaki en önemli güç ABD için pek de yeni değil. Nitekim, Kosova'da operasyon için gerekli askeri ve uçak desteğinin yarıdan fazlasını tek başına karşılayan ABD, hiçbir BM kararı olmadan Libya, Afganistan ve Sudan'ı bombalamıştı. Irak, Somali, Ruanda ve Bosna'ya müdahale kararlarının en büyük destekçisi ABD, nitekim Kosova'da da ağırlığını koymuş ve müdahale gerçekleşmiştir. Bu operasyonların, ABD desteği ile gerçekleşmesi tabii olarak ABD'nin uluslararası ve bölgesel etkinliğini de artırmaktadır. Afrika'dan Balkanlar'a, halihazırda "tek süper güç" olan ABD'nin nüfuzu artmaktadır. Gerçi, Kosova harekatında Almanya İkinci Dünya Savaşı'ndan bu yana ilk defa bir operasyonda fiili olarak yer alıyor, ancak operasyondaki etkisi ve gücü sınırlı. Almanya'nın etkili gözükmesi ise, operasyondaki gücünden ziyade AB dönem başkanı olmasından kaynaklanıyor.
   <br/>
   <br/>
   ABD'nin eli güçleniyor
   <br/>
   <br/>
   Ancak, gerekçesi ne olursa olsun son 10 yılda gerekleştirilen Irak, Libya, Somali, Ruanda, Bosna ve Kosova operasyonları ortaya ilginç bir gerçeği çıkarıyor. Uluslararası kamuoyu dikta rejimleri, etnik çatışmalar ve etnik temizlik, ülke işgalleri ve iç savaşlar konusunda giderek hassaslaşıyor. Bu olayların kendi istikrarlarını tehdit etmesi veya kitlesel insan kıyımlarına sebep olması halinde, müdahale etmekten de kaçınılmıyor.
   <br/>
   <br/>
   Bu mesajların NATO sebebiyle en etkili bir şekilde gönderildiği bölge ise, şüphesiz Avrupa. NATO, özellikle bir süper gücün etki alanından kurtulur kurtulmaz "barut fıçısı"na dönüşen Balkanlar'da, istikrar unsuru olarak ön plana çıkıyor. Yaptığı müdahaleler ile bölgedeki potansiyel sınır savaşları ve etnik savaşların önüne geçiyor. Bu durum da hem Avrupa'nın istikrarını artırıyor, hem de ABD'nin Avrupa'daki elini güçlendiriyor. Zira, Avrupa ülkelerinin ABD güdümünden kurtulmak için oluşturdukları Batı Avrupa Birliği (BAB)'nin söz konusu operasyonlarda esamesi bile okunmuyor. Dolayısıyla, Avrupa Birliği (AB) ülkelerinin "Avrupa Savunması" projesi de havada kalıyor.
   <br/>
   <br/>
   Kosova harekatı, NATO'nun bütün bu ilkleri ve hedefleri kapsamında düşünüldüğünde, uluslararası düzene yeni katkıları ve yorumları ile daha çok tartışılacak gibi. Ancak, Miloseviç'in NATO şartlarını kabul etmemekte direnmesi durumda Kuzey Irak benzeri 44. paralelin altının Belgrad hükümetine yasaklanması ve güçlendirilen UÇK sayesinde "Müttefik Güç" operasyonunun Kosova'nın bağımsızlığı ile neticelenmesi halinde ise, operasyon daha da ilginç bir hal almış olacak. Bakalım Miloseviç'in "Sırp inadı" ne ile sonuçlanacak?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4911-26-bu-operasyon-cok-konusulacak.html), [web.archive.org (arşiv bağlantısı)](http://web.archive.org/web/20130728193500/http://www.aksiyon.com.tr:80/aksiyon/haber-4911-26-bu-operasyon-cok-konusulacak.html)
