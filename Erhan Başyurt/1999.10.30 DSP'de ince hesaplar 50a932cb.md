# DSP'de ince hesaplar

*Erhan Başyurt 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ben hatırlarım, gençlik yıllarımda ilk Hilton Oteli kurulurken bazı ilerici çevreler 'eyvah Türkiye'ye kapitülasyon geliyor' demişlerdi.
  </font>
 </div>
 <div id="newsText">
  <font class="detail-text">
   Televizyona, hatta renkli televizyona, köprüye karşı çıkılmıştı. Ne kadar yenilik varsa, 'ilericilik' adına, 'devrimcilik' adına, bunların hepsine bazı çevreler karşı çıkmışlardı ve bunu solculuğun gereği saymışlardı. DSP çok şükür bu solculuk anlayışından kendisini kurtarmıştır. Katı devletçilik anlayışından da kendini kurtarmıştır ve DSP, Türkiye'ye çağdaş ve gerçekçi sol kavramını getirmiştir. Uluslararası tahkime ilişkin önerimize karşı çıkanlar, bunu ulusal egemenlik hakkımızla bağdaşmaz sananlar, aslında, çağ değişiminin ayrımına varamamışlardır; veya bu değişimi içlerine sindirememektedirler."
   <br/>
   <br/>
   DSP'de eski tüfek solcularla Demokratik Sol Hareketçileri bir turnusol kağıdı gibi birbirinden ayıran sözlerdi bunlar. Bu sözlerin sahibi ise, bir zamanlar kendisi de köprüye karşı çıkan DSP lideri Bülent Ecevit'ti. Ne milletvekilleri seçim listesi, ne MHP ile yapılan koalisyon ortaklığı, ne de Hikmet Uluğbay'ın intiharı; hiç biri DSP'deki sıkıntıyı bu denli ortaya sermemişti. Her zaman grubun sol tarafındaki kapıya ve basına yakın bölümde oturmayı tercih eden güdümlü muhalif  milletvekilleri, bu sözlerle donakalmıştı. Demokratik Sol Hareketçiler ise bu sözleri ayakta alkışlıyordu. Bu sıraların başında oturan DİSK eski Başkanı İstanbul Milletvekili Rıdvan Budak, not almak için çıkardığı kağıtlarını usulca cebine sokup, dışarı çıkma hamlesine girince Samsun Milletvekili Yekta Açıkgöz, kolundan tutarak kıpırdamamasını sağladı. Gerek MHP ile koalisyon ortaklığına, gerekse Sosyal Güvenlik Reformu'na yönelik DSP'nin hassasiyetlerini dile getirmek için Ecevit'ten özel izin alan Budak'ın, bu danışıklı dövüşe daha fazla tahammülü kalmamış gibiydi.
   <br/>
   <br/>
   Ecevit, özel  bir taktikle Tahkim konusunda ikna olmayanları Yardımcısı Hüsamettin Özkan'a havale etti: "İkna olmayan arkadaşlarımız varsa bu konuda Sayın Özkan'dan daha detaylı bilgi alabilirler." Özkan'a havele edilmek demek, muhalif olduğunu beyan etme anlamına geldiği için kimse Özkan'a gidemedi. Son grup toplantısı Af Yasası'nın görüşülmesi sırasında verilen bir saatlik arada gerçekleşti. Ecevit, bir ilke daha imza atarak, tamamı basına kapalı ilk grup toplantısını yaptı. Basınla ilişkilere en fazla önem veren liderlerden biri olan Ecevit'in ilk kez basına kapalı bir grup toplantısı gerçekleştirmişti.
   <br/>
   <br/>
   18 Nisan seçimlerinden sonra partinin geleceğine dönük hesapları iyice belirginleşti. Ecevit sonrası hesaplar olarak adlandırılan bu hareketin daha ne kadar süreceğini kimse kestiremiyor. 18 Nisan seçimlerinden sonra Ecevit'in çok güvendiği isimlerin birer birer etkinliğini kaybediyor olması, ilgiyle izleniyor. Vergi Yasası'nın mimarı Zekeriya Temizel'in sürpriz bir kararla İstanbul Büyükşehir Belediye Başkanlığı'na aday gösterilmesiyle başlayan sürecin son kurbanları, iki ay önce intihara kalkışan Hikmet Uluğbay ve Devlet Bakanı Şükrü Sina Gürel. Ecevit sonrası hesaplarda adı geçen bu iki ismin notralize edilmesi, Ecevit sonrası hesapların ne denli ciddi ve etkin yürütüldüğünü ortaya koyuyor.
   <br/>
   <br/>
   Gürel'i kim küstürdü?
   <br/>
   <br/>
   Kabine listesinde iki kez ismi Çankaya Köşkü'ne Dışişleri Bakanı olarak gitmesine rağmen, üstü çizilen Prof. Dr. Şükrü Sina Gürel, halen Kıbrıs'tan Sorumlu Devlet Bakanı olmasına rağmen fiilen etkinliğini kaybetmiş durumda. Filistin davası hakkında yazdığı bir makale yüzünden birtakım yerlerin kara listesinde bulunan Gürel'in, 18 Nisan'dan sonra adı bir tek Bakanlar Kurulu Sözcüsü olarak duyulabiliyor. Bazı çevrelerin iki dönemdir Gürel yerine İsmail Cem'i Dişişleri Bakanlığı'na getirme uğraşılarında başarılı olması bile Gürel'i küstürmeye yetiyor. Kıbrıs'tan Sorumlu Devlet Bakanı olmasına rağmen Kıbrıs konusunda karar aldırtılmayan Gürel, Uluğbay'ın intiharının konuşulduğu günlerde bu rahatsızlığını bir istifa ile dile getirdiyse de, istifası kabul edilmedi. MHP ile koalisyon öncesi kaçamak yaptığı Kıbrıs'a Gürel'i de yanında götürmesi, Ecevit'in Gürel'e verdiği önemi anlatıyor. Gürel, şimdi kaderine razı bir insan gibi sessizce fırtınanın dinmesini bekliyor.
   <br/>
   <br/>
   DSP içindeki sıkıntının en bariz dışa vurumunu Hikmet Uluğbay gerçekleştirdi. IMF ve borsa spekülasyonu arasında sıkışan Hazine'den Sorumlu Devlet eski Bakanı Hikmet Uluğbay'ın intiharı bir sır gibi gizemini koruyor. Herkes hâlâ Uluğbay'ın neden intihar ettiğini sorgulayadursun, bu konuda en makul senaryoyu MHP'ye yakınlığı ile bilinen MAYA Dergisi dile getirdi. Derginin Temmuz 1999 sayısında yer alan iddialar, DSP'de uzun süre elden ele dolaştırılıp durdu. Belli ki DSP'liler de bu senaryoya itibar etmişlerdi. Senaryoya göre; Uluğbay'ın işsiz olan oğluna ANAP lideri Yılmaz, yakın bir arkadaşına ait olan  Global Menkul Değerler'de iş bulmuştu. Burak Uluğbay, bir süre sonra babasından aldığı bilgileri şirkete aktarınca şirket borsada büyük bir vurgun gerçekleştirmişti. Oğlunun Global Menkul Kıymetler'de çalıştığından çok çok sonra haberdar olan Uluğbay, oğlu ile ciddi bir kavga etmiş, daha sonra durumu Başbakan Ecevit'e aktarıp özür dilemek istemişti. Ancak Başbakan Yardımcısı Hüsamettin Özkan, Ecevit adına kendisine 'tatil' önerince Uluğbay, evine gidip oğlu ile son kez kapıştıktan sonra kafasına silahı dayamıştı.
   <br/>
   <br/>
   Oysa Uluğbay, intiharından bir kaç ay önce DSP Genel Başkan Yardımcısı Rahşan Ecevit tarafından Cumhurbaşkanlığı'na bile aday gösterilecek bir güce sahipti. Gürel'den sonra Uluğbay'ın intiharla inzivaya çekilmesi, DSP'deki ince hesaplarda gözlerin Hüsamettin Özkan'ın üzerine çevrilmesini sağlamıştı. Bu konuda iki senaryo dolaşıyordu. İlk senaryoya göre; bazı çevreler Ecevit sonrası DSP'nin başına Özkan gibi bir ismin gelmesini istiyorlardı. Bunun için Özkan'ın önünü açıyorlardı. İkinci senaryoda ise; Özkan son hedef olarak gösteriliyordu. Buna göre, Özkan'ın başına da bir çorap örüldükten sonra asıl kahraman ortaya çıkacak. Ancak, kamuoyunun bilmediği bir başka gerçek vardı; bu intihar DSP'ye gönül verenlerin ilk intiharı değildi.
   <br/>
   <br/>
   Üç parçalı hareket
   <br/>
   <br/>
   Ecevit'in eski tüfek solcuları hedef alan şok sözlerinden sonra DSP içindeki eski CHP kökenli milletvekilleri artık daha fazla dirsek temasına tutulmuş görünüyorlar. DİSK eski Başkanı İstanbul Milletvekili Rıdvan Budak ve Ankara Milletvekili Uluç Gürkan'ın başını çektiği 15'e yakın milletvekili, partinin son politikalarından sonra arayışlara başlamış durumdalar. Sosyal Güvenlik, Tahkim ve Af yasalarına karşı olmalarına rağmen bu milletvekillerinin muhalefetle birlikte hareket edememelerinin sebebi ise, henüz çıkış yolu bulamamış olmalarından kaynaklanıyor. Ancak aynı grubun Çevre Bakanlığı Müsteşarlığı'na Ankara Büyükşehir Belediye Başkan adayı arkadaşları Doğan Taşdelen'i getirmiş olmaları bile önemli bir başarı olarak kabul ediliyor.
   <br/>
   <br/>
   DSP'in en güçlü yönünü Demokratik Sol Hareketçiler oluşturuyor. Her koşulda Ecevitler'e sadık olan Demokratik Sol Hareketçilerin en etkin grubu Genel Merkezciler. Genel Sekreter Zeki Sezer, Genel Sekreter Yardımcıları Hayri Diri, Tayfun İçli, Ankara Milletvekili Aydın Tümen, İstanbul Milletvekili Necdet Saruhan, Ankara Milletvekili Melda Bayer, Muş Milletveki Zeki Eker'in de aralarında bulunduğu bu grup, şimdilik sessizliğini koruyor.
   <br/>
   <br/>
   Yaş ve sağlık nedenleri ile DSP lideri Ecevit'in Başbakanlık görevini sadece koordinatör gibi yürütmesi, Genel Başkan Yardımcısı Rahşan Ecevit'in 18 Nisan seçimlerinden sonra Genel Merkez'deki mesaisini bir iki günle sınırlı tutması, DSP'nin 2000 yılına üç bilinmeyenli bir denklem halinde yol aldığını akla getiriyor. Bu yüzden, parti içindeki Demokratik Sol Hareketçiler, 2000 yılına girmeden parti içindeki dengelerin değişeceğine inanıyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5497-dspde-ince-hesaplar.html), [web.archive.org (arşiv bağlantısı)](http://web.archive.org/web/20131222023311/http://www.aksiyon.com.tr:80/aksiyon/haber-5497-dspde-ince-hesaplar.html)
