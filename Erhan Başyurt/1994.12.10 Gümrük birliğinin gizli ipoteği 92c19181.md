# Gümrük birliğinin gizli ipoteği

*Erhan Başyurt 1994.12.10*

<div>
 <p>
  <font>
   Türkiye ile Avrupa Birliği (AB) arasında 19 Aralık’ta Brüksel’de yapılacak Ortaklık Konseyi Toplantısı’nda gümrük birliği anlaşmasının imzalanması bekleniyor. Türkiye’nin anlaşmayı bazı alanlarda henüz istenilen netlikler elde edilmemiş de olsa imzalayacağı belirtiliyor. Türkiye’nin aceleci davranmasının sebebi, şayet anlaşma bu tarihten sonraya kalırsa Yunanistan’ın vetosuna takılma veya Parlamento’nun onayına sunulma ihtimallerinden kaynaklanıyor.
   <br/>
   <br/>
   Anlaşmanın yürürlüğe girmesinden sonra, kadameli olarak gerçekleşmesi beklenen gümrük birliğinin iktisadi etkileri, sektör lobilerinin yoğun faaliyetleri sayesinde sıkça tartışılıyor. Ancak, tam üye olmadan gümrük birliğine gidecek olan Türkiye’yi bekleyen tek tehlike iktisadi değil, gözden kaçan veya kaçırılan bir de dış ekonomik ilişkiler ve dış politika yönü var hadisenin. 19 Aralık’ta bu konularda yeterli netlik sağlanmadan anlaşmanın imzalanması halinde, gelecekte Türkiye’nin dış politikada başı oldukça ağrıyacak gibi.
   <br>
    <br>
     Gümrük birliği, AB’ye üye ülkeler arasında gümrük vergileri ile eş etkili vergilerin eşitlenmesinin yanısıra, “üçüncü ülkelere” karşı da ortak gümrük tarifesi uygulanmasını öngörüyor. Türkiye tam üye olmadığı için Ortak Dış Ekonomik Ilişkiler ve Dış Ilişkiler’in belirlendiği komisyonlarda yer alamıyor. Birlik sonrasında da sadece “danışma” statüsünde bulunacağı için kararlarda etkili olamayacak. Yani Türkiye kendisinin yer almadığı, Yunanistan gibi önemli bir düşman ülkenin de yer aldığı, karar mekanizmalarında belirlenen kararlara uymak zorunda kalacak. Bu durumun kaçınılmaz olarak meydana getireceği sıkıntıları şimdiden tahmin etmek hiç de zor değil.
     <br>
      <br>
       <br>
        <br>
         YARGIDA DA YOKUZ
         <br/>
         <br/>
         <br/>
         <br/>
         Türkiye’nin tam üye olmadan gümrük birliğine gitmesi sebebiyle yer alamayacağı ve topluluğun bütün hukuksal işlemlerinin belirlendiği bir de Avrupa Birliği Adalet Divanı (ABAD) var. 13 yargıcın yeraldığı ABAD’na her üye ülkeden bir yargıç katılıyor. ABAD kararları tamamen bağlayıcılık özelliği taşıyor ve temyiz imkanı yok.
         <br/>
         <br/>
         ABAD’nın 5 Temmuz 1994 tarihinde aldığı bir karar Türkiye’nin tam üye olmadan gümrük birliğine gitmeyi yeniden bir de dış politika yönüyle sorgulaması gerektiğini acı bir şekilde ortaya koydu. 432/92 sayılı dosya ile ilgili olarak alınan kararda, KKTC’nin Avrupa Birliği (AB)’ne yaptığı tarımsal ürünler ihracatı için verdiği dolaşım ve sağlık belgeleri geçersiz sayılıyor, Kıbrıs Cumhuriyeti Yetkili Mercileri tarafından yani Rum Kesimi tarafından belgelerin onaylanması isteniyor. Bu diğer bir deyişle KKTC ürünlerine “ambargo” anlamına gelmekte. AB’ye üye bütün ülkelerde “üçüncü ülke” olarak kabul edilen KKTC’ye karşı, Ortak Gümrük Tarifesi gereğince bu karara uymak zorunda. Türkiye de gümrük birliğine gitmiş olsaydı bu karara uymak zorunda kalacaktı.
         <br/>
         <br/>
         <br/>
         <br/>
         TEK TARAFLI IPOTEK
         <br/>
         <br/>
         <br/>
         <br/>
         Istanbul Üniversitesi öğretim görevlisi Prof. Dr. Erol Manisalı, Türkiye’nin tam üye olmadan gümrük birliğine gitmesinin getireceği sakıncalar için, “Bu örtülü, gizlenmiş bir sömürgeciliktir” şeklinde oldukça ciddi bir ifade kullanıyor. Prof. Manisalı, “Bu haliyle gümrük birliği Türkiye’nin üzerine bir zırhın giyidirilmesi ve hareket serbestisinin tek taraflı olarak engellenmesi demektir. Daha müşahhas örnekler vermek gerekirse, Türkiye KKTC ile ilişkilerinde dahi AB’nin kotalarına uymak zorunda kalır. Bu Kafkaslar, ABD, Japonya, Çin’le ilişkilerimizde, kısaca bütün üçüncü ülkelere karşı ilişkilerimizde bir ipotekin devam etmesi olur” şeklinde konuşuyor. Bu durum için önerdiği çözüm ise oldukça basit: Karşılıklı gümrükler ve eş etkili vergiler indirilerek, ekonomik entegrasyon ve ilişkilerin geliştirilmesi için uğraşmaya devam edilsin, diğer üyelerde olduğu gibi tam üye olana kadar gümrük birliği ertelensin.
         <br/>
         <br/>
         <br/>
         <br/>
         DIŞIŞLERI: “TEDRICEN UYACAĞIZ”
         <br/>
         <br/>
         <br/>
         <br/>
         Türk Dışişleri yetkilileri Türkiye’nin içerisinde yer almadığı bir karar mekanizmasından çıkan kararlara uymak zorunda olmadığını ifade ediyorlar. Dış politikayla ilgili kararlar şayet Türkiye’nin çıkarlarına aykırı ise, karşı çıkacaklarını, zaman içerisinde şayet şartlar elveriyorsa tedricen buna uyacaklarını kaydediyorlar. Türkiye’nin karar mekanizmasında olmayacağını, ancak karar mercilerine bir danışma kurulu vasıtasıyla görüşlerini bildireceğini, bizim için aleyhte olacak kararlara uyulmayacağını vurguluyorlar.
         <br/>
         <br/>
         Ancak, uyulmayacağı belirtilen kararlar Avrupa Konseyi’nde Dışişleri Bakanları tarafından alınacak olan dış politika kararları. Kıbrıs’a ambargo anlamına gelen karar ise, AB’nin “yargı” organı olan ABAD tarafından alınmış. Temyiz imkanı olmayan ve bağlayıcılık niteliği bulunan bir karar. Türkiye’nin bu durumda nasıl hareket edeceği ise merak konusu. Kaldı ki, Türkiye alınan kararları reddetse bile, AB üyesi ülkelerin baskısından bu redlerin çok az ve sınırlı sayıda kalacağı ifade ediliyor.
         <br/>
         <br/>
         <br/>
         <br/>
         SARAÇOĞLU: BIZSIZ KARARLARA UYMAYIZ !
         <br/>
         <br/>
         <br/>
         <br/>
         1963 yılında Ankara Anlaşması’nı imzalayan heyette yer alan Emekli Büyükelçi Tevfik Saraçoğlu da, “Karara iştirak etmemiş bir ülkenin, alınan karara uymasını istemek biraz zorlama ile olur. Bu da mümkün değil” şeklinde konuşuyor. Türkiye’nin sadece Ortaklık Konseyi’nde karşılıklı oylarla alınacak kararlara uymaya zorunlu olacağını ileri süren Saraçoğlu, “Biz ne onların konseyinin, ne adalet divanının ne de parlamentolarının alacağı karara uymak zorunda değiliz” diyor.
         <br/>
         <br/>
         Türkiye’nin diğer ülkelerin aksine, tam üye olmadan gümrük birliğine gidiyor olmasının ortaklık anlaşmaları arasındaki farklardan kaynaklandığını, şayet bu hata ise şimdi değiştirmenin söz konusu olamayacağını vurguluyor. Saraçoğlu, topluluğun Güney Kıbrıs’ı Korfu’da yapılan zirvede Malta ile birlikte bundan sonraki ilk genişleme hedefi arasına almasına ise tepki gösteriyor, Güney Kıbrıs’ın alınması durumunda ilişkilerin son bulmasa bile, çok değişeceğini belirtiyor. Yunanistan’ın, Türkiye’nin gümrük birliği anlaşması için önşart olarak Güney Kıbrıs’ın tam üyelik görüşmelerinin 1995’te başlatılması şartını koştuğu gerçeği gözönüne alındığında ise, ortaya tam bir paradoks çıkıyor.
         <br/>
         <br/>
         <br/>
         <br/>
         DIŞ POLITIKAMIZA CIDDI SAKINCALAR
         <br/>
         <br/>
         <br/>
         <br/>
         Türkiye’nin gümrük birliğine tam üye olmadan gitmesi ve Ortak Dış Ticaret Politikaları’na tedricen de olsa uyum sağlaması durumunda karşı karşıya kalınacak sorunlardan en önemlileri şöyle sıralanabilir:
         <br/>
         <br/>
         * Türkiye halihazırda “üçüncü ülkelerle” kurduğu, ECO, KEI, IKT gibi çok taraflı ilişkileri topluluğun ortak gümrük tarifelerine uydurmak zorunda. Türkiye’nin Ortaklık Anlaşması’nda ECO (eski adıyla RCD) ile ilgili özel bir madde olduğu için, bu işletilebilir. Ancak, KEI ve IKT için böyle bir madde yok.
         <br/>
         <br/>
         * Türkiye, üçüncü ülkelerle kurduğu ikili ilişkileri de AB’nin ortak gümrük tarifelerine uydurmak zorunda. Yani Türkiye, istese de Kazakistan veya Azerbaycan ile topluluğun belirlediğinin altında bir gümrük ilişkisi kuramayacak. Halbuki, Türkiye’nin bu cumhuriyetlerle çok özel anlaşmaları var ve bunlar gelişme yönünde seyir gösteriyor.
         <br/>
         <br/>
         * Türkiye, bunun dışında topluluğun kendi eski sömürgelerine vs. tanıdığı özel gümrük tarifelerini de aynen uygulamak zorunda.
         <br/>
         <br/>
         * Topluluğun ABD ve Japonya gibi ülkelere uygulayacağı bütün yaptırımlara, kota ve sınırlamalara da Türkiye katılmak zorunda. Mesela, Japon otomobillerinin ithali sınırlanacak, bu durumda Türkiye’de üretilenlerin AB’de satılması yasaklanacağı gibi, Türkiye’dekiler de ithal kota sınırı içerisinde değerlendirilecek.
         <br/>
         <br/>
         Tam üye olmadan gümrük birliğinin getireceği sakıncalar açık bir şekilde, Türkiye’ye alternatif pazar imkanı tanıyor. Türkiye’nin dost ve kardeş ülkelerle kurmak istediği yakın ilişkilere de önemli engeller getiriyor. Norveç gibi bütün komşuları AB üyesi ve coğrafi olarak da AB’ye mecbur olan bir ülkenin dahi AB’ye tam üyeliği reddettiği bir dönemde, Türkiye gibi alternatifleri bulunan bir ülkenin üstelik tam üye olmaksızın bütün sakıncalarına rağmen gümrük birliğine gidecek olmasına bir anlam vermek oldukça zor.
         <br/>
         <br/>
         <br/>
         <br/>
         Prof. Dr. Erol Manisalı:
         <br/>
         <br/>
         Bu örtülü bir sömürgedir
         <br/>
         <br/>
         <br/>
         <br/>
         Tam üye olmadan gümrük birliğine gitmenin Türk dış politikasına etkisi nasıl olur?
         <br/>
         <br/>
         – Türkiye tam üye olmadan gümrük birliğine dahil olduğu takdirde, gıyabımızda tam üyeler tarafından tayin edilmiş olan Dış Ekonomik Ilişkiler ve Dış Ilişkiler Paketi’ne uymak zorunda. Bu, Türkiye’nin dış ilişkilerinin tek taraflı olarak ipotek altına alınması demektir.
         <br/>
         <br/>
         Şayet tam üye olduktan sonra gümrük birliğine gitmiş olsaydık, Türkiye de karar mekanizması içerisinde yer alacaktı. Şimdiki haliyle bu, Türkiye’nin üzerine bir zırhın giydirilmesi ve hareket serbestisinin tek taraflı olarak engellenmesi demektir. Daha müşahhas örnekler vermek gerekirse, Türkiye KKTC ile ilişkilerinde AB’nin kotalarına, gümrük birliği üyesi olarak uymak zorunda kalır. Ancak, bu Kafkas, ABD, Japonya ve Çin’le ilişkilerimizde de bu ipoteğin devam etmesi olur.
         <br/>
         <br/>
         – Bu durumda nasıl bir politika izlenmeli?
         <br/>
         <br/>
         – Tam üyeliği kadar, gümrük birliğine gidilmeden karşılıklı gümrükler indirilerek, ekonomik entegrasyon ve ilişkilerin geliştirilmesi için uğraşmaya devam etmelidir. Gümrük birliği hadisenin bir ayağıdır. Diğer ayağı tam üyeliktir. Sadece bir ayağı işletip, diğer ayağı harakete geçirmemek, bir otomobili iki tekerlekle hareket ettirmeye benzer.
         <br/>
         <br/>
         – Bu handikaplarına rağmen, neden tam üyeliksiz, gümrük birliğine gidilmek isteniyor?
         <br/>
         <br/>
         – Ispanya, Portekiz ve Yunanistan tam üye olduktan sonra tedrici olarak gümrük birliğine uyum sağladılar. Türkiye ile durum tam tersi. Bu olsa olsa ‘Türkiye nasıl olsa AB’ye alınmayacaktır, kenarından, kıyısından da olsa, tek taraflı da olsa AB ile bu birlik Türkiye’nin yararına’ şeklindeki bir düşüncenin tezahürüdür. Bu aslında örtülü, gizlenmiş bir sömürgeciliktir. Hadisenin bu yönü ilgililer tarafından hep gizleniyor, tartışılmıyor. Bu husus parlamentoda belirttiğim yönüyle ele alınıp, değerlendirilmeli.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 269 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21374), [web.archive.org (arşiv bağlantısı)](http://web.archive.org/web/20060528191125/http://www.aksiyon.com.tr:80/yazdir.php?id=21374)
