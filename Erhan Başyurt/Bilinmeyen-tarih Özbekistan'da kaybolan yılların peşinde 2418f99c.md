# Özbekistan'da, kaybolan yılların peşinde

*Erhan Başyurt Bilinmeyen-tarih*

<div>
 <font>
  <img border="0" height="1" src="/web/20040309035207im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040309035207im_/http://www.aksiyon.com.tr/resim/473/50.jpg" vspace="5"/>
  </p>
 </font>
 <font class="content">
  Başbakan Recep Tayyip Erdoğan’ın üç günlük Özbekistan ziyareti, son dönemde Türkiye’nin Orta Asya politikalarını canlandırma stratejisinin bir parçasıydı. Erdoğan, ilişkilerimizin en zayıf olduğu bu ülkede kaybolan yılları telafi etmek için elinden gelen gayreti gösterdi
  <br/>
  <br/>
  “Türk ülkeleri olarak aramızda Rusça anlaşmak zorunda kalmak ağırıma gidiyor. Türk televizyonları çok kötü bir Türkçe kullanıyor. Ortak bir dil konusunda çalışmalıyız.”
 </font>
 <p>
  <font class="content">
   Bu çarpıcı sözler, Özbekistan Devlet Başkanı İslam Kerimov’a ait. Başbakan Recep Tayyip Erdoğan onuruna verdiği resmi yemekte, bunları Başbakan’a ifade etti. Hatırlanacağı gibi, Türkçe Konuşan Ülkeler zirvelerinde Türk cumhuriyetleri, Rusça tercümeler yoluyla anlaşıyordu.
   <br/>
   <br/>
   Kerimov, dil konusundaki hassasiyetini ortak basın toplantısında da açıkça hissettirdi. Özbek lehçesinde yaptığı konuşmayı, İstanbul Türkçesi ile aktarmaya çalışan Ahıska Türkü mütercimini, birkaç kez tam tercüme yapması için uyardı. Sonunda da dayanamayıp, “Hiç çevirmesen, Türk kardeşlerimle daha iyi anlaşırız. Dilimiz, dinimiz bir. Kimse bizi kandıramaz” şeklinde sitemde bulundu. Kerimov’un tebessüm ederek sarf ettiği ve herkesi gülümseten sözleri, mütercimi terletti. Tercüme işini de, bu serzenişten sonra Erdoğan’ın bayan mütercimi devraldı.
   <br/>
   <br/>
   Tek başına ziyaret edilen ülke
   <br/>
   <br/>
   Başbakan Erdoğan, Orta Asya Türk cumhuriyetleri arasında Türkiye’nin ilişkilerinin en zayıf olduğu ülke Özbekistan’ı en son ziyaret etti. Erdoğan, diğer Türk cumhuriyetlerini iki ayrı ziyaret kapsamında gezmişti. Kırgızistan ve Tacikistan programına Özbekistan’ı da dahil etmek istemiş, ancak olumlu cevap alınamamıştı. Sonunda, beklenen randevu geldi. Erdoğan, 18—20 Aralık tarihleri arasında Taşkent ve Semerkant’ı kapsayan üç günlük bir gezi düzenledi. Üstelik, daha önceki seri ziyaretlerinden iki farkla.
   <br/>
   <br/>
   Birinci fark, bundan önceki geziler en az iki veya üç ülkeyi kapsıyordu. Hatta Erdoğan, Azerbaycan, Türkmenistan ve Kazakistan’ı kapsayan gezisi sırasında önemli bir tepki ile karşılaşmıştı. Gezinin son durağı Kazakistan, hafta sonuna denk gelmiş ve program aksamıştı. Kazak lider Nursultan Nazerbayev, ziyaretin gerçekleştiği soğuk kış günü gibi soğuk bir karşılama yapmıştı. Sonra da, Kazakistan’ın önemli bir ülke olduğunu, ticari kapasite olarak da büyüklüğünü hatırlatıp, Türk liderlerin her defasında yorgun bir şekilde Kazakistan’ı son durak yapmalarına sitem etmişti. Özbekistan, gecikmeli de olsa tek başına ziyaret edilen ilk Orta Asya Türk cumhuriyeti oldu.
   <br/>
   <br/>
   Geziyi farklı kılan ikinci unsur, rekor seviyedeki iş adamı katılımıydı. 202 iş adamı, üstelik adam başı bin 800 dolar ödeyerek geziye katıldı. Erdoğan’ın, 13 ayda yaptığı 60’a yakın iş adamlı resmi geziler arasında, Özbekistan gezisi katılımın en ileri seviyede olduğu geziydi. Özbekistan’a ilginin bu kadar yüksek olmasının anlaşılır sebepleri var. Her şeyden önce, Özbekistan—Türkiye ticaret hacmi 2003 yılının ilk 9 ayında, bir önceki yıla göre yüzde 43 artış göstermiş. Yıl sonu itibariyle, bu rakamın yüzde 50’lere varması bekleniyor. 2003 verileri 173 milyon dolarla 1997’de ulaşılan zirve rakamın henüz yarısı miktarında olsa da, ticari olarak yeniden bir artış eğilimine girildiği görünüyor.
   <br/>
   <br/>
   Uzun lifleri ile Özbek pamuku cezbediyor
   <br/>
   <br/>
   Özbekistan’ın, IMF ile anlaşma kapsamında serbest piyasa ekonomisine yönelmesi ve milli parası Som’u geçtiğimiz aylarda konvertibl hale getirmesi de önemli bir diğer etken. Bir Türk iş adamı, “Coca—Cola bile bu sebeple Özbekistan’dan çekildi. Adamlar satıyor, ama para konvertibl olmayınca satışın anlamı kalmıyordu. Onlar da çekilmeyi tercih ettiler” tespitinde bulunduktan sonra, “Biz, burada pamuk ipliği üretiyoruz. Özbekistan, dünyanın ikinci pamuk üreticisi. Pamukları da, uzun lifleri sebebiyle tercih ediliyor. Biz, buradaki fabrikamızda ürettiğimiz ipliği, Türkiye’de kendimiz işlediğimiz için, böyle bir sorun yaşamadık” diyor. Özbekistan’ın serbest piyasaya geçişi ve hatta özelleştirme programını hazırlaması, ülkeyi ekonomik olarak cazip hale getirmiş.
   <br/>
   <br/>
   Türkiye ile Özbekistan arasında 1994’ten bu yana yaşanan siyasi gerginliklerin aşılması umudu da, geziyi çekici hale getiren bir diğer etken. Özbek lider Kerimov, muhalif parti liderinin o dönemde Türkiye’de olması sebebiyle, Ankara ile ilişkilerini soğutmuş, Türkiye’de burslu okuyan öğrencilerini de ilk olarak geri çekmişti. Ama, asıl sorunlu dönem, 1999 yılında Kerimov’a yönelik bombalı suikast üzerine başladı. Suikaste karışan iki ismin Türkiye’de olduğu ve iade edilmesi talebi ilişkileri daha da gerdi. Ardından, Milli Eğitim’in Özbekistan’da açtığı okullar da mesaj amaçlı olarak kapatıldı. Bunu özel Türk kolejlerinin kapatılması izledi. Harp Akademileri’nde okuyan Özbek öğrenciler de geri çekildi.
   <br/>
   <br/>
   İlişkilerin seyri inişli—çıkışlı
   <br/>
   <br/>
   Her ne kadar, muhalif parti lideri sınır dışı edildi ve Özbekistan’a talep ettiği iki zanlı iade edildiyse de, bu, ilişkilerin eski seyrine dönmesini sağlayamadı. 1991—1999 yıllarını kapsayan 9 yılda Türkiye’yi 10 kez ziyaret eden Kerimov, son dört yıldır Türkiye’ye hiç gelmedi. Ahmet Necdet Sezer’in 2000 yılındaki ziyareti dışında Taşkent’e üst düzey resmi ziyaret olmadı. Erdoğan’ın gezisi, 1998 yılından bu yana gerçekleşen başbakan seviyesindeki ilk gezi. Siyasi ilişkilerdeki yüksek tansiyon, iş dünyasını da vurdu. İçe kapanan Özbekistan, Türk iş adamlarına da işi yokuşa sürmeye başladı. Mesela, 10 günden önce vize almak mümkün değil. Türkiye’den Özbekistan’a giden TIR’lardan da her girişte, 500 dolar “ayakbastı” parası alınmaya başlandı. İhalelerde de, öncelik Türk firmaları değil.
   <br/>
   <br/>
   Sonuçta, 26 milyonluk nüfusu ile en büyük Türk cumhuriyetlerinden biri olan Özbekistan, Türkiye’den ancak 1 milyarı bulmayan yatırım çekebildi. Türkiye, ne ithalat ne yatırım ne de ihracatta ilk beşte yer almadı. Bu miktarlar, diğer Türk cumhuriyetlerinde daha düşük nüfus ve potansiyele rağmen çok daha yüksek durumda. İş dünyası, halen bakir yatırım alanlarına sahip Özbekistan’ı biraz da bunun için daha cazip buldu. Başbakan’la birlikte yapılacak bir gezi, bazı engelleri aşmayı kolaylaştırabilirdi. Öyle de oldu.
   <br/>
   <br/>
   Başbakan’ın Kerimov’la sıcak teması
   <br/>
   <br/>
   Başbakan Erdoğan, iktidara talip olduğu dönemde zihinlerde ortaya çıkan soruları bertaraf etti. Cumhurbaşkanı gibi o da dil bilmiyordu ve dış politika tecrübesi yoktu. Bu durumun bir dış politika zaafı oluşturması söz konusu olabilir miydi? Erdoğan, sıcak ilişki kurabilme yeteneği ile bu eksikliğin üstesinden gelmeyi fazlası ile başarmış görünüyor. Oğlunun düğününe, İtalya Başbakanı “dostu” Silvio Berlusconi’yi getirmeyi başaracak kadar yakın diyalog kurabilen Erdoğan, aynı dili konuştuğu kardeş ülkelerde benzer performansı yine gösterdi. Geçmiş ziyaretlerinde, Türk liderler Nazarbayev, Aliyev, Niyazov ve Akayev ile kurmayı başardığı diyaloğu, Kerimov ile de tesis etti.
   <br/>
   <br/>
   Türkiye ile soğuk ilişkilere sahip Kerimov’la, baş başa sıcak bir görüşme yaptı. 45 dakika olması planlanan ikili görüşme, 1 saat 45 dakika sürdü. Bir Türk diplomat, “Başbakan’ın sözü dolandırmadan, dürüst ve samimi konuşması karşısındakine güven veriyor” diyor. “Kerimov ile sıcak diyalog kurabileceğine inandığımız için, başbaşa görüşmenin daha faydalı olacağını düşündük. Özbek tarafı, önce kendi dışişleri bakanlarının da görüşmeye katılacağını ifade etti. Ama, bizden sadece Başbakan’ın katılacağı bilgisi üzerine, onlar da vazgeçti” diyen diplomat, sonuçta ilişkilerde buzların eritilmesi hedefini bu şekilde yakaladıklarını düşünüyor.
   <br/>
   <br/>
   Yeni bir dönem başlıyor sinyali
   <br/>
   <br/>
   Baş başa görüşmenin ardından, heyetlerarası görüşmeye de Kerimov’un başkanlık etmesi dikkat çekti. Kerimov, burada iki ülke arasındaki sorunlara dair taleplerin tümüne olumlu cevap verdi. Ama, görüşmelerin başarılı geçtiğinin asıl delili, Terörle Mücadele İşbirliği Anlaşması’nın imzalanması oldu. Daha önce Türkiye’deki harp okullarından öğrencilerini geri çeken Kerimov, Hava Harp Okulu’na eğitim için savaş pilotu göndereceğini açıkladı. Türkiye’den özellikle dağlık arazide terörle mücadele teknikleri ve anti—terör desteği isteyen Kerimov, Türk özel timleri benzeri güvenlik birimlerinin eğitilmesini de istiyor.
   <br/>
   <br/>
   Kerimov’un, ortak basın toplantısında verdiği iki mesaj da en az bu kadar ilgi çekiciydi. Başbakan Erdoğan’ın kendisine söylediği, “Özbekistan’ın güvenliği, Türkiye’nin de güvenliğidir” sözüne atıfta bulunan Kerimov, sonra da “Bu salonda, başka ülkelerden de gazeteciler var. Onlar da bu mesajı nasıl anlarsa anlasınlar” dedi. Salonda, Türk ve Özbek gazeteciler dışında Rus gazeteciler bulunuyordu. Kerimov’un ikinci önemli mesajı ise, normalde iki Türk iki Özbek gazetecinin soru sormak üzere önceden tespit edilmiş olmasına rağmen, bir gazeteciye daha söz vermesiyle oldu. Gazetecinin, “2004 yılında milletvekili seçimleri olacak. Bazı partilerin başvuruları reddediliyor. Ne olacak?” sorusuna, Kerimov, “Herhalde Birlik Partisi’ni kastediyorsunuz” yorumu ile cevap verdi. Kerimov, Birlik Partisi’nin 1999 yılında bombalı suikaste karışdığını ve kendisine verilen izni kötüye kullandığı için seçimlere katılmasının mümkün olmayacağını söyledi.
   <br/>
   <br/>
   Birlik Partisi, bir dönem Türkiye ile Özbekistan arasında siyasi tansiyon yaşanmasına sebep olan nedenlerden biriydi. Bu sebeple Kerimov’un sözleri, dünya komuoyuna olduğu kadar Erdoğan’a da mesajdı. Erdoğan konuşmasında, “İnsan hakları ve demokratikleşme, günümüz uluslararası ilişkiler anlayışı içerisinde ülkelerin iç işleri olmaktan çıktı” tespitini yaptıktan sonra, Özbekistan’ın insan hakları konusunda uluslararası kamuoyu ile yaptığı işbirliğinden duyduğu memnuniyeti ifade etmişti. Özbekistan ekonomisinin daha fazla liberalleşmesi çağrısında bulunan Erdoğan, Taşkent’te bir NATO ofisi açılmasını da istemişti.
   <br/>
   <br/>
   Kayıp yılları telafi etmek
   <br/>
   <br/>
   Her şeye rağmen, Özbekistan ile Türkiye arasındaki buzların erimeye başladığı söylenebilir. Özbekistan liderinin, Erdoğan’ın götürdüğü 2004 NATO İstanbul Zirvesi’ne katılma davetini kabul etmesi önemli. Kerimov, beş yıl aradan sonra Türkiye’ye gelecek. Aslında, yaklaşık bir asrı kaybeden Türk dünyası için 5 yıl hiç bir şey. Ama, işbirliği fırsatı bu kadar yaklaşmışken, 5 yıl acı bir kayıp. Latin alfabesine geçmiş Özbekistan ile Türkiye, Türkmenistan ve Azerbaycan’ın birbirlerini anlamaları ne zamandır hiç bu kadar kolay olmamıştı. İletişim ve ulaşım imkanları ülkeler arası mesafeyi bu kadar yaklaştırmışken, 5 yıl büyük kayıp.
   <br/>
   <br/>
   Kerimov’un “Aramızda Rusça anlaşmak ağırıma gidiyor. Ortak dil geliştirmeliyiz” şeklindeki tespiti, bu sebeple heyecan verici. Ülkeler, işbirliği anlayışı olarak bu kadar yakınlaşmışken, kaybolan yıllar telafi edilebilir görünüyor. Özbekistan dönüşü Esenboğa Havaalanı’nda “Avrasya bölgesini işbirliği alanı olarak görüyoruz” diyen Başbakan Erdoğan’ın söylediği gibi, “Kardeşler arasında mütekabiliyet olmaz. Kardeşler arasında, küsmek olmaz”.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3328&yorum_id=1), [web.archive.org (arşiv bağlantısı)](http://web.archive.org/web/20040309035207/http://www.aksiyon.com.tr:80/detay.php?id=3328&yorum_id=1)
