# Türkiye, Viyana'yı mı geçiyor; Avrupa, Konstantinopol'e mi kavuşuyor?

*Erhan Başyurt 2004.12.13*

<div>
 <font>
  <img border="0" height="1" src="/web/20051003211945im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051003211945im_/http://www.aksiyon.com.tr/resim/523/48.jpg" vspace="5"/>
  </p>
 </font>
 <font class="content">
  Turgut Özal, 1987’de Avrupa Birliği’ne üyelik başvurduğunda “İnce uzun bir yola girdik” demişti. Nihayet, o ince uzun yolun sonuna gelindi ve tünel gözüktü. AB, ‘karar anı’na hazırlanırken, Türkiye “kızıl elma” umdesi ile sembolleşen Avrupa macerasında, ‘mutlu son’u bekliyor. Türkiye’nin üyeliğinin Avrupa Birliği’ne olumlu katkı yapacağına inanan Avrupalı dokuz tecrübeli devlet adamı ve diplomat, Açık Toplum Enstitüsü ve British Council desteğinde Bağımsız Türkiye Komisyonu oluşturarak, “Avrupa’da Türkiye” adı altında Eylül 2004’te bir rapor yayımladı. Finlandiya eski Cumhurbaşkanı Martti Ahtisaari ve Fransa eski Başbakanı Michel Rocard’ın da yer aldığı komisyon, çeşitli Avrupa başkentlerinde konferanslar düzenleyerek tezlerini dile getirdi. Bu toplantılardan biri, 1 Ekim’de Paris’teki Fransa Uluslararası İlişkiler Enstitüsü’nde gerçekleştirildi.
 </font>
 <p>
  <font class="content">
   Çok sayıda akademisyen ve bilim adamının katıldığı toplantıda, Bağımsız Türkiye Komisyonu raportörü Avusturya Dışişleri Bakanlığı eski Müsteşarı Albert Rohan, ilginç bir bakış açısı sundu. Türkiye karşıtı bir politikacının sözlerine atıfta bulunan Rohan, “Viyana’nın üçüncü kez kuşatıldığına üzülmek yerine, Avrupa Birliği’nin İstanbul’u (Constantinople) alacağına sevinmek gerekir.” dedi. Emekli diplomat Rohan’ın bu düşünce oyunu, üyelikle ilgili gerek Türkiye gerekse Avrupa’daki kafa karışıklıklarını özetler nitelikte. Türkiye’nin AB’ye üyeliğinin her iki tarafı da korkutacak ya da her iki tarafı da cesaretlendirecek yönleri bulunduğunu gösteriyor. Türkiye’nin AB’ye üyeliğinin, bir “kazan-kazan” sonucu doğuracağını, bir tarafın kazancının diğer tarafın kaybı olmayacağını gösteriyor.
   <br>
    <br>
     Kültür ve din tartışması
     <br/>
     <br/>
     Buna rağmen, 17 Aralık zirvesi öncesinde Türkiye’nin üyeliğine karşı dile getirilen birçok tez var. “Türkiye, Avrupa kültürünün parçası olmadığı için AB üyesi olmamalı.” görüşü, en çok başvurulan tezlerden biri. “Kültür ve din” tartışması, Türkiye’nin tam üyeliğinin iki yönlü etkilerini de oldukça açık ortaya koyuyor.
     <br/>
     <br/>
     Her şeyden önce AB, kültürel veya dini değerler üzerinden yükselmiyor. AB, insan hakları, demokrasi, hukukun üstünlüğü ve azınlık hakları gibi evrensel normlar üzerine bina edilmiş. Türkiye, AB değerlerine ait kriterleri yerine getirmekle üzerine düşeni yapmış oluyor. Nitekim Kopenhag Siyasi Kriterleri’ni büyük oranda tamamladığı, Avrupa Komisyonu tarafından da 6 Ekim 2004 İlerleme Raporu ile tescil edildi.
     <br/>
     <br/>
     İkinci olarak, “Hangi kültür?” Litvanya ile Portekiz’in, Finlandiya ile İspanya’nın, Yunanistan ile İrlanda’nın aynı kültüre sahip olduğu iddia edilebilir mi? Belki, yeni katılanlarla birlikte AB üyesi 25 ülkenin tamamının farklı mezheplerde ama Hıristiyan dini alt yapısına sahip oldukları söylenebilir. Bir Avrupa Hıristiyan medeniyetinden bahsedilebilir. Peki, Hıristiyanlık bir Avrupa dini mi? Efes’te Meryem Ana Kilisesi niçin var? Harran’da İbrahimi dinler neden birleşiyor? Hıristiyan dini müntesipleri neden Kapadokya’da yer altı mağaralarına sığındı? Fener Rum Patrikhanesi neden İstanbul’da? Hazreti İsa ve havarileri, Hıristiyanlığı Kudüs’ten yaymaya başlamadılar mı? O halde, Türkiye’nin üyeliğine kültür ve din farkı sebebiyle karşı çıkmak, Hıristiyanlık dininin bir Avrupa dini olmasından değil, İslam fobisinden ve dinî fanatizmden kaynaklanıyor. Avrupa’yı Hıristiyan kulübüne dönüştürüyor.
     <br/>
     <br/>
     Bu fanatik yaklaşım, beraberinde çok sayıda sorunu da getiriyor. AB, Türkiye’yi sadece dinî kimliğinden dolayı dışladığına göre, Avrupa’nın Türkiye ve diğer İslam ülkeleri ile ilişkileri sorunlu hale gelecek. AB’nin Akdeniz komşularının tamamı Müslüman. Avrupa’nın ortasında yer alan Bosna-Hersek, Arnavutluk, Kosova ve Makedonya’da da çok sayıda Müslüman yaşıyor. Türkiye’yi “kültürü ve dini” sebebiyle reddetmek, AB’nin tüm bu ülkelerle ilişkilerini sorunlu hale getirecek.
     <br/>
     <br/>
     Avrupa’da yaşayan Müslümanlar
     <br/>
     <br/>
     AB içerisinde resmi rakamlara göre 13 milyon, gayr-ı resmi rakamlara göre 17 milyondan fazla Müslüman yaşıyor. Bunun 10 milyonu, üç büyük Avrupa ülkesi Fransa, Almanya ve İngiltere’de yaşıyor. AB içerisindeki Müslüman nüfus İkinci Dünya Savaşı sırasında 1 milyon iken, göçler ve yabancı işçiler sebebiyle katlanarak arttığı için, hemen hemen tüm AB üyeleri Müslüman “misafir” veya “vatandaşlarını” toplumla uyumlu hale getirmede sorunlar yaşıyor. AB’nin bu başarısızlığında, geçmişte bir göç tecrübesine sahip olmaması da önemli rol oynuyor. AB, topluma entegre etmekte zorlandığı Avrupalı Müslümanları, Türkiye’yi sadece dinî kimliği ile dışlayarak büsbütün yabancılaştıracak.
     <br/>
     <br/>
     AB, Türkiye’ye din farkı sebebi ile hayır diyerek, Medeniyetler Çatışması tezinin sahibi Samuel Huntington’ı haklı çıkaracak. Bu, medeniyetler arası çatışmayı körüklemekle birlikte, günümüzde önemli bir güvenlik tehdidi olarak ortaya çıkan uluslararası terörün elini güçlendirecek. “Hıristiyan kulübüne” karşı “kulüp” arayışlarını güçlendirecek. Bu da bölgesel istikrarı değil, istikrarsızlıkları besleyen bir etki yapacak. Ne AB ne de dünya barışına katkı sağlayacak.
     <br/>
     <br/>
     Türkiye’nin AB üyeliği, tabii bütün bu menfi etkilerin kazanca dönüşmesi demek. Türkiye, AB içerisindeki Müslümanlara uyum ve entegrasyon adına güzel bir model olacak. AB’nin İslam ülkelerini daha iyi anlamalarına yardımcı olacağı için onlarla AB arasında köprü oluşturacak. Balkanlar’daki diğer Müslüman toplulukların AB değerlerine uyumlarını hızlandıracak. Uluslararası boyut kazanan dinî terör, “Türk Müslümanlığı” kültürü ile önemli bir darbe yiyecek. Medeniyetler Çatışması tezi anlamsız hale gelecek. Türkiye, ekonomik olarak başarılı, laik ve demokratik modeli ile diğer İslam ülkelerine de bir örnek teşkil edecek. AB, Türkiye’ye “evet” demekle, yekpare bir “Avrupa Yahudi-Hıristiyan medeniyeti” olmaktan çıkacak, “çok-kültürlü Avrupa medeniyeti” halini alacak.
     <br/>
     <br/>
     Benzer bir karmaşa, “Türkiye’nin coğrafi olarak AB içerisinde yer almadığı için AB üyesi olmaması” görüşünde de yaşanmakta. Bu tezi ileri sürenler, Türkiye’nin Ortadoğu ve Kafkaslar gibi geleneksel istikrarsızlık bölgelerinin ortasında olduğunu, Türkiye’yi üye almanın Irak, Suriye, İran, Ermenistan ve Gürcistan’a da komşu olmak anlamına geleceğini savunuyor. Bu sözleri tersten okuduğunuzda, “Türkiye’yi üye almayıp, bu istikrarsızlık bölgeleri ve sorunlu ülkelerle aramızda tampon bölge olarak bir istikrar adası tutalım.” manası çıkıyor.
     <br/>
     <br/>
     Peki AB’nin coğrafi sınırları nerede başlayıp nerede bitiyor? Bu konuda net bir tanımlama bulunmuyor. Avrupa’nın kıta olarak, İstanbul Boğazı’nda bittiğini kabul eden Fransa eski Cumhurbaşkanı Valery Giscard D’estaing, 25 Kasım’da bir çok medya kuruluşunda yayımlanan yazısında, Türkiye’nin coğrafi alanının sadece 6’da 5’inin, nüfusunun da yüzde 8’inin Avrupa’da olduğunu ve başkentinin de Avrupa dışında bulunduğunu vurguluyor.
     <br/>
     <br/>
     Oysa Türkiye, Avrupa Konseyi, Avrupa İnsan Hakları Mahkemesi, NATO, AGİT gibi Avrupa merkezli siyasi, hukuki ve askeri ittifakların yarım asrı aşkın süredir daimi üyesi. Uluslararası spor organizasyonlarında da UEFA gibi tamamen Avrupalı örgütlere üye. Kaldı ki, 1963’te AET ile Ortaklık Anlaşması imzalanırken, 1999’da adaylık statüsü verilirken de Türkiye bu coğrafyada yer alıyordu. Türkiye, Birleşmiş Milletler’de de Avrupa grubu içerisinde yer alıyor. Buna karşılık, kıta tanımlamasında Anadolu gibi Asya’da yer alan ve BM’de Asya grubu üyesi olan Kıbrıs’ı, AB üye olarak aldı. Başka bir deyişle, sorun coğrafya değil. Sorun, kafalarda Türkiye’ye çizilen siyasi sınırlardan ve korkulardan kaynaklanıyor.
     <br/>
     <br/>
     Türkiye AB’ye stratejik derinlik kazandıracak
     <br/>
     <br/>
     Türkiye’nin üyeliğinin, AB’yi Ortadoğu ve Kafkaslar’a komşu haline getirmesinin de birliğe çok önemli avantajları söz konusu. Avrupa ülkeleri Türkiye’yi üye almasalar da bu coğrafyadaki sorunların tarafı veya muhatabı olarak içinde yer alıyor zaten. İngiltere, İspanya ve Hollanda, Irak’ta asker bulunduruyor. Suriye ve İran krizlerinde, AB arabulucu rol oynamaya çalıştı. Ermenistan ve Gürcistan sorunlarında, gerek AGİT gerekse AB üzerinden bölge ile ilgililer. AB’nin etki alanını genişletmeyi ve yakın çevresinde istikrar alanı oluşturmayı hedefleyen yeni başlattığı Avrupa Komşuluk Politikası da tüm bu ülkeler ve bölgeleri kapsıyor.
     <br/>
     <br/>
     AB Ortak Savunma ve Güvenlik Politika Yüksek Temsilcisi Javier Solona da, Türkiye’nin büyük stratejik öneme sahip bir bölgede hayati bir oyuncu olduğunu belirtiyor. 8 Aralık 2004 tarihli Zaman’da yayımlanan makalesinde Solona, “Türkiye’nin AB’ye üyeliği bölge istikrarına katkı sağlamanın yanı sıra, AB’nin dünyanın bu bölgesine erişimini de güçlendirecektir.” diyor. “Bölgeye erişmek” ifadesi, anahtar nitelikte. AB, siyasi olarak ABD’nin 10 bin kilometre uzaktan gelip müdahalede bulunduğu bölgede, bir yönüyle sınır komşusu olacak. Bu AB’nin bölgede siyasi ağırlığını artıracağı gibi, AB’ye bölgesel bir aktör olmaktan çıkıp, küresel bir aktör olma potansiyeli de kazandıracak.
     <br/>
     <br/>
     AB’nin, “bölgeye erişmesi” aynı zamanda, enerji kaynaklarına da erişmesi anlamına gelecek. ABD’nin, yönetim üzerinde etkili olduğu bilinen neo-cons (yeni muhafazakarlar) think tank kuruluşlarından PNAC, 2000 yılında hazırladığı detaylı bir raporda, ABD’nin potansiyel rakiplerinin enerji kaynaklarının denetimini ele geçirmelerini önlemesini, Irak’ı da Saddam’ı bahane ederek bu amaçla işgal etmesini öneriyordu. AB, Türkiye’nin üyeliği ile dünyanın en zengin petrol ve doğalgaz rezervlerine “erişmiş” olacak ve özellikle doğalgaz konusunda Rusya’ya olan bağımlılığını da kıracak. Nitekim, Türkiye üzerinden Bulgaristan ve Romanya’yı kat etmesi planlanan bir doğalgaz projesi ile Yunanistan ve İtalya üzerinden Avrupa’ya Ortadoğu doğalgazını ulaştıracak bir başka proje üzerinde çalışılıyor.
     <br/>
     <br/>
     Türkiye’nin üyeliği, AB’nin güvenliğini tehdit etmeyecek, aksine artıracak. Zira AB, uzun süredir ortak bir ordu kurmak için çabalıyor. Türkiye, NATO üyesi 23 Avrupalı ülkenin toplam ordularının yüzde 27’sine tek başına sahip ve bütçesinde askeri harcamalara en büyük oranı ayıran ülke. Bosna-Hersek, Somali, Kosova ve Afganistan’da uluslararası operasyonlar konusunda da önemli bir tecrübe edindi. Dolayısıyla Türkiye’nin katılımı, AB’nin küresel aktör olma becerisini ortak savunma alanında da olumlu etkileyecek. Diğer bir ifade ile Türkiye’nin üyeliği bazı güvenlik ve istikrarsızlık riskleri barındırmakla beraber, başarılı olunması halinde Türkiye’siz asla erişilemeyecek önemli fırsatlar da sunuyor. “Insight Turkey” dergisinin Eylül 2004 sayısında Türkiye’nin üyeliğini değerlendiren iki stratej Büyükelçi Michael Emerson ve akademisyen Nathalie Tocci, “Türkiye’nin AB’ye ortak dış politika ve güvenlik alanında sağlayacağı katkı, AB’nin 10 yeni üyesinin yapacağı toplam katkıdan daha fazla olacak.” tespitinde bulunuyorlar.
     <br/>
     <br/>
     “Türkiye’nin üyeliği, AB’ye ekonomik olarak ağır yükler getirecek. Nüfus olarak büyük, ekonomik olarak fakir Türkiye, özellikle tarım ve bölgesel fonlardan büyük mali desteklere hak kazanacak. Bu da, AB’ye uzun süreli altından kalkılmaz bir yük getirecek, bu sebeple Türkiye üye alınmamalı.” şeklindeki yaklaşım da, Türkiye karşıtlarının en fazla başvurdukları gerekçelerden biri. 6 Ekim 2004’te Avrupa Komisyonu tarafından yayımlanan “Etki Raporu” bu konuda önemli veriler ortaya koyuyor.
     <br/>
     <br/>
     Dinamik bir pazar ve genç bir nüfus
     <br/>
     <br/>
     Türkiye bugün AB üyesi olsa, birliğin nüfusu yüzde 15, toprağı yüzde 18 genişleyecek. Gayr-i Safi Milli Hasıla ise yüzde 2 artacak. Başka bir deyişle, AB’de kişi başına düşen milli gelir yüzde 9 azalacak. Türkiye’nin üyeliği ile AB’nin tarım arazileri yüzde 23 artacak. Türkiye’nin tarım arazisi 39 milyon hektar ile AB’nin 10 yeni üyesinin 36 milyon hektarlık toplamından fazla. Diğer üyelere yapılan destekler ışığında hesaplama yapıldığında, AB her yıl 8 buçuk milyar Euro sadece tarımsal destek amacıyla Türkiye’ye verecek. Türkiye’nin doğusu ve batısı arasındaki gelir uçurumları, AB içerisinde bölgesel ekonomik dengesizlikleri daha da artıracak. Bölgesel fonlardan önemli bir miktar da bu sebeple Türkiye’ye gidecek. Çevre fonları için de benzer hesaplamalar söz konusu. AB’nin Türkiye’ye yıllık olarak yapması muhtemel mali katkı, değişik hesaplanmalara göre 11 ila 21 milyar dolar arasında değişiyor. Yani Türkiye’nin katılımı, AB’yi kısa vadede daha da fakirleştirecek, bütçe üzerinde göğüslenmesi zor bir baskı oluşturacak.
     <br/>
     <br/>
     Ancak, Türkiye dinamik bir ekonomiye ve genç bir pazara sahip. Türkiye’nin üyeliği, AB ekonomilerine canlılık getirecek. Orta vadede, Türkiye’nin AB bütçesine külfeti azalacak. Türk ekonomisinin, AB istatistik standartları ile hesaplanmaya başladığında daha güçlü çıkacağı savunulmakta. Türkiye’de halen önemli bir kayıt dışı ekonomi mevcut. Bunların kayıt altına alınması halinde, istikrarlı büyüme sürecine girmiş Türkiye’nin 10 yıl sonra AB ortalamalarına çok daha yaklaşacağı ifade edilmekte. Kaldı ki, 17 Aralık’ta Türkiye’nin tarih alması halinde, üyeliğe kadar dış yatırımlarla da güçleneceği diğer üyelerin tecrübeleriyle sabit. Başbakan Recep Tayip Erdoğan, 28 Mayıs 2004’te Oxford Üniversitesi’nde yaptığı konuşmada, AB’nin 2003 dış ticaret açığının 11 milyar dolar olduğunu, Türkiye’nin bu zor ekonomik şartlara rağmen bunun 4 milyar dolarlık kısmını fazla ihracatla kapattığını belirtiyor. Türkiye, dış ticaretinin yarıdan fazlasını AB ülkeleri ile gerçekleştiriyor.
     <br/>
     <br/>
     Göç dalgası yaşanabilir mi?
     <br/>
     <br/>
     Bunun yanı sıra, AB’ye yeni üye olan 10 Doğu Avrupa ülkesi de, 2004 itibariyle AB nüfusunu yüzde 20, sınırlarını yüzde 23 artırdı. Bu genişleme ile AB Gayr-i Safi Milli Hasılası, Euro bazında sadece yüzde 5 arttı. Kişi başına milli gelir ortalaması yüzde 9 azaldı. Bulgaristan ve Romanya’nın 2007’de üye olmaları halinde, nüfus yüzde 6, sınırlar yüzde 9 daha büyüyecek. Gayr-i Safi Milli Hasıla ise sadece yüzde 1 artacak. Başka bir deyişle, Türkiye’den daha kalabalık ve en az Türkiye kadar fakir 12 ülke ile genişlemeyi göze alan AB’nin, daha az etki yapacağı bilinen Türkiye’ye engeller ileri sürmesi çelişki arz ediyor.
     <br/>
     <br/>
     Türkiye’nin “kalabalık ve fakir” nüfusu ile ilgili olarak dile getirilen bir diğer husus, üyelik halinde AB ülkelerine bir göç akını yaşanacak olması. “Türkiye boşalacak, AB dolacak.” sözleriyle ifade edilen bu korkunun ne kadar gerçekçi olduğu da şüphe götürür durumda. Avrupa’da halihazırda, yaklaşık 4 milyon Türk göçmen yaşıyor. Türkler’in çoğunluğu Almanya’da olmak üzere Fransa, Belçika ve Hollanda’da yaşıyor. Ancak bugüne kadarki tecrübeler, AB’ye üye olan ülkelerden önemli bir göç dalgası yaşanmadığını, hatta İspanya örneğinde olduğu gibi geri dönüşlerin söz konusu olduğunu gösteriyor.
     <br/>
     <br/>
     AB Komisyonu’nun hazırladığı Etki Raporu’nda bu konuda daha önemli bir tespit yapılıyor ve “Türkiye’nin nüfus dinamikleri yaşlanan AB toplumlarının dengelenmesine katkıda bulunabilir. Bu bağlamda AB’nin, gelecek 10 yılda Türkiye’de eğitim ve öğrenime yönelik reformlar ve yatırımlar yapmasında büyük çıkarı var.” ifadelerine yer veriliyor. Avrupa Komisyonu eski Başkanı Romano Prodi, Mart 2001 Stocholm Zirvesi’ne sunduğu raporda, AB’de bugün dört çalışana 65 yaşın üzerinde bir kişinin düştüğünü, 20 yıl içerisinde bu oranın üç çalışana bir emekli ve 40 yıl içerisinde de bir çalışana bir emekli haline geleceğini ifade ediyordu. AB üyesi ülkelerin tamamı nüfus yaşlanmasına ve azalmasına uğrayacak. Bu durumda AB, Türkiye’nin dinamik ve artan genç nüfusunu dışlamak yerine, AB içerisinde yaşama becerisine halihazırda sahip Türkleri göçe teşvik etmeli. ABD ve geçmişte Osmanlı’nın göçlerle dinamizm kazanıp kalkınmalarını sürdürdükleri düşünülürse, şayet bir göç olacaksa bu AB’nin aleyhine değil faydasına olacak.
     <br/>
     <br/>
     Türkiye’nin üyeliğine karşı çıkanların sıkça başvurduğu önemli gerekçelerden bir diğeri de “AB’nin kurumsal yapısının Türkiye’nin üyeliğine uygun olmadığı ve Türkiye’nin mevcut sistemde AB’nin en etkili üyesi haline geleceği” endişesi. Türkiye, 2015 yılında Almanya gibi 82 milyon nüfusu ile AB’nin en büyük üyesi haline gelecek. Bu da, 750 üyeli Avrupa Parlamentosu’nda Türkiye’nin de Almanya gibi 96 parlamenterle temsil edilmesi demek. Bu durum, küçük ülkelerin temsilini daha da zayıflatacak. Türkiye, yüzde 18’e tekabül edecek nüfusu ile karar alma mekanizmasında da “veto” konusunda önemli bir konum kazanacak. AB’nin yeni anayasası, oy birliği gerektirmeyen kararların üye ülke sayısının yüzde 55’i ve toplam nüfusunun yüzde 65’i tarafından desteklenmiş olmasını öngörüyor. Türkiye, bu durumda 28 üyeli AB’de yüzde 18 gibi bir oranla “veto” veya “evet” hakkı elde etmiş olacak. Karar mekanizmasındaki etkisi, Fransa, İngiltere ve İtalya gibi büyüklerin önüne geçecek.
     <br/>
     <br/>
     Ancak, Türkiye’nin nüfusunun büyüklüğünü bir tehdit olarak görenler, Almanya’nın birleşmesine karşı çıkmadı? Almanya, o zaman 82 milyon nüfusu ile 25 üyenin neredeyse 5’te birini tek başına teşkil etmeyecekti. Aynı şekilde, Fransa, İngiltere, İtalya, İspanya ve Polonya AB içerisinde şu an nasıl ezici bir güç oluşturmuyorsa, Türkiye’nin de üyeliği halinde bu söz konusu olmayacak. Burada sorun, yapılan tahmini hesaplamalara göre, hemen hemen tüm AB üyeleri 40 yıl içinde nüfus kaybına uğrarken Türkiye’nin artıyor olmasından kaynaklanıyor. 70 milyonluk Türkiye, 2050 yılında Almanya’yı geçeceği gibi Fransa’nın da neredeyse bir buçuk katı nüfusa ulaşıyor. Nüfusunun çoğunluğu Müslüman bir ülkenin, ileride AB’nin başat ülkesi haline gelmesi istenmiyor. Yoksa, Türkiye’nin üyeliği halinde AB’nin kurumsal yapısında nasıl reform yapılacaksa, AB’nin müzakerelere başlama kararı verdiği Hırvatistan için de reform ve yeni bir düzenleme yapılması gerekiyor.
     <br/>
     <br/>
     Korkular ve kayıplar üzerinden karşı çıkmak
     <br/>
     <br/>
     AB içerisinde, Türkiye’nin üyeliğine kimisi önyargılar, kimisi dini fanatizm, kimisi de milliyetçilik damarı ile karşı çıkarken, Türkiye içerisinde de AB’ye karşı çıkan önemli bir kesim var. Tıpkı, AB içerisinde Türkiye’nin üyeliğine karşı çıkanlar gibi Türkiye içerisinde de AB üyeliğimize karşı çıkanların haklı yanları var. Avrupadakiler, nasıl “Constantinople’a erişmek” etkisini hesaplamıyorsa, Türkiye’dekiler de “Viyana’yı geçmek” etkisini gözediyor. Yani, karşı çıkanlar korkular ve kayıplar üzerinde duruyor, kazançlar üzerinde değil.
     <br/>
     <br/>
     Türkiye’nin AB üyeliğine karşı çıkış nedenlerinden bir tanesi, “din farkı”. Türkiye’nin Müslüman bir ülke olarak AB’ye girmesinin kimliğini olumsuz etkileyeceğini ve Türkiye’yi köklerinden koparacağını düşünüyorlar. Bu görüşe göre Türkiye, Avrupa yerine İslam dünyasına yönelmeli. Türkiye’nin, geleceğini Avrupa’da değil, Avrasya’da hassaten Türk dünyasında araması gerektiğini düşünenler de aynı gerekçelerle karşı çıkıyor. Avrupa medeniyeti Türk kültürünü ortadan kaldıracak ve Türkiye’nin dış ticaret politikasını Brüksel belirleyeceği için asırlar sonra elimize geçen Türk dünyası ile birleşme fırsatı kaçırılmış olacak.
     <br/>
     <br/>
     Yeni onaylanan AB anayasası ve 100 bin sayfayı bulan AB müktesebatı din devlet ilişkilerini düzenleyen yasalar ve mevzuat içermiyor. Din devlet ilişkileri, ulus devletlerce düzenleniyor. Dolayısıyla, Türkiye’nin bu işbirliğinden dini olarak korkmasını gerektirecek bir husus yok. İkinci olarak, Türkiye’nin AB üyeliği Türkiye’nin İslam ülkeleri nezdindeki yerini güçlendirecektir. İslam ülkelerinin tamamının Türkiye’ye vermiş olduğu destek de bunu gösteriyor. Türkiye, AB içerisindeki ve Avrupa’daki Müslümanlarla da daha yakın temas kurma imkanı elde etmiş olacak. AB üyelik adayı Türkiye’nin, İslam Konferansı Teşkilatı Genel Sekreterliği’ni yürütüyor olması ve İSEDAK daimi başkanlığını yürütmesi bunun delili. Son olarak, AB ile ilişkiler Türk dünyası ile ilişkilere de ivme kazandıracak. Türkiye ve Türki cumhuriyetlerin üyesi bulunduğu Ekonomik İşbirliği Örgütü (ECO), 1963 Ankara Anlaşması’ndan bu yana AB Ortak Dış Ticaret düzenlemelerinden muaf olduğundan Türk cumhuriyetleriyle ilişkiler daha da güçlenecek. Türkiye, onların AB pazarına girişlerinde bir kapı olacak.
     <br/>
     <br/>
     Her iki grubun ifade ettiği bölgesel açılımlar, Türkiye için kağıt üzerinde daha faydalı sonuçlar verebilir. Ancak gerek Ortadoğu gerekse Türk dünyası önemli bir alternatif olmakla birlikte henüz ileri seviye işbirlikleri için yeterli siyasi ve ekonomik güç ve iradeye sahip değil. Türkiye, AB üyesi olmakla ekonomik olarak güçlenecek, istikrarlı bir kalkınma sürecine girecek ve siyasi ağırlığı tahmin edileceği gibi artacak. Türkiye’nin AB üyesi olmaması halinde, dikkat çeken bir husus, sınırlarımızda yeni bir “süper güç” ile yaşamak zorunda kalacağımız. Ekonomik olarak ABD kadar güçlü, askeri olarak ABD’den sonraki en güçlü ordu ile sınır komşusu olacağız. Sovyetler Birliği ile uzun komşuluk ilişkilerimizin verdiği tecrübelere bakarak, “süper güç” ile komşuluk yapmanın hiç de kolay olmadığı hemen söylenebilir. Son olarak, Türkiye AB’den tarih alamaz ve üyelik süreci anlamlı bir şekilde devam etmez ise, bölgesel dengeler itibariyle ABD ile daha yakın ve bağımlı ilişkiler kurmak zorunda kalacak. Sonuç olarak, mevcut şartlarda AB üyeliği Türkiye için daha avantajlı bir görünüm arz ediyor.
     <br/>
     <br/>
     Egemenlik paylaşımı
     <br/>
     <br/>
     “Türkiye, üyelik durumunda egemenlik haklarının önemli bir kısmını Brüksel’le paylaşmak zorunda kalacak.” eleştirisi de üyelik karşıtı tezlerden birini oluşturan gerçekçi bir tespit. Yeni anayasanın yürürlüğe girmesi ile hukuki düzenlemelerin neredeyse yarısı Brüksel’de gerçekleşecek. Avrupa Konseyi, Avrupa Parlamentosu ve AB Adalet Divanı kararları, anayasamızın ve parlamentomuzun üstüne çıkacak. Türkiye, egemenliğini Kıbrıs Rum Kesimi ve Yunanistan ile de bir yönüyle paylaşmak zorunda kalacak. Ama, unutulmaması gereken Türkiye’nin de diğer üyelerin egemenliklerini paylaşacak olması. Yani, Yunanistan, Fransa, Almanya gibi diğer 25 üye egemenliklerini Türkiye ile paylaşmak zorunda kalacak. Hatta Türkiye, Almanya dışındaki üyelere göre, karar sürecinde daha güçlü olacağı için üyeler arasında daha avantajlı bir konuma bile geçecek.
     <br/>
     <br/>
     Türkiye’de AB karşıtlığını besleyen diğer bir unsur da, AB’nin siyasi kriterleri arasında yer alan “insan hakları, demokrasi, hukukun üstünlüğü ve azınlık hakları” konularında takipçisi olduğu bazı düşüncelerin, Türkiye’de siyasi ve güvenlik zaafı oluşturarak ülke bütünlüğüne zarar vereceği endişesi. Son zamanların moda tabiri ile bu endişeye “Sevr Sendromu” demek mümkün. AB’nin, Türkiye’ye karşı diğer adaylara göre daha hassas denetim ve izleme mekanizması oluşturduğu bir gerçek. Azınlıklar, demokrasi ve insan hakları konusunda da daha ileri talepleri ve sorgulamaları var. Ancak, bugüne kadar AB üyesi olup da bölünen ülke olmadı. Hatta, “kadife ayrılık” yaşayan Çek ve Slovokya, AB üyesi olunca bir yönüyle yeniden birleşmiş olacaklar. Türkiye’nin de üye olması halinde atılan adımların bölünmeye sebep olması ihtimali zayıf. Ülke içinde ifade ve düşünce özgürlüğünün, ana dilde yayın ve öğrenim hakkının Türkiye’yi bölmediği de yaşanarak görüldü. Yani, vehimlerden beslenen anlamsız bir “özgürlükler korkusu” yaşadığımız görüldü.
     <br/>
     <br/>
     Sivillerin tam denetiminde bir yönetim ve MGK’nın konumunun icranın önüne geçmeyip danışma kurulu fonksiyonu icra etmesi talepleri de Türkiye’nin güvenliğini zaafa uğratmayacak. Çünkü bu uygulamalar, ABD dahil batılı ülkelerde mevcut. Seçilmişler, atanmışların önünde icracı bir görev üstlenmeli ki, halk seçtikleri temsilciler vasıtası ile yönetilsin, yani tam demokrasi uygulanmış olsun. Aynı şekilde, YÖK ve RTÜK gibi kurumlardan askeri üyenin çıkarılması, DGM’lerde askeri hakimlerin çekilmesi de, hukukun tarafsızlığı ve üstünlüğü konusunda atılmış adımlar. İşkenceye sıfır tolerans tanınması, basın özgürlüğü, ifade özgürlüğü, dilekçe özgürlüğü ve kamu yönetimi ve bütçe şeffaflığı gibi konularda ısrarlı taleplerle sivil toplumun önünün açılması baskısı da Türkiye’de demokrasi ve insan haklarının tam olarak yerleşmesini hedefliyor.
     <br/>
     <br/>
     Bu taleplere direnmek tersten okunduğunda, ortaya anlamsız bir direnç tablosu çıkıyor. “Türkiye’de tutukluluk ve gözaltı konusunda keyfi davranışlar sürmeli. İşkence güvenlik birimlerinin suçluya ulaşmak ve caydırmak için tabii hakkıdır. Yargı bağımsız olmalı, ama gerektiğinde ulusal çıkarlar için siyasi kararlar alabilmeli. Rejimin korunması için hakim ve savcılar, ast-üst ilişkisi içerisinde görev yapmalı. Türkiye, özel şartları sebebi ile seçilmişler değil, atanmışlar tarafından yönetilmeli. İktidarlar seçimle değişmeli, ancak derinlemesine muktedir olamamalı. Rejimi korumakla görevli ordumuz, ulusal güvenliği ilgilendiren konular dışında, eğitim, medya ve ekonomi kurullarında da yer almalı. Gerektiğinde, ‘durumdan vazife’ çıkararak darbe ya da post-modern darbeler yapılabilmeli. İnsanlar ana dillerini hiçbir şekilde kullanmamalı. Kültürel haklar, bireysel kimlikler, farklı kültür ve diller yasaklanmalı. Rüyasını ana dilinde görse bile, müzik dahil hiçbir alanda bu dili kamuya açık kullanmamalı. Zaten bu diller, Türkçe’nin uydurma birer lehçesidir. Azınlıklar, Lozan Anlaşması ile belirlenmiştir, ama ülke güvenliği ve gelecek nesillerin bekası için onların, vakıf malları ile mülklerini devletleştirebilmeliyiz. Azınlıklar, vergi verip ülke vatandaşımız olsalar bile, ‘yabancı’ sınıflandırmasında kalmalı, subay yapılmamalı, önemli bürokratik görevlere getirilmemeli. Türkiye’de insanlar şiddet içermese bile düşüncelerini serbestçe söylememeli. Türk basını özgür yayın yapıp farklı görüşlere yer vermemeli. Din ve inanç özgürlüğü de, laik sistemin sürdürülmesi için devletin denetimi ve kontrolünde kalmalı...”
     <br/>
     <br/>
     Bu ters okumaları çoğaltmak mümkün. Ortaya ilginç bir tezat çıkıyor. Bu liste, bir yönüyle insanın en tabii haklarına direnç içeriyor. Özgürlük korkusu, önyargılar, vehimler ve belirsizliklerden besleniyor. Kötü olan, Tanzimat’tan bu yana bütün bu değişimlerin dış baskılar ile gerçekleşmesi. Türk aydınları ve yönetim kadrolarının, bu dönüşümü kendi inisiyatifleri ve uzun fikri tartışmalar neticesinde uzlaşarak ve benimseyerek gerçekleştirmemeleri. Bu sebeple AB çevreleri, Türkiye’de yaşanan hızlı reform sürecinin halk için mi yapıldığıni yoksa AB’nin şartlarını kağıt üstünde acele bir şekilde tamamlamayı mı hedeflediğini halen tartışıyor. Türkiye’de, reformların yasal olarak çıkarıldığı gibi, uygulamaya geçirilmesini de takip etmek için gayret sarf ediyor.
     <br/>
     <br/>
     Türkiye, 17 Aralık’ta tarih alsa da almasa da önünde kendisini sorgulayacak, akl-ı selimle hareket edebilecek önemli bir zaman dilimi bulacak. Yaşanan bu değişim süreci, toplumsal mutabakatla devlet politikasına dönüşmedikçe, 17 Aralık’ta “evet” çıksa bile bu Türkiye’nin kurtuluşu olmayacak. Türkiye, sorunlar yumağı, siyasi ve ekonomik krizler veya dış yönlendirmelerle yoluna devam edecek. 17 Aralık’ta “hayır” çıkması da, bütün kayıplarına rağmen Türkiye için her şeyin sonu anlamına gelmeyecek. Norveç gibi, İsviçre gibi AB üyesi olmadığı halde, AB standartlarını yakalamış ve hatta üstünde devletler olduğu gibi, dünya da Avrupa’dan ibaret değil. Türkiye, yeni bir zeminde bu kez kendisi olarak yeni bir hayat sahası kurar. Bu belki zaman alır ve çok daha sancılı olur, ama Türkiye başat konumda olur.
     <br/>
     <br/>
     Avusturya Dışişleri Bakanlığı eski Müsteşarı Albert Rohan’ın tespiti içerisinde, kaybedilecek ve kazanılacaklar olacak. Tarih verilsin veya verilmesin, İstanbul “Constantinople” olmayacak, belki İstanbul tüm dünyaya yeniden kendini ifade edeceği bir sürece girecek. 17 Aralık, tarih verilsin veya verilmesin, Türkiye için tarihi kırılma noktasını teşkil edecek.
     <br/>
     <br/>
     17 ARALIK’TA NELER OLABİLİR?
     <br/>
     <br/>
     Avrupa Birliği üyeleri arasında 17 Aralık Brüksel Zirvesi yaklaştıkça Türkiye ile ilgili sıkıntılar gün yüzüne çıkıyor. Fransa başta olmak üzere Avusturya, Hollanda, Danimarka ile iki yeni üye Güney Kıbrıs ve Slovenya’dan aykırı sesler yükseliyor. Liderler zirvesine sunulmak üzere hazırlanan taslaklar, son ana kadar sorunun devam edeceğini gösteriyor.
     <br/>
     <br/>
     Taslaklarda, Türkiye ile “imtiyazlı ortaklık” kurulmalı tezine açık kapı bırakılmaya çalışılıyor. Ancak, Türkiye’nin bunu kabul etmeyeceği bilindiğinden müzakere sürecinin açık uçlu olduğunu belirten güçlendirilmiş bir ifade kullanılmaya çalışılıyor. Genişleme, AB’nin yeni üyeleri sindirme kapasitesi ile entegrasyonun sürdürülebilir olmasına bağlanıyor.
     <br/>
     <br/>
     Brüksel’den sızan taslaklarda, Türkiye’den dolaylı bir ifade ile Kıbrıs Rum Kesimi’ni tanıması isteniyor. AB, Türkiye’yi 1963 Anlaşması’nı AB’nin 10 yeni üyesine teşmil edecek ek protokolü imzalamaya davet ediyor. 10 yeni üye arasında Ada’nın tamamını temsil eden Kıbrıs Rum Kesimi de var. Türkiye, Rum Kesimi gemilerine limanlarını ve uçaklarına havaalanlarını açma baskısı ile de karşı karşıya. Türkiye, Rumlar’ı resmen tanımadan, Gümrük Birliği kurallarını uygulamayı planlıyor. Burada dikkat çeken, Rumlar’ın bundan böyle Yunanistan’ın da desteği ile Türkiye ile ilgili tüm kararlarda sorun çıkarıp dayatma yapmaya kalkacakları.
     <br/>
     <br/>
     Yunanistan da, Ege sorunlarının çözümünü bildiriye sokmak için yoğun gayret gösteriyor. Basına sızan taslaklarda, 1999 Helsinki Zirvesi kararlarına atıfta bulunuluyor, üye ülkelerle “sınır sorunlarının” Lahey Adalet Divanı’na götürülmesi isteniyor. Helsinki’de, görüşmeler yoluyla şayet çözüm bulunamazsa, sınır sorunlarının 2004’ten sonra Lahey’e götürülebileceği ifade ediliyordu. Kağıt üzerinde Türkiye’nin üyeliğine karşı çıkmıyor görünen Yunanistan, bu şekilde Kıbrıs ve Ege’de avantaj elde etmeyi planlıyor.
     <br/>
     <br/>
     Taslak bildirilerde dikkat çeken bir husus da Türkiye’deki reform sürecinin geri dönüşsüz olduğunun, uygulamaların AB Komisyonu’nun sıkı izlemesi altında olacağının belirtilmesi. Taslaklarda, işkence ve kötü muameleye sıfır tolerans gösterilmesine de atıfta bulunuluyor.
     <br/>
     <br/>
     Serbest dolaşıma kalıcı sınırlamalar, tarım alanında geçici muafiyetler, müzakerelerin askıya alınabilmesi gibi hususlar da Türkiye’ye atıfta bulunulmadan, “Görüşmelerin Çerçevesi” bölümünde ifade ediliyor. Aynı şekilde, Türkiye’nin 2014’ten önce üyeliğinin ekonomik sebeplerden dolayı mümkün olmayacağı ima ediliyor.
     <br/>
     <br/>
     Taslak’ta aksi belirtilse bile, Türkiye’ye diğer adaylarla eşit muamele edilmiyor. Hırvatistan ile ilgili bölüm, Türkiye’nin aksine kısa ve son derece net. Hırvatistan ile savaş suçlularını iade etmesinin hemen ardından müzakerelere başlanması çağrısı yapılıyor.
     <br/>
     <br/>
     17 Aralık’ta Türkiye ile ilgili bu şartların hangilerinin yer alacağı veya bunlara nelerin ekleneceği ortaya çıkacak. Bazı AB üyelerinin bilinen Türkiye korkuları, halihazırda büyük oranda taslaklara yansımış durumda.
     <br/>
     <br/>
     Başbakan Recep Tayyip Erdoğan ve Dışişleri Bakanı Abdullah Gül, Türkiye’nin karşı tezlerini Avrupalı muhataplarına değişik yollarla ulaştırdı. Türkiye’nin, 17 Aralık ile ilgili olmazsa olmazları ise şunlar: Türkiye’ye net bir müzakere tarihi verilmeli; müzakereler üyelikle sonuçlanacak şekilde yürütülmeli; Kıbrıs’ın tanınması bir şart olarak öne sürülmemeli; Türkiye’ye yeni şartlar ileri sürülmemeli; serbest dolaşıma sınırlamalar gibi konular müzakere sürecinde şekillenmeli.
     <br/>
     <br/>
     Tarihi 17 Aralık zirvesi ile ilgili kritik soru şu: “AB liderleri, bugüne kadar olduğu gibi büyük bir diplomatik beceriyle, Türkiye aleyhtarı grupların isteği ve Türkiye’nin taleplerini 17 Aralık’ta uzlaştırabilecek mi? Uzlaşma sağlanamazsa, ilişkilerin seyri ne olacak?
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051003211945js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19079&yorum=2467), [web.archive.org (arşiv bağlantısı)](http://web.archive.org/web/20051003211945/http://aksiyon.com.tr:80/detay.php?id=19079&yorum=2467)
