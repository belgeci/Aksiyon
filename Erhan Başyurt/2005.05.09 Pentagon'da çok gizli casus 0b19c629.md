# Pentagon’da çok gizli casus

*Erhan Başyurt 2005.05.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Süper güç Amerika, bir ucu İsrail’e uzanan yeni bir casusluk hadisesine daha sahne oluyor. FBI özel ajanı Catherina M. Hanna, üç yıl sürdürdüğü soruşturma sonrasında 3 Mayıs 2005’te mahkemeye suç duyurusunda bulundu. Ajan Hanna, 29 yıldır Savunma Bakanlığı Pentagon’da görev yapmakta olan 58 yaşındaki Albay Lawrence Anthony Franklin’i, “ÇOK GİZLİ” bilgi ve belgeleri paylaşmakla suçladı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hanna’nın sunduğu 10 sayfalık iddianameye göre, Albay Franklin 26 Haziran 2003’te Doğu Virginia Arlington’da bir restoranda iki ABD vatandaşı ile buluştu. Öğle yemeğinde Franklin, bilgileri paylaşması mümkün olmayan iki Amerikalı’ya Irak’taki ABD güçlerine yönelik potansiyel saldırılara ait 25 Haziran 2004 tarihli “ÇOK GİZLİ” belgeleri verdi ve onlardan bunu kullanmamalarını istedi.
   <br>
    <br>
     Franklin ile yemekte buluşan isimler, Amerika İsrail Kamu İşleri Komitesi (American Israel Public Affairs Committee, AIPAC) isimli İsrail yanlısı güçlü lobi kuruluşunun iki üyesiydi. Suçlamalara maruz kalan AIPAC Araştırma Direktörü Steven Rosen ve AIPAC Dış Politika Direktör Yardımcısı Ortadoğu Uzmanı Keith Weissman, AIPAC’taki görevlerini mahkeme başlamadan kısa süre önce 20 Nisan 2005’te terk ettiler. Rosen’ın avukatı Abbe Lowell 5 Mayıs tarihli USA Today’de yayınlanan beyanatında, “Steven Rosen, Franklin’den hiçbir belge veya bilgi almamıştır; Franklin de asla farklı bir beyanat vermeyecek.” diyor. Avukatlar, Franklin’in soruşturmanın merkezinde olması gerektiği görüşünde.
     <br/>
     <br/>
     26 Haziran’da “ÇOK GİZLİ” belgeleri iki AIPAC görevlisi ile paylaştığı tespit edilen Franklin’in evinde mahkeme izni ile 30 Haziran’da yapılan aramada da 38 tanesi “ÇOK GİZLİ” damgalı, hükümete ait toplam 83 adet gizli belge bulunmuş. “ABD’ye zarar verecek veya yabancı bir ülkeye avantaj sağlayacak ulusal savunmaya ait sınıflandırılmış bilgileri, bunları paylaşmaya yetkisi olmayan insanlara vermek”le suçlanan Franklin’in, 10 yıla kadar ceza alması söz konusu. Franklin, ruhsatlı silahı ve pasaportunu teslim ederek, 100 bin dolar kefalet karşılığında tutuksuz yargılanmak üzere serbest bırakıldı. İlk duruşma 27 Mayıs’ta gerçekleşecek. Franklin’in avukatı John Richards, 4 Mayıs’ta AP ajansına verdiği demeçte müvekkilinin beraat edeceğine inandığını söylüyor.
     <br/>
     <br/>
     Franklin’in AIPAC ile sadece Irak’la ilgili dosyaları değil, İran’a ait ‘ÇOK GİZLİ’ belgeleri de paylaştığı ifade ediliyor. Soruşturmanın devamında cevabı aranan asıl soru, AIPAC yetkililerinin bu belgeleri aldıktan sonra İsrail’e ulaştırıp ulaştırmadıkları. Zira, 1985’te Jonathan Pollard’ın İsrail hesabına casusluk yaptığı tespit edilince, İsrail’in devlet olarak Amerika’da istihbarat toplaması yasaklanmış. Pollard, ABD’den gizli bilgi ve teknolojileri sızdırmakla suçlanmış ve casusluk yaptığı ispat edilerek 1987’de ömür boyu hapse mahkum edilmişti. ABD Deniz Kuvvetleri’nde istihbarat uzmanı olan Pollard, “bir oda dolusu bilgiyi” İsrail’e sızdırmıştı. Aslen Musevi olan Pollard’ın, füze teknolojisine dair bazı bilgi ve kriptoları da aktardığı ve İsrail’in kendi güdümlü füzeleri için bunları kullandığı tahmin ediliyor. İsrail, mahkeme süresince casusluk iddialarını reddetti. Ancak, Pollard mahkum olunca kabul etti. İsrail, 1998’de Pollard’a jest yaparak vatandaşlık verdi. Pollard, halen ABD’de cezasını çekiyor.
     <br/>
     <br/>
     Özel ajan Hanna’nın mahkemeye sunduğu ilk suç duyurusunda İsrail’e yönelik bir ithamı yok. Ancak Hanna, 10 sayfalık suç duyurusunda elindeki istihbarat bilgilerinin bunlarla sınırlı olmadığını, kendisinin sadece soruşturmanın başlaması için yeterli olacak kadarına yer verdiğini belirtiyor. Bu ifadeler, duruşmaların ileri safhasında İsrail’in de gündeme gelebileceğini gösteriyor. Çünkü casuslukla suçlanan Franklin’in, İsrail’in Washington Büyükelçiliği politika sorumlusu ve İran’ın nükleer silah programı uzmanı Naor Gilon ile de sık sık görüştüğü belirtiliyor. İsrail Dışişleri Bakanı Silvan Shalom, 30 Ağustos 2004’te yaptığı açıklamada isim vermeden Franklin ile bir elçilik görevlisinin sık sık görüştüklerini doğrulayarak, bunun sıradan bir durum olduğunu belirtti. Gilon da aynı dönemde İsrail’de yayınlanan günlük Maariv gazetesine verdiği demeçte, “Ellerim temiz.” açıklamasında bulundu. Yani, Gilon ile ilgili iddiaların da davanın ilerleyen safhalarında ortaya çıkması söz konusu olabilir.
     <br/>
     <br/>
     Casusluk soruşturması derinleşebilir
     <br/>
     <br/>
     Casusluk suçlamasının baş ismi Franklin, Musevi değil Katolik. 1976’da Hava Kuvvetleri’nde göreve başlayan Franklin, 1979’da Savunma İstihbarat Ajansı’na (DIA) atanıyor. Ancak Franklin’in, yedek subaylığını ABD’nin İsrail’deki Büyükelçiliği’nde yaptığı, MOSSAD veya İsrailliler ile bağlarının da bu dönemde kurulduğu sanılıyor. FBI’nın casuslukla suçladığı Franklin, Haziran 2003’te vazifeden el çektirildiğinde, Savunma Bakanlığı Yakın Doğu ve Güney Asya Ofisi’nde İran uzmanı olarak görev yapıyordu. Söz konusu birim halen Savunma Bakanlığı’nın üç numaralı ismi olarak öne çıkan Savunma Bakan Yardımcıları’ndan Douglas Feith’e bağlı. Yakın Doğu ve Güney Asya Ofisi’nin başında ise emekli Amiral William Luti var. William Luti, istihbarat konularında uzman bir isim. Geçmişte, İsrail’in sağcı Likud Partisi’ne danışmanlık yaptı.
     <br/>
     <br/>
     Franklin soruşturmasının Pentagon’un üç numaralı ismi Douglas Feith’e kadar ulaşması mümkün. Feith, 26 Haziran’da, ilginç bir şekilde casusluk suçlamasına konu olan Franklin-AIPAC öğle yemeğinin yıldönümünde bu görevini bırakacak. Feith, geçmişte İsrail’de avukatlık yapmış, daha sonra da Richard Perle ile birlikte İsrail’in Washington’daki lobiciliğini üstlenmişti. Sağcı Likud Partisi’ne raporlar da hazırlayan Feith hakkında da geçmişte İsrail ajanı suçlaması yapılmıştı. Harvard mezunu Feith, 1972’de de İsrail’e gizli bilgi aktarmak suçlaması ile Ulusal Güvenlik Konseyi’ndeki Ortadoğu uzmanlığı görevinden uzaklaştırıldı. Ancak Savunma Bakanlığı’nda Uluslararası Güvenlik Politikaları dairesinde görev yapan yakın dostu Richard Perle tarafından 1982’de “özel danışman” olarak atandı. Ardından Perle’ün yardımcılığına yükselerek, 1986’ya kadar bu görevi sürdürdü.
     <br/>
     <br/>
     Franklin davası, her yönüyle ilginç özellikler taşıyor. Davanın bundan sonra alacağı seyir geçmişte de benzer suçlamalara maruz kalan güçlü lobi kuruluşu AIPAC’ın saygınlığına gölge düşürebileceği gibi, İsrail’i de zor durumda bırakabilir. ABD’den yılda 2 milyar doları aşkın hibe yardım alan İsrail, en yakın müttefikine yönelik çalışmaları şayet iddia edildiği gibi ispatlanırsa, zor bir süreç yaşayacaktır. Davanın alacağı seyir, Başkan George W. Bush yönetiminde etkin ve ağırlıklı olarak Savunma Bakanlığı’nda üstlenen yeni-muhafazakarları (neocons) da zor durumda bırakabilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21163), [web.archive.org (arşiv bağlantısı)](http://web.archive.org/web/20070611110129/http://www.aksiyon.com.tr:80/detay.php?id=21163)
