# İrtica nöbetleri haziranda tutuyor

*Erhan Başyurt 1999.06.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yani, garip bir şekilde irtica nöbetleri çoğunlukla terfi ve tenzillerin belirlendiği haziran ayında tutmuş.
  </font>
 </div>
 <div id="newsText">
  <font class="detail-text">
   Aslında Emniyet Raporu'nda da aynı şekilde terfi ve atamalarda etkili olmak amacı yattığı, sızdırılan isimler arasında dindar olmayan, ancak başarılı olan polis memurlarının "irticacı" olarak yaftalanması ile ortaya çıkmıştı.
   <br/>
   <br/>
   Ancak, Fethullah Gülen karşıtı kampanyanın bu dönemde yapılması ile ilgili iddialar bunlarla sınırlı değil. Zamanlamayı Abdullah Öcalan'ın İmralı'da yapacağı son savunma ve açıklamalardan korkan insanların ve tarihi davanın kararı öncesinde Öcalan'ın dostlarının gündemi değiştirme girişimleri olarak görenlerin sayısı da hiç az değil. Zira, Abdullah Öcalan daha tutuklanmadan önce elVasat, Le Monde ve MedTv'de daha sonra da İmralı'daki ilk savunmasında birçok üst düzey devlet görevlisiyle teması olduğunu iddia etmiş, Genelkurmay Başkanlığı da yaptığı iki açıklama ile bunu reddetmişti.
   <br/>
   <br/>
   Burada belki üzerinde durulması gereken Öcalan'ın 1970'lerin silahlı eylemcisi Mahir Çayan'ın fraksiyonu içerisinde yer aldığı ve bu fraksiyonun da 9 Martçılar olarak bilinen "cunta" tarafından "mısır patlatır gibi bomba patlatmak" için kullanıldığı. Çayancı bir çizgide PKK'yı kuran Öcalan ile temas kuranlar için de işte bu bir dönem Çayan'ı kullanan cuntacıların devamına atıfta bulunuluyor.
   <br/>
   <br/>
   Arabulucu el-Fetihçiler devrede
   <br/>
   <br/>
   Yani bir dönem Çayan ile temasa geçenler, şimdi de rahatlıkla Öcalan ile temasa geçmiş olabilirlerdi ve dostları Öcalan'ın davasını gölgede bırakacak bir gelişmeye ihtiyaç vardı. O da, ancak Fethullah Gülen olabilirdi. İlginçtir Fethullah Gülen ile ilgili kasetleri de Öcalan'ın savunmasında arabulucu olarak adı geçen Faik Bulut servise sokarken, yine Öcalan'ın itiraflarında adı arabulucu olarak geçen bir başka isim İsmail Nacar kapı kapı dolaşıp "Bunlar Batıniler gibi, işte tezim" deyip duruyordu.
   <br/>
   <br/>
   O Faik Bulut ki, Ali Kırca'ya saat 15.00'te kaseti ulaştırmış ve iptal aşamasındaki programın illa da o gece yapılmasını sağlamıştı. PKK gibi elFetih örgütünde eğitim görmüş Bulut'un kaseti programa ulaştıran aracısının ise, emekli Orgeneral Kemal Yavuz olduğu iddiaları gazetelerde yer alıyordu. Nitekim aynı Yavuz, Siyaset Meydanı programından önce BRT'de katıldığı bir programın çekiminden sonra yapılan bir sohbette "Fethullah Gülen'in ipi çekildi. Bir daha Türkiye'ye dönemeyecek, göreceksiniz" kehanetinde bulunuyordu. Aslında aynı kehaneti 10 Ocak 1999'da "Fethullah Emniyeti ele geçirdi" kapağı ile çıkan Aydınlık Dergisi de 6 Eylül 1998 tarihli kapağında "Genelkurmay"ın yeni hedefi Fethullah'ı bitirmek" şeklinde dile getiriyordu. Aydınlık ki, başyazarları ve fikir babaları Doğu Perinçek bizzat Öcalan ile başbaşa görüşmüş bir devrimci!
   <br/>
   <br/>
   İlginçtir Öcalan ile görüşen ve isimleri 28 Şubat döneminde BÇG'nin kaynakları ve sözcüleri olarak geçen bu "arabulucular" şimdi Fethullah Gülen karşıtı bir kampanyanın tam göbeğinde yer alıyorlardı. Darbeci ve yine elFetih eğitimli tescilli tetikçilerden oluşan STKB'cileri de yanlarına alan yukarıdaki grup, o gece yine eski bir 9 Martçı Ali Kırca'nın programında meydanı boş bulmuş çocuklar gibi şendiler.
   <br/>
   <br/>
   Fethullah Gülen kasetlerinin neden bu dönemde ortaya çıkarıldığına yönelik kayda değer bir diğer iddia ise, Ankara kulislerinde bizzat TBMM'de görev yapan milletvekillerinin dile getirdikleri. Onlara göre, Fethullah Gülen kullanılarak cumhurbaşkanlığı süresi uzatılması tartışılan Süleyman Demirel yıpratılmıştı.
   <br/>
   <br/>
   "Gaye Demirel ve Ecevit'i yıpratmak, MHP'yi test etmek"
   <br/>
   <br/>
   DYP'li bir milletvekilinin bu açıklamalarına Turkish Daily News gazetesi başyazarı İlnur Çevik de katılıyor. Çevik, DemirelGülen görüntüleri bizzat vurgulanırken, Karadayı'nın ödül almayı reddettiğinin üzerinde durulduğunu, bu yolla da Çankaya'ya "asker" kökenli isimlerin hazırlanmaya çalışıldığını ifade ediyor. DSP'li bir milletvekili ise, Fethullah Gülen ile olan ilkeli dostluğu sebebiyle Başbakan Bülent Ecevit'in de yıpratılmak istendiğini iddia ediyordu. Aynı kaynaklar bir husus üzerinde daha duruyorlar, "Bu yöntem ile MHP'nin tepkisi ve çıkış kapasitesi de ölçülüyor".
   <br/>
   <br/>
   Bütün bunların ışığında söylenecek pek fazla bir şey yok aslında. Açık ve net olan devlet içinde ve dışında yasadışı örgütlenmeye sahip bir grup var ve bunlar için "irtica raporları" sadece kendilerini hedeflerine ulaştıracak birer vesile olmaktan başka bir anlam taşımıyor. İşin garibi devlete sızmış bu insanlar kendilerini perdeleyebilmek için, hiç alâkası yokken Fethullah Gülen örneğinde olduğu gibi, başkaları hakkında kasıtlı ve çarpıtma raporlar sızdırmaları, bu yolla da terfi ve tenzillerde etkili olmaları. Ancak devlete karşı, değil dışarıdan içeriden bile olsa "şantajla" bir yere varılmayacağının örnekleri ile dolu tarih.
   <br/>
   <br/>
   Katkıda bulunanlar: Adnan Öksüz (Ankara), Aydoğan Vatandaş (İstanbul)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5226), [web.archive.org (arşiv bağlantısı)](http://web.archive.org/web/20140116111859/http://www.aksiyon.com.tr:80/aksiyon/newsDetail_getNewsById.action;jsessionid=96A67D8EFB973A48FDB59B433ADE2D95?newsId=5226)
