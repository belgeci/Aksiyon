# Necertanije kanda boğuldu

*Erhan Başyurt 1999.03.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Slobodan Miloseviç, 1986 yılında bir komplo ile Komünist Parti'nin liderliğine geldiğinde, herkes hukukçu ve ekonomist olan bu genç liderden değişen dünya düzeni doğrultusunda yeni atılımlar yapmasını bekliyordu.
  </font>
 </div>
 <div id="newsText">
  <font class="detail-text">
   Ancak o, 1989 yılında Sırbistan Devlet Başkanı olduğu günden bu yana, hep savaşların arkasındaki adam oldu. Ülkesini barışçı bir şekilde "halkların kardeşliği" ilkesi ile ileriye götürmesi beklenen Miloseviç, "Büyük Sırbistan" hayali peşinde "Balkan Kasabı" unvanını elde edecekti.
   <br/>
   <br/>
   Öğretmen olan annesi ve teolojist olan babasının intihar ettiği belirtilen 58 yaşındaki lider Miloseviç, 1985 yılında Sırp Bilimler Akedemisi'nin yayınladığı "Necertanije Memorandumu"nu hayata geçirmek için uğraştı. Söz konusu Memorandum, 14'üncü yüzyılda kısa bir süre hayat bulan Stefan Dusan'ın Sırp Krallığı'nı yeniden hayata geçirmeyi planlıyordu. Memorandum ile BosnaHersek, Hırvatistan, Slovenya, Karadağ ve Makedonya'daki Sırplar'ın tek bir devlet altında birleştirilmesi hedefleniyordu. Memorandum'un dikkat çeken bir başka yönü de, Yugoslavya Federasyonu içerisinde ekonomik yatırımların Slovenya ve Hırvatistan'a kaydırıldığı ve aslen Hırvat olan Katolik Josep Broz Tito'nun Ortodoks olan Sırbistan'ı parçalamak için kasıtlı olarak bu topraklar içerisinde Kosova ve Voyvodina özerk cumhuriyetlerini ilan ettiği iddiasıydı.
   <br/>
   <br/>
   "Balkan Kasabı" olarak da ün salan Miloseviç de, bu "Büyük Sırbistan Planı"nı arkasına aldığı milliyetçi destekle adım adım uygulamaya çalıştı. Miloseviç, ilk olarak 1987 yılında Özerk Kosova'ya el attı. Buradaki bağımsızlık isteyen ve özellikle 1980'de Tito'nun ölümünü müteakip artan Arnavut milliyetçiliğine karşı sert çıkışlar yaparak popülaritesini artırdı. Bu rüzgar onu, 1989 yılında Devlet Başkanlığı'na taşıyacaktı. Bu tarih, Sırp Krallığı'nın Osmanlı Sultanı Muradı Hüdavendigâr tarafından yıkıldığı yıla denk geliyordu. Miloseviç, bu yenilginin 600'üncü yıldönümünde, Kosova'nın özerkliğini kaldırarak Büyük Sırbistan yolunda ilk kıvılcımı da patlattı. Arnavutlar'ın bu tek taraflı feshe cevabı beklenildiği kadar sert olmadı. Olaylar çıktı, 20 kişi hayatını kaybetti. Arnavutlar, kendi seçimlerini ve resmi olmayan hükümetlerini kurarak kararı protesto ettiler.
   <br/>
   <br/>
   Miloseviç'in çıkışları, 6 cumhuriyetten oluşan Yugoslavya Federasyonu'nun 1991 yılında dağılması ile hız kazandı. Eski Yugoslavya Federasyonu bu tarihten itibaren kanlı bir sürece girdi. Kendilerini Yugoslavya Federasyonu'nun baskın etnik grubu olarak gören Sırplar ve liderleri Miloseviç, bağımsızlık kazanan diğer cumhuriyetlerdeki Sırplar'ı Büyük Sırbistan'ı kurabilmek için kışkırtmaya başladılar.
   <br/>
   <br/>
   Miloseviç, 1991 yılında önce Slovenya'daki Sırp azınlığı kışkırttı, ancak Batılı ülkelerin tepkisi üzerine sonuç alamadılar. Bunu 1991 yılında Hırvatistan'daki Sırplar'ın ayaklanması takip etti. Nüfusun yüzde 12'sini oluşturan Sırplar, Hırvatistan'ın yaklaşık dörtte birinde bağımsız Krayina Sırp Cumhuriyeti'ni ilan ettiler. Çatışmalar başta Almanya olmak üzere Avrupa ülkelerinin baskısı üzerine durakladı ve bölgeye gönderilen BM Barış Gücü Hırvatlar ile Sırplar arasında tampon oldu. Aslında, Sırplar da bağımsızlık ilan ederek istediklerine ulaşmışlardı ve buna hemen razı oldular.
   <br/>
   <br/>
   Tam olacaktı ki...
   <br/>
   <br/>
   Hırvatistan'ı müteakip bu defa da BosnaHersek Sırpları ayaklandı. 19921995 yılları arasında süren savaşta 250 binden fazla sivil insan hayatını kaybetti ve milyonlarca insan da "etnik temizlik" katliam ve tecavüzlerden kurtulabilmek için başka ülkelere göç etmek zorunda kaldı. BosnaHersek Sırpları, nüfusun yüzde 31'ini teşkil etmelerine karşın, ülkenin yaklaşık yüzde 70'ine hakim olarak Bağımsız Sırp Devleti'ni ilan ettiler. Miloseviç, Hırvatistan ve BosnaHersek Sırpları ile sürekli temas halinde oldu. Onlara silah ve diplomatik destekte bulundu. Her iki ülkedeki Sırplar'ın Sırbistan ile ortak sınırları da desteği kolaylaştırıyordu. Ancak, Miloseviç tanınmış bağımsız ülkelerin içişlerine direkt müdahale etmemek için(!) hiçbir zaman isyancı Sırpları yönettiğini resmen itiraf etmedi. Miloseviç, Hırvatistan ve BosnaHersek'te istediği sonuca ulaşırsa, arzuladığı Büyük Sırbistan için büyük bir mesafe kaydetmiş olacaktı. Her iki bağımsız Krayina ve Bosna Sırp cumhuriyetleri ile birleşilecekti. Miloseviç, Sırplar'ın en çok bulunduğu Karadağ ile birleşme konusunda da bir sorun yaşanmayacağını biliyordu. Miloseviç, mutlu sona hızla yaklaşıyordu(!).
   <br/>
   <br/>
   Ancak, 4 yıl süren bütün bu gelişmelere son noktayı koyan ve planları altüst eden gelişmeler yaşanmaya başladı, 1995 yılında. Avrupa'nın büyük oranda göz yumduğu gelişmelere, uluslararası ve iç kamuoyunun baskıları ile ABD büyük oranda müdahale etti. Yine ABD önderliğinde olmak üzere, NATO 1995'te Sırplar'a müdahale etti. Ardından da Dayton Barış Anlaşması karşılıklı olarak onaylandı. Bosnalı Sırplar savaşa son vermekle kalmadılar, bağımsızlık isteklerinden de vazgeçerek, BosnaHersek Federasyonu içerisinde bir cumhuriyet olmayı kabul ettiler. Bu gelişmelerle eş zamanlı olarak Hırvatlar da Krayina Sırpları'na müdahale ederek, bağımsız devletlerine son verdi ve ülke topraklarını tamamen kontrolleri altına aldı. Böylece umutlar yarıda kalacak ve Miloseviç'in yıllardır kan döktüğü hedefi "Büyük Sırbistan" da suya düşecekti.
   <br/>
   <br/>
   Ancak, Miloseviç için bütün bu tecrübeler ders çıkarmak için yeterli olmadı. Karadağ ile Yeni Yugoslavya Cumhuriyeti'ni kuran ve kendisi dağılan Yugoslavya Federasyonu'nun devamı olarak kabul eden Sırbistan, 1998 Şubat ayından itibaren Kosova'daki çoğunluk Arnavut Müslümanları'na yönelik şiddet kampanyası başlattı. Sırp Polis Kuvvetleri'ne ek olarak bölgeye gönderilen 40 bin Sırp askeri ağır silahlarla, kadınçocuk ayırımı yapmadan 2 binden fazla insanın hayatına kıydı. Miloseviç'in emri ile başlatılan operasyonda, 1996 yılında kurulan Kosova Kurtuluş Ordusu (UÇK)'na karşı mücadele edildiği söyleniyor, ancak tüm dünyanın gözlerinin içine baka baka sivil köyler tanklarla yok ediliyor, sivil halk öldürülüyordu. 2 milyon 200 bin nüfuslu Kosova'nın yüzde 90'ından fazlasını oluşturan Arnavut Müslümanlar'dan yaklaşık 400 bini katliamlardan kurtulmak için göç etmek zorunda kalıyordu.
   <br/>
   <br/>
   Yine NATO, yine Holbrooke
   <br/>
   <br/>
   Miloseviç, daha önce yaptığı gibi bütün uluslararası çağrıları duymazlıktan geliyor ve geçtiğimiz şubat ayında Ramboillet'de imzalanan anlaşmayı da reddediyordu. Söz konusu anlaşma Kosova'ya özerkliğinin iadesini istiyor ve bölgeye 28 bin kişilik uluslararası bir güç konuşlandırılmasını öngörüyordu. Miloseviç, sadece anlaşmayı reddetmekle kalmadı, bölgeye yeni askerler sevk ederek katliamlarını da artırdı. Miloseviç, son şansını da savaşın yayılmasından korktuğu için devreye giren ABD Temsilcisi Richard Holbrooke'ın tekliflerini Belgrad'da reddederek tüketti. BosnaHersek Savaşı'nın da arabulucusu olan Holbrooke'ın başarısız temaslarını, Bosna'da olduğu gibi yeni bir NATO müdahalesi izledi. 24 Mart Çarşamba günü başlayan NATO operasyonu böylece, Miloseviç'in yıllardır peşinden koştuğu ve uğrunda yüzbinlerce insanın kanını döktüğü, gerçekleştirmek için "tecavüz" gibi en insanlık dışı silahlara dahi başvurduğu, milyonları göçe zorlayan "Büyük Sırbistan" hayaline ikinci NATO darbesi oldu.
   <br/>
   <br/>
   Üstelik, Miloseviç sadece komşu cumhuriyetlerde değil, artık kendi topraklarında bile darbe yiyordu. Sırbistan ise, büyümek yerine iyiden iyiye küçülüyordu. Miloseviç'in peşine düştüğü bu ham hayal, Sırp halkına da aslında pahalıya mal oldu. Nitekim, ülkenin gayrisafi milli hasılası yarı yarıya azalırken, işsizlik oranı yüzde 25'in üzerine çıktı. Ne var ki, 1991 yılında gösteri yapan halkın üzerine tankları salan ve medyayı kontrolünde bulunduran Miloseviç, halen rakipsiz! Ancak, görünen o ki, Sırp katliamlarından sorumlu Miloseviç bu gidişle, uluslararası arenada Saddam'dan beter hale gelecek. Bu saatten sonra, Ramboillet'in şartlarını kabul etmesi de Sırp halkını kurtarsa bile kendisini "Balkan kasabı" olmaktan kurtaramayacak. Tabii, "Necertanije" hayali de dökülen kanlar arasında kaybolacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4895-necertanije-kanda-boguldu.html), [web.archive.org (arşiv bağlantısı)](http://web.archive.org/web/20140904073805/http://www.aksiyon.com.tr:80/aksiyon/haber-4895-necertanije-kanda-boguldu.html)
