# Irak'ta direnişin sırrı

*Erhan Başyurt Bilinmeyen-tarih*

<div>
 <font>
  <img border="0" height="1" src="/web/20050121180930im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121180930im_/http://www.aksiyon.com.tr/resim/502/40.jpg" vspace="5"/>
  </p>
 </font>
 <font class="content">
  Cihan Haber Ajansı’ndan Nevzat Bayhan ve Erhan Başyurt, Felluce’de, ABD’nin maaş verdiği Irak güvenlik güçleri tarafından direnişçilere teslim edildi.  Bu olay, hem Irak’taki direnişin boyutunu hem de ABD’nin içinde bulunduğu durumu gözler önüne seriyor.
  <br>
   Habur Sınır Kapısı’ndan Bağdat’a giden güzergâhtaki en büyük dinlenme tesisi Al—Zaitun’da sabah kahvaltısı için mola veriyoruz. Al—Zaitun, Irak standartlarına göre çok lüks ve temiz bir lokanta. Zaten kamyoncular dahil birçok yolcu, Beiji isimli bu şehirdeki lokantayı tercih ediyor. Sabah kahvaltısında “haşlanmış et” veya “şiş kebap” vazgeçilmez yemekler.
  </br>
 </font>
 <br/>
 <p>
  <font class="content">
   Farklı kahvaltı anlayışına uyum sağlamaya çalışıp, bir taraftan da yolu süzerken dışarıdan oldukça şiddetli bir patlama sesi geliyor. Camlar şiddetle sallanıyor, ama kırılmıyor. 50 metre kadar ileride gökyüzüne yükselen siyah dumanlar dikkatimizi çekiyor. Lokantanın içinde panik havası hâkim. Kadınlar bağırıyor, erkekler dışarıya akın ediyor. Lokantacı, “Korkmayın! Paniğe kapılmayan!” diye bağırıyor. Ama dinleyen yok. Tabii, hesaplar da güme gidiyor.
   <br>
    <br>
     Alnımıza dayanan silahlar
     <br>
      <br/>
      Kamera çantam elimde biz de dışarı fırlıyoruz. Rehberimiz patlama noktasına yaklaşmamızın mümkün olmadığını belirtip, Bağdat yolu trafiğe kapatılmadan hemen yola koyulmamız gerektiği uyarısında bulunuyor. Tam arabalara yöneliyoruz ki, direkt alınlarımıza yöneltilmiş silahları fark ediyoruz. Askerler kımıldayan her şeye aynı muameleyi yapıyor. Herkes, yerine dönmek zorunda kalıyor.
      <br/>
      <br/>
      Patlamanın yola döşenmiş mayının imhası sırasında gerçekleştiği söyleniyor. Beiji şehir girişinde ABD askeri ‘hummer’larının yol kenarında neden konuşlandıklarının sırrı çözülüyor böylece. Bağdat’a kadar çokça rastlayacağımız şekilde üç asker sağda, üç asker solda diz çökmüş ve ateş etmeye hazır, arama ve tarama yapıyorlar. Meğer, sabah erken saatlerde ABD devriye birliklerine taciz ateşi açılmış. Operasyonlar bu sebeple başlamış.
      <br/>
      <br/>
      Kamyon konvoyları
      <br/>
      <br/>
      Beiji, Irak’ta faal tek rafineriye sahip. Türkiye’den giden tankerler yüklerini büyük oranda burada boşaltıyor. Ya da fuel—oil yüklenip geri dönüyorlar. Türk kamyon veya tanker şoförlerine genelde Musul—Beiji yolu üzerinde saldırıyorlar. Habur’dan giriş yapan kamyonlar, konvoy oluşturup yola devam ediyor. Şayet, ABD üslerine portatif kulübe veya benzin taşıyorlarsa, bu kez üç ABD askeri kamyoneti önde, üç tane de arkada olmak üzere konvoy oluşturuluyor. 40—50 kadar kamyon bu konvoylarla saldırılardan kurtulmaya çalışıyor.
      <br/>
      <br/>
      Sabah erken saatlerde vardığımız Musul’da ana yollarda fazla asker görmüyoruz. Ancak, Beiji, Tikrit, Samarra ve Beled’den geçen Bağdat yolunda, devriye gezen veya operasyon yapan çok sayıda ABD askerî aracı görüyoruz. Bizim geçiş yaptığımız 7 Temmuz’da, Samarra’da 5, Musul’da da 1 ABD askeri öldürüldü. ABD’nin denetim kurmakta zorlandığı şehirlere, Felluce, Ramadi, Bakuba, Necef, Kerbela, Kufe, Amarra ve Nasıriye’yi de eklemek lazım. Bağdat’ta da, direnişçilere karşı güvenliğin tam tesis edildiği söylenemez. Nitekim, aynı gün şehrin göbeğinde direnişçilerle 2 saat süren çatışma yaşandı ve tek bir direnişçi bile ele geçirilemedi.
      <br/>
      <br/>
      Irak halkı neden direniyor?
      <br/>
      <br/>
      ABD liderliğindeki koalisyonun Irak’ta şu ana kadar binin üzerinde asker kaybetmesi ve bunun yüzde 80’inin Saddam Hüseyin’in devrildiği 1 Mayıs’tan sonra gerçekleşmiş olması, ABD karşıtı ciddi bir direnişin olduğunun göstergesi. Peki ama, Irak halkı kendilerini Saddam’ın zulmünden kurtaran ve Irak’ta demokrasi inşa edeceğini söyleyen ABD askerlerine neden direniyor? Saddam’ın zulmüne isyan etmeyenler, ABD liderliğindeki koalisyona neden kök söktürüyor?
      <br/>
      <br/>
      Direnişin sebeplerini beş ana madde altında özetlemek mümkün. Birincisi, Irak halkı Saddam’ın zulmünden kurtulsa da, kendisini örf ve ananelerine yabancı ABD’nin baskısı altında bulmuş. Zafer sarhoşluğu ile gereksiz şiddet uygulayan ABD’ye karşı güven bunalımı oluşmuş. ABD askerleri, gece yarısı ev basıp, arama maksadıyla yatak odalarına girmiş. Kadınları bazen erkekler aramış. Evden aldıklarını, bilinmeyen yerlere götürmüşler. Ebu Garip Cezaevi’ndeki tutuklulara nasıl davrandıkları da görüldü. Beiji’de bize de yaptıkları gibi, en ufak gerginlikte silahlarını halka doğrultmuşlar. Hatta, bazı yargısız infazlar yapılmış. Aramalarda kıymetli eşyalara el koydukları dahi iddia ediliyor. Bir de, özgür hükümet yerine, İşgal Valisi güdümünde “atanmışlar hükümeti” kurulunca, Irak halkının ABD’ye güveni iyice azalmış. Böyle olunca da, ABD liderliğindeki askerlere işgalci nazarı ile bakış güçlenmiş.
      <br/>
      <br/>
      ABD’ye direnişi besleyen ikinci husus, işgalin ardından, refah beklentisinin aksine halkın daha da fakirleşmesi ve düşük yaşam standartlarının ortaya çıkmış olması. 4 yıl önce ambargonun onuncu yıl etkilerini incelemek için geldiğimde gördüğüm Irak halkı, geçtiğimiz hafta ziyaret ettiğim Irak halkından daha zengindi. Başkent Bağdat’ta bile halen elektrik 3 saat veriliyor, 3 saat kesiliyor. 7 ve 8 Temmuz’da Bağdat’ta hava sıcaklıklarının gün içinde 56 dereceye kadar çıktığını dikkate alırsak, gıdaların korunması ve serinleme ihtiyacı acısından elektriğin lüzumu net olarak ortaya çıkıyor.
      <br/>
      <br/>
      Sokak aralarında şahıslara ait özel jeneratörler var. 200—300 kadar hane, ücret ödeyerek elektrik ihtiyacını buralardan karşılıyor. Halk bu çağda, buz kalıpları satın alarak bazı ihtiyaçlarını gideriyor.
      <br/>
      <br/>
      İçme suyuna karışan lağımlar
      <br/>
      <br/>
      Bağdat’ta lağımlar çoğu yerde sokaklara akıyor. İçme suyuna karıştığı için, bağırsak enfeksiyonları çok yaygın hale gelmiş. Çöpler toplanmıyor. İnsanlar, şehrin göbeğinde birikmiş çöpleri yakarak yok ediyor. Petrol zengini Irak’ta benzin almak için 2—3 saat kuyrukta bekliyorlar. Daha ilginci, kullandıkları benzin, büyük oranda Türkiye’den sağlanıyor.
      <br/>
      <br/>
      Hastanelerde malzeme eksikleri öne çıkıyor. Kamusal hizmet alanları yok olmuş durumda. İşsizlik had safhada. İnsanlar, Saddam döneminde aldıkları gıda paketlerini de alamıyor şimdi. Sonuçta ABD işgali, demokrasi getirmediği gibi refahı da sağlayamamış. Hayatın her alanında yaşam standardı geriye gitmiş. Bu da direnişi besleyen önemli bir faktör olarak öne çıkıyor.
      <br/>
      <br/>
      Gayrimemnunlar cephesi geniş
      <br/>
      <br/>
      Direnişe zemin hazırlayan bir diğer unsur da, Irak’ta eski rejim döneminde iş sahibi memur ve askerlerin şimdi sistemin dışına itilmeleri. ABD’nin Saddam rejimini yıktıktan sonra, eski rejim üyelerini tamamen yok sayması, işgale yönelik gayrimemnunlar kitlesini artırmış. Milyonu aşkın memur ve asker bugün işsiz. Fakirliği daha da pekiştiren bir gelişme bu. Dahası, Saddam Hüseyin, rejim yıkılmadan önce ABD’ye “şehir savaşı” tehdidinde bulunuyordu. ABD’li yetkililer, hali hazırda sürmekte olan direnişin M—14 isimli gizli servis elemanlarınca örgütlendiğine inanıyor.
      <br/>
      <br/>
      Hatta, Saddam rejimi yıkılır yıkılmaz yaşanan talan ve yangınların da bu örgütlü direnişin bir parçası olduğu sanılıyor. Zira, ABD’nin elde ettiği ve Newsweek dergisince de yayımlanan 11 maddelik “çok gizli” bir belgede, gizli servis elemanlarına direnmeleri talimatı veriliyor. Yapılacak işler arasında da resmi kayıt ve evrakların yok edilmesi, bankaların boşaltılması var. Yani, talanların bir kısmı yağmacılar tarafından, bir kısmı da planlı bir şekilde gerçekleştirilmiş. Baas üyesi listeleri, hükümet arşivleri, istihbarat kayıtları yok edilmiş. Irak Muhaberatı’nın Bağdat’ın merkezindeki 9 katlı eski binasında, şimdi kaçak olarak gelip yerleşen aileler yaşıyor. Bir bakıma, ABD ve yeni yönetime bilgi ve belge bırakılmamış, bankalardan da mali ihtiyaçları karşılamaya yönelik talan gerçekleşmiş.
      <br/>
      <br/>
      Dışlanmışların öfkesi
      <br/>
      <br/>
      Eski rejimin omurgasını oluşturan, Sünni Araplar ile Baas Partisi yandaşlarının yeni dönemde dışlanmaları da, bu insanların dirençlerini artırmış. Zaten ABD karşıtı direniş, büyük oranda bu insanların yaşadığı bölgelerde sürüyor. ABD’nin bir türlü denetim altına alamadığı iller bunlar. Hakeza, Saddam döneminde muhaberat ve en seçkin askerler de ağırlıklı olarak yine bu bölgelerin insanlarından seçilmiş. Dolayısıyla, ortaya şiddetli bir direniş çıkması için uygun şartlar oluşmuş.
      <br/>
      <br/>
      Direnişin öne çıkan dördüncü sebebi, işgalcilerle Irak halkı arasındaki din farkı. Müslüman bir toplumun, gayrimüslim bir ordu denetiminde ve işgalinde olmasına gösterilen ağır bir tepki var. ABD’nin milli ve manevi değerlere yeterince saygı göstermemesi, mabedleri de vurması bu tepkileri daha da artırmış. Felluce ve Ramadi’de direnişin güçlü bir şekilde ortaya çıkmasında, din adamlarının etkin bir rolü var. Âlimler Yüksek Konseyi, direnişte önemli bir manevi rol oynamış.
      <br/>
      <br/>
      Şii ve Sünni âlimlerin rolü
      <br/>
      <br/>
      Din faktörü sadece Sünni Müslümanlar için değil, Şiiler için de etkili. Mukteda el Sadr’ın direnişi arkasında, gayrimüslimlerin işgaline direniş var. Sadr; Necef, Kerbela ve Kufe’de özellikle Şiiler’in kutsal beldelerine ve mabedlerine ABD ve koalisyon askerlerini sokmayacağını belirtip, direniş başlatmıştı.
      <br/>
      <br/>
      Şii Sadr ve Sünni âlimler arasında, direnişlerinin aynı fikri temele dayalı olması sebebi ile ciddi bir dayanışma yaşanmış. Halen de Sünni Araplar ile Şii Araplar arasında birbirlerine en yakın grup bu ikisi. Hatta Sadr’ın Mehdi Ordusu, Necef ve Kerbala’da direnirken, kuşatma altında olmalarına rağmen Felluce ve Ramadi’den savaşçı ve silah desteği sağlanmış. Necef ve Kerbela’da aralarından şehit düşenler olmuş.
      <br/>
      <br/>
      Din farkı yokken bile sadece özgürlük düşüncesi ve kendi kendini yönetme arzusu ile işgale direnen milletler göz önüne alındığında, din farkının direnişi hangi oranlarda güçlendirebileceği daha iyi ortaya çıkmakta. Dini kimlik ve ulusal onur, bir yönüyle direnişin can damarını oluşturmakta.
      <br/>
      <br/>
      Dış faktörlerin direnişteki rolü
      <br/>
      <br/>
      Direnişi etkileyen sonuncu faktör olarak, dış etkenleri söyleyebiliriz. ABD, “bir filin zücaciye dükkanına girişi gibi” Irak’a müdahale ettiğinden, çevre ülkeler ile ABD’nin dünya hakimiyetini istemeyen büyük güçlerde önemli bir tedirginlik meydana geldi. ABD’nin bir sonraki adımının İran ve Suriye olacağı, Büyük Ortadoğu Projesi’nin de bölgedeki tüm rejimleri etkileyeceği bir gerçek. Hal böyle olunca, İran’ın Şii gruplar, Suriye’nin de Sünni gruplar üzerinde etkili olma potansiyeli var. Irak’taki bazı aşiretlerin devamı Suriye topraklarında. İsrail’e karşı, uzun yıllar Filistinli ve Lübnanlı grupları destekleyerek dolaylı savaş veren bu iki devlet, bu konuda önemli bir tecrübeye sahip.
      <br/>
      <br/>
      Dış etkenlere El Kaide’yi veya ABD karşıtı yabancı savaşçıları da eklemek mümkün. Bunlar, büyük güçlere karşı savaşan Müslümanlara destek olmak ve ABD’ye ders vermek için Irak’ı bir üs olarak seçmiş durumdalar. Ancak, ne Suriye’nin ne de İran’ın verdiği destek bugüne kadar ispatlanabildi. Ayrıca, yabancı savaşçılar konusunda da önemli delil sunulamadı. Mesela, Bosna’da yabancı savaşçıların bulunduğu bölge belli idi ve orada oldukları biliniyordu.
      <br/>
      <br/>
      Fakat, Irak’ta böyle bir ispat mevcut değil. ABD’nin elindeki 11 bin tutuklu arasında da yabancıların oranı binde 2’nin altında. Başka bir deyişle, yabancı savaşçılar varsa bile, çok etkin veya kalabalık değiller ya da kendilerini çok iyi gizliyorlar.
      <br/>
      <br/>
      İç savaş yaşanabilir mi?
      <br/>
      <br/>
      Kendilerine “mücahidler” diyen direnişçiler de, Zerkawi ile birlikte anılmaktan rahatsız. Felluce’de, ellerinde bir buçuk saat rehin kaldığımız direnişçiler, “Zerkawi yok. Yabancılar yok. Iraklılar var” diyerek bu tepkilerini dile getirdiler.  Üzerlerinde sadece eşofman, tişört ve kaleşnikof silahlar bulunan direnişçilerin, aslında dış desteğe ihtiyacı da yok. Silahlar dağılan Irak ordusundan, elemanlar gençler ve eski askerlerden. Aralarında esnaf da, çiftçi de var.
      <br/>
      <br/>
      Direnişin bu boyuta ulaşmış olması, ister istemez bir iç savaşın yaşanıp yaşanmayacağı sorusunu da akla getiriyor. Direnişçiler, ana hedefi “ABD ve koalisyon askerlerinin ülkeyi terk etmesi” olarak belirlemişler. ABD askerleri ile işbirliği yapan polis ve askerleri de bu sebeple hedef aldıkları oluyor. Direnişçiler, ABD ile çalışan yerli ve yabancı firmalarla, yerli ve yabancı işçileri de zaman zaman hedef olarak seçiyor. Bu yöntemle, ABD’nin içeriden destek almasının önünü kesmeye çalışıyorlar. ABD ile işbirliği yapan Kürt gruplar ile Şii gruplara yönelik iç çatışma riski de bu sebeple bulunuyor.
      <br/>
      <br/>
      Direnişin arkasında halk var
      <br/>
      <br/>
      Direnişçiler ise, işgal ordusunun olmadığı bir Irak’ta diğer gruplarla çatışmalara girmeden uzlaşmanın mümkün olacağını iddia ediyor. Onlara göre, işgal ordusu ayrıldıktan sonra iç savaş çıkmaz. Saddam benzeri idare peşinde olmadıklarını, kendilerinin de Saddam döneminde baskı ve zulümler yaşadıklarını ifade ediyorlar.
      <br/>
      <br/>
      Irak’taki direnişin geleceği konusunda bugünden bir şey söylemek mümkün değil. Ancak, halkın desteğinin arkalarında olduğu bir gerçek. Zira, direnişi besleyen faktörler, ağırlıklı olarak halkın sıkıntılarından kaynaklanıyor. ABD ve Allawi başkanlığındaki “atanmışlar hükümeti”ni hiç de kolay günler beklemiyor.
      <br/>
     </br>
    </br>
   </br>
  </font>
 </p>
</div>


## Yorumlar

### ..... ......, 20-Temmuz-2004
> korku krallıgı: 
> Bu makale, Irak'ta yaşananların gerçek özeti. Evet, Irak tam anlamıyla bir korku krallığına dönüşmeye başladı. Ülkede otoritenin tek sahibi gibi görünen ABD'nin de tam anlamıyla otorite sahibi olmadığı ve giderek bir batağa saplandığı ortada. Fakat, dikkat edilirse, Amerikan askerlerine yönelik eylemler hız kesiyor ve bölgede çalışan sivillere yönelik eylemler artıyor. Bu da ABD'ye yönelik direnişin askeri anlamda ivme kaybettiğini ve çökebileceğini gösterir. Ortada profesyonel bir ateş gücü var ve siz kalaşnikoflarla bu güce ne kadar karşı koyabilirsiniz? Bununla birlikte, iç savaş konusu bence çok uzak bir ihtimal.

Kaynak: [www.aksiyon.com.tr](http://www.aksiyon.com.tr:80/detay.php?id=12624&yorum_id=1580), [web.archive.org (arşiv bağlantısı)](http://web.archive.org/web/20050121180930/http://www.aksiyon.com.tr:80/detay.php?id=12624&yorum_id=1580)
