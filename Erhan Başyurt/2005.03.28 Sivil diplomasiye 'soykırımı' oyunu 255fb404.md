# Sivil diplomasiye ‘soykırımı’ oyunu

*Erhan Başyurt 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117192138im_/http://www.aksiyon.com.tr/resim/538/28.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Uluslararası Geçiş Dönemi Adaleti Merkezi (ICTJ) Türk ve Ermeniler’in yer aldığı Uzlaşma Komisyonu’nun başvurusu üzerine Ermeni olayları için “soykırımı”  kararı aldı. Ama nasıl?
 </font>
 <p>
  <font class="content">
   Ermeni soykırımı iddiaları yeniden gündemde. Türkiye, Osmanlı arşivlerini herkese açarak soykırımı olmadığını iddia ediyor. Tarihçilere de meydan okuyor.
   <br>
    <br>
     Ancak, Uluslararası Geçiş Dönemi Adaleti Merkezi (International Center for Transitional Justice - ICTJ) Şubat 2003’te yayımladığı bir raporla soykırımı konusunda “çarpık” bir yaklaşım ortaya koydu. ICTJ’nin raporu, hem Türkleri hem de Ermenileri ‘üzmeyi’ başardı.
     <br/>
     <br/>
     “Soykırımı Suçunun Önlenmesine ve Cezalandırılmasına İlişkin Birleşmiş Milletler Sözleşmesi, 12 Ocak 1951 tarihinden önce meydana gelen herhangi bir olayla ilgili olarak herhangi bir bireye veya devlete suç sorumluluğu yüklememektedir.” tespitinde bulunan ICTJ, 1915 Olayları ile ilgili Türkiye’den herhangi bir hukuki, mali veya bölgesel (ilhak için toprak parçası) talepte bulunulamayacağını belirtiyor. Raporun bu kısmı Türkleri tatmin ediyor, Ermenileri kızdırıyor.
     <br/>
     <br/>
     Raporun ikinci kısmı ise Ermenileri sevindiriyor. ICTJ, Osmanlı İmparatorluğu’nun resmi devlet politikası olup olmadığına bakılmaksızın, 1915 Olayları’nın bir soykırımı olduğunu ifade etmenin hukuki olarak uygun olduğunu ileri sürüyor. Rapora göre, “Güncel gazete raporları, Osmanlı ve yabancı görevlilerin ve hayatta kalan Ermenilerin yaşam öyküleri, yargı kararları ile ilgili raporlar, hükümet arşivlerinde bulunan yazışmalar ve diğer belgelerle Arnold Toynbee ile başlayan seçkin tarihçilerin çalışmaları gibi” soykırımını doğrulayan pek çok ve çeşitli raporlar mevcut.
     <br/>
     <br/>
     ICTJ, “öldürme yolu ile soykırımı” suçunun dört unsuru olduğunu vurgulayarak bunları şöyle sıralıyor: Suçu işleyen bir veya daha fazla kişiyi öldürmüştür; bu kişi veya kişiler belirli bir milli, etnik gruba, ırka veya dini gruba mensuptur; suçu işleyen bu şekilde bir grubu kısmen veya tamamen yok etmek amacındadır; ve eylem, grubu hedef alan belli bir şekil çerçevesinde veya ortadan kaldırılması ile sonuçlanabilecek bir şekilde gerçekleşmiştir.
     <br/>
     <br/>
     Ermeni Tehciri’ne ‘soykırımı’ kararı!
     <br/>
     <br/>
     ICTJ, 1915 Ermeni olaylarında bu dört unsurun üçünün gerçekleştiğini iddia ediyor. “İlk olarak bir veya daha fazla kişi öldürülmüştür. İkinci olarak, bu kişiler belli bir milli, etnik gruba, ırka veya dini gruba mensuptu. Son olarak da eylem söz konusu grubu hedef alan belli bir şekil çerçevesinde veya ortadan kaldırma ile sonuçlanabilecek bir şekilde gerçekleşmişti.”
     <br/>
     <br/>
     Hukuk alanında özel bir danışma kuruluşu olan ICTJ, Ermenilerin soykırımı iddialarını onaylayan tartışmalı raporunu, Türk-Ermeni Uzlaşma Komisyonu’nun (TARC) yaptığı başvuru üzerine hazırlamış.
     <br/>
     <br/>
     Hükümetler arası görüşmelerle aşılamayan sorunların ‘sivil diplomasi’ yoluyla aşılması amacıyla, Ağustos 2001’de kurulan TARC’ın altı Türk, dört Ermeni üyesi var. Uzlaşma Komisyonu, çatışmaları önleme uzmanı Amerikalı David L. Philips’in girişimi ile oluşturuldu. Türk tarafı adına emekli büyükelçiler Gündüz Aktan, Özdem Sanberk ve eski Dışişleri Bakanı emekli Büyükelçi İlter Türkmen ile emekli Korgeneral Şadi Ergüvenç ve siyaset bilimci Prof. Üstün Ergüder katıldı. Prof. Vamık Volkan da, komisyona New York’tan katıldı.
     <br/>
     <br/>
     Ermeni kanadında da eski Dışişleri Bakanı Alexander Arzoumanian, Prof. David Hovhannissian ve iki diaspora Ermenisi yer aldı. Amerikan Ermeni Kongresi Başkanı Van Z. Krikorian, soykırımının daha iyi anlaşılabilmesi için kurulan Ermenistan Milli Enstitüsü’nün (ANI) de yönetim kurulu üyesi. Ermenilerin en kalabalık diasporaya sahip oldukları Rusya da unutulmamış ve komisyona Boris Yeltsin’in devlet başkanı iken danışmanlığını yapan Andranik Migranyen dahil edilmiş. Migranyen, Rusya diasporası içinde nüfuzlu isimler arasında sayılıyor.
     <br/>
     <br/>
     TARC’ın kurulmasında esas rolü oynayan David L. Philips, ABD’nin en seçkin düşünce kuruluşu Dış İlişkiler Konseyi’nin (Council On Foreign Relations-CFR) Önleyici Eylem Merkezi’nin başkan yardımcısı. Eski Başkan Bill Clinton döneminde Dışişleri Bakanlığı’nda danışman olan Philips’e, uzlaşma girişimi konusunda Dışişleri Bakan Yardımcısı (eski Ankara Büyükelçisi) Marc Grossman tavsiyede bulunmuş. Türk-Ermeni sivil diplomasi girişimi, TARC’tan ibaret değil. Öğretim görevlilerinin değişimi, Türkiye ve Ermenistan’da karşılıklı algılamaların araştırılması, medya işbirliğinin desteklenmesi, kültürel değişimler gibi girişimler de söz konusu. Bütün bu çalışmaları ABD Dışişleri Bakanlığı, American Üniversitesi Küresel Barış Merkezi üzerinden finanse ediyor. Barış Merkezi’nin başkanı da bizzat Philips’in kendisi.
     <br/>
     <br/>
     TARC kurucu üyesi emekli büyükelçi Özden Sanberk, Ermeniler ile Türklerin bir araya gelmesinin her şeye rağmen büyük bir olay olduğunu kaydediyor. Sanberk, Ermeni diasporasının soykırımı kabul etmeden görüşmeye karşı çıktığını, Ermeni delegeler üzerinde de bu sebeple baskı oluşturulduğunu ifade ediyor. Soykırımını konuşmakla, kendi toplumlarınca kabul edilmiş bir şeyi tartışmalı hale getirdiklerini belirtiyor.
     <br/>
     <br/>
     Türklerden değerlendirme alınmamış
     <br/>
     <br/>
     Türk ve Ermenileri bir masa etrafında bir araya getirmeyi başaran TARC, Geçiş Dönemi Adaleti Merkezi’nin hazırladığı rapor ile sona erdi. ABD Başkanı J. F. Kennedy’nin danışmanı Theodor Sorenson’ın başında bulunduğu ICTJ’ye, 10 Temmuz 2002 tarihli Mutabakat Belgesi ile başvuruldu. Uzlaşma Komisyonu üyeleri, “Soykırımı Sözleşmesi’nin yirminci yüzyıl başlarında meydana gelen olaylara uygulanabilirliğini değerlendirebilmek için tarafsız ve bağımsız hukuki bir inceleme yapılması” talebinde bulundular.
     <br/>
     <br/>
     Komisyon üyeleri, 10 Eylül 2002’de ICTJ’de sunumda bulunuyorlar. Ancak ICTJ, kendisinden mutabakatla istenilen incelemenin ötesine geçerek, 1915 olaylarının soykırımı olup olmadığını da değerlendirme altına alıyor. TARC kurucu üyesi emekli büyükelçi Gündüz Aktan, 10 Eylül’de sunum için gittiklerinde hukukçular ile karşılaşmayı beklediklerini, ancak karşılaştırılmadıklarını anlatıyor. Daha önce belirtilen sürekli toplantıların da gerçekleşmediğini ifade ediyor. Bu durum üzerine Türk üyeler olarak yazılı metinlerini bıraktıklarını kaydeden Aktan, raporu kimin yazdığının halen meçhul olduğunu kaydediyor. Raporu yazanların soykırımı sözleşmesinin maddelerini tam olarak bilmediklerini, tehciri anlamadıklarını vurguluyor. Aktan’a göre, raporu yazanlar adil yargılama usulüne de vâkıf değiller; “Sanık yok, tanık yok, kanıt yok”.
     <br/>
     <br/>
     ICTJ, Ermenilerin iddiaları konusunda birçok kaynağa yer verirken, Türkiye’nin tezleri olarak Dışişleri Bakanlığı, Kültür Bakanlığı ve ermenisorunu.gen.tr isimli web sayfalarındaki bilgileri kullanmakla yetinmiş. İddialara Türkiye’nin cevabını yüz yüze almadığı gibi, kaynakça konusunda da taraflı davranmış. ICTJ’nin bu yola başvurmasında, yani kendinden istenmeyeni emrivaki yapmasında, Ermenilerin kayıplarını dengeleme arayışı yatıyor. Bu ‘dahiyane buluşun’, ICTJ’ye başvuru fikrinin de sahibi olan David L. Philips’e ait olduğu ileri sürülüyor. Lahey Adalet Divanı’na, 1951’den bu yana Ermenilerin soykırımı suçlaması sebebiyle tek taraflı başvurma hakları olduğu halde, yıllardır ellerindeki kanıtların yetersizliği ve hukukun geriye doğru işlememesi sebebiyle başvurmadıkları biliniyor. ICTJ, hukuki olmayan raporu ile taraflar arasında ‘kayıp dengesi’ kuruyor.
     <br/>
     <br/>
     Türk ve Ermenileri bir araya getiren sivil diplomasi girişimi TARC, Nisan 2004 toplantısında dağıldı. Gündüz Aktan, Özden Sanberk ve Şadi Ergüvenç çekildiler.
     <br/>
     <br/>
     TARC ya da David L. Philips sebep olduğu taraflı raporla zaten güven bunalımı olan Türk-Ermeni ilişkilerine zarar vermekle kalmadı, aynı zamanda sivil diplomasinin uluslararası kriz konularında faydalı roller üslenmesinde de cesaret kırıcı oldu. ICTJ raporu da, soykırımı konusunda Türkiye’nin eli ne kadar güçlü olursa olsun, hukukçuların da siyasi kararlar alabileceklerini teyit ediyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20550), [web.archive.org (arşiv bağlantısı)](http://web.archive.org/web/20060117192138/http://www.aksiyon.com.tr:80/detay.php?id=20550)
