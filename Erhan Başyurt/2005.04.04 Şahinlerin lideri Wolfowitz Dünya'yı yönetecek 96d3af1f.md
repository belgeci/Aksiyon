# Şahinlerin lideri Wolfowitz Dünya'yı yönetecek

*Erhan Başyurt 2005.04.04*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117181031im_/http://www.aksiyon.com.tr/resim/539/56.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Irak’a müdahalenin ateşli savunucusu Savunma Bakanı Yardımcısı Paul Wolfowitz, Dünya Bankası’nın başkanı seçildi. Wolfowitz, Bush yönetimindeki şahinlerin de ideoloğu kabul ediliyor ve güç kullanımını savunuyor.
 </font>
 <p>
  <font class="content">
   ABD’nin Irak’ı işgalinin en ateşli savunucusu Paul Dunes Wolfowitz, Dünya Bankası’nın onuncu başkanı seçildi. ABD Savunma Bakan Yardımcılığı görevinden Dünya Bankası’nın başına gelen Wolfowitz, George W. Bush yönetimindeki etkin yeni-muhafazakârların (neocons) ‘meşalesini taşıyan’ isim olarak kabul ediliyor. Matematik profesörü olan ve ekonomi ile ilgili hiçbir birikimi olmayan Wolfowitz, Dünya Bankası’nın yıllık 20 milyar doların üzerindeki bütçesinin patronu oldu.
   <br>
    <br>
     Yeni-muhafazakâr ekibin lideri olan Wolfowitz gibi, 1968’de de yine Savunma Bakanlığı kökenli Robert McNamara Dünya Bankası’nın başına getirilmişti. 13 yıl bu görevi sürdüren McNamara, Kennedy kardeşler, Bundys ve Rostows ekibinden oluşan “Best and Brightest” (En İyi ve En Zekiler) isimli ekibin etkin ismiydi ve Vietnam Savaşı politikalarını üretmişti. “Best and Brigthest”, ABD’nin nüfuzunu Üçüncü Dünya’ya yaymaya, komünizmin Afrika ve Asya’ya yayılmasını önlemeye çalıştı.
     <br/>
     <br/>
     Altı ayrı başkan ile çalışan ve 27 yıl kamu görevi üstlenen Wolfowitz, üç kez savunma bakanı yardımcısı, bir kez de dışişleri bakan yardımcısı olarak atandı. Wolfowitz, 1986-1989 yılları arasında en çok Müslüman nüfusa sahip Endonezya’da büyükelçilik görevinde bulundu. 29 Eylül 2004’te Güncel Tehditler Komitesi’nde yaptığı konuşmada birçok Müslüman dostu olduğunu söylüyor, Wolfowitz. Malezya’dan Enver İbrahim’i, Pakistan’dan Şevket Aziz’i ve Endonezya’dan Abdurrahman Vahid’i ‘eski dost’ olarak niteliyor. Endonezya’nın seçilmiş ilk başkanı Vahid’i, gerçek bir hoşgörü abidesi olarak adlandıran Wolfowitz, onunla ilgili şu bilgiyi veriyor: “1960’lı yıllarda Irak’ta din eğitimi almaya gittiğinde bugün dünyanın Sistani olarak tanıdığı ayetullah ile çalışır. O dönemde Saddam, hocalarından el-Bedri’yi tutuklatır, işkence ve kızgın demirlerle vahşice öldürür. Vahid, hocasına yapılanı hiçbir zaman unutmadı.”
     <br/>
     <br/>
     Wolfowitz, Washington’da ilk olarak Soğuk Savaş politikalarının iki mimarı Dean Acheson ve Paul Nitze’nin kurduğu Basiretli Savunma Politikalarını Sürdürme Komitesi’nde görev aldı. 1969 yılında çalışmaya başladığı Komite’de, kendisi gibi yeni mezun olan Richard Perle ile birlikteydi. Wolfowitz’i bu göreve nükleer silahlar konusunda uzman olan matematik profesörü Albert Wohlstetter önerdi. Rand isimli think-tank kuruluşunda görev alan Wohlstetter, Amerika’nın nükleer saldırılar karşısında kırılgan olduğuna inanıyordu. Anti Balistik Füzeler (ABM) projesi bu yüzden gerçekleşmeliydi. Perle’ün kayınpederi olan Wohlstetter, Wolfowitz’i Chicago Üniversitesi’nde öğrencisi ve yine bir matematik profesörü olan arkadaşı Jacob Wolfowitz’in oğlu olduğu için yakından tanıyordu.
     <br/>
     <br/>
     Wolfowitz’in de yer aldığı Komite üyeleri ABM lobi çalışmasında, Senatör Henry M. (Scoop) Jackson ile de yakından çalıştı. Uzun yıllar Senato üyeliği yapan Jackson, Doğu Avrupalı Yahudilere komünist rejimlerin baskısı altında göç etme imkanı sağladığı için çok seviliyordu. Wolfowitz ve Perle gibi bugün etkin konumlarda yer alan William Kristol, James Woolsey ve Frank Gaffney de Jackson’ın ofisinde yetişti. Bu gençler, daha sonra yeni-muhafazakâr ekolün iskeletini oluşturdu.
     <br/>
     <br/>
     ABM çalışmasının bitmesinin ardından Wolfowitz, akademik kariyerini ilerletmek için Chicago Üniversitesi’ne döndü ve doktorasını tamamladı. Lisansını Cornell Üniversitesi’nde alan Wolfowitz’in, yüksek lisans için Chicago Üniversitesi’ni seçmesinin özel bir nedeni vardı. Chicago, yeni-muhafazakârların fikir babası Leo Strauss’ın ders verdiği okuldu. Wolfowitz, Platon ve Montesquieu hakkında iki ders aldı ondan. Farabi üzerine de çalışmaları bulunan Strauss, eski çağ filozoflarının eserlerinde gizlenmiş anlamlar yattığını iddia etmesiyle ün yapmıştı. Batı’nın ne istediğini bilmeyen bir politik felsefi modernite krizi yaşadığını belirtiyordu. Politik konularda büyük etkinliği olan Strauss, “tiranların durdurulmasını, şeytanın (evil) kınanmasını” istiyordu. Strauss, iyi ile kötü arasında karar verebilmek için siyasi liderlerle kitlelerin fazilet ve güçlü ahlaki değerlere sahip olmasını öneriyordu. Toplumu doğru yönlendirmenin ancak yönetici seçkinlerle mümkün olacağını savunuyordu: “Kralın kulağına fısıldayan kişi, kraldan daha önemlidir. Eğer o yeteneğiniz varsa, halk önünde söylediğiniz veya yaptığınız hiçbir şeyden aynı derecede sorumlu tutulamazsınız.” Alman asıllı Musevi olan Strauss, Nazi baskılarının ortasında Amerika’ya sığınmıştı. Ona göre ahlaki değerlerden uzaklaşan modernitenin ürünü olan komünizm de faşizm gibi şeytani (evil) ve tiran bir yönetimdi. ABD değerleri ise üstün ve mevcutların en iyisiydi.
     <br/>
     <br/>
     Wolfowitz, Chicago Üniversitesi’ne son senesinde geçiş yapmıştı. Leo Strauss ile tanışma merakını onda Cornell Üniversitesi’ndeki hocası Prof. Allan Bloom uyandırmıştı. Bloom, Chicago Üniversitesi’nde Strauss’dan dersler almış ve onun fikirlerini disiplinli şekilde öğreti haline getirmişti. Cornell Üniversitesi’nin ‘Telluride House’ isimli zeki öğrenciler için ayrılan yurt kısmında kalıyordu. Telluride, zeki öğrencilerin demokrasiyi tecrübe ederek kendilerini yönettiği özel evlerdi. Burada kendi aralarında entelektüel seminerler veriyorlardı. Prof. Bloom, burada kendisine özel bir ders halkası kurdu ve gençlere yeni-muhafazakâr anlayışı aşıladı. Bu gençler arasında Wolfowitz’in yanı sıra bugün çok önemli görevlerde yer alan Francis Fukuyama, Alan Kayes, Stephen Sestanovich ve Abram Shulsky de bulunuyordu. Wolfowitz, Telluride’de kız kardeşi ile birlikte kalırken, Musevilere yönelik soykırımından kaçarak New York’a göç eden matematik profesörü babaları da aynı üniversitede ders veriyordu. Baba Wolfowitz çocuklarını yaz tatillerinde İbranice öğrenmeleri ve kabala eğitimi almaları için İsrail’e gönderiyordu. Nitekim, kızı, İsrailli biriyle evlendi ve oraya yerleşti.
     <br/>
     <br/>
     1973’te Wolfowitz yeniden Washington’a döndü ve bürokrasiye adım attı. Başkan Richard Nixon tarafından Silahsızlanma ve Silahların Kontrolü Ajansı’nın başına atanan Fred İkle’nin kadrosunda yer aldı. Wolfowitz’i, İkle’ye yine aynı isim Wohlsetter önerdi. Wolfowitz’in bundan sonraki yirmi yılı Dışişleri ve Savunma Bakanlığı arasında geçti.
     <br/>
     <br/>
     Cumhuriyetçi Başkan Gerald Ford 1976’da seçimleri kaybedip Demokrat Jimmy Carter iktidara geldiyse de Wolfowitz, Savunma Bakanlığı’nda görev yapmaya devam etti. Carter döneminde Savunma Bakanlığı’nda çalışırken Irak tehdidini keşfetti! ‘Sınırlı Çevreleme Politikası’ adını verdiği önerisinde, daha o dönemde Irak’ın komşularına saldırabileceğini, bölgenin ve petrolün kontrolünü ele alabileceğini iddia ediyordu. Wolfowitz, Dennis Ross ile birlikte kaleme aldıkları raporda, çözüm olarak da bölgede yeni üsler kurulmasını ve ABD’nin askeri operasyonları için alt yapının hazır hale getirilmesini tavsiye ediyordu.
     <br/>
     <br/>
     Wolfowitz 1980’de seçimlerden hemen önce sessizce görevinden ayrılarak, John Hopkins Üniversitesi’ne geçti. Bu istifa, Wolfowitz’e, 1981’de Cumhuriyetçi Başkan Ronald Reagan yönetiminde yaklaşık 700 personeli bulunan Dışişleri Bakanlığı na Politika Planlama Ofisi sorumlusu olarak dönmenin kapısını açtı. Wolfowitz, ardından Yale’den öğrencisi Lewis Scooter Libby’i, Cornell / Telluride’ten arkadaşları Francis Fukuyama, Alan Keyes ve Stephen Sestanovich’i; Carter döneminde birlikte çalıştığı Dennis Ross’u ve kendisi gibi Wohlstetter’ın öğrencilerinden biri olan Zalmay Halilzad’ı başında bulunduğu ofiste işe aldı. Bir yıl sonra Alexander Haig’in yerine Dışişleri Bakanlığı’na atanan George Shultz, Wolfowitz’i Asya’dan Sorumlu Bakan Yardımcısı yapacaktı. Wolfowitz, aykırı düşünce tarzı ile ABD’nin Çin’in stratejik değerini gereğinden fazla önemsediğini, bunun Çin karşısında sağlıklı politikalar izlenmesini zorlaştırdığını söyleyecekti. Çin’e karşı Kissenger’ın ılımlı politikaları da bu sebeple gözden geçirilmeye başlandı.
     <br/>
     <br/>
     Dick Cheney 1989’da Savunma Bakanı olunca, o da Wolfowitz’i yardımcısı olarak aldı. Wolfowitz, 1986 yılında Filipinler’de sivil darbeye izin veren politikaları sebebiyle eleştirilerek Endonezya’ya Büyükelçi olarak atanmıştı. Yeniden Washington’a ve Savunma Bakanlığı’na dönüyordu. Wolfowitz, yeni dönemde Silahsızlanma ve Ortadoğu konularından sorumlu olarak görev yaptı. Eski yardımcıları Lewis Scooter Libby ve Zalmay Halilzad’ı da yeniden kadrosuna aldı. 1990’da Irak Kuveyt’i işgal ettiğinde, Körfez Savaşı politikalarını büyük oranda Cheney-Wolfowitz yönetti. Cheney-Wolfowitz ikilisi bu olaydan, “asker üzerinde sürekli takibin olması ve askeri konularda sivillerin karar vermesi” gibi prensipler çıkardılar.
     <br/>
     <br/>
     Bush Doktrini Wolfowitz’in eseri
     <br/>
     <br/>
     Körfez Savaşı’nı müteakip 1991’in sonbaharında Wolfowitz de, Savunma Bakan Yardımcısı olarak Soğuk Savaş sonrası döneme yönelik yeni bir ulusal güvenlik doktrini hazırlamaya başladı. 2002’de Ulusal Güvenlik Stratejisi olarak ilan edilen tartışmalı Bush Doktrini’nin nüveleri o zaman kaleme alındı. Rapora, Lewis Scooter Libby, Zalmay Halilzad ve Eric Edelman (İkinci Körfez Savaşı sırasında Türkiye’ye Büyükelçi olarak atandı. Musevi göçmen olarak Ukrayna’dan İstanbul’a ailesi ile çocukken gelmişti.) da katkıda bulundu. Ancak, Baba Bush ikinci kez seçilemeyince, Demokrat Başkan Bill Clinton ve ekibi belgeyi dikkate almadılar. Bunda, belgenin basına sızdırılması ve yoğun eleştiriler alması da rol oynadı. Cheney ile birlikte Wolfowitz ve Libby de görevi bıraktılar.
     <br/>
     <br/>
     Cumhuriyetçilerin 1996 seçimlerindeki başkan adayları Bob Dole oldu. Dole’ın kampanyasını Kongre’den eski arkadaşı Donald Rumsfeld yürütüyordu. Bir diğer önemli isim, o sırada John Hopkins’de öğretim görevlisi olan Wolfowitz’di. Dole’ın seçimlerden galip ayrılamamasına karşın, Reagan ve Bush hükümetlerinde bir arada çalışma imkanı bulamayan iki Cumhuriyetçi ‘şahin’ Rumsfeld ve Wolfowitz kampanya vesilesiyle kaynaşma imkanı elde ettiler. Her ikisi de dış politika ve iç politikada birçok fikirlerinin uyuştuğunu gördü. Rumsfeld, Bill Clinton döneminde Kongre Füze Komisyonu’nun başkanlığını yürütürken, Wolfowitz de komisyonun etkin üyesi olacak ve yine birlikte çalışacaklardı.
     <br/>
     <br/>
     1998 yılında Teksas Valisi George W. Bush, başkan adayı olmaya karar verince Dole kampanyası sebebiyle tecrübeli Wolfowitz’i, Condoleezza Rice ile birlikte danışman olarak aldı. Başkan adayı Bush’a dış politika konusunda danışmanlık yapmak üzere Rice koordinatörlüğünde oluşturulan sekiz kişilik ‘Volkanlar’ grubunda Wolfowitz de yer aldı. Grubun diğer üyeleri daha sonra kilit görevlere atanan şu isimlerdi: Reagan döneminde Savunma Bakanı yardımcılığı yapan Richard Armitage ve Richard Perle; Savunma bütçeleri konusunda uzman Dov Zakheim; Savunma ve Dışişleri bakan yardımcılığı yapmış Wolfowitz’in eski yardımcısı Stephen J. Hadley; Rice’ın Ulusal Güvenlik Konseyi’nde Baba Bush döneminde birlikte çalıştığı Robert Blackwill; ve eski Dışişleri Bakanı James Baker’ın yardımcılığını yapmış olan Robert Zoellick.
     <br/>
     <br/>
     2000 yılı seçimlerinde başkan seçilen Bush, Wolfowitz’i Savunma Bakanı Donald Rumsfeld’in yardımcısı olarak atadı. Ancak kabinede görev alan çok sayıda isim, Wolfowitz’in eski mesai arkadaşlarıydı ve bu durum onun etkisini artırdı. 11 Eylül saldırıları olduğunda Wolfowitz saldırıların bir terör örgütünü aşacak kadar komplike olduğunu, bunun bir devlet desteği olmadan mümkün olmayacağını, o devletin de ancak Irak olabileceğini iddia etti. CIA Irak’ın El Kaide’ye destek verdiğine dair delil olmadığını söylerken, Dışişleri Bakanı Colin Powell “11 Eylül sonrası Afganistan yerine Irak’a saldırmak, Pearl Harbour saldırısı sonrasında Japonya’ya değil de Meksika’ya saldırmak gibi olur.” diyerek bu yaklaşıma karşı çıktı. Buna rağmen Wolfowitz, terörle mücadelenin birinci aşaması olarak Afganistan’ın, ikinci aşaması olarak da Irak’ın işgalini kabul ettirdi.
     <br/>
     <br/>
     Wolfowitz, Eylül 2000’de yayımlanan ‘Amerikan Savunmasını Yeniden İnşa Etmek’ adlı 76 sayfalık meşhur raporun da 25 seçkin imzacısından biri. Bush politikalarına yön veren rapor, Irak’ın işgalinden ABD askeri üs yapılanmasının yeniden şekillendirilmesine kadar kapsamlı öneriler ortaya koyuyor. ABD’nin askeri gücüne kimsenin erişmesine izin vermemek için enerji bölgelerinin kontrolünün elde edilmesini ve üstü kapalı bir şekilde Çin’in çevrelenmesini öneriyor.
     <br/>
     <br/>
     Türkiye ile ilişkiler nasıl olacak?
     <br/>
     <br/>
     Dış İlişkiler Konseyi (CFR) üyesi olan Wolfowitz, Foreign Affairs ve National Interest dergilerinin de danışma kurulunda yer alıyor. Yeni-muhafazakârların lider kadrosunda yer alan Wolfowitz, Bush yönetimindeki etkin konumunu yitiriyor. Ancak 184 ülkenin üye olduğu, çok etkili bir para musluğunun başına geçmiş oldu. Geçmişte Atilla Karaosmanoğlu, Turgut Özal ve Kemal Derviş’in çalıştığı Dünya Bankası, Türkiye üzerinde de etkili. Asıl ilginç rastlantı ise Wolfowitz artık Başbakan Recep Tayyip Erdoğan’ın oğlu Bilal’in de patronu.
     <br/>
     <br/>
     Merkezi Washington’da bulunan Dünya Bankası ABD’nin ‘arka bahçesi’ olarak biliniyor. Teamül olarak Dünya Bankası’nın başına bir Amerikalı, Uluslararası Para Fonu’nun (IMF) başına da bir Avrupalı atanıyor. Wolfowitz’in başına geldiği Dünya Bankası’na Türkiye de 1947’den bu yana üye. Dünya Bankası’nın bugüne kadar Türkiye’ye ödenmesini taahhüt ettiği para 15 buçuk milyar doları aşıyor. Enerji, telekom ve finans sektörünün özelleştirilmesi yanı sıra Dünya Bankası, Türkiye’ye sosyal- güvenlik, sağlık ve kamu sektörü yönetiminde reformlar konusunda danışmanlık hizmeti veriyor. Dünya Bankası, halihazırda Türkiye’de 16 proje ve iki hibe programı için de finansman sağlıyor.
     <br/>
     <br/>
     Yeni-muhafazakâr ‘şahin’ Wolfowitz’in Dünya Bankası’nın başına gelmesi bu sebeple gelişmemiş ve gelişmekte olan onlarca ülke gibi Türkiye’yi de yakından ilgilendiriyor. Savunma ve dış politika alanlarında kariyer yapmış Wolfowitz’in yoksul ülkelere yardım ve AIDS ile mücadele gibi insani yardım konuları üzerinde de çalışan Dünya Bankası’nı ne oranda siyasallaştıracağını zaman gösterecek. Göreve geldikten sonra ilk kredisini Vietnam’a veren McNamara gibi Wolfowitz’in Irak ilgisini Dünya Bankası aracılığıyla da sürdürmesi söz konusu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20734), [web.archive.org (arşiv bağlantısı)](http://web.archive.org/web/20060117181031/http://www.aksiyon.com.tr:80/detay.php?id=20734)
