# ABD Barış Planı ya da "müthiş zamanlama"

*Erhan Başyurt 1995.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD'nin Bosna Barış Heyeti'nin başkan yardımcısı, Batı Temas Grubu'ndaki ABD heyeti
nin başkanı Robert Frasure, Ulusal Güvenlik Konseyi'nden Nelson Drew, Savunma Bakan Yardımcısı }oseph Kruzel, Saraybosna'ya karadan tek giriş yolu İgman Dağı'nda geçirdikleri şüpheli bir kaza ile hayatlarınıyitirdiler.
  </font>
 </div>
 <div id="newsText">
  <font class="detail-text">
   ABD Dışişleri Bakan Yardımcısı Richard Holbrpoke başkanlığındaki heyet, eski Yugoslavya'daki taraflar arasında başlattıkları "mekik diplomasisi" çerçevesinde Hırvatistan Devlet Başkanı Franjo Tudjman ve Sırbistan Devlet Başkanı Slobodan Miloseviç'le görüştükten sonra, 41 aydır kuşatma altında bulunan Saraybosna'da, Bosna-Hersek Devlet Başkanı İzzetbegoviç'le görüşmeye gidiyordu. ABP yetkilileri kazadan
   <br/>
   sonra yaptıkları açıklamada, Barış Planı'nın oluşmasında önemli rol oynayan üç diplomatlarının hazin ölümünün, başlatılan barış girişimini aksatmayacağını açıkladılar. Gerçekten de, Holbrooke, İzzetbegoviç'le
   <br/>
   önceden planlanan randevusuna kazadan bir gün sonra zamanında gelerek bu konudaki kararlılıklarını gösterdi.
   <br/>
   <br/>
   <br/>
   7 MADDELI BARIŞ PLANI
   <br/>
   ABD, Holbrooke'ın eski Yugoslavya'da başlattığı girişimler öncesinde de Başkan Clinton'ın Ulusal Güvenlik Danışmanı Anthony Lake'ı Londra, Paris; Bonn, Soçi (Rusya Dışişleri Bakanı ile görüştü), Madrid ve Ankara'ya göndererek, Batıbaşkentlerinin plana destek vermelerini sağlamaya çalıştı.
   <br/>
   ABD'nin ısrarla üstünde durdu-ğu, gerek Bosnalı yetkililer gerekse Sırplar tarafından büyük oranda olumlu karşılanan plan 7 ana maddeden oluşuyor. Bosna-Hersek'in önde gelen gazetesi Oslobodjenje'nin haber ajansı ONASA tarafından yapılan açıklamaya göre plan şu maddeleri ihtiva ediyor:
   <br/>
   1- 1994 yılında Bosna ve Hırvatistan tarafından kabul edilen Temas Grubu planı esas alınarak, Boşnak-Hırvat tarafına yüzde 51, Sırp tarafına yüzde 49 oranında toprak bırakılarak, Bosna-Hersek'in egemenliği ve toprak bütünlüğü, tanınınış uluslararası sınırları içinde teyid ediliyor.
   <br/>
   2- Eski Yugoslavya'nın üç büyük devleti, Bosna, Hırvatistan ve Sırbistaİı, üçü de karşılıklı birbirlerini tanıyacaklar.
   <br/>
   3- Saraybosna, BM koruması altında özel statüye sahip bölge olacak. Gorazde'nin Sırplar'a verilmesi sözkonusu değil, ancak, Posavina ve Bihaç bölgesinde bir koridor Sırplar'a verilebilecek.
   <br/>
   4- Bosna'da iki egemen devletin, birkaç seçeneğe açık muhtemel anayasal düzenlemelerle bağ kurması. (Boşnak-Hırvat devletiyle Bosna Sırpları arasında.)
   <br/>
   S- Plan uygulamaya konulur konulmaz, Sırbistan ve Karadağ'dan 0luşan Yugoslavya devletine uygulanan uluslararası ambargo kaldırılacak.
   <br/>
   6- Hırvatistan'da Sırplar'ın elindeki son bölge olan Doğu Slavonya'nın statüsüne aİt koşullar. (Müzakereye açık.)
   <br/>
   7- Bosna'nın savaştan sonra ye niden yapılanmasına ilişkin iktisadi yardım taahhütleri.
   <br/>
   Sırplar'ın planı reddetmesi durumunda, ABD'nin Bosna'ya silah ambargosunu çok taraflı olarak kaldırmak için girişimde bulunacağı, ya da ambargoyu tek başına kaldıracağı bilirtiliyor. Hatta, silah ambargosunu kaldırdıktan sonra, İslam ülkelerinden oluşan bir kara ordusunu BosnalıMüslümanlar'a destek için göndereceği ifade ediliyor.
   <br/>
   Barış Planı ile Bosnalı Müslümanlar'a genel olarak kolay savunulabilir bir toprak bırakmayı hedefleyen ABD, Bosna'nın güvenliğini sağlayabilmek için barış sonrası buraya direkt NATO'ya bağlı 25 bin kadar asker yerleştirmeyi de planlıyor. Bu aynı zamanda şu an eski Yugoslavya'da görev yapan 40 bin BM Barış Gücü askerinin de geri çekilmesi anlamına gelmekte.
   <br/>
   Bosnalı Müslümanlar, egemenliklerinin tanınıp, yüzde 51 toprak paylarının korunmasından memnunluk duyarken, Bosnalı Sırplar anlaşma sayesinde Sırbistan ile konfederasyon kurabileceklerini belirterek, anlaşmaya şimdilik sıcak bakıyorlar.
   <br/>
   ABD, imzalandığı takdirde kendisine uluslararası arenada büyük prestij sağlayacak olan barış anlaşması için "müthiş" bir zamanlama seçti.
   <br/>
   Plan, Hırvatistan'ın "Yıldırım Harekatı" ile 4 Ağustos'ta ayrılıkçı Krayina Sırpları'na karşı başlattıkları harekatı, 4 günde sonuçlandırmalarının ardından geldi. Hırvatlar, 22 Temmuz'da, Boşnaklar'la Ortak Askeri Harekat Anlaşması imzaladıktan bir hafta sonra, 28 Temmuz'da Bosnalı Sırplar'ın elindeki Glavno, Livno ve Glamoc şehirlerini de almayı başarmışlardı.
   <br/>
   "ABD BOSNA'YA GIRDI"
   <br/>
   Kısacası, şu ana kadar anlaşmayı reddeden Sırplar'ın savaşın başından beri ilk ciddi ve büyük kayıplarını vermeye başladıkları bir dönemde gündeme getirilen plan, Sırbistan'ın Batılı ülkelerin baskısıyla ayrılıkçı Sırplar'a vermekte olduğu desteği kesmeye başladığı bir dönemde ortaya atıldı.
   <br/>
   Yine, güvenli bölgeler Zepa ve Srebrenica'nın düşmesiyle BM, NATO gibi kurumların değer yitirmeye, olaylar karşısında "çıkar çatışmaları" sebebiyle aciz kalan Avrupalı ülkelerin kamuoyu baskısıyla bunalmaya başladıkları bir dönemde ortaya atıldı plan.
   <br/>
   Plan'ın zamanlamasını müthiş kılan bir diğer faktör de, ABD' de önümüzdeki yıl Başkanlık seçimlerinin yapılacak olması. Dış politikada başarısız ve pasif kalmakla suçlanan Başkan Clinton için, "Bosna'da savaşı bitiren devlet adamı olmak" şu. an oldukça önemli bir puan. Clinton'ın Barış Planı'nın eylül ayına kadar tamamlanarak, Washington'da Bosna-Hersek, Hırvatistan ve Sırbistan devlet adamlarının katılımıyla gerçekleşen bir zirvede imzalanmasını istemesinin altında yatan sebep de bu aslında.
   <br/>
   Ancak, sonuç her ne olursa olsun, ABD için Barış Planı'nın bir başka önemi daha var. Savaşın başından beri kendini, krizin dışında tutmaya büyük özen gösteren ABD, şimdi bilfiil krizin içinde "arabulucu" olarak yer alıyor. Yani, "yeni bir Vietnam veya Somali macerası yaşamamak için" bugüne kadar Bosna'yla BM ve NATO gibi uluslararası kurumlar vasıtasıyla dolaylı şekilde ilgilenen ABD' nin, artık diplomatik ve askeri olarak "Bosna'ya girdiğinin" mesajını veriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-968-32-abd-baris-plani-ya-da-muthis-zamanlama.html), [web.archive.org (arşiv bağlantısı)](http://web.archive.org/web/20130908211055/http://www.aksiyon.com.tr:80/aksiyon/haber-968-32-abd-baris-plani-ya-da-muthis-zamanlama.html)
