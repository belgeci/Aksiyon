# ABD, Irak'tan çekilecek; ama nasıl?

*Erhan Başyurt 2005.02.14*

<div bgcolor="#FFFEF6">
 <font>
  <img border="0" height="1" src="/web/20060103212754im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103212754im_/http://www.aksiyon.com.tr/resim/532/34.jpg" vspace="5"/>
  </p>
 </font>
 <font class="content">
  Irak’ta seçimler yapıldı. Sandıktan çıkacak sonuca göre şekillenecek yeni Irak hükümetinin ülkedeki Amerikan askerî varlığına karşı nasıl bir tavır geliştireceği merak ediliyor. Amerikalı stratejler ise Irak’ta güvenliği sağlama ve terörle mücadeleyi yeni hükümete bırakıp aşamalı olarak geri çekilmeyi tartışıyor.
 </font>
 <p>
  <font class="content">
   Irak halkı, Saddam devrildikten sonra ilk kez sandık başına gitti. Nüfusun dörtte birini oluşturan Sünni Araplar seçimi boykot ettilerse de, 30 Ocak “atanmış değil, seçilmiş” Irak yönetiminin oluşmasına zemin hazırlayacak.
   <br>
    <br>
     İntihar saldırıları ve tehditlerin gölgesinde gerçekleşen seçimle oluşacak 275 vekilli yeni meclis, cumhurbaşkanı ve başbakanı belirleyecek. Yasama organı, ağustosa kadar yeni bir anayasa hazırlayarak bunu eylülde halkın onayına sunacak. Yeni anayasa onaylanırsa Aralık 2005’te yeni bir seçim yapılacak. Başka bir deyişle, Irak halkı bir nevi “kurucu meclisini” seçmiş oldu.
     <br/>
     <br/>
     Yeni hükümetin Şii ağırlıklı olacağından kimsenin şüphesi yok. Ancak, yeni hükümet şu an olduğu gibi ABD askeri varlığının devamını kabul edecek mi? Birçok Şii partisi, bunu istemeyeceğini açıkladı. Zira ABD askeri varlığı, seçilmiş de olsa hükümeti “kukla” konumuna düşürüyor. Dolayısıyla, halkın hükümete itibar ve itaat etmesini mümkün kılmıyor.
     <br/>
     <br/>
     Muhtemel “çekil” talebi, aslında ABD’nin “Irak’tan çıkış” arayışıyla da uyum arz ediyor. Amerikalı stratejler uzun süredir, güvenliği sağlama ve terörle mücadeleyi yeni hükümete bırakıp Irak’tan aşamalı olarak geri çekilmeyi tartışıyor. Bunun sebebi, ABD’nin Irak’ta denetimi sağlamakta yetersiz kaldığına, halkın güven ve desteğini kaybettiğine ve Irak’ta her gün güçlenen direniş sebebiyle kayıpların sürekli olarak artacağına olan inanç.
     <br/>
     <br/>
     Strateji ve Uluslararası Çalışmalar Merkezi (CSIS) uzmanı Anthony Cordesman, “Amerika, direnişi doğru algılamakta zorlandı. Direnişçilerin sayısı konusunda hata yaptı.” diyor. Askerî stratej Cordesman, “Irak’ta Direnişin Gelişimi” başlığıyla Aralık 2004’te yayımladığı raporda, “Gerçekleri kavrayamamak, Vietnam’da da kaybın sebebiydi.” görüşünü dile getiriyor.
     <br/>
     <br/>
     Johns Hopkins Üniversitesi İleri Uluslararası Çalışmalar Bölümü’nde konuşan Senatör Edward Kennedy de, “Savaşın ilk kurbanı her zamanki gibi gerçekler oldu.” sözleriyle tepkisini ortaya koyuyor. 27 Ocak 2005 tarihli konuşmasında, ABD’nin Irak’ta 1400 ölü, 10 bini aşkın yaralı verdiğini belirterek, “Vietnam’da da kazandığımıza inandırılmıştık. 500 bin askerimize güvenmiştik.” diyor. Bush yönetiminin savaş sonrası Irak’ı yeniden yapılandırma çalışmalarında başarısız kaldığını söyleyen Kennedy, Irak ordusunun lağvedildiği halde silah stoklarının koruma altına alınmadığını ve bu silahların direnişin silahları haline geldiğini söylüyor: “Cezayir’de Fransızlar savaşı kazandı, ama politik savaşı kaybettiler. Irak da öyle olacak.”
     <br/>
     <br/>
     Irak’ta incelemelerde bulunan sayılı Amerikalı Kongre üyelerinden biri olan Marty Meehan da, benzer tespitlerde bulunuyor. Saddam devrildikten dört ay sonra geldiği Bağdat’ta sokaktaki sivil halkla görüştüğünü belirten Meehan, ocak ayı başında Bağdat’ı yeniden ziyaret ettiğinde, bu kez zırhlı araçlar içinde zikzaklar çizerek yol aldıklarını kaydediyor. 25 Ocak 2005’te ABD’nin sayılı think-tank kuruluşlarından Brooking Enstitüsü’nde konuşan Meehan, iki yılda Irak’a askerî amaçla 150 milyar dolar harcandığını, şimdi 80 milyar dolar daha bütçe talebinde bulunulduğunu hatırlatarak, “Amerikan vergi mükellefleri her hafta iki milyar doları Irak’a vermek istemiyor.” diyor.
     <br/>
     <br/>
     Amerikalılar, seçimlerin önemli bir aşama olduğunun, ancak tek başına Irak’a istikrar getirmeyeceğinin farkındalar. Kongre Silahlı Hizmetler Komitesi üyesi Meehan bu durumu, “Saddam yakalandığında direnişin biteceğini umduk. Geçici Hükümet’e yönetimi devrettik, direnişin biteceğini umduk. Felluce’de sıkıştırdığımızda, direnişçilerin bellerinin kırılacağını umduk. Ancak her defasında direniş daha da büyüdü. Saldırılar sıklaştı, daha da karmaşık hale gelmeye başladı.” sözleriyle özetliyor.
     <br/>
     <br/>
     Koalisyon güçlerinin son bir yılda her ay, bin ila 3 bin arasında direnişçiyi öldürdüğünü veya yakaladığını hatırlatan Meehan, buna rağmen direnişçilerin sayısının 20 binin üzerinde olduğunun ve 200 binden fazla insanın direnişçilere destek çıktığının tahmin edildiğini kaydediyor. Meehan, Irak’ta klasik gerilla savaşı ile karşı karşıya olduklarını, ama bu savaşın “ağırlık merkezi” olan halkı kaybettiklerini anlatıyor. Son anketlerde Irak halkının yüzde 92’sinin ABD’yi işgalci olarak gördüğünün ortaya çıktığını vurgulayarak, “Sokaklarda ABD askeri konvoyları gözüktüğünde veya tepelerinde bir ABD Kara Şahin helikopterini gördüklerinde, Irak’ın hükümran bir ülke olduğu söylemi anlamını yitiriyor. Sivillere zarar verildiğinde, Saddam’ı devirmekle elde edilen kredi tükeniyor. Hatta, direnişçiler sivillere zarar verdiğinde bile, ABD, güvenliği sağlamakta yetersiz kalmakla suçlanıyor. Dünyanın en güçlü ve en yüksek kapasiteye sahip ordusu, Irak sokaklarında güvenliği sağlamakta, denetimi ele geçirmekte yetersiz kalıyor.” diyor.
     <br/>
     <br/>
     Geçmişte ABD’nin Kosova, Bosna, Haiti, Somali ve Afganistan özel temsilciği görevlerini yürüten James Dobbins de, “ABD, Irak halkının güvenini kazanamadı, kazanamayacak da.” görüşünü savunanlardan. Rand düşünce kuruluşunun direktörlerinden biri olan Dobbins, Amerika’nın gelinen noktada savaşı kazanmasının üç şartı olduğunu belirtiyor: Ilımlı Iraklılar yönetime gelmeli; komşu ülkelerden ve uluslararası camiadan destek almayı başarmalı; Amerikan Ordusu’na olan bağımlılığını azaltmalı. Dobbins, “ABD liderliğindeki işgal, Iraklıların öncülüğünde bir işgale dönüşmeli.” sözleriyle özetliyor bu politikayı.
     <br/>
     <br/>
     Dobbins, Foreign Affairs Dergisi’nin son sayısında yayımlanan kapsamlı incelemesinde çok keskin sonuçlara varıyor: “Irak halkı ve komşu ülkeler, ABD’nin Irak misyonunu meşrûiyet ve saygıdan yoksun buluyor.” ABD’nin bölgedeki varlığı dramatik bir şekilde değişirse bu algının da kalkacağını belirten Dobbins, o zamana kadar operasyonların yerel direnişi teşvik etmeye, komşu halkları radikalleştirmeye ve uluslararası işbirliğini kırmaya devam edeceğini söylüyor.
     <br/>
     <br/>
     ABD Irak’tan çekilmeli, ama nasıl? Daha doğrusu, ABD’ye, bölgeye ve Irak’a zarar vermeden bir çıkış stratejisi uygulamak mümkün mü? Irak’tan çekilmenin üç yolu var. Birincisi, ABD askerlerinin vakit geçirmeksizin tamamen çekilmesi. Irak’ta yeni hükümet tam olarak güvenliği sağlayacak ve Irak’ın toprak bütünlüğünü koruyacak hale gelmeden böyle bir çekilmenin büyük riskleri var. Kürtler, Sünniler ve Şiiler arasında, Lübnan’da veya Bosna’da olduğu gibi bir iç savaş çıkabilir. Direniş büyük oranda eski yönetim mensubu Sünni Araplardan, yeni Irak ordusu ve polisi ise, ağırlıklı olarak Şiiler ve Kürtlerden oluşuyor. Kanlı bir iç savaş Irak’ın etnik ve mezhebi tabanda bölünmesini gündeme getirebilir. Oluşacak otorite boşluğu veya iç savaşın bölgeye yayılması da söz konusu olabilir. Şiilerin İran’dan destek almaları veya Türkiye’nin Kerkük veya Türkmenler sebebiyle bölgeye müdahil olması gibi. Bu endişeler sebebiyle, ABD’nin hemen çekilmesi pek tasvip görmüyor.
     <br/>
     <br/>
     ABD askerinin sayısını artırarak veya koruyarak Irak’ta tam istikrar sağlandıktan sonra çekilmek, bir diğer öneri. Bush yönetimi içerisindeki etkili yeni-muhafazakar (neocons) grup, bu görüşü savunuyor. Yeni muhafazakarların etkili ideologlarından Weekly Standard dergisi editörü William Kristol, Brooking Enstitüsü’ndeki bir konferansta bu görüşü dile getirdi. Ancak, Irak’ın ABD askeri varlığı altında istikrara kavuşması zor olacağı gibi, bu daha büyük ekonomik faturaları da üstlenmeyi gerektiriyor. Dolayısıyla, bu görüş yeni-muhafazakarlar dışında pek destek bulmuyor.
     <br/>
     <br/>
     Irak’tan çekilmenin yöntemi konusunda en çok taraftar bulan görüş Orta Yol. Yani, ABD yeni hükümetle mutabakat içinde, aşamalı bir geri çekilme takvimi belirlemeli. Acil müdahalelere yetecek az sayıda asker, yerleşim yerleri dışındaki garnizonlara konuşlanmalı. Güvenliğin tesisi ve terörle mücadele, yeni Irak ordusu ve polisine bırakılmalı. Şayet yeni hükümet talep ediyorsa, ABD askerinin tamamen çekileceği nihai tarih de önceden ilân edilmeli. Nitekim, Kongre üyesi Meehan, ABD’nin, askerî varlığını 2006 ortasına kadar, 30 bine düşürmesinin mümkün olacağını kaydediyor. Meehan, bu konuda bir raporu Kong-re üyelerine sunduklarını da söylüyor.
     <br/>
     <br/>
     Foreign Affairs’in son sayısındaki yazısında Edward Luttwak da, geri çekilmenin uygulamaya konmasıyla, “ABD, Irak’ın kaynaklarını sömürmek için orada.” algılamasının değişmeye başlayacağını vurguluyor. ABD Deniz Kuvvetleri’ne yakın Rand düşünce kuruluşunun uzmanlarından olan Luttwak, “ABD kazanacak mı kaybedecek mi? Bunu geri çekilmenin şekli belirleyecek.” diyor. Luttwak, ABD şehirleri, kasaba ve köyleri terk edip hükümete yönelik büyük çaplı saldırıları engellemek için çölde büyük garnizonlara çekilse bile, bunun ABD düşmanlığını Suudi Arabistan’da olduğu gibi tahrik etmeye devam edeceği görüşünde. Yani, ABD tam çekileceğini net olarak ortaya koymalı.
     <br/>
     <br/>
     Irak’ta direnişi ancak Irak yönetimine bağlı Irak ordusunun kırabileceğini söyleyen Dobbins de, bunun için Irak hükümetinin ABD’ye olan askerî bağımlılığını azaltması gerektiğini savunuyor. “Direniş, direnişçileri öldürerek değil, Irak halkının direnişçilere eleman desteği ve mali destek vermesi önlenerek kırılabilir.” diyen Dobbins, terörle mücadele kampanyasının askerî ve sivil gayreti eş zamanlı ortaya koyması gerektiğini vurguluyor. Hiçbir halkın, kendisini koruyamayan bir orduya destek vermeyeceğini belirten Dobbins, “Halkın güvenliğini sağlamak, sivil ve askerî hedeflerin önünde yer almalı. Eğer Irak halkı hükümeti değil direnişi desteklerse, çatışmaların değil, ama savaşın kaybedilmesi kaçınılmaz olur.” diyor.
     <br/>
     <br/>
     Geri çekilme stratejisinin Irak’ta direnişi kıracağına da inanılıyor. Irak direnişinin Soğuk Savaş dönemindeki komünist direnişten veya millî direnişlerden farklılıkları bulunduğuna, komuta merkezinden mahrum bu direnişin nihai hedefe dair bir ideolojisi olmadığına dikkat çekiliyor. Direnişçileri oluşturan Müslüman mücahitleri, laik Baas elemanlarını ve aşırı Şiileri birleştiren tek şeyin “İşgalci Amerikan ordusunu Irak’tan atmak” olduğu ve Washington’ın askerî varlığını azaltmasının bu ana sebebi ortadan kaldıracağı belirtiliyor. “Bazıları marjinalize olurken, bazıları bölünecek ve bazıları da şiddetten uzaklaşıp siyasete yönelecek.” diyen Dobbins, ABD’nin, şu ana kadar şiddete başvuranlara af ilân edilmesi ve bunların siyasete girmeleri konusunda yeni Irak hükümetini cesaretlendirmesini de istiyor.
     <br/>
     <br/>
     ABD’nin Irak’tan çekilme stratejisi konusunda detaylı çalışmalardan birini de Uluslararası Krizler Merkezi (ICG) ortaya koydu. Bağdat, Amman ve Washington’da görüşmelerde bulunarak 22 Aralık 2004’te kapsamlı bir rapor yayımlayan merkez, geri çekilme sürecinde ABD’ye şu tavsiyelerde bulunuyor: ABD, yeni Irak hükümeti ile hükümran bir taraf olarak muhatap olmalı. Yeşil Bölge’de Irak hükümetiyle birlikte yer alan büyükelçilik binası hızlı bir şekilde taşınmalı. Yeni hükümetle, ABD askerlerinin çekilmesi konusunda şeffaf görüşmeler yoluyla bir takvim belirlenmeli; eğer hükümet istiyorsa, nihai çekilme tarihi de kararlaştırılmalı. ABD, Irak’ta bir üs peşinde olmadığını net ilân etmeli. Irak’ı bölge için bir “model” olarak göstermekten veya terörle mücadelede “cephe” olarak adlandırmaktan kaçınmalı; ABD, Peşmergeler gibi yerel silahlı gruplarla ya da parasını bizzat kendisinin ödediği milislerle işbirliği yapmaktan vazgeçmeli.
     <br/>
     <br/>
     Merkezin tavsiyeleri arasında ABD’nin “canını yakacak” cinsten olanlar da var: Askerî operasyonların hedefi direnişçileri yok etmek değil, sivil halkı korumak olmalı. Tutuklama, göz altına alma yöntemleri değişmeli, cezaevi şartları iyileştirilmeli; ABD, sivil kayıpları en aza indirmeli, mağdurlara tazminat ödeyeceğini ilân etmeli; yeni hükümet, işgal sonrası özellikle koalisyon güçlerinin insan hakları ihlallerini incelemek üzere bir komisyon kurmalı ve kurbanlara tazminat önermeli. ABD, Irak Savaşı’nın ekonomik sonuçlarını sömürme peşinde olmadığını, Irak’ın petrol gelirlerini almayacağını açıklamalı; yeni hükümet, bağımsız ekonomi kurumları oluşturup gerekirse geçiş döneminde verilen ihaleleri elden geçirmeli. Bunların ABD firmalarına verilmesi konusunda da ABD baskı kurmamalı.
     <br/>
     <br/>
     Irak’tan geri çekilmeyi gündeme getirip de bunun diplomatik girişimlerle eş zamanlı gerçekleştirilmesi gerektiğini vurgulamayan hemen hemen yok gibi. ABD’nin özellikle Afganistan ve Bosna tecrübelerinden faydalanması öneriliyor. Bu görüşü dile getirenlerden Dobbins’e göre, Bush yönetimi 1990’ların ortalarında Balkanlar’da, 11 Eylül sonrasında Afganistan’da yaptığı gibi, Irak özel temsilcisi atayarak bir dizi uluslararası girişime başlamalı. Bu girişimlerin merkezinde ABD’nin İngiltere, Fransa, Almanya, Japonya gibi büyük müttefikleri ve bel-ki AB’nin yer alması gerektiğini belirten Dobbins, bir diğer görüşme atağının da Irak’ın komşuları ve bölge ülkeleri ile yürütülmesi gerektiğini vurguluyor. BM, NATO, Arap Ligi ve 56 üyeli İKT gibi uluslararası kuruluşlara bu süreçte daha büyük roller verilmesini savunuyor: “Komşulardan İran’la temas ABD için en zor olanı. Ama, şu bilinmeli ki, İran’ın desteği kazanılmadan Irak’ta istikrarın sağlanması çok güç. ABD, 11 Eylül sonrasında Afganistan konusunda İran’la başarılı bir işbirliği kurmayı başarmıştı.”
     <br/>
     <br/>
     ABD’nin, Irak’ta bölgesel ve uluslararası fikir birliğini sağlamak için başlangıç olarak BM’den, daimi üyeleri, Irak’ı ve Irak’ın komşularını içine alan bir “danışma grubu” oluşturmasını talep etmesini öneren Dobbins, “Bosna için kurulan Barışı Uygulama Konseyi bunun için model alınabilir. Afganistan için ABD ve Rusya’nın yanı sıra 6 komşu ülkenin yer aldığı bir konsey kurulmuştu.” diyor. Dobbins’e göre, bu çekirdek grup, Irak’ın istikrarına katkıda bulunmak veya barış gücü desteği vermek isteyen diğer Arap ve İslam ülkelerine de açık olmalı.
     <br/>
     <br/>
     Sonuçta, seçimler sonrası kurulacak yeni hükümetle uyum içinde ABD’nin bir takvim dahilinde geri çekilmesi ağır basıyor. Bunda ABD’nin Irak halkının “kalbini ve beynini” kazanamaması, dolayısıyla direnişin güçlenmesi önemli rol oynuyor. Ancak ABD, geri çekilmesinin bir “hezimet” gibi algılanmaması ve Irak’ta bir iç savaş veya bölgesel krize sebep olacak bir bunalımın doğmaması için bunun aşamalı olarak gerçekleşmesinden yana. Dolayısıyla, tam çekilme iki yıldan önce gerçekleşmese bile, bu süre zarfında aşamalı olarak kuvvet çekilmesi gündemde olacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Erman Bolat, 17-Şubat-2005
> Onlar işgalci: 
> "ABD, Irak'tan çekilecek; ama nasıl" başlıklı haberinizde ABD ve yandaşlarından "koalisyon gücü" diye söz etmişsiniz. Onlar koalisyon gücü değil, işgalci güçtür. Lütfen bunlara dikkat edelim.

Kaynak: [www.aksiyon.com.tr](http://aksiyon.com.tr:80/detay.php?id=19535&yorum_id=3054), [web.archive.org (arşiv bağlantısı)](http://web.archive.org/web/20060103212754/http://aksiyon.com.tr:80/detay.php?id=19535&yorum_id=3054)
