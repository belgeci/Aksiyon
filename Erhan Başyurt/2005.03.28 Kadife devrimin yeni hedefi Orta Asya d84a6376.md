# Kadife devrimin yeni hedefi: Orta Asya

*Erhan Başyurt 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117185741im_/http://www.aksiyon.com.tr/resim/538/34.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Gürcistan ve Ukrayna’dan sonra, ‘sivil darbe’ ya da ‘kadife devrim’ Kırgızistan’a taşındı. Başkent Bişkek’te sivil darbe sonrası yağma ve talan yaşandıysa da, herkes Kırgızistan’dan sonra sıra hangi ülkede soruna cevap arıyor.
 </font>
 <p>
  <font class="content">
   Kırgızistan Devlet Başkanı Askar Akayev (solda) göstericilerin Bişkek’te Başkanlık Sarayı’nı basmaları sonrasında 24 Mart’ta ülkeden ayrıldı. Muhalif blokun lideri eski başbakan Kurmanbek Bakıyev, devlet başkanlığı ve başbakanlık görevlerini vekaleten üslendi.
   <br>
    <br>
     Yıllardır iktidarı elinde tutan birçok otoriter lider, hayal edilmesi zor bir şekilde halk ayaklanmaları ile bir bir koltuğu terk ediyor. Son 16 ayda Ukrayna ve Gürcistan’dan sonra, eski Sovyet cumhuriyetlerinden Kırgızistan’da da yönetim ‘sivil darbe’ ile el değiştirdi.
     <br/>
     <br/>
     Sandık yoluyla koltuğa veda edemeyen liderler, ilginç bir şekilde sokak eylemlerine boyun eğiyor. 15 yıldır iktidarı elinde bulunduran, komünizm döneminde üst düzey yönetici olan liderler ‘sivil itaatsizlik’ eylemleri karşısında çaresiz kalıyor. Sivil darbelerin başlangıç noktası, her defasında ‘seçimler’ oluyor. “Siz hiç seçimle değişen diktatör gördünüz mü?” sorusunun cevabı, eylemlerin dayanağını oluşturuyor.
     <br/>
     <br/>
     Liderler, komünizmden kalma bir alışkanlıkla tek parti yönetimini sürdürüyor. Daha doğrusu, çok partinin olduğu, ancak iktidarın her zaman tek parti tarafından yönetildiği bir sistemi uyguluyorlar. Bu dönemi “demokrasiye geçiş dönemi” olarak adlandırmak mümkün. Mesela, Türkiye’de de 1950’ye kadar tek parti CHP’nin iktidarı söz konusu. Sivil devrimler, otoriter liderlerin sandık yoluyla gerçekleşmesine izin vermedikleri çok partili demokrasi ve liberal ekonomiye geçişi sağlıyor.
     <br/>
     <br/>
     ‘Kadife devrim’ ya da ‘demokrasi devrimi’ olarak adlandırılan bu sivil darbelerin, eski Sovyet cumhuriyetlerinde gerçekleşmeleri bir tesadüf değil. Birçok Batılı sivil toplum kuruluşu demokrasi ve özgürlüklerin yayılması için yerel sivil kuruluşlara maddi destek ve eğitim desteği veriyor. Benzer ülkelerden edinilen tecrübeleri aktarıyor. Ülkeler arası öğrenci, akademisyen ve sivil kuruluş ziyaretleri gerçekleştirerek, bilgi değişimi sağlanıyor.
     <br/>
     <br/>
     Görünüşte kendiliğinden ortaya çıkmış gibi duran sivil darbeler, aslında uzun ve örgütlü çalışmaların neticesi. Sivil toplum örgütleri bir çatı altında toplanıyor, muhalefet ortak cephe oluşturuyor ve öğrenciler örgüt kuruyor. Yönetimde etkin asker ve güvenlik görevlileri kazanılıyor. Aslınca sonuncu faktör, sivil darbelerin başarılı olmasının en önemli nedeni. Halk adil ve şeffaf seçimler için sokağa döküldüğünde, liderlerin yıllardır iktidarını bina ettikleri güvenlik kuvvetleri ‘tarafsız’ kalıyor. Bu da örgütlü sivil direnişçilerin, sayı olarak az da olsalar sonuç almasına sebep oluyor.
     <br/>
     <br/>
     Freedom House danışmanı Adrian Karatnycky, Foreign Affairs dergisinin Mart-Nisan 2005 tarihli nüshasında Ukrayna’daki ‘Turuncu Devrim’le ilgili şu çarpıcı bilgiyi veriyor: “Ukrayna Güvenlik Servisi (SBU) üst düzey yöneticileri muhalif lider Viktor Yuşenko’nun genel sekreteri Oleh Rybachuk ile düzenli temas halinde oldular. SBU, seçimlerde muhtemel güvenlik tehditleri ve kirli oyunlar konusunda Yuşenko yandaşları ile işbirliği yaptı.” Aslında sadece SBU değil, ordu ve emniyet içinde de sivil darbeyi destekleyenler vardı. Ukrayna’da eksi 10 derecede eylem yapan ve sokakta sabahlayan göstericilere askeri çadır, parke ve yemek yapmaları için seyyar ordu mutfakları verildi.
     <br/>
     <br/>
     Kırgızistan’da da benzer bir durum yaşandı. Gösteriler ülkenin güneyindeki Oş ve Celalabad’da ilk başladığında, eylemleri bastırmak için gönderilen birlikler eylemcilere katıldı. Bunda muhalif liderlerin geçmişte yönetimde üst düzey görevler almış olması ve bürokrasi ile temaslarının bulunması önemli rol oynuyor. İkinci olarak da dış baskılar otoriter liderlerin, demokratik hak arayışını şiddet kullanarak bastırmasına izin vermiyor. Gürcistan, Ukrayna ve Kırgızistan’da seçimlerde hile yapıldığını Avrupa Güvenlik ve İşbirliği Teşkilatı (AGİT) gözlemcileri de ifade ettikleri için muhaliflere uluslararası destek artıyor.
     <br/>
     <br/>
     Eylemleri destekleyen Batılı sivil toplum kuruluşları da seçim sonuçları ile oynayan yönetimler üzerinde uluslararası baskı kurulmasını sağlıyor. Bu kuruluşlar arasında, George Soros’un Açık Toplum Vakfı ile Freedom House da yer alıyor. Ama asıl rolü, ABD’nin önde gelen demokrasi savunucusu kuruluşları, Ulusal Demokrasi Fonu (NED), Uluslararası Cumhuriyetçi Enstitüsü (IRI) ve Ulusal Demokrasi Enstitüsü (NDI) oynuyor. Nitekim Kırgızistan’da ‘Lale Devrim’ adını alan ‘sivil darbe’ 170 kadar sivil toplum kuruluşunu bir araya getiren Demokrasi ve Sivil Haklar Koalisyonu ‘KelKel’ (Gel Gel) tarafından yürütüldü. Philip Shiskin, Wall Street Journal’da yer alan makalesinde şu bilgiyi veriyor: “KelKel’in bütçesi 110 bin dolar, Washington merkezli Ulusal Demokrasi Enstitüsü (NDI) mali destek sağlıyor. NDI da, ABD hükümeti ve dış yardımları örgütleyen USAID tarafından finanse ediliyor. KelKel içerisinde yer alan Yolsuzluğa Karşı Sivil Toplum kuruluşuna da Ulusal Demokrasi Fonu (NED) 25 bin dolar yardım yaptı. Soros Vakfı ile Freedom House da sivil kuruluşlara destek veriyor.”
     <br/>
     <br/>
     Sivil toplum kuruluşları gibi muhalif gruplar da, seçimlerden önce bir araya gelip bir blok oluşturuyor. Muhalif cephenin liderini önceden belirliyor. Kırgızistan’da muhalif partiler ‘Ata Yurt’ adı altında bir araya geldiler. Hareketin liderliğini eski başbakan Kurmanbek Bakiyev üstlendi. Eski Dışişleri Bakanı Roza Otunbayeva ve tutuklu bulunan eski ulusal güvenlik başkanı Felix Kulov da ‘Ata Yurt’a destek verenler arasında yer aldı. Ukrayna’da da muhalifler, eski başbakan Viktor Yuşçenko’nun başkanlığında 9 parti ile ‘Bizim Ukrayna Bloku’ oluşturmuşlardı. Bakıyev, ‘Lale Devrimi’nin hemen ardından 25 Mart’ta hem başbakanlık hem de vekaleten devlet başkanlığı görevlerini üstlendi.
     <br/>
     <br/>
     Gürcistan, Ukrayna ve Kırgızistan’da, sivil itaatsizlik eylemlerinin seçimlerden hemen sonra başlaması da rastlantı değil. Seçimlerin şeffaf ve adil olması için yaklaşık 6 ay önce sivil toplum kuruluşları bir araya gelip çatı örgütler oluşturuyor. Halk, oylarına sahip çıkmaları ve tercihlerini bilinçli yapmaları için kampanyalarla eğitiliyor. Bu amaçla radyo, gazete ve televizyonlar da kullanılıyor. Seçimlere hile karıştırıldığı uluslararası gözlemciler tarafından da onaylanınca, aylar önceden örgütlenen öğrenci hareketleri sivil devrimleri başlatıyor.
     <br/>
     <br/>
     Eylemler, örgütlü üniversite gençliği tarafından disiplinli bir şekilde yürütülüyor ve halka yayılıyor. Gençler, seçimler sırasında hile yapılmaması konusunda gözlemci olarak eğitiliyor. Seçimlerin başarısız olması halinde de eylemleri yürütüyor. Gençlik örgütleri birbirine benzese de isimleri ülkeden ülkeye değişiyor: Sırbistan’da Otpor (Direniş), Gürcistan’da Kmara (Yeter), Ukrayna’da Pora (Zamanı), Kırgızistan’da Birge (Birlikte). Eylemci gençler, ülkelerinin bağımsızlık sonrası yetişmiş nesilleri. Daha fazla özgürlük, daha fazla refah istiyorlar. Ebeveynleri gibi, komünizm baskısı altında yetişmedikleri için de eylemlere yönelmeleri daha kolay oluyor.
     <br/>
     <br/>
     Kadife devrimler, şiddete başvurmayan ama yönetimlere itaat etmeyerek isyan eden ‘sivil itaatsizlik’ eylemlerinin sonucu. Sloganları, sembolleri ve bayrakları ile popüler hale geliyorlar. Gürcistan’da ‘kırmızı’ devrim ya da ‘gül’ devrimi, Ukrayna’da ‘kestane’ devrimi ya da ‘turuncu’ devrim ve Kırgızistan’da ‘sarı’ devrim ya da ‘lale’ devrimi. Sokaklar eylemin renkleri ile süsleniyor. ‘Bayram havası’ içindeki eylemciler, planlı bir şekilde resmi binaları kuşatıyor. Yönetimleri işlemez hale getiriyor. Gürcistan’da halk Parlamento’yu, Kırgızistan’da Başkanlık Sarayı’nı basarak sonuç alırken, Ukrayna’da halk sadece kuşatma yaparak sonuca ulaştı. Ukrayna’da Parlamento ve Yüksek Mahkeme tarafsız kararlar alarak, çalışmalarını sürdürmeyi de başardı. Dolayısıyla, Ukrayna’da seçimler yenilenirken, şiddete başvurulan Gürcistan’da Eduard Şevardnadze ve Kırgızistan’da Devlet Başkanı Askar Akayev çareyi ülkeyi terk etmekte buldu.
     <br/>
     <br/>
     Sırada hangi ülkeler var?
     <br/>
     <br/>
     Ancak Kırgızistan’da bugüne kadarki sivil darbelerden farklı bir durum söz konusu. Eylemin neticelenmesi sonrası, düzenin sağlanması ve eylemcilerin şiddet ve yağmaya girişmeden evlerine dönmeleri sağlanamadı. 5 milyon nüfuslu Kırgızistan’da özellikle fakir güney kesimden gelen eylemciler, başkent Bişkek’te yağmaya girişti. Devrim sırasında güvenlik güçleri ile taşlı sopalı çatışmalar olurken, devrimden sadece bir gün sonra 25 Mart’ta güvenlik güçleri ile yağmacılar çatıştı ve 15 kişi hayatını kaybetti. Bişkek’te halk işyerlerine ve evlere, “Biz Elmenen Birge” yani “Biz Halkla Beraberiz” yazıları asarak, eylemcilerin tacizlerinden ve yağmacılardan korunmaya çalışıyor. Özellikle Bişkek’te yaşanan talanın, sivil darbe ile iktidarı ele geçiren muhaliflere karşı ‘kuzey’de hoşnutsuzluğu artıracağı ve bu durumun tekrarlanacak seçimlere yansıyacağı tahmin ediliyor.
     <br/>
     <br/>
     Kırgızistan’da eylemler, Oş ve Celalabad gibi Özbek nüfusun çoğunluk olduğu güneydeki kırsal kesimlerden başladı. Bu da ülkede etnik tabanlı bir çatışma olabileceği endişesine sebep oldu. 1992’de Oş bölgesindeki Özbek ve Kırgızlar arasında çatışmalar çıkmış ve bazı kaynaklara göre 2 bin kadar insan hayatını kaybetmişti. 2002’de de bölgede küçük çaplı da olsa çatışmalar yaşanmıştı. Ancak, muhalif liderler Özbek olmadığı gibi, bölgedeki eylemciler de daha çok kırsal kesimlerden gelen Kırgızlar’dan oluşuyor. Başka bir deyişle, eylemler kaynağını etnik farklılıktan değil, ekonomik durumun kötülüğünden, nepotik atamalardan ve ayyuka çıkan yolsuzluk söylentilerinden alıyor.
     <br/>
     <br/>
     Tacikistan, Özbekistan ve Kazakistan gibi eski Sovyet cumhuriyetleri ile komşu olan Kırgızistan’daki ‘Lale Devrimi’ bütün olumsuzluklarına rağmen, Ukrayna ve Gürcistan gibi yeni sivil darbelerin kaynağı olabilir mi? Özellikle, ‘tek parti’ iktidarına dayanan ve seçimlerle iktidarını pekiştiren liderlerin ülkeleri için bu etkilenme mümkün görünüyor. Orta Asya ülkeleri gibi, Moldova, Beyaz Rusya ve Ermenistan da kadife devrimlerin yeni hedefleri olarak öne çıkıyor.
     <br/>
     <br/>
     (Katkıda bulunanlar: Mustafa Başkurt, Atıf Ala / Bişkek)
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20548), [web.archive.org (arşiv bağlantısı)](http://web.archive.org/web/20060117185741/http://www.aksiyon.com.tr:80/detay.php?id=20548)
