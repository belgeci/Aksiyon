# 'Çıldır Kapısı açılsın'

*Erhan Başyurt 1995.05.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Azerbaycan’ın çok ilginç bir başkonsolosu var Istanbul’da. Azerbaycan ‘ı temsil ediyor, Azerbaycan vatandaşı ama o şu anda Gürcistan sınırları içinde obulunan Kepenekçi köyünde dünyaya gelmiş. Babası Sibirya’ya sürülmüş, hem de Abbas dünyaya gözlerini açmadan hemen 2 ay önce. Babası, Kazakistan sınırları içindeki Karlak’tan bir daha geri dönmemiş.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Komünist rejimin Hacaloğlu ve onun gibilere verdiği isim oldukça bilinen türden: “Halk düşmanının çocuğu”. Demir Perde aralanana kadar sırtında taşımış bu halk düşmanlığının yükünü. Akrabaları bile pek cesaret gösterip yaklaşmak istemezlermiş yetim Abbas ’a. Sünni olmasına rağmen, Seyit Nigari’ye ait Alevi deyişlerini dilinden düşürmeyen, “5 vakit namazlı” annesi büyütmüş onu. Bu deyişlerin Aleviliğe ait olduğunu ancak Filoloji’den mezun olduktan sonra farketmiş.
   <br>
    <br>
     “Ya Rab, beni ayırma şahım şah–ı veliden,
     <br/>
     <br/>
     Ya Rab, beni dûr eyleme evlad–ı Ali’den”
     <br/>
     <br/>
     dizelerini mırıldanan annesine, durumu söyleyince, “Bana şek (şüphe) getirme” cevabını almış.
     <br/>
     <br/>
     1960’ta üniversiteden mezun olan Hacaloğlu, Komünist Parti’nin yayın organı olan ve Türkçe basılan bir gazetede çalışmaya başlar. Sonra Azerbaycan–Ukrayna kültürel ilişkileri üzerine master ve doktara yapmak üzere Kiev’e gider.  Ukrayna dilinden yaptığı çeviriler dolayısıyla, kendisine Ukrayna Devlet Ödülü verilir. Rus, Ukrayna, Gürcistan dilleri ile Türk lehçelerinin hepsini bilen Hacaloğlu, kendini diplomatlıktan ziyade şair–yazarlığa yakın buluyor.
     <br/>
     <br/>
     Ilk şiir kitabının, ilk şiirinin ismi “Lenin ile sohbet”. Ilginç bir hikayesi var: “Bu şiiri komünistler düşman şiiri kabul ettiler. Lenin’e yazılmış bir şiir, ona göre düşünün. Ben müstemleke olduğumu söylemeliydim, bunu da Lenin’in ağzından söylettim şiirde. Bunu anladı ve kitabı yasak ettiler. Orada bir yer vardı ki, Şark'ın mahkum olduğunu söylüyordum. Bu söz üzerine yasakladılar kitabı”
     <br/>
     <br/>
     Renkli bir kişiliğe sahip Hacaloğlu’nun değerlendirmelerinde de bu renkliliği göreceğinizi umuyoruz:
     <br/>
     <br/>
     Gürcistan’da Türkçe dersleri vermişsiniz. Bu dersleri kime veriyordunuz?
     <br/>
     <br/>
     Bu, Türkiye’de maalesef pek bilinmiyor. Benim köyümün yerleştiği bölgeye Bohçalı Bölgesi derler. Bu 10 ilden oluşan bir topraktır. 5 ili Ermenistan, 5 ili Gürcistan toprakları içerisinde bulunuyor. Gürcistan kısmında 500 binden fazla Türk oturuyor. Şimdi Çıldır–Aktaş kapısından girseniz, Azerbaycan’a doğru bütün güzergâh boyunca Türkler oturuyor.
     <br/>
     <br/>
     Burada yaşayan Türkler’in Karslı’dan hiçbir farkı yoktur. Gönül, bunların Türkiye’de bilinmesini istiyor. Mesela, benim köyümde 10 bin insan yaşıyor. Cami yapmak istiyorlar, hükümet izin vermiyor. Kaç defa bana başvurdular. Burada yaşayanların yüzde 80’i Sünni. Ancak bu köyde tarihi tekkeler vardır. Bunlara hiç kötü bakılmıyor. Sovyet rejimi geldiğinde camileri kapattı, bu tekkeleri kapatamadı. Tekkeler cami rolü oynamaya başladılar. Ibadetler burada yapılmaya başlandı. Orada namaz kılınıyor, dini törenler orada yapılıyordu.
     <br/>
     <br/>
     Sistemle başınız hiç belaya girdi mi?
     <br/>
     <br/>
     Komünist Parti lağv olandan sonra, çoğu dedi ki, “Ben o partiyi zaten hiç sevmedim”. Şu bir gerçekti ki, Komünist Parti’ye üye olmak zorunlu idi. Ikinci, üçüncü bir parti yok idi. Ama, ben Allah da bilir, partiye çok geç, 38 yaşımda  kayıt oldum. Bizim Yazarlar Birliği’nin bir başkanı vardı. Bana “Sen partiye kayıtlı değilsin diye sana iyi bir görev vermezler. Gel partiye kayıt yaptır” dedi. “Beni almazlar” dedim. Çünkü, iyi kafalı aydınları almazlardı partiye. Hem de benim babam hapsedilmiş, Sibirya’ya sürgüne yollanmıştı. Bize “Halk düşmanının çocukları” derlerdi. Bu çocukluktan beri benim üzerimde bir damga idi. Yani akrabalarımız bile bizimle konuşmaktan çekinirlerdi. “Sen evet de, biz hallederiz” dedi. Işte böyle üye oldum partiye. 40–41 yaşımda da Azerbaycan Yazarlar Birliği Parti Başkanı oldum. Bizde derler ki, “Ayağım uğursuz oldu”. Ve üyeliğimin 10’uncu senesinde Komünist Parti kapatıldı.
     <br/>
     <br/>
     Bizde yine güzel bir söz var. Derler ki, “Avazın(sesin) güzel geliyor. Ama, okuduğun Kur’an değil.” Bu Komünist Parti’nin tüzüğünü çok iyi anlatan bir sözdür. Çok iyi görünüyordu. Halklar eşitti. Sovyetler Birliği gönüllü devletler birliği idi. Güya kim istese çıkabilirdi. Fakat mümkün müydü? Çekoslovakya’yı, Polonya’yı gidip kana boyuyorlardı. Azerbaycan, Gürcistan çıkabilir miydi hiç? Azerbaycan’ın başkenti Bakü’de aşağı yukarı iki cami çalışıyordu. Iki sinegog, iki kilise çalışırdı. Halbuki nüfusun yüzde 75’i Müslüman’dı. Sovyetler Birliği diyordu ki, “Din tiryaktır, afyondur.”
     <br/>
     <br/>
     Bunlar görünen şeyler idi. Komünist rejim insan karakterine, yapısına aykırı idi. Bunu sürekli savundum. Sovyetleri iki manevi darbe yıktı. Biri yalan. Gözünün içine baka baka yalan söylerlerdi. Seni öldürmek isterlerdi, gözünün içine baka baka derdi ki, “Sen benim dostumsun”. “Azerbaycan benim kardeşim” derdi, ama bilirdin ki sana düşman. Diğeri de rüşvet.
     <br/>
     <br/>
     Karabağ ile Ermenistan arasındaki koridora karşılık, Azerbaycan ile Nahcıvan arasında bir koridor açılması teklifini nasıl değerlendiriyorsunuz?
     <br/>
     <br/>
     Koridor mevzuunda çok büyük bir hata yapıldığına inanıyorum. Toprak takası konusunda çok ciddi bir yanlışlık var. Toprak takasına hak vermek, Ermenistan’ın işgaline hak vermek olur. Ikincisi, bu koridor 1923’e kadar Azerbaycan’ın sınırı içerisinde yer almakta idi. Stalin bu toprakları bizden alarak Ermeniler’e verdi. Zenzebur olarak bilinen bu bölgenin toprakları da zaten Azerbaycan’a aitti. Şimdi kendi toprağımızı, kendi toprağımızla değişmemiz isteniyor. Bu topraklarda şimdi Azerbaycanlı kalmadı. Hepsini çıkarttı Ermeniler, ama bu topraklar bizim.
     <br/>
     <br/>
     Öncelikle Azerbaycan’a ve oradan da Orta Asya’ya doğrudan ulaşım konusunda teklifiniz nedir?
     <br/>
     <br/>
     Benim teklifim, Çıldır Kapısı’nın açılması. Bunun için Türkiye’nin Gürcistan’la ilişkilerini iyi tutması gerekli. Abaza ayrımcılığı karşısında tarafsız olması lazım. Abhazyalı'ya anlatmak lazımdır ki, “Sen Gürcü’yü arkadan bıçaklama. Sen Rus’tan kork. Gürcü Rus’tan korkuyor. Kendisi özgür olmamış ki, sen ondan özgürlük istiyorsun”.  Meselenin başında bu yanlışlık var. Osetyalı, Abhaz, Gürcü önce Rus'tan kopmalı, sonra kendi meselelerini çözmeliydiler.
     <br/>
     <br/>
     Gürcüler’e de anlatmak lazım: “Senin içinde 500 bin Türk Karakalpak, 150–200 Acar oturuyor. Bunlar Müslüman’dır. Sen bunlara küfretmemeli, zorluk çıkarmamalısın”. Sovyet devrinde, Türkler’i Gürcüler’in düşmanı gibi lanse ettiler. Şimdi bu imajı Gürcüler’in kafasından silmek lazım.
     <br/>
     <br/>
     Ermenistan’a ambargoyu kaldırması için Türkiye’ye yoğun baskı var. Türkiye ambargoyu kaldırmalı mı?
     <br/>
     <br/>
     Ben, Türkiye’nin Ermeniler’le ilişkilerinin gelişmesinden yanayım. Şimdi düşünün. Bütün seneler boyu Ermenistan’da “Türkler sizin düşmanınızdır. Sizi kesecek, sizi asacak” diye propaganda yapıldı. Halbuki Türk’ün Ermeni’ye düşman olmadığını hepimiz biliriz. Şimdi sınır kapalıdır. Türkiye içinde oturan Ermeniler dünyanın bütün zenginliklerine sahiptir. Fakat Ermenistan, içerisindeki 300 bin Türk’ü sınır dışı etti. Rusya’dan oraya günde hergün uçak gelir, silah ve yiyecek getirir. Ruslar, daima "Sınır açılırsa, Türkler Ermeniler’i keser”  şeklinde propoganda yapmış. Bu düşünceyi ortadan kaldırmak için Ermenistan ile Türkiye arasındaki kapı açılmalı. Ne kadar çabuk açılsa, o kadar iyi olacak. Hatta özel sektörden bu ülkeyle ticaret yapanlar da, Batı'yı yalancı çıkarmak için bunu açıklamalılar. 			Sovyetler döneminde Ermenistan’da arkadaşlarınız olmuş. Onların savaşla ilgili kanaatleri nasıl?
     <br/>
     <br/>
     Ermeni milletinin hasta hayalleri vardır. Ruslar’dan bulaşmış. Dünyanın yarısının kendilerine ait olduğunu ileri sürüyorlar. Dünyanın en eski milletinin kendileri olduğunu söylüyorlar. Bu toprakların en eski sahiplerinin kendileri olduğuna inanıyorlar. Yiğityan adında önemli  bir Ermeni’ye dedim ki, “Akdeniz’den Karadeniz’e kadar atalarınızın olduğunu söylüyorsunuz. Ne kafasız dedeleriniz varmış sizin”. Şaşırdı, “Neden?” dedi. Dedim ki, “Bu kadar geniş coğrafya içinden neden dağ başındaki Erivan’ı başkent seçmişler kendilerine. Bir Bakü’yü veya başka yeri değil.” Bu kadar toprağı olan bir millet gidip, dağ başını kendine başkent yapar mı?
     <br/>
     <br/>
     Ama, Ermeni aydınları arasında akıllıları da var. Özellikle Türkiye’den gidenler. Sovyetler döneminde Erivan’a gidende, onlar gelir “Gel kardeşim biraz Türkçe konuşalım da hasret giderelim” derlerdi. Ermeniler'le aramızda problem yok. Rusya, silah ticareti için bu işi körüklüyor.
     <br/>
     <br/>
     Azerbaycan’da bir söz vardır. Der ki, “Yari kendin gör. Kendin konuş. Ara giden söz, ev yıkar”. Bizimle Ermenistan’ın durumu da böyledir. Arada Rusya, arada Amerika, Fransa. Oysa Bakü’den bağıranda Erivan duyar. Ordan bağıranda, Bakü duyar. Arada Fransız var. 20 sene de savaşsak sonunda biz bize konuşacağız.
     <br/>
     <br/>
     Sovyetlerin dağılmasını nasıl değerlendiriyorsunuz?
     <br/>
     <br/>
     Lenin 17. senesinde gördü ki, Çarlık Rusyası’nda bulunan bütün milletler Çarlık Rusyası’ndan ayrılmak istiyorlar. Verdi veriştirdi Çarlık Rusyası’na. “Burası milletlerin hapishanesidir. Gelin bağımsız gönüllü devletler kuralım” dedi. Devletler kuruldu, Azerbaycan, Gürcistan, Türkistan devletleri kuruldu. Lenin hemem telgraf çekti: “Inanıyorum ki, Rusya ile işbirliği içinde öz cumhuriyetinizi geliştireceksiniz..” Bu, iki sene sürdü. Sonra hepsini Moskova’da topladı. Hepsinin kendi parası, kendi ordusu vardı. Bayrağı vardı. Dedi ki, “Kardeşlerim, gelin gönüllü devletler birliği kurak. Ordumuz da, paramız da bir olsun. Yalnız bayraklar kalsın.” Amaç neydi? Çarlık yıkılınca, yerine Rusya egemenliğinde Sovyetler Birliği kuruldu. Ne oldu. 1980’lere gelindi. Gorbachov gördü ki, bütün milletler Moskova’dan rahatsız. Artık Ruslar’a karşı birleşiyorlar. Azerbaycan ile Ermenistan bile omuz omuza Moskova’yı protesto ediyor. Ne yaptı? Verdi veriştirdi Komünist Partisi’ne, ardından hemen “Gelin bir Bağımsız Devletler Topluluğu kuralım” dedi. Eskisi gibi, bayrağınız olsun, paranız olsun, ordunuz olsun. Ama, yine bir merkezde birleşelim. Sovyetler’i şimdi yeni bir ad altında hortlatmak istediler.
     <br/>
     <br/>
     Yeltsin mesaj verir ki, Türkiye BDT’nin güney sınırlarını tehdit ediyor. Türkiye’de bir adam çıkıp demiyor ki, böyle bir devlet var mı? Türkiye’nin Ermenistan ile, Gürcistan ile, Azerbaycan ile sınırı var.
     <br/>
     <br/>
     BDT ikinci SSCB  olarak mı planlandı?
     <br/>
     <br/>
     Maksat bu, ancak tek fark var. SSCB kurulduğunda bütün anlaşmalar birlikte aynı anda imzalandı. Askeri, ekonomik, eğitim hepsi birden. Şimdi bütün devletlerin imza attığı anlaşma yok. Mesela, Azerbaycan sınırların BDT kuvvetlerince korunması anlaşmasına imza atmadı. Moldova, Ukrayana da imza atmadı. Millet, 1920’lere göre daha uyanık. Gürcistan attı, ama bazı şartlarla. Toprak bütünlüğünü tanıdı. Abhaz sorununu kaşımama sözü aldı.
     <br/>
     <br/>
     Baltık devletlerinin direnci niçin Türk cumhuriyetlerinden daha fazla?
     <br/>
     <br/>
     Baltık devletleri bize göre daha az bozulmuşlar. Onlar 1944’te Sovyetler'e girdiler. Bizden 24 yıl sonra. Ikincisi, Baltık cumhuriyetlerinde olan işbirliği Kafkasya ve Türk cumhuriyetlerinde olsaydı, Sovyetler çok daha önceden çökmüştü.
     <br/>
     <br/>
     Niçin aranızda dayanışma yok peki? 			Bunu biz devamlı duyuyoruz. Devamlı bize soruyorlar. Birincisi, Türkiye vatandaşlarındaki milli şuuru onlarda yok ettiler. Mesela, bir Özbek kendisini ayrı bir millet gibi görüyor. Neredeyse onun için Ermeni ile Azerbaycanlı’nın farkı yok. Bunu bilen aydınların sayısı ise, bini geçmez. Düşünebilir misiniz, burada Türk Zirvesi oldu. BM tarafından kabul edilen “Ermenistan’ın Karabağ’ı işgali” kararını, sonuç bildirisine koyduramadık. Bu derecede yabancılaştırmışlar milletleri.
     <br/>
     <br/>
     Iran’daki Azeriler’in durumuyla ilgileniyor musunuz?
     <br/>
     <br/>
     Azerbaycan'ın buradaki Azeriler’le birleşmek gibi bir devlet politikası yok. Ama millet istemez mi kadeşleriyle beraber olmayı. Arada yumuşama var. Azerbaycan’da Rus sansürü Tebriz üzerine şiir yazılmasına bile müsaade etmezdi. Şimdi var. Ruslar çekiç gibi kullandı. Siz birleşmek istiyorsunuz, ama orada okulunuz yok, burada akademiniz var. Şah devrinde Azerbaycan ile Iran arasında gelip gitme yoktu, şimdi var. Demek ki Iran’daki yeni yönetimde ilişkiler daha iyi.
     <br/>
     <br/>
     Türkiye’deki Sünni–Alevi ayrımı hakkında ne düşünüyorsunuz?
     <br/>
     <br/>
     Buradaki Sünni–Alevi ayrımı da beni çok üzüyor. Alevi özbe öz Türk’tür. Ali’yi sevene Alevi denir. Ali de Hz. Muhammed(s.a.v)’i severdi. Yani onun yaşadığı gibi yaşardı. Bizim taraflarda Alevi olduğunu bilmeyen Aleviler var. Köyüm Sünni köyü. Eşim Şii. Bu köyde 5 tekke var. Seyit Nigari Cereyanı burada gömülü. Bizim Sünniler’in şeyhi, önderi Alevi Nigari. Aklı başında Aleviler’in içinde düşmanlık yoktur. O, kafayı çeken aydınlar ki var; Komünist kafalı, ne Allah’ı ne Ali’yi tanır. Alevilik’i getirip, komünizme çıkartıyor.
     <br/>
     <br/>
     Nazım Hikmet’in Bakü’ye yerleşmek istediği doğru mu?
     <br/>
     <br/>
     Nazım burdan kuş gibi kanatlarını aça aça gitti hür(!) dünyaya. Bir söz vardır bizde, “Kebab kokusuna gitti, gördü ki eşek dağlıyorlar” diye. Bu hür dünyaya gelen Nazım gördü ki, dünyanın en despot, bozgun ve edepsiz devletidir bu. Ilk arzusu, Bakü’ye yerleşmek oldu. Moskova müsaade etmedi. O zaman kafası taşa dokundu. Gördü ki, ne komünizm, ne sosyalizm, burası bir cunta devleti. Bunları gördü. Ben 1984’te Türkiye’ye ilk geldiğimde “kafası karışık” bir takım insanlarla karşılaştım. Ben de arkadaşlara “Bunları Rusya’ya gönderin, gerçekleri görsünler, en koyu milliyetçi olarak geri dönerler” demiştim.
     <br/>
     <br/>
     Şimdi diyorlar ki, Stalin cellatlık yaptı. Evet cellatlık yaptı. Ama bu partinin yapısından geliyordu. Lenin de olsa aynı şeyleri yapacaktı. Zaten yaptı da, 500 senelik Çar soyundan gelen 3 yaşından küçük çoçuğu kurşuna dizdi. Devletin tarlasında çalışan insanları bile sürgüne gönderdiler. “Niye?” diye sorduğunuzda, “Türkiye’de bunun akrabası varmış. Kardeşinin çocukları var” diyorlardı. Düşünebilir misiniz, komşu ülkede(Türkiye'de)  akraban olduğu için sürgün ediliyorsun.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21466), [web.archive.org (arşiv bağlantısı)](http://web.archive.org/web/20070807044456/http://www.aksiyon.com.tr:80/detay.php?id=21466)
