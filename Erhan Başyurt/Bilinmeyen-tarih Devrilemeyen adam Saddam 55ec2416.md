# Devrilemeyen adam: Saddam

*Erhan Başyurt Bilinmeyen-tarih*

<div>
 <font>
  <img border="0" height="1" src="/web/20050302224039im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224039im_/http://www.aksiyon.com.tr/resim/297/57.jpg" vspace="5"/>
  </p>
 </font>
 <font class="content">
  Saddam Hüseyin, 1979 yılında Irak Devlet Başkanlığı görevini devraldıktan sonra, Irak halkının yüzünün hiç gülmediğini söylemek kesinlikle bir abartı olmayacaktır.
 </font>
 <br/>
 <p>
  <font class="content">
   Zira, göreve gelişinin ikinci yılında İran’a, 11’inci yılında da Kuveyt’e saldıran Saddam; kendi başlattığı her iki savaşı da kaybetmekle kalmadı, ülkesinin bugünkü felekati yaşamasına da sebep oldu.
   <br>
    <br>
     Saddam Hüseyin, göreve gelişinin ikinci yılında İran’a saldırarak devrimin şokunu yaşayan doğu komşusunun topraklarında ilerledi. Böylece, 1975 yılında devlet başkanı yardımcısı sıfatı ile bizzat kendisinin Cezayir’de İran ile imzaladığı ve Şatt’ül Arap su yolunun ortadan paylaşımını içeren anlaşmayı, Irak lehine düzeltmek ve Irak topraklarındaki Şii Araplar’ın yaşadığı Huzistan bölgesini de topraklarına katmayı planlıyordu.
     <br>
      <br>
       Ancak, 1982 yılından itibaren şartlar değişmeye başladı. Geniş halk kitlelerini mobilize etmeyi başaran İran, önce işgal altındaki topraklarından Irak’ı çıkardı, ardından da Irak topraklarına girmeyi başardı. Bu durum İran’ın devrimi ihraç etmesinden korkan Batılı ülkeleri ve devrimden korkan Şii nüfusa sahip Körfez ülkelerini heyecanlandırınca, Saddam’a silah ve para desteği geldi. Her ne kadar Saddam, bir daha İran topraklarına giremediyse de, İran’ın ilerleyişini durdurmayı başarmıştı. 1988 yılında İran ile ateşkes imzaladığında, Saddam 1980 sınırlarına geri çekilmeyi kabul ediyordu. Ancak, 100 milyar dolara yakın para kaybetmiş, 130 milyar dolar dış borç edinmiş ve daha kötüsü 500 bin Iraklı bu anlamsız savaşta can vermişti.
       <br/>
       <br/>
       Ancak Saddam Hüseyin, iktidarını koruyarak bu savaştan çıkmayı başardı. Üstelik şimdi 540 bin kişilik, bölgenin en güçlü ordusuna sahipti. Nitekim bu durumun farkında olan Saddam, boş durmayacaktı. İran’la ateşkesin imzalanmasından iki yıl sonra, bu defa güney komşusu Kuveyt’e saldıracaktı. 16 bin kişilik bir orduya sahip Kuveyt’in güçlü ve savaş tecrübeli Irak Ordusu karşısında tutunması beklenemezdi. Öyle de oldu. 100 bin asker, 300 tankın desteği ile 4 saatte Kuveyt’i işgal etti.
       <br/>
       <br/>
       Babil İmparatorluğu’nun mirasçısı Saddam’ın hesabı, yine “Büyük Irak” içindi. Zaten Kuveyt de, Osmanlılar zamanında Basra vilayetinin bir cüzü değil miydi? Üstelik, Kuveyt’i işgal ederse, dünya petrol rezervlerinin yüzde 20’sinin üzerine oturmuş olacaktı ve Basra Körfezi’ne geniş çıkış elde etmiş olacaktı. Üstelik Kuveyt’in OPEC kotalarını aşarak petrol fiyatlarını düşürmek ve Irak’ı çok ihtiyaç duyduğu milyarca dolardan mahrum bırakmak gibi tâli bahaneler de vardı.
       <br/>
       <br/>
       Ancak, yanlış hesap Bağdat’tan dönmek yerine, bu defa Bağdat’a dönecekti! Önce 43 gün süren Körfez Savaşı, ardından da 10 yıl aralıksız süren uluslararası ambargo gelecekti. 43 günlük Körfez Savaşı’nda üzerine Hiroşima’da kullanılan atom bombasının 7 katı büyüklüğünde 88 bin ton bomba yağan Irak, hem bir askeri güç olmaktan çıkacak, hem de ekonomi ve sanayisi felç olacaktı. Zira, bombardımanlar petrol tesislerinden santrallere, köprülerden iletişim merkezlerine kadar geniş bir yelpazede tutulmuş, sadece askeri tesis ve fabrikalar vurulmakla yetinilmemişti. 62 bin insan kaybı veren Irak’ın, sadece yıkılan tesis ve alt yapılar açısından iktisadi kaybının 100 milyar doları bulduğu tahmin ediliyordu. Irak bu savaşla yıkılmıştı, fakat liderleri Saddam Hüseyin yine yıkılmadı.
       <br/>
       <br/>
       Savaşın ardından gelen uluslararası ambargo, Irak halkına ve Irak’a savaşlardan daha büyük zararlar vermeye başladı. Öyle ki, 700 bini çocuk yaklaşık 1 milyon 700 bin insan ambargodan kaynaklanan sebeplerle hayatını kaybetti. Gıda maddeleri ve ilaçtan yoksun olan halk, sağlığı gibi ekonomik refahını da kaybetti. Yılda 20 milyar dolarlık petrol satışının durması, Irak’a 10 yılda 200 milyar dolara mal oldu. Irak Dinarı, 10 yılda 6 bin 400 kat değer kaybetti. Orta dereceli bir memur maaşı 370 dolardan, 3 dolara geriledi. Elektrik, su, telefon problem hale geldi. Buzdolabı, tv, klima ve arabalarını kaybeden halk, internet, cep telefonu, visa kartı ve uydu yayınlar gibi teknolojik gelişmelerden de bîhaber kaldı.
       <br/>
       <br/>
       Saddam'ın zulmü korkutuyor
       <br/>
       <br/>
       Ne var ki, bütün bu “felaketlerin” sebebi Irak lideri Saddam Hüseyin, tüm bu zamanlar içerisinde iktidarını korumayı başardı. İyi ama neden? Saddam Hüseyin’i ayakta tutan ne?
       <br/>
       <br/>
       Bu sorunun birinci cevabı hiç şüphesiz ordu ve istihbaratın halen Saddam Hüseyin’in kontrolünde olması. Mesela, 1991 yılında Körfez Savaşı’nın hemen akabinde güneyde Şiiler, kuzeyde de Kürtler ayaklanmasına rağmen başarı elde edemediler. Irak’ın 17 vilayetinden sadece Tikrit, Musul ve Bağdat Saddam’ın elinde kalmasına rağmen, Körfez Savaşı sırasında geri çektiği Cumhuriyet Muhafızları olarak bilinen iyi eğitilmiş özel ordu, muhalefeti ezmeyi başardı. Saddam’ın, 1988 yılında Halepçe’de Kürt muhalefete karşı kimyasal silah kullanıp 5 bin sivilin ölmesine sebep olduğu acımasız tutum da, ordu karşısında muhalefetin hemen dağılmasına sebep oldu.
       <br/>
       <br/>
       Benzer bir durum, darbe hazırlığında bulunan güçlere yönelik 1996 yılında Saddam’ın Erbil yakınlarına tanklarını çekmesi ile de yaşandı. Öyle ki, Kuzey Irak’a yerleşmiş bulunan Çekiç Güç yetkilileri, CIA ajanları ve 4 bin kadar Kürt işbirlikçi soluğu hemen Türkiye’de almışlardı. Cumhuriyet Muhafızları ve Irak İstihbaratı’nın başında şu an Saddam Hüseyin’in küçük oğlu Kusay Saddam var. Babasının veliahtı gözüyle bakılan Kusay, Kuzey Irak’tan da sorumlu. Saddam’ın bu acımasızlığı, ordu ve istihbaratın yanında yer alması sebebi ile halk herhangi bir şey yapmaya yeltenemiyor. Bir Iraklı, “Amcasının çocuklarını bile öldürdü. Başkaldırmak kolay mı?” diyor. Aynı zamanda general olan Huseyin kardeşler, daha sonra aman dileyerek geri dönmüş, ancak öldürülmüşlerdi. Zaten ordu ve istihbaratın kilit noktalarında çoğunlukla Saddam Hüseyin’in akrabaları veya memleketi Tikrit kökenliler var.                 Asker kökenli tecrübeli bir Iraklı ise, “Melik Gazi devrinden bu yana her devrimi bilirim. Irak’ta silahlı olmayan hiç bir muhalefet başarı sağlayamadı. Saddam’a yönelik de ciddi bir silahlı muhalefet yok diyor.” Bütün bunlar da Saddam’ın elini güçlendiriyor.
       <br/>
       <br/>
       Saddam’ın devrilememesinin bir diğer sebebi, onu iktidara taşıyan Baas Partisi. 2 milyona yakın üyesi bulunan parti, ikinci bir hükümet gibi çalışıyor. Her üyenin belirli sorumluluk alanları var ve birinci elden istihbarat ve kontrol imkanı tanıyor. Eski Doğu Bloku ülkelerindeki komünist partileri andıran sistemi ile sosyalist Baas Partisi de, tıpkı ordu gibi açık olarak Saddam’ı desteklemeye devam ediyor.
       <br/>
       <br/>
       Saddam, halkın, en azından asker ve memurların desteğini yanında tutabilmek için sürekli ulûfe dağıtıyor. Ordu mensuplarına, memurlara her zaman daha yüksek maaş veriyor. Onlara lojmanlar yapmaya çalışıyor. Mesela, ambargoya rağmen bu insanlara dağıtılmak için 300 bin konut projesine onay verdi, Saddam. Irak’ta sivillere her ay BM gözetiminde dağıtılan belirli gıda miktarları var. Saddam, bunu memur ve askerler için iki katına çıkarmış. Daha sonra yeniden sivil halkla eşitlemiş, ancak maaşlarına üçte bir oranında zam yapmış. Yine sanatçı ve akademisyenlere de, konut dağıtıp, yazdıkları veya oynadıkları oyunlara göre ulûfeler dağıtılmış.
       <br/>
       <br/>
       Irak’ta bulunduğum sırada, master ve doktora yapan herkese 5 bin 500 Irak Dinarı (Bir aylık maaş kadar) ulufe dağıtma kararı almıştı Saddam. Ambargo başlayınca, bir çok ziraat okulu mezunu gence de tarım yapmaları için ücretsiz araziler dağıtmış, Saddam. Yine, yurt dışından mal getirmelere (kaçakçılığa) de göz yummuş. Bu arada savaş sırasında hayatlarını kaybeden askerlerin ailelerine de, her ay bir memur maaşı kadar aylık bağlamış. Onlara ev vermiş. Çocuklarının eğitimini de kolaylaştırmış. Sonuçta, bir kısım memnunlar kitlesi var, Saddam’ı “istemeyerek” de olsa destekleyen.
       <br/>
       <br/>
       Savaşı Irak kazandı!
       <br/>
       <br/>
       Saddam’ın her şeye rağmen iktidarda kalmasını kolaylaştıran bir diğer unsur, halka her konuda çok iyi propaganda yapılıyor olması. Mesela, Irak halkına göre, “Körfez Savaşı’nın galibi Irak. Zira, 33 ülke, dünyanın en gelişmiş silahları ile Irak’a saldırdılar, ancak Irak rejimini değiştirme hedeflerine ulaşamadılar. Yine savaşın bir devamı hükmünde olan, ambargo da onlara bu imkanı vermeyecek”... “İran’a, Irak saldırmadı. İran, her zaman olduğu gibi Irak’ın içini karıştırıp, devrimi ihraç etmeye yeltendi. Saddam Hüseyin de haklı olarak buna karşı koydu. Bunda başarı da sağladı”... Bütün bu propagandalar ile, gerçekte Saddam’ın hataları olan savaş ve yenilgiler, bir nevi başarı ve zorunluluğa dönüştürülmüş ve Saddam “mazlum” durumuna düşürülmeye çalışılmış, halkın gözünde. Dış güçler tarafından yıkılmak istenen liderin etrafında, belli belirsiz bir kenetlenme oluşmuş.
       <br/>
       <br/>
       Yine, Saddam Hüseyin’in “dindar” ve “insani” yönüne vurgular ön plana çıkarılıyor. Irak’ın bir çok yerinde Saddam Hüseyin’in heykelleri var. Ancak, daha önemlisi ülkeyi kapsayan posterleri. Çocuk hastanesinde, “çocuk seven Saddam”. Üniversitede, “kütüphanede kitap seçen Saddam”, markette, “mutfakta tencere kaynatan Saddam”, “bedevi çadırında, mırra içen Saddam”... Ancak bunlar arasında en yaygın olanı hiç şüphesiz, “Hüseyin Türbesi’nde namaz kılan Saddam”, “Kur’an okuyan Saddam” veya “Dua eden Saddam”. Saddam’ın bu posterleri sadece, işyerleri ve resmi bürolarla, sokaklarda değil, dini önemi olan bir çok cami ve türbede de yer alıyor.
       <br/>
       <br/>
       Özellikle, kendisine karşı 1991 yılında ayaklanan Şiiler’i hiç unutmamış Saddam. 1991 yılından sonra Şiiler için kutsal sayılan tüm türbe ve camileri onartmış, restorasyon ve genişletme çalışması yapmış. Bütün bu hizmetlerini de sadece kağıt posterlerle değil, kalıcı olması açısından çinilerle bu türbelere kendi resmi ile birlikte işletmiş. Hz. Ali’nin Kûfe Mescidi’nden tutun da, Hz. Hüseyin’in Kerbela’daki türbesine kadar işlenmiş. Sonuçta, inançlara saygılı ve onlara hizmet eden, dindar bir Saddam Hüseyin imajı verilerek halkın desteği alınmaya çalışılmış. O kadar ki, Saddam Hüseyin’in “Sünni” olduğunu bilmeyen birisi bu yaygın propagandaya bakarak, onun ülke nüfusunun yüzde 65’ini oluşturan Şiiler’in bir mensubu olduğu kanısına bile varabilir.
       <br/>
       <br/>
       Saddam'ı Şii sanarsınız !
       <br/>
       <br/>
       Şii muhalefetin etkisini kırmak için de, Şii muhalefetin dış destekli olduğu, İran tarafından kullanıldığı propagandası yapılıyor. İran’ın Farisi olduğu, kendilerinin Arap olduğu vurgusu üzerinde de durularak, mezhepten dolayı yakınlaşmanın önüne geçilmeye çalışılıyor. Daha ilginci, Şiiler’in önde gelen din adamları da öldürülerek, İran’ın Bedir Askerleri tarafından Irak’ı karıştırmak için bu suikasti yaptığı propagandası yapılıyor. Muhalefetin bu dış desteğine vurgu, gerek Kürt hareketleri gerekse yurt dışındaki diğer muhalif hareketlerin gücünü kırmak için de başvurulan bir yöntem.
       <br/>
       <br/>
       Saddam’ın ayakta kalmasına sebep olan buraya kadar saydığımız faktörler, bizzat Saddam yanlısı yönetimin aldığı tedbirlerden oluşuyor. Bir de muhaliflerin beceriksizliği ve bu konuda Batılı devletlerin samimiyetsizlikleri var.
       <br/>
       <br/>
       Saddam’ı devirmesi beklenen muhalefet grupları büyük çoğunlukla, Irak dışındaki muhaliflerden ve Kürt gruplardan oluşuyor. Ancak, bu durum onları aynı zamanda ülke gerçeklerinden de uzak kılıyor. Mesela, Irak Ulusal Kongresi (INC)’nin başkanı Ahmed Çelebi, ABD doğumlu ve eğitimli Şii asıllı laik bir Iraklı. Ürdün’de banka müdürü idi. Irak Ulusal Sözleşmesi (INA)’nin lideri Iyad Allawi ise, İngiltere’de yaşayan Irak asıllı eski bir Baas partili. Türkmenleri temsil eden eski bir Albay olan Aziz Kadir de uzun süredir İngiltere’de yaşayan bir isim.
       <br/>
       <br/>
       Bu durum, muhalifleri Irak gerçeklerinden uzak kılmakta. Aynı zamanda, Irak’ta bir nüfuz oluşturmalarını da zorlaştırmakta. Muhalefetteki bazı isimlerin, Irak’ı doğru dürüst görmedikleri bile söyleniyor. Muhalefeti oluşturan, Şii grupların lideri Muhammed Bakr el—Hakim ise, İran’a yakın. 20 bin kadar silahlı adamı olan Hakim, Irak’ta İran benzeri bir islami yönetim kurulmasını istiyor. ABD ve İngiltere’yi samimi bulmadıkları gerekçesi ile, ortak muhalefet şemsiyesi içerisinde yer almıyorlar. Kürt silahlı gruplar KDP ve KYB ise, Irak’ın bütünlüğü içerisinde de olsa, mevcut durumun devamından yanalar.
       <br/>
       <br/>
       Çok farklı muhalif grupların olması ve aralarında bir mefkûre birliğinin olmaması, Saddam yönetimine karşı ortak bir cephe oluşturulmasını zorlaştırıyor. Hatta sürekli olarak kendi aralarında bölünmelere sebep oluyor. Sonuçta, dış destekli, bir kısmı Irak’ı bile bilmeyen, ayrı hedefleri olan farklı muhalefet hareketleri, Saddam Hüseyin’in iktidarını korumasını kolaylaştırıyor. Muhalefetin bir diğer eksiği de, Sünni Arap muhalefetini içermiyor olması. Dolayısıyla, çoğunluğu Bağdat, Musul, Tikrit ve Diyala civarındaki Sünni Araplar, büyük oranda kendilerinden gördükleri Saddam’ı destekliyorlar. Bu da muhalefetin gücünü kıran bir diğer unsur olarak, öne çıkıyor.
       <br/>
       <br/>
       Bu konuda vurgu yapılması gereken bir diğer husus ise, Saddam Hüseyin’i devirmek için Irak muhalefetini destekler gibi görünen devletlerin bu konuda ne kadar samimi oldukları. Körfez Savaşı sırasında operasyonu Saddam’ı devirene kadar ilerletmeyen ABD, gerek 1991 ayaklanmasında gerekse 1996 ayaklanma hazırlığında yeterli desteği sağlamadı. Muhalefeti destekler gibi görünen ve onları sık sık toparlayan ABD’nin yakın zamana kadar asıl önceliğinin Saddam’ı devirmek değil, Irak’ı İran ile birlikte aynı zamanda zayıflatarak kuşatma altında tutmak olduğu biliniyordu.
       <br/>
       <br/>
       Irak’ı bir tehdit olarak tutmak bu ülkelere, Körfez’de daha rahat hareket etme ve askeri olarak konuşlanma imkanı tanırken, bu ülkelerin silahlanmak için ayırdıkları bütçeden de önemli bir pay kapmalarına yardımcı oluyor. Gerçi, ABD’nin bölgedeki en yakın müttefiki İsrail’in Irak’ı üç parçaya ayırarak, kendisine tehdit oluşturacak bir güç olmaktan çıkarma gibi planları olduğu söylense de, bunun ABD’nin resmi politikası haline geldiğini söylemek mümkün görünmüyor. Ancak, ABD ve İngiltere’nin Saddam’ı devirmek konusunu Irak politikalarının ilk maddesi haline getirmemiş olmaları, diğer sebeplerle birlikte Saddam Hüseyin’in iktidarda kalmasını kolaylaştırıyor.
       <br/>
       <br/>
       Neticede, 1 milyon 700 bin insan hayatını kaybediyor, halk perişan oluyor, ama Saddam Hüseyin ve rüfekası yaptırdıkları yeni saraylarda iktidarlarını sürdürebiliyorlar.
       <br/>
       <br/>
       E—mail: ebasyurt@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14095), [web.archive.org (arşiv bağlantısı)](http://web.archive.org/web/20050302224039/http://www.aksiyon.com.tr:80/detay.php?id=14095)
