# Çeçenistan, Afganistan olur mu?

*Erhan Başyurt 1994.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      11 Aralık 1994 sabahı Kızılordu tankları, uçak bombardımanları ve helipkopterler eşliğinde "yeniden Afganistan"a ya da yeni bir Afganistan olması muhtemel Çeçenistan’a girdiler. Kafkaslar’da hiç arzulanmayan, ancak son gelişmelerle kaçınılmaz hale gelen bu gelişmenin, Moskova’nın da Ankara’nın da daha uzun süre başını ağrıtacağı açık gibi görünüyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rusya Federasyonu 31 Mart 1992’de Birlik Anlaşmasını SSCB’de iken sınırları içinde yer alan 18 özerk cumhuriyetle imzaladığı zaman, Çeçen–Inguş Özerk Cumhuriyeti ile Tataristan Özerk Cumhuriyeti bu anlaşmaya imza koymadılar. Birlik Anlaşması imzalanırken, 27 Ekim 1991’de Rusya’ya rağmen seçimle iktidara gelmiş bulunan Devlet Başkanı Cevher Dudayev, 1 Kasım 1991’de Çeçenistan’ın bağımsızlığını ilan etmişti bile. Rusya, 1992 Ekim ayında Çeçenistan’a askeri müdahale de bulunmak istediyse de Çeçen birliklerinin de sınırlara yığınak yapması üzerine vazgeçti.
   <br>
    Rusya için müdahale imkanı Dudayev’in 2 Nisan 1992’de parlamentoyu lağvedip, tek–adam idaresi dönemini açmasıyla başladı. Rusya, daha önce Tacikistan, Gürcistan ve Azarbeycan’da başvurduğu yöntemi kullanarak muhalefeti desteklemeye ve kışkırtmaya başladı. Muhalefet güçleriyle, Dudayev güçleri arasında ilk çatışma 13 Haziran 1994’te başladı. 25 Kasım’da Rusya’da seçkin askerlerini, Grozni’ye kadar girmeyi başaran muhalefet güçlerine destek için gönderdi. Bu arada Kızılordu da, havadan bombardımanlarla muhalefet güçlerine destek oldu.
    <br>
     Ancak, başkent Grozni’ye kadar ilerlemeyi başaran muhalefet güçlerini, halkın desteğini arkasına alan Dudayev birlikleri püskürtmeyi başardı. Muhalefet saflarında savaşan Rus askerlerinden 70’ini de esir aldı. Rusya Federasyonu ile Çeçenistan arasında askerlerin serbest bırakılması ve Çeçenistan’ın “tek taraflı” ilan ettiği bağımsızlığı geri alması konusunda görüşmeler yapıldı. Dudayev, Rus askerlerini serbest bıraktıysa da, bağımsızlıkları için savaşacaklarını açıkladı...Ve 11 Aralık sabahı Kızılordu üç koldan Çeçenistan’a girdi.
     <br>
      Rusya Federasyonu açısından Çeçenistan, birkaç açıdan önemli. Herşeyden önce, Çeçenistan’ın bağımsızlığı tanınırsa, diğer 18 özerk cumhuriyetin de bağımsızlık ilan etmesi ve Tataristan’ın da bağımsızlığının tanınması söz konusu olacak. Rusya, iktisadi yapı olarak bu cumhuriyetlere bağımlı olduğu gibi, buralardaki madenleri de istediği gibi işletmekte. Bunların dışında, Çeçenistan’da petrol bulunmakta ve Hazar Denizi’nden başlayan petrol boru hattı Grozni’den geçmek zorunda. Rusya Içişleri Bakanlığı’nın ilerleyen Kızılordu birliklerine ilk olarak, petrol ve doğalgaz hatlarının güvenliğinin sağlanması emrini vermesi de bundan kaynaklanıyor. Son olarak, Çeçenistan, Rusya için uluslararası kamuoyunda bir “onur” meselesi haline geldi. 2 milyonluk Çeçenistan’ın isteklerinin, 150 milyonluk Rusya tarafından kabul edildiği imajını silmeye çalıştılar.
      <br/>
      Çeçenistan’ın buna karşılık Afganistan’a göre dezavantajları da var. Herşeyden önce, Çeçenistan’ın bağımsızlığı tek taraflı olduğu için, uluslararası kamuoyu müdahaleyi “bir iç mesele” olarak kabul etmekte. ABD Devlet Başkanı Bill Clinton’un, “umarız düzen en az seviyede kan dökülerek sağlanır” açıklaması bunun göstergesi. Rusya’nın Afganistan’ı işgali soğuk savaş döneminde, komünizmin yayılmacılığı olarak algılandığından, gerekli diplomatik ve askeri yardımda da bulunulmaktaydı. Silah yardımları Pakistan üzerinden ulaştırılabiliyordu. Çeçenistan’ın durumu yardımların ulaştırılamayacak olması yönüyle de önemli.
      <br/>
      Ancak, Rusya’ya karşı Inguşlar, Kuzey Osetler, Dağıstanlılar, Kabartay–Balkarlar ve Karakalpaklar Kafkaslar’ın, Çeçenistan’a destek olmaları, hatta savaşa dahil olmaları durumunda dengeler tamamen değişebilir. 13 Kafkas halkının oluşturduğu Kafkas Konfederasyonu’nun “gönüllü asker akışını” sağlaması bunun sinyallerini vermekte. Dağıstan ve Inguşlar’ın sınırlarında ilerlemekte olan tankları yaktıkları biliniyor. Çeçenler, şayet Kafkaslar’daki diğer halkların desteğini korumaya devam ederlerse, bütün dezavantajlarına rağmen yeni bir Şeyh Şamil veya Afganistan Destanı yazacaklardır. Ancak, bu mücadelenin düzenli orduların çarpışmasından ziyade, Kafkas Dağları’nda düzenli Kızılordu birliklerine karşı “gerilla mücadelesi” şeklinde olması daha muhtemel gibi görünüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21346), [web.archive.org (arşiv bağlantısı)](http://web.archive.org/web/20060422062425/http://www.aksiyon.com.tr:80/detay.php?id=21346)
