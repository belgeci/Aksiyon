# CERN: Mikro deneylerin makro laboratuvarı

*Anna Pantelia 2013.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   II. Dünya Savaşı’ndan sonra Avrupa’da bilim, birinci sınıf olmaktan çıktı. İleri görüşlü birkaç bilim adamı, uluslararası örneklerden yola çıkarak Avrupa atomsal fizik laboratuarı kurmayı hayal etti.
  </font>
 </div>
 <div id="newsText">
  <font class="detail-text">
   <p>
    Öyle bir laboratuar ki sadece Avrupalı bilim adamlarını birleştirmekle kalmayacak, aynı zamanda nükleer fizik yatırımlarının artan maliyetlerini paylaşma imkânı sağlayacaktı. 1952’nin başlarında, 12 ülkenin imzaladığı anlaşma ile Avrupa Nükleer Araştırma Merkezi (CERN) doğdu. Merkezin ana fonksiyonu parçacık hızlandırıcı ile yüksek enerjili fizik araştırmaları için gerekli diğer altyapıyı sağlamaktı. Neticesinde, CERN’de uluslararası işbirliği ile en büyük parçacık fiziği deneyi gibi sayısız deney gerçekleştirildi. Cenevre’de kurulan merkezde 113 farklı milletten 10 bin kadar bilim adamı, mühendisler ve öğrenciler görev alıyor. CERN’in en önemli başarıları arasında World Wide Web (www) ve Higgs Bozonu’nun bulunması yer alıyor. Zaten 2013 Nobel Fizik Ödülü de buradaki çalışmalarıyla Higgs parçacığını bulma noktasına gelen İngiliz fizikçi Peter Higgs ile Belçikalı fizikçi Francois Englert’e gitti.
   </p>
   <p>
    <img alt="" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-06.jpg"/>
   </p>
   <p>
    <em>
     Dairesel bir parçacık hızlandırıcısı-çarpıştırıcısı olan Büyük Hadron Çarpıştırıcısı (LHC), parçacıkları araştırmak için birçok alt detektör kullanıyor.
    </em>
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-05.jpg"/>
   </p>
   <p>
    <em>
     LHC detektöründe madde ve karşı madde arasındaki asimetri araştırılıyor.
    </em>
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-07.jpg"/>
   </p>
   <p>
    <em>
     CERN’in mıknatıs sistemi (CMS) 10 bin ton civarında demir içeriyor. Bu, Eyfel Kulesi’nin yapımında kullanılan demirden daha fazla.
    </em>
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-09.jpg"/>
   </p>
   <p>
    CMS detektörü Higgs bozonunu algılayan iki detektörden biri. Bu detektör, dünyadakinin 100 bin katı büyüklüğünde bir manyetik alan oluşturuyor.
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-04.jpg"/>
   </p>
   <p>
    <em>
     CERN’in kullandığı 230 MW enerjinin yaklaşık yarısını Büyük Hadron Çarpıştırıcısı tüketiyor. Bu bile Cenevre’nin kullandığı enerji miktarıyla aşağı yukarı eşit.
    </em>
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-01.jpg"/>
   </p>
   <p>
    <em>
     LHC tünelinde, yüksek enerjili protonlar ışık hızına yakın bir hıza ulaşıyor. Her bir proton 27 kilometrelik bir daireyi saniyede 11 bin kez turluyor.
    </em>
   </p>
   <p>
    <img alt="" height="386" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-03.jpg"/>
   </p>
   <p>
    <em>
     LHC tüneli İsviçre-Fransa sınırında, yerin 100 metre altında yer alıyor.
    </em>
   </p>
   <p>
    <img alt="" height="387" src="http://web.archive.org/web/20131105020739im_/http://medya.aksiyon.com.tr/aksiyon/2013/10/28/cern-02.jpg"/>
   </p>
   <p>
    <em>
     Büyük Hadron Çarpıştırıcısı’ndaki her büyük deney sonrası CERN’in bilgisayar merkezinde  kaydedilen veri 20 kilometre boyunca yan yana dizilmiş CD’lerin kapasitesine eşit. Bu, yılda 15000000 GB anlamına geliyor.
    </em>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36910-cern-mikro-deneylerin-makro-laboratuvari.html), [web.archive.org (arşiv bağlantısı)](http://web.archive.org/web/20131105020739/http://aksiyon.com.tr:80/aksiyon/haber-36910-cern-mikro-deneylerin-makro-laboratuvari.html)
