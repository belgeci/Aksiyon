# İnsanlık sınırda

*Anna Pantelia 2015.08.31*

<div class="pNewsDetailMainContent ctx_content" itemprop="articleBody">
 <p>
  Her gün yüzlerce mülteci, Yunanistan-Makedonya sınırını geçmeye çalışıyor. 20 Ağustos Çarşamba günü Makedonya hükümeti, olağanüstü hâl ilan ederek, ülkeye giren binlerce mülteciyle baş edemediklerini açıkladı. Makedon ordusu, askerî araçlar ve jiletli tellerle sınırı kapattı. İdomeni kasabasında bulunan Suriyeli aileler 3-5 gün sınırı geçmek için bekledi. Büyük bir dramın yaşandığı sınırda insanlık sınıfta kaldı.
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571023.jpg "/>
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571024.jpg "/>
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571025.jpg "/>
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571026.jpg "/>
 </p>
 <p>
  Kuzey Yunanistan’daki İdomeni sınır kapısına gelen mültecilerin çoğu, ülkeye Türkiye sahillerinden ulaşıyor.  Botlarla Türkiye’den çıkarak adalara giden mülteciler, onaylandıktan sonra Atina’ya gönderiliyor. Atina’dan ise otobüs ve trenle İdomeni’ye… Geçen ay Makedonya üzerinden yolculuk eden onaylı mülteci sayısı 40 bin. Ondan önceki ay ise bunun iki katı.
 </p>
 <p>
  Ağustosun en sıcak günlerinde güneşin altında her yaştan mülteci çöplerin arasında ve yerde uyuyor. Sıcaklık 35 dereceye ulaşsa da sadece birkaç ağaç ve çadır gölgesinden başka gölgelik yok. İki bacağı da kırık olan bir yaşındaki Yasaman, ailesinin de içinde bulunduğu çadırda emekliyor. Biraz ötede 9 Suriyeli adamın bulunduğu bir grup, öğle yemeklerini dört saat güneşin altında susuz bir şekilde yürümüş olan kadınlar ve çocuklarla paylaşıyor. Öğleden sonra saat 16.15’te, sınırın saat 17.00’de kadın ve çocuklar için açılacağı Arapça olarak duyuruluyor. Dakikalar içinde bütün çadırlar ve eşyalar toplanıyor. Mülteciler Arapça şarkılar söyleyerek jiletli telin önünde sıraya giriyor. Sadece birkaç şanslı ‘Avrupa rüyası’na bir adım daha yaklaşıyor.
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571027.jpg "/>
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571028.jpg "/>
 </p>
 <p>
  <img alt="" src="http://web.archive.org/web/20151228135740im_/http://medya.aksiyon.com.tr//aksiyon/2015/08/31/571029.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr/foto-roportaj/insanlik-sinirda_552092), [web.archive.org (arşiv bağlantısı)](http://web.archive.org/web/20151228135740/http://www.aksiyon.com.tr/foto-roportaj/insanlik-sinirda_552092)
