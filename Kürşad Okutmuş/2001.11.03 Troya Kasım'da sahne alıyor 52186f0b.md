# Troya Kasım’da sahne alıyor

*Kürşad Okutmuş 2001.11.03*

<div>
 <p class="baslik">
  “Atatürk Çanakkale’de Hektor’un öcünü aldı”
 </p>
 <p class="spot">
  Troya Savaşının asıl nedeninin Doğu ile Batı arasındaki rekabet ve kıskançlık olduğunu iddia ediyor bu oyun! Destan deyip geçme tanı, öğren masallar altında gizli yatanı!
 </p>
 <p class="metin">
 </p>
 <p class="metin">
  Bir kitap, "...bazı şehirler vardır ki, kahramanlara benzerler: Doğuş ve batışları bütün bir uygarlığın başını ve sonunu gösterir" diye yazar. Bizim bildiğimiz Truva ya da gerçek adıyla Troya da işte bunlardan biri. Batı edebiyatının köşe taşlarından ve esin kaynaklarından olan kadim İlyada ve Odysseia'da başlıca Troya öyküleri yer alır. İlyada'da ayrıntılarıyla bulunmayan bazı öyküler de Kypria (Kıbrıs Destanı), Aithiopis, Küçük İlyada ve İlion'un Yağmalanması gibi bugüne ulaşmamış çevrimsel şiirlere konu oldu. Daha sonra her tema Yunan tiyatrosunda da işlendi. Yakında açılacak olan tiyatro sezonuna, bugüne kadar tekste geçen senaryolardan daha değişik bir tema içeren ve yine 'Troya' içerikli bir oyun hazırlanıyor. 5 yıllık bir çalışmanın ürünü olduğunu öğrendiğimiz 'Troya Geçilmez' adlı oyun kasım ayı içerisinde Cemal Reşit Rey Sahnesinde premeirini yaparak Muammer Karaca Tiyatrosun'da oynanmaya başlayacak.
 </p>
 <p class="metin">
  Oyun, tarihin belli dönemlerinde bağımsız Bir Batı Anadolu kültür merkezi manzarasını muhafaza eden Troya bağlamında ve Troya'dan yola çıkarak günümüzü sorgulayan bir senaryo içeriyor. Aynı topraklarda yaşananlardan yola çıkarak bugüne bakmak da diyebiliriz buna. Troya, M.Ö. 1200'lü yıllarda o dönemin belki de dünyadaki en büyük emperyalist ordusunun başını çeken Mikenlerin ve Akaların işgal ettiği Troya'nın 10 yıl süren mücadelesini anlatıyor. Bu bölge 3 bin 200 yıl sonra yine büyük bir emperyalist mücadeleye tanıklık edecektir: Çanakkale Savaşları. Oyun Troya üzerinden Çanakkale savaşına bir gönderme yapıyor: Özellikle Atatürk'ün 'Ben Hektor'un öcünü aldım' dediğini söyleyen oyunun yazarı ve aynı zamanda da yönetmeni olan Savaş Aykılıç; doğruluğu tartışılır olan bu sözden yola çıkarak oyunda Hektor karakterini Atatürk'ün bilinen özellikleriyle kurgulamaya çalışmış. Yazar, Atatürk'ün Yunan mitolojisinden haberdar olduğunu ve Hektor'un askeri yönüyle özdeşleşmiş olabileceğini ifade ediyor.
 </p>
 <p class="metin">
  Hector kimdir?
 </p>
 <p class="metin">
  Hektor; Yunan mitolojisinde, Troya kralı Priamos ile Kraliçe Hekabe'nin en büyük oğlu ve Andromakhe'nin kocası ve de Troya ordusunun en önemli savaşçısı. Homeros İlyada'da Hektor'dan ideal bir savaşçı ve Troya'nın belkemiği olarak söz eder. Kişiliğini iyi bir oğul, sevecen bir koca ve baba, güvenilir bir dost gibi çok olumlu özelliklerle çizer. Troya Savaşı sırasındaki başlıca kahramanlıkları yaralı Sarpedon'u koruması, baş düşmanı Telamon'un oğlu Aias ile kavgası ve Yunan siperlerine saldırışıdır. Sonraları Troya yöresinde ve Thebai'nin doğusundaki Tanagra'da Hektor'a tapınılmıştır.
 </p>
 <p class="metin">
  Aykılıç'ın yönettiği Troya'da hikaye Olimpos Sarayı'nda ve anlatıcının şu sözleriyle açılıyor: "Oyunumuza Altın Elma veya Tarihteki İlk Altın Portakal Güzellik Yarışması ile başlıyoruz! Homeros bile satır aralarında da olsa, Troya Savaşının asıl nedeninin Doğu ile Batı arasındaki rekabet ve kıskançlık olduğunu söylüyor! Destan deyip geçme tanı, öğren masallar altında gizli yatanı!"
 </p>
 <p class="metin">
  "Antik'a, Alaturk'a, Müzikal ve Komedya" olarak tanıtımı yapılan 'Troya Geçilmez' adlı 2 bölümlük bu oyun; Wilusalı, Hititli ve Anadolululardan oluşan Troyalılar, Olimposlular ve Myken'lerin komediye çalan mücadelelerini günümüz gerçekliğine yaptıkları atıflarla beraber işliyor.
 </p>
 <p class="metin">
  Yönetmen Savaş Aykılıç sahnelemeye çalıştıkları oyunla iddialı olduklarını ve 'makus talih'lerini yeneceklerini yineleyerek senaryosu için şunları söylüyor: "Troya bilindiğinin aksine bir Yunan mitolojisi değil Anadolu efsanesidir. Yazılı hale getirilirken Atina'da değiştirilmiş ve çarpıtılmış. Kurguyu yaparken nüshası bugün artık olmayan Anadolu efsanesinin sözlü kültürdeki karşılığını yani destanın "bize göre" olan ilk halini vermeye çalıştık. "Homeros'un İzmirli olduğunu bilmenin kendisi için önemli bir "artı" olduğunu söylüyor Aykılıç.
 </p>
 <br/>
 <center>
  <a class="anaorta" href="http://web.archive.org/web/20020113113936/mailto:okutmus@yahoo.com">
   okutmus@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/kultur/2.htm), [web.archive.org (arşiv bağlantısı)](http://web.archive.org/web/20020113113936/http://www.aksiyon.com.tr:80/2001/361/kultur/2.htm)
