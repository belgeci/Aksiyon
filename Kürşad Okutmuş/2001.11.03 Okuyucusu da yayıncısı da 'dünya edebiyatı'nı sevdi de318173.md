# Okuyucusu da, yayıncısı da ‘dünya edebiyatı’nı sevdi

*Kürşad Okutmuş 2001.11.03*

<div>
 <p class="baslik">
  Dünyayı küçülten katalizör:  ÇEVİRİ
 </p>
 <p class="spot">
  Edebiyatta tek yönlü, tek kanallı beslenme tipi yalnızca Amerikan, İngiliz, Alman, Fransız edebiyatından değil; Meksika'dan Tunus'a, Doğu Bloku ülkelerinden Mısır'a uzanan bir çizgide kitap çevirisi başlamasıyla değişti son yıllarda; buradan yola çıkarak şu sorulara cevap bulmaya çalıştık:
 </p>
 <p class="metin">
 </p>
 <img border="0" src="/web/20020113100200im_/http://www.aksiyon.com.tr/2001/361/resimler/ceviri.jpg"/>
 <p class="metin">
  Değişik ülkelerden çeviri yapmanın zorlukları ve avantajları nelerdir? Farklı edebi tatlar içeren bu metinlerin okuyucuyla özdeşleşememeleri gibi, bir yayınevini tehlikeye sokan etmenler söz konusu mu? Değişik ülkelerden çeviri yapılacağı zaman kriter ne oluyor, o yazarın mahalli ya da ulusal başarısı mı yoksa sesini diğer Batı ülkelerinde duyurabilme başarısını göstermiş olması mı?
 </p>
 <p class="metin">
  Siyaset çekildi, kitaplar çevrildi
 </p>
 <p class="metin">
  "Siyasetin geriye çekildiği 1980'li yıllardan sonra ve bilhassa 1990'lı yıllarda müthiş bir çeviri kitap patlamasının yaşandığı bir gerçek." Everest Yayınları'nın editörü Osman Akınhay'a göre Türkiye'de çeviri kitapların hız kazanması 80 sonrası ve özellikle de 90'lı yıllara rastlıyor. Birden başlanılan ve anormal hız kazanan bu çeviri kitap furyası, yolun başında bazı problemleri de beraberinde getiriyordu: "Problem, çok sayıda yayınevinin birbirinin muadili olan çok sayıda kitabı yaklaşık olarak aynı zamanlarda piyasaya sürmesi ve çeviri—kitap bolluğunun okur nezdinde bir patlamaya yol açmasıydı. Bunların en bilineni postmodernizmi konu edinen metinlerdir ve gerçekten temel olan birkaç metin dışında birçoğunun Türkçe'ye çevrilmesi elzem değildir." Benzeri bir dalganın zaman içinde best—seller, romanlar, tarihi romanlar ve diğer akımlar için de yaşandığı söylenebilir. Ortaya çıkan  bu yeni durumun getirileri olduğu gibi götürüleri de vardı. Osman Akınhay'a göre "okurun bu bolluk içerisinde kendi beğenisine uygun olanı süzmesini sağlayacak eleştiri—değerlendirme zemini" oluşmadı hâlâ ve bu hal çokluk içinde bir yokluk durumudur aslında.
 </p>
 <p class="metin">
  Yayınevinin heyecanı
 </p>
 <p class="metin">
  Çeviri kitap yayınlayan İnkilap, Everest, Remzi, Kaknüs, İletişim, Doğan, YKY, Altın, İnsan ve İş Bankası Yayınları sahipleri ve editörlerine göre bu iş en başta bir zevk meselesi. Doğan Yayınları'ndan Tankut Gökçe mesela, değişik kültürleri daha yakından tanıma bakımından  okuyucuyla benzer heyecanları yaşadıklarını ifade ediyor. Mesela Çinli yazarları ve henüz hazırlık aşamasında bulunan Japon bir yazarın kitabını son derece heyecan verici buluyor Gökçe. "Edebiyat zevki olan okura değişik lezzetler  tattırmanın" yayınevi ve çalışanlarına doping etkisi yaptığını itiraf ediyor Everest Yayınları.
 </p>
 <p class="metin">
  Doping etkisi, zevk, tat işin motivasyon kısımıyla alakalı. İşin mutfağına inince ise; tat damakta değil kursakta kalıyor! Kitap seçiminde şanslı olmak, iyi çevirmen bulmak, sıraya girmek, bitmesini beklemek işlerin yayınevlerini hayli terleten kısmını oluşturuyor.
 </p>
 <p class="metin">
  Hangi kitaplar "çevrilmeye" layık?
 </p>
 <p class="metin">
  İletişim Yayınları'ndan Nihat Tuna'ya göre seçim yapılırken "edebi değer" en önemlisi; çünkü bazen elde kalan ya da pişman olunan kitaplar olabiliyor. İnkılap Kitabevi'nden Enver Ercan'a göre ise seçilecek kitabın ilk önce kendi yayın çizgilerine uygun olması gerekiyor; mesela bestseller daha ağırlıklı olarak üzerine eğildiği bir bölüm İnkilap Kitabevi'nin. Doğan Kitap'ın kriterleri arasında ise kitabın bugüne kadar kaç dilde daha çevrilmiş olduğu önemli sayılıyor; Tankut Gökçe'nin ifadesiyle çevrilmeye değer bulunan kitap, özellikle Batı dillerine çevrilmiş ama bizde yoksa, bunun bir eksiklik olduğu ve Doğan Kitap tarafından  Türkçe'ye de çevrilmesi gerektiği düşünülüyor. Türk okurunun şimdiye kadar pek takip edilmemiş ve hakkında malumatının bile olmadığı kültürlerin farklı usluplardaki metinlerine yabancılık çekmesi gibi bir ihtimal de var. Pekala, değişik ülkelerden çeviri yapılacağı zaman kriter ne oluyor, o yazarın mahalli ya da ulusal başarısı mı yoksa sesini diğer Batı ülkelerinde duyurabilme başarısını göstermiş olması mı? "Baskın olan kriter, evet, Batı ülkelerinde yankı bulması oluyor. Fakat bunun tek etken olduğunu da düşünmüyorum. Türkiye'de basın ve kamuoyu keskin hatlarla birbirinden ayrılmış olduğu için değişik kültürlerin taraftarları da kendi içinde gruplaşmış oluyorlar. Oysa bütün dünya edebiyatı tek bir mozaiktir. Hepsi kendi yerinde ışıldarlar, niye bu mozaiğin sadece bazı yerlerine ayak basmayı düşünelim ki?" diyor Osman Akınhay.
 </p>
 <p class="metin">
  Çevirecek ya da katledecek...
 </p>
 <p class="metin">
  Gelelim işin en zor ve meşakkatli kısmına; yani başından beri konuştuğumuz çeviri kitapların çeviriliş kısmına... Çevir çevir de iş o kadar kolay değil; bahsettiğimiz, en baştada dediğimiz gibi, artık Avrupa ya da Amerika'yla sınırlı değil çeviri kitaplar; Hindistan, Lübnan, Çin, Meksika, Şili vs... Buradaki en büyük zorluk kaynak dili bilen çevirmenlerin azlığı ya da hiç olmayışı; olsa bile bu kişinin eğitiminin ne olduğu ya da Türkçe'yi de iyi bilip bilmediğinin nereden anlaşılacağı? Bütün çeviri kitap basan yayınevlerinin ortak ve hemen dile getirdikleri problem çevirmen bulma zorluğu. "Çeviri yapacak kişinin ihtisası, eğitim düzeyi ve önceki işleri yayınevi açısından önemli veriler..dir" Kaknüs Yayınları'nın sahibi Muhammet Çiftçi'ye göre çevirmen seçiminde dili bilmenin yeterli olmadığını anlıyoruz. Tarih ihtisası yapmış bir kişinin felsefe ya da sosyoloji türünden bir kitap çevirmesinin sakıncalı olabileceğini düşünüyor Muhammed Çiftçi; şairlerin çeviri için daha uygun olduklarını iddia ediyor. Çünkü şiir evrensel bir dile sahip olmak zorunda olan bir alan ve bu yüzden şairlerin kelime dağarcıkları çok daha zengin oluyor. Genel olarak tüm yayınevleri bir kitap çevrilmek istendiğinde aynı telaşa düşüyor. İyi çevirmen yok denecek kadar az, azınlıkta olan bu çevirmenler yoğun taleple karşı karşıyalar, bu yoğunluk ücretlere de yansıyor ve kitap tirajları da ilk başlarda bu paranın verilmesinde zorluklar, sıkıntılar çıkarabiliyor. Hadi parada anlaşıldı diyelim, kabarık olan programlarda sıra almak ya da tarihte mutabakata varmak zorlaşıyor. Düşünün ki; birçok Almanca, İspanyolca ve İtalyanca metinler bile hâlâ İngilizce çevirilerinden Türkçe'ye aktarılmakta.
 </p>
 <p class="metin">
  Mucizevi katalizör
 </p>
 <p class="metin">
  Çeviri dünya coğrafyasının sınırlarını bizler için küçültüp ellerimize veriyor. Çeviri dünyayı anlamamıza yardımcı olan mucizevi bir katalizör. Pasaportların, vizelerin ve globalleşme sürecinin devletler ve hükümetler bazında tartışıldığı bir konseptte edebiyat da, çeviri de manipülasyondan payını alıyor elbette. Ancak Türk okurunun evrensel edebiyat kaynaklarına eşit mesafede durabilmesini, eşit ve tarafsız ölçülerde yararlanmasını sağlayacak olanın yine çeviri faktörü olduğu açık. Herbiri kendince ışıldayan bu mozaikte yeni yeni taşların bizler için parlaması çeviri dediğimiz katalizörün zihinsel ekonomik ve akademik düzlemde çok daha fazla ciddiye alınması gerektiğini gösteriyor.
 </p>
 <p class="metin">
 </p>
 <p class="arabaslik">
  Çevirilerle edebiyatımıza
 </p>
 <p class="metin">
  giren 'öteki dünya' yazarları:
 </p>
 <p class="metin">
  Anar 		Azerbaycan 	Everest
 </p>
 <p class="metin">
  Nreview el Saaddavi 	Pakistan 	Everest
 </p>
 <p class="metin">
  Tarık Ali		Pakistan 	Everest
 </p>
 <p class="metin">
  Alexandar Hemon	Saraybosna 	Everest
 </p>
 <p class="metin">
  Cengiz Abdullayev	Rusya 	 Kaknüs
 </p>
 <p class="metin">
  Mihail Nuayme	Lübnan	 Kaknüs
 </p>
 <p class="metin">
  Necip Mahfuz	Fas 	 Kaknüs
 </p>
 <p class="metin">
  Tın—Xing Ye	Çin 	 Dharma
 </p>
 <p class="metin">
  Palden Gyatso	Tibet 	 Dharma
 </p>
 <p class="metin">
  Mohsin Hamid	Pakistan 	 Güncel
 </p>
 <p class="metin">
  Zadie Smith	Jamaika	 Everest
 </p>
 <br/>
 <center>
  <a class="anaorta" href="http://web.archive.org/web/20020113100200/mailto:okutmus@yahoo.com">
   okutmus@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/kultur/1.htm), [web.archive.org (arşiv bağlantısı)](http://web.archive.org/web/20020113100200/http://www.aksiyon.com.tr:80/2001/361/kultur/1.htm)
