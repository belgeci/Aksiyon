# Açık yeşil, suni yeşil, kötü yeşil...

*Kürşad Okutmuş 2001.11.03*

<div>
 <p class="baslik">
  PLASTİK ORMANLARA HAZIR OLUN
 </p>
 <p class="spot">
  Etrafınızdaki parklara hiç dikkat ettiniz mi? Hiç yeşilin doğal kokusunu aldığınız oldu mu? Ya da gördüğünüz bütün parklar birbiriyle uyum içinde miydi? Ve bu parklar şehrin kimliğini ne kadar yansıtıyordu? Sordunuz ve cevabını bulamadıysanız ya da hiç aklınıza gelmediyse bile biz sizin için sorduk. İşte cevaplar...
 </p>
 <p class="metin">
 </p>
 <img border="0" src="/web/20020113095143im_/http://www.aksiyon.com.tr/2001/361/resimler/plastik.jpg"/>
 <p class="metin">
  "Yalnızca son ağaç kesildikten, son ırmak zehirlendikten, son balık yakalandıktan sonra; ancak ondan sonra paranın yenemeyeceğini anlayacaksınız." Bu bir tehdit değil, Cree Kızılderililerinin yüzyıllar önce dile getirdiği bir kehanet. Bugün yaşadığımız çevreye bakarak bu kehanetin gerçekleşmiş olduğunu söyleyebilir miyiz? Yoksa hâlâ son ağaç kesilmemiş, son ırmak zehirlenmemiş ve son balık yakalanmamış mıdır? Kesin olan bir şey var ki, o da; gidişat bu şekilde ve bu hızla devam ederse paranın yenemeyeceği günlerin yakın olduğu.  Feylezof şair Kavafis'in dediği gibi; "Yeni ülkeler bulamayacaksın, bulamayacaksın yeni denizler. Hep peşinde, izleyecek durmadan seni kent. Dolaşacaksın aynı sokaklarda. Ve aynı mahallede yaşlanacaksın ve burada, bu aynı evde ağaracak aklaşacak saçların."
 </p>
 <p class="metin">
  Anadolu yeşilini koruma mücadelesi veriyor, İstanbul gibi büyükşehirler taşıma toprak ve taşıma ağaçlarla bu problemi azaltmaya çalışırken, biz ülkemizin zengin nehir kaynaklarının yanı sıra "üç tarafı denizlerle çevrili" nutkunu dilimize dolamaya devam ediyoruz. İnsanımız yeşilin bütün değerlerini unutuyor artık, hiç olmazsa renk keyfini kaçırmayalım dercesine; kokusu, havası ve serinliği olmayan suni ortamlar, suni ormanlar oluşturmaya çalışıyor. Yaşadığınız bölgedeki alkışlarla açılmış bütün parkları yeniden bir gözden geçirin isterseniz; havasını yeniden soluyun, toprağın kokusunu hatırlamaya çalışın! Baştan söyleyelim; ne bir serinlik hissedebilir, ne de bir koku algılayıp rahatlayabilirsiniz! Çünkü bütün bunların hepsi suni denecek kadar uzak yeşile...
 </p>
 <p class="metin">
  Beylikdüzü "daha yeşil" değil
 </p>
 <p class="metin">
  Yeşilin hakim olduğu ve buram buram toprağın koktuğu Anadolu diyarlarında büyüyenler, büyük şehirlerin hengamesine karışmanın nasıl bir duygu olduğunu daha iyi bilirler. İlk önceleri hayatın zorlu dönemeçlerinde dolaşmaktan olsa gerek, bir çok şeyi unuturlar ama yıllar ilerleyip de hatıralar gözlerinde canlanmaya başlayınca, eksik olan birşeyler olduğunu nihayet fark ederler! Yağmur yağan gecelerin sabahında insana yaşadığını hissettiren canlı toprak kokusunu mesela; yeşilin, ağacın, çiçeğin bir göz boyamasından başka, daha üstün vasıflarını sonra. İşte bu hatırlayışların başladığı günler, genelde varoşlarda oturan sakinler, yeşilin kısmen daha çok olduğu semtlerin parklarına yürüyüşler yapmaya başlarlar: Orada da kısa zamanda fark ederler ki, bu parkların yeşili gerçek değil, canlı gözükseler de kokmuyorlar en basitinden. Sadece yeşillik işte!
 </p>
 <p class="metin">
  Mesela son yıllarda Trakya bölgesine doğru yoğun bir göç başlatan İstanbul; yeni trend olan bu bölgenin havasının diriliğinden, yeşilinin gerçekliğinden konuşur olmuştu. İşte bu söylemlerin etkisiyle, bahsettiğimiz yeşile hasret insanların çoğu,  kendilerini ve kurulu düzenlerini Beylikdüzü tarafına taşıdılar; konukomşudan, selam sabahtan ve de en önemlisi hemşehri derneklerinden uzaklaşma pahasına. Diğer benzeri söylemlerle isimleri öne çıkın bölgeler gibi Beylikdüzü'nde de beklentilerin bir çoğu boş çıkmış ve buradaki yeşilinde sadece görüntü olduğu kısa zamanda anlaşılmıştı, aynen şehirleri kurtarmak amaçlı yapılmış bütün yapay parklar gibi: Ağaçlar çiçekleri üstünde geliyor ve öyle tutturulmaya çalışılıyor. Çiçekler büyümüş halde ekiliyor. Üstelik kimi haftalık, kimi de aylık bu çiçeklerin. Belirli ömürleri var, ne kadar dayanırlarsa artık. Çim üzerine basıldığı zaman hemen mahvoluyor, adeta toprağın ucuna tutturulmuş. Çimler biçiliyor, çuvallar dolusu çim artıkları toplanıyor ama nafile, şu yeşilin kendine has kokusunu bir türlü alınamıyor. Çimlere basamama sıkıntısından yola çıkarak, 'çimlere basmayın' uyarısını hatırlıyoruz ama nafile, iddiamız güçleniyor iyice; işte bunların hepsinin göz boyama olduğu buradan belli, basılmayacak çimi ne yapalım biz. Niye ve nasıl gelmiştik bu konuma, asırlar önce yaşamış bir reis olan Seattle'nin sözüne dönelim isterseniz: "Yaşamın örümcek ağını ören insanın kendisi değildir; o, bu ağda sadece bir teldir. Bu ağa yaptığı her katkıyı, aslında kendi kendine yapmıştır."
 </p>
 <p class="metin">
  Taşıma suyla dönmeyen değirmen
 </p>
 <p class="metin">
  Varolan bitki örtüsünü bozarak yapılar inşa etmek vazgeçilmez bir sistem gibi yerleşmiş şehirleşmelerimize. Yapı bittikten sonra boş kalan kısımların yeşil aksesuarına büründürülmesi de doğaseverlik olup çıkmış günümüzde. Bugün büyük şehirlerde doğal ortamı bozulmamış metrekareler bulmak çok zor artık. Belediyelerin yıllık başarı ölçeklerinde 'şu kadar yeşil alan yaptık' sözleri en üst sıralarda yer alıyor ama kimse ne kadar doğal yeşil alanın yok olmasına izin verildiğine göre başarısızlık cetveli tutmuyor. Yapı ya da konutlaşma çalışmaları içerisinde pilot bölgeyi göz önünde bulundurarak, en baştan bütün araziyi yeşilden mahrum bırakıp da, inşa bittikten sonra tekrar yeşillendirmeye çalışmanın maliyetlerini hiç karşılaştırma zahmetinde bulunmamış yetkililer.
 </p>
 <p class="metin">
  Belediyelerin çevre düzenlemelerine gelince; her belediye bağımsız olduğundan ve keyfine göre davrandığından bütün olarak bir kent kimliği oluşturulmasında büyük sıkıntı çekiliyor. Her belediye değişik bir imaj ya da peyzaja gittiğinden pek çok bölge, kentin kimliğine, tarihi yapısına uygun olmayan parklarla donatılıyor. Toprağa, havaya ve suya kısaca iklime uygun çiçek ve ağaç seçimi konusunda büyük skandallar yaşanıyor. Şehrin iklimine, toprak yapısına uymasa bile sokakları eşinin çok sevdiği bir çiçekle donatan bir belediye başkanı görmek artık bizi şaşırtmıyor. Oysa dünyanın nadir olan bazı hassas bölgelerinde bırakın yerleşim merkezlerini, maden ocakları ile ilgili araştırmalarda dahi; inceleme yapılacak ya da çalışılacak bölgenin bitki örtüsünü ve toprak yapısını bozmamak için belirli ölçülerde kesilerek çalışma bitinceye kadar başka bir bölgede canlı tutulmaya çalışıldığını biliyoruz. Kazı ya da altyapı çalışmaları bittikten sonra da o bölgenin arazisine hakim olmuş toprak, bitki örtüsü tekrar doğal hayatına dönmüş oluyor.
 </p>
 <p class="metin">
  Ekrandan akan su ve plastik ağaçlar
 </p>
 <p class="metin">
  Büyükşehir belediyelerinin 'yeşil alan' başlığı altında yıllık harcadığı paradan haberdar mısınız? Harcanan bu yüksek meblağlar, yeşilsiz olmayacağının, yeşilin öneminin anlaşıldığının işaretidir! Ama bir çok eksikle, kurtarılan sadece flu da olsa renk özelliği... Geçtiğimiz hafta yine kilometrelerce yeşili ateşin dayanılmaz gücüne heba ettik; belki dikkatsiz bir vatandaş, belki de çok dikkatli bir planın eseriydi bunlar! Taş görünümlü sahte yatağından bilgisayar oyunlarıyla ekrandan akan su ve plastik ağaçların süslediği parkların olduğu günler bekliyor bizi, belki de daha kötüsü! Orhan Pamuk 'Kara Kitap'ta satırlarıyla büyülese de, muhteva olarak ürkütüyor: "Besbelli, kısa bir zaman sonra, bir zamanlar 'Boğaz' dediğimiz o cennet yer, kara bir çamurla sıvalı kalyon leşlerinin, parlak dişlerini gösteren hayaletler gibi parladığı bir zifiri bataklığa dönüşecek. Sıcak bir yaz sonunda ise, bu bataklığın, küçük bir kasabayı sulayan alçakgönüllü bir derenin tabanı gibi yer yer kuruyup çamurlaşacağını, hatta binlerce geniş borudan şelaleler gibi gürül gürül akan lağımların suladığı yamaçlarda otların ve papatyaların yeşereceğini tahmin etmek zor değil. Kız Kulesi'nin bir tepenin üstünde korkutucu gerçek bir kule gibi yükseleceği bu derin ve vahşi vadide yeni bir hayat başlayacak."
 </p>
 <br/>
 <center>
  <a class="anaorta" href="http://web.archive.org/web/20020113095143/mailto:okutmus@yahoo.com">
   okutmus@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/haberler/5.htm), [web.archive.org (arşiv bağlantısı)](http://web.archive.org/web/20020113095143/http://www.aksiyon.com.tr:80/2001/361/haberler/5.htm)
