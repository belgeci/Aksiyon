# Kalıcı zaman kapsülüne bırakılacak şeyler yapmak istiyorum

*Kürşad Okutmuş Bilinmeyen-tarih*

<div>
 <font>
  <img border="0" height="1" src="/web/20050301151157im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301151157im_/http://www.aksiyon.com.tr/resim/422/64.jpg" vspace="5"/>
  </p>
 </font>
 <font class="content">
  Fehmi Gerçeker: Yüzlerce kitap, çok sayıda bilimadamı ve ülke... Hepsi, ünlü denizcinin haritalarını daha iyi yorumlamak adına tek tek araştırıldı. Bir gün bir de baktım arkadaşlar takılıyorlar. ‘Sen kendini denizci sanıyorsun galiba’ diyerek... Meğerse Piri Reis’in etkisiyle devamlı beyaz pantolon ve lacivert ceketle dolaşmaya başlamışım...
 </font>
 <br/>
 <p>
  <font class="content">
   Hollwood ne kadar renkliyse, o da en az o kadar renkli; Hollwood’dan çıkan milyon dolarlık filmler ne kadar görkemliyse, onun belgeselleri de en az o kadar görkemli. Böyle inandığı için olsa gerek, Hollwood’a burun kıvırmış hep! O büyük endüstrinin ürünleri de dikkatini hiç mi hiç çekmemiş. 50’li yıllarda John Casavettes’yle başlayan, Woody Allen’ın da içinde olduğu Amerikan bağımsız sinemasını; New York Film Ekolü tarzını benimsemiş. Plato, stüdyo ters geliyor ona. Doğal olmayı, doğal mekanlarda çalışmayı daha çok seviyor. Ve bilgisayar kahramanları yerine gerçek kahramanları tercih ediyor... 20 yılı aşkın zamandır New York’ta yaşayan ve yaptığı çalışmalarla bir çok uluslararası ödüller kazanan Fehmi Gerçeker, yaşadıklarından ilginç kesitler aktarıyor...
   <br>
    <br>
     “TRT’nin reytingi korkuttu onları”
     <br>
      <br>
       İşletme Fakültesini bitirir bitirmez reklam film yapım şirketi kurmasıyla başlıyor hikayesi. Diğer reklam şirketlerine gidip, “Ben reklam filmleri çekiyorum, sizin için de çekerim, bana da iş verin” demiş. Ama karşısındakiler onu rakip gördüklerinden itmişler: “Baktım ki bu sinema olayını burada öğrenemeyeceğim. Şirketi tasfiye edip, Amerikanın yolunu tuttum. Amacım sinema konusunda master yapmak ve bilgimi artırmaktı. Şirketin durumu çok iyi olduğu için yakınlarım bana deli gözüyle baktılar. Yanımda 10-11 kişi çalışıyordu. Amerika’da sıfırdan başladım. Pek tanıdığım da yoktu hani.. New York ve Colombio üniversitelerine bir sinema master programına girmek için başvurdum. Bana yaptığım işleri ve kaç kişinin seyrettiğini sordular. Şöyle bir düşündüm; 40-50 tane reklam filmi yapmıştım, filmler sinemalarda oynardı o zamanlar. Bir de tek kanal olan TRT var. ‘Eh, 40-50 milyon kişi seyretmiştir herhalde’ dedim. Birden adamların gözleri yuvalarından fırladı. Amerika için inanılmaz bir sayıymış meğerse. Orada en yüksek reyting bile bu sayılara ulaşamıyor. Tabii beni çok deneyimli buldular ve benden adeta korktular. ‘Sen’ dediler, ‘bize gelme, alanını değiştir, televizyon üzerine çalış’. Hiç aklımda yoktu ama başladım ve hoşuma gitti...”
       <br/>
       <br/>
       Kameranın arkasında kimler yok ki!
       <br/>
       <br/>
       İşte tüm bu başvurular arasında master günleri başlıyor. Okul sonu hazırladığı tez belki de bütün kariyerinin dönüm noktası oluyor. Okulda geleneksel hale gelen çalışma için hazırladığı film, TV kanallarına gönderilen öğrenci filmleri içinden en iyisi olarak seçiliyor: “Amerika’da ilk belgesel yapan kişiyi buldum; Leo Saltzer... O zamanlar 73 yaşındaydı. Programa onunla başladım. 1929’da ‘Büyük Kriz’ zamanında sosyal yürüyüşleri, toplantıları belgesel yapmış. Onu aradım, çalışmalarından klipler aldım, konuşturdum. Yarım saatlik bir program oldu. Adamın Amerikan Belgesel Sineması için önemi ortaya çıktı”.
       <br/>
       <br/>
       Mezuniyet tezi için yapılan bu çalışma, okul tarafından çok beğenilmiş ve bazı televizyon şirketlerine önerilmiş. Çalışmayı beğenerek yayınlamak isteyen bir televizyon kanalı ile birlikte de Fehmi Gerçeker’in önü açılmış. Programın adı ‘Behind The Camera’, yani kameranın arkasında... Fehmi Gerçeker Kamera Arkası’na kimleri almıyor ki; Joseph Losey, Louis Malle, Agnes Varda, George Rov Hill, Jan-Luc Goddard, Fellini, Bergman, Jean-Jacxues Beineix, Marco Bellochio, Francesco Rosi... Her bir kişi için yaklaşık bir yıl uğraşan Gerçeker, 1987 yılında ‘en iyi yapımcı’ seçiliyor ve artık adından söz ettiriyor. MTV için ilk klipler, American Video Chanels’da kurguculuk, CNN ve AB News gibi kanallar içinse sadece para için haberler... Sadece para için, çünkü paraya ihtiyaç var. Yaptığı programların sponsoru kendisi...
       <br/>
       <br/>
       Joseph Losey’in son görüntüleri
       <br/>
       <br/>
       “Kişilerle ilişkili olmak” ne anlama geliyor? “Dünyaya tek tek kişilerin yön verdiği, önemli fikirlerin kişilerden çıktığı, dahası dünya tarihini bu kişilerin değiştirdiği kanısındayım. İlk çalışmam olan “Behind The Camera” (Kamera Arkası) bu düşünceden yola çıkılarak gerçekleşti. Sinema dünyasını değiştiren kişilerdi bu insanlar. Bir Leo Saltzer yaşamasaydı, ‘Belgesel Amerikan Sineması’ diye bir şey olmayabilirdi. Belki bir John Cassavettes gelmeyecekti. Bir Agnes Varda olmasaydı, ‘Fransız Yeni Dalgası’ doğmazdı... Ve benim programım bunları ortaya çıkardı...”
       <br/>
       <br/>
       Kamera Arkası’na aldığı isimlerden olan Joseph Losey Gerçeker için ayrı bir yer taşıyor olacak ki, Losey ile ilgili bir çok anıyı canlandırıyor: “Ömrünün son günlerinde Joseph Losey’in bana söylediği bir sözü hiç unutmam. O günlerde, Losey usta 34. filmini yeni tamamlamıştı. Sinemaya başladıktan sonraki yaşamının yüzde 95’ini filmlerin hazırlıklarını yapmakla, çekim aşamasına getirmekle, sonra tanıtmak ve satmak için uğraşmakla geçirmiş, geriye kalan sadece yüzde beşlik bölümde de o filmleri yapmanın hazzını yaşamıştı. New York’taki bir otel odasında Joseph Losey’i görüntülüyorduk. Birkaç ay sonra ölen Losey ustanın kendi ülkesinde kamerayla son ilişkisiydi bu. Çekim sırasında, Joseph Losey’i izlerken, yıllar önce İstanbul’da başlayan düşlerimin en sonunda gerçekleşmekte olduğunu düşünüyordum.”
       <br/>
       <br/>
       Ve Gerçeker bir gün film izlemek ister!..
       <br/>
       <br/>
       Girişimci kişilik Gerçeker’in hayatını değiştirmeye devam ediyor: “New York’ta Avrupa sinemasını izlemek güç, ancak Fellini gibiler biliniyor. İstanbul’da Avrupa sinemasını izlemek daha kolay. Bir gün açtım New York Times’ı, ‘New York Festivali’... Otuz kadar sevdiğim harika Avrupa filmi ikişer defa oynuyor. Bilet almaya kalktım, hepsi satılmış. Gitmeyi çok istiyorum ama biletler satılmış. Canım nasıl sıkıldı anlatamam. O sıkıntı içerisinde bu filmlere girmem lazım dedim. Çok sevdiğim Amerikalı bir kameraman vardı. Kamerayı ondan ayarlayıp doğrudan festivalin müdürüne gittim. Randevu vermediler, hemen halkla ilişkilerin başındaki kadına gittim, ‘ben’ dedim, ‘festival hakkında yarım saatlik bir TV programı yapmak istiyorum’... Kadın şaşırdı, “21 yıldır bu festivali yapıyoruz, kimse bizden böyle bir şey istemedi, ne yapmak istiyorsun?” diye sorunca; direktörle, kendisiyle, bütün gelen yabancı yönetmenlerle, oyuncularla röportajlar yapmak isteğimi söyledim. Bunun üzerine kadın, ‘Bütün yetkiler senin’ deyince işe koyuldum. Bütün filmleri seyrettim, yönetmenlerle, ünlü oyuncularla tanıştım. Yarım saatlik çok güzel bir program oldu. O günden beri festivalin onur konuğuyum. Ertesi yıl açılış kokteylinde Catherine Deneuve ile tanıştırıp, ‘İşte’ dediler ‘bizim filmimizi çeken adam bu’... Daha sonra tekrar çekip çekmeyeceğimi sorduklarında, amacımın bu ortama girip onlarla tanışmak olduğunu söyledim. Artık bundan sonra kim ilgilenir festivalin tanıtım filmiyle!..”
       <br/>
       <br/>
       Türkiye’de yabancı, ABD’de baş tacı
       <br/>
       <br/>
       Yıl 1992 ’ye geldiğinde Fehmi Gerçeker artık camiadan biri olmuştur. ABD’nin 500. yıl kutlamaları sırasında New York eyaletinin sanat danışmanı olan Gerçeker 1992’de uluslararası bir filme imza atacak; öyle ki bu film Amerika’da 1992 kutlamalarının resmi filmi olacak ve 1993’te de “En İyi Tarih Belgeseli” ödülünü alacak. Bu olay yaratacak film için 1513 tarihli bir haritanın etrafında Senegal, Brezilya, İspanya, Amerika, İngiltere ve Türkiye’de çekimler yapılması gerekiyor. Bir çok ülkenin yanı sıra bizim Başbakanlık Tanıtma Fonu da devreye girip yardım ediyor, ama ünlü oyuncu Ben Gazzara’nın da rol aldığı film, dünyanın sayılı televizyonlarında gösterilmesine karşın Türkiye’de bir türlü gösterilmiyor. Filmin adı: Piri Reis...
       <br/>
       <br/>
       “Yüzlerce kitap, çok sayıda bilimadamı ve ülke... Hepsi, ünlü denizcinin haritalarını daha iyi yorumlamak adına tek tek araştırıldı. Bir gün bir de baktım arkadaşlar takılıyorlar. ‘Sen kendini denizci sanıyorsun galiba’ diyerek... Meğerse Piri Reis’in etkisiyle devamlı beyaz pantolon ve lacivert ceketle dolaşmaya başlamışım... Filmde dünyanın önde gelen 16. yüzyıl otoriteleri konuşuyor. Böylesi bir bilimsellik ve bilimadamlarının varlığı, filme müthiş bir kredi sağladı. Örneğin, İngiliz Kraliyet Tarih Kurumu Başkanı Helen Walle’ın belgeselde konuşması nedeniyle film İngiltere’de epey prim yaptı.” Amerikan Eğitim Bakanlığı, Gerçeker’e gönderdiği teşekkür mektubunda belgeseli tüm eğitim kurumlarında ders olarak kabul ettiklerini bildirmiş. Mektupta şu ifade varmış: “Belgeselinizi inceledik. İlk, orta ve üniversite programımızda ihmal edilmiş bir çok konuya açıklık getirdiğinizi gördük. Türklerin tarihe katkılarını öğrenci ve öğretmenlerimiz bilmelidirler...”
       <br/>
       <br/>
       Ve Mevlânâ...
       <br/>
       <br/>
       Piri Reis’in ardından ise büyük yankılar uyandıran ve “Tolerans” ismini taşıyan ‘Mevlânâ belgeseli’ geliyor. İngilizce’yi en iyi konuşan oyuncu seçilen Vanessa Redgrave’nin seslendirdiği film bir çok ödül almakla beraber, bütün dünyada ‘en iyi Mevlânâ filmi’ seçiliyor. Hatta bu film yakın bir tarih olan 11 Eylül olayları sonrası Amerika’da anma törenlerinde en çok gösterilen film oluyor:  “Yaşanan kargaşa ve insanların arayış çabaları arasında Mevlânâ ’yı kendime çok yakın hissettim. Falcıların, medyumların ve astrologların yayıldığı bir ortamda, Mevlânâ bu soruların yanıtını 700 yıl önce vermiş. Hem de daha sıhhatli bir şekilde, özgürlük ve sevgi dolu bir hoşgörüyle... İşte filmin zamanlaması böyle bir anda gerçekleşti. Tabii, böylesi bir içeriğin yanı sıra Amerikan toplumunda öznel bir biçimsellik de sağladı. Örneğin Madonna, son kliplerinden birinde bir semazen kullandı. Yalnız Amerika’da değil, Paris’te de aynı şey oldu. Gösteriden sonra insanlar gelip, ‘Hiç bir şey bilmiyormuşuz, yarın ilk işimiz gidip Mevlânâ’nın kitaplarını almak olacak’ dediler... Tabii bizim çalışmamızın böylesi konulara olan katkısı, Mevlânâ’nın dediği gibi, denizde bir damla...”
       <br/>
       <br/>
       Fehmi Gerçeker’in başarıları bunlarla sınırlı değil. Yabancılar için bile çok zor olan Broadway’de Sam Shepard’ın ünlü oyunu “Fool for Love”ı sahnelemiş Gerçeker. Oynayanlarsa Patricia Hiddon, Dennis Jordan, Tom Trankle ve Thomas Walsh gibi ünlü isimler. Ve bütün bunlara rağmen bu başarılı sinemacımız, ne yazık ki kendi ülkesinde yabancı muamelesi görüyor. Ne önceki yapıtları Türkiye’de gösteriliyor, ne de yeni projeleri için destek bulabiliyor...
       <br/>
       <br/>
       Gerçeker, bugünlerde daha çok Türkiye’de. Kendisiyle yoğun çalışmaları arasından çaldığımız vakitte bir otel lobisinde buluştuk. Bir taraftan Mevlana üzerine ansiklopedik bir çalışma hazırlıyor, bir tarafta da İngiltere’de ve ABD’de satışa çıkacak olan DVD ve CD’leri hazırlıyor. İşte tüm bu çalışmalar arasında Kuruçeşme’deki İletişim Sanatları Akademisi’nde yedi haftalık bir workshop başlatıyor. New York Film Ekolü’nün eğitim çalışmalarının uygulandığı workshop/atölye çalışması sonrası; ortak çalışma ile belirlenen senaryo ve bütün film yapım aşamaları, tamamen profesyonel çekim ve stüdyo aletlerinin kullanımı ile bitmiş bir film haline gelecek. 14 Aralık 2002 günü başlayan ve 7 hafta devam edecek olan Workshop; senaryo, çekim planı, bütçeleme, casting, mekân seçimleri, çekim, yönetmenlik, kurgu, müzik, seslendirme gibi bir filmin yapılmasındaki bütün aşamaların deneyimini sağlamak amacını taşıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2269), [web.archive.org (arşiv bağlantısı)](http://web.archive.org/web/20050301151157/http://www.aksiyon.com.tr:80/detay.php?id=2269)
