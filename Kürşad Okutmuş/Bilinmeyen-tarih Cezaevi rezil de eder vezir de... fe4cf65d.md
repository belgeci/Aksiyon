# Cezaevi rezil de eder, vezir de...

*Kürşad Okutmuş Bilinmeyen-tarih*

<div>
 <font>
  <img border="0" height="1" src="/web/20030623034402im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623034402im_/http://www.aksiyon.com.tr/resim/17/64.jpg" vspace="5"/>
  </p>
 </font>
 <font class="content">
  “Hapishanede yatmış olmak, çok istismar edildi” diyor Osman Akınhay ve ekliyor: “Birileri gibi bu hayata ‘köpek yıllarımızdı’ diyemezdim. O kadar cefanın yanında, mikro anlamda da olsa sefa da yaşadık.” Hapishanenin sefası olur mu? Osman Akınhay’ın sefadan kastı bildiğimiz sefa değil!
 </font>
 <p>
  <font class="content">
   ‘Gün görmüş, gün geçirmiş’ derler büyüklerimiz ama mesele bazı özel durumlar, hele hele “yazarlık” ve “yazmak” olduğunda bilinen kriterlerin dışına çıkmak hatta bazen tam aksi yönden bakmak gerekiyor. Özellikle edebiyat dünyası, geçmişinde hapishaneyi solumuş kader mahkumlarının ‘ranza altı anıları’na sıkça şahit oluyor son zamanlarda. Öyle ki, 12 Eylül olaylarının akabinde yayınlanan 12 Eylül derlemelerini alsak, onlara hapishane sonrası o günlere istinaden yazılmış olanları eklesek büyük bir kütüphaneyi doldururmuşuz gibi geliyor bize...
   <br/>
   <br/>
   Günlük koşuşturma ve enteresan dertlerin oluşturduğu zaman darlığında, okunacak kitapların dizili olduğu köşe kabardıkça, insan tasalanıyor; “bu kitapları okuyabilmek için hapse girmem lazım” diye geliyor iki lafın başı, tabii adi suçtan olmamak koşuluyla olmalı bu içerde olma hali. Sonra “orada olsam, düşünmek ve yazmak için de ne kadar malzeme bulurdum”un rüyasına kapılıp, hücrenizde hapishane notları tutarken bile hayal edebiliyorsunuz kendinizi...
   <br/>
   <br/>
   “Dışarıdan nasıl görünüyordum? Bu soru çokça düşündüğüm bir problem değildi ama ara-sıra, gidip-gelip, ister-istemez buna takılıyordum doğrusu. Biliyorum, ‘siz’ oradan bakınca içeride gibi görünüyorum ama bu doğru değil... Çünkü buradan bakınca da ‘siz’ içeridesiniz! İç olmak, içten olmak, içeride bulunmak demir parmaklıkların ardındaki görüntüyse eğer, o zaman sorun yok... Çünkü, sizi hep demir parmaklıkların ardında görüyorum” Cefası da var Sefası da...
   <br/>
   <br/>
   Editör Osman Akınhay da, zamanında hapishaneyi uzunca tatmış tanıdık simalarımızdan biri. Editör, çevirmen ve artık ‘kitaplı’ bir yazar ‘o’... “Hapishanede yatmış olmak, çok istismar edildi” diyor Osman Akınhay ve ekliyor: “Birileri gibi bu hayata ‘köpek yıllarımızdı’ diyemezdim. O kadar cefanın yanında, mikro anlamda da olsa sefa da yaşadık.” Hapishanenin sefası olur mu? Osman Akınhay’ın sefadan kastı bildiğimiz sefa değil! Çünkü o İngilizce’yi hapiste öğrenmiş, çevirmenliğe de orada başlamış ve hatta ‘adam olmayı’ bile oraya bağlamış: “Çevirmenlik hayatımı kurtardı benim. Çünkü dışarı çıkınca ‘ben ne yapacağım?’ diye düşünmüyordum artık.”
   <br/>
   <br/>
   En iyi mektup cezaevinde yazılır
   <br/>
   <br/>
   Geçtiğimiz günlerde ilk kitabı olan“Gün Ağarmasa”yı okuyucusuyla buluşturan yazar, olumlu-olumsuz bir çok eleştiri aldı. ‘Gün Ağarmasa’da “bir zamanlar hayatı dönüştürmeye kalkışmış, bunun için çok ağır bir bedel ödemiş, şimdilerdeyse hayattaki ve tarihteki yerini arayan, kendi tahliye olsa da kafası hiç tahliye olmayan” bir devrimcinin (hatta bir kuşağın) hayatı anlatılıyor. Yabancısı olmadığımız bir gece yarısı yazılmaya başlıyor roman: “Gün Ağarmasa”nın kahramanı olan Celal (yani Osman Akınhay), “gece yarısı televizyonu kapatıp uyumak üzereyken, ekranda kepçeyle yıkılmaya çalışılan bir binanın duvarını görüyor. Biraz daha dikkatli baktığında o binanın gençliğini geçirdiği cezaevi; duvarın da, içinde altı yıl kaldığı kendi koğuşunun duvarı olduğunu fark eder. ‘Hayata dönüş’ operasyonu başlamıştır...”
   <br/>
   <br/>
   Gün Ağarmasa’nın yazılmasına neden olan o geceyi bir kenara bırakıp Osman Akınhay’la çok daha eskilere gidiyoruz, demir parmaklıkların ardına. Yazara göre hapishane hayatı yaşananları daha ince ayrıntılarıyla, en küçük detayına kadar anımsayabilmenizi sağlıyor. Bir çok büyük yazarın da hapishanede keşfedildiğini hatırlarsak, bu söylemi güçlendirebiliriz. Haftada bir olmak üzere mektup yazma hakları varmış mahkumların: “İlk denememi lise 1 yıllarında kaleme almıştım. Ama yazı, hayatımda hep vardı zaten. Özellikle de hapishanede aktif olarak mektup yazıyorduk. Yani haftada bir mektup hakkımız vardı. Biz de oturup en iyisini çıkarıyorduk.”
   <br/>
   <br/>
   Öner Yağcı’nın daktilosunu kıskanırdım
   <br/>
   <br/>
   İkinci kitap için kolları sıvayan Osman Akınhay, bu yeni projesinde de yine bir nebze olsun hapishane ortamından besleniyor. Çevirmenliğin serüvenini kaleme almaya başlayan yazar, bu projeye ‘ben anamdan çevirmen olarak doğmadım ya’ derdinden sonra başlamış... İngilizce’yi hapis yıllarında öğrenen ve çevirmenliğe de o günlerde başlayan Osman Akınhay ilk çevirisini içeride gerçekleştirmiş. Bu kitap “Milliyetçilik ve Ötesi” adlı 80 sayfalık bir kitapmış, sonrası gelmiş. Ve artık Osman Akınhay hapishanede olmasına karşın umutluymuş, çünkü dışarı çıkınca artık ne yapacağını biliyormuş: Çevirmenlik... Bugün 70’in üzerinde çevirisi bulunan Osman Akınhay artık ünlü bir çevirmen olarak tanınıyor. Öyle ki bir çok yabancı yazardan olduğu gibi dünyaca ünlü teorisyen Tarık Ali’nin Türkçe’de yayınlanan “Ayna Korkusu” adlı kitabından sonra yaptığımız görüşmede şunları söylediğini hatırlıyoruz: “Bu kitabın Türkiye’de tartışılmış olması ne kadar iyi bir iş yaptığımın ve emeklerimin boşa gitmediğinin bir ifadesi aynı zamanda. Kitabın Osman Akınhay gibi çok akıllı bir editörün elinde oluşmasını, büyük bir şans olarak kabul ediyorum.” Ve bugün ‘o’ çevirmenliğin yanı sıra, çok kısa bir dönemde başarıyı yakalayan Everest Yayınları’nın kendine has ‘dört ilke’si bulunan editörü...
   <br/>
   <br/>
   Başarısının arka planında yatan hapishane yıllarını anlatırkan Osman Akınhay güzel bir anıyı anımsıyor: “Çanakkale’de Öner Yağcı daktilo getirtmiş, ‘Turnalar’ı yazıyordu. Acayip kıskanıyordum yani. Sonra ben de bir yolunu bulup daktilo getirttim.” O günlerden geride kalan, asla unutulamayan şeylere gelince; birincisi volta atmak, ikincisi ise oradaki arkadaşlığın mesafesi ve olağanüstülüğü. Öyle ya farklı görüşlerde insanlar bir arada yaşıyor, aynı mekanı paylaşıyor. “Pekala herkes birbirini sevebiliyor mu?” Cevap: “Hayır”. “Ama herkes ezilme noktasında birleştiği için, neticede bir birlik doğuyor”.
   <br/>
   <br/>
   “İstismar pazarlandı
   <br/>
   <br/>
   <br/>
   <br/>
   Osman Akınhay’ı çevirmenliği yazacağı kitabından önce yakalamışken hapishaneden yadigar ilk kitabı olan ‘Gün Ağarmasa’yı konuşmadan olmazdı: “Bizler bu günleri yaşarken, hep farkında olduğumuz bir şey vardı, bir gün bunların hepsi yazılacaktı. Ve 1996’da yazmaya başlamıştım aslında, fakat türü hoşuma gitmemişti. Genel bakmak istiyordum çünkü. Sonra ‘hayata dönüş’ gecesi gerçekleşti. Etimizle, kemiğimizle hissetmiştik o geceyi. İçimde biriken öfkeyi ya da heyecanı kağıda dökmek gibiydi zaten benim için yazı... İşte o gece 3 sayfa yazdım. Sonra bu sayfalar 30’a kadar yükseldi. Roman o kadarlık kısmıyla bitmişti aslında. Sonra baktım olmayacak, oturup genişlettim. Ve devrimci bireyi anlamaya, anlatmaya çalıştım.” Pekala, neden yaşanmıştı bugünler? “Türkiye’de bütün ideolojiler ölümü kutsuyorlar. Bu durum ölüme tapınma noktasına kadar geldi. Sağcı ya da solcu farketmiyor, bu durum kullanılıyor. Oysa tersi olması gerekmez mi? Gelecek için iddia edilen ve üretilen fikirler, yani gelecek toplum tasarımında insanların olması gerekmez mi! Ama ölüm kutsanıyordu ve farklı görüşlerdeki insanlar birbirlerine düşman olarak pompalanıyorlardı. Açıkçası kullanılmıştık ve yapılan işin tek bir özeti vardı, istismar pazarlanmıştı!”  “Solun Demirel’i de 68 kuşağıdır
   <br/>
   <br/>
   Bu bileyleme, düşmanlığı pompalama süreci, olayın farkında olanlarca engellenemez miydi? Hiç değilse edebiyat ortamında? “Tabii çeşitli olumlu yaklaşımlar oldu ve hâlâ oluyor ama bir türlü başarılı olmuyor. Mesela 90’lı yıllarda Birikim dergisinde muhafazakârlara, İslâmcılara yer verildi. Bu yenilik solcular arasında çok eleştirilmişti. Tam bir ortam oluşturulacak diye beklerken Sivas olayları patlak verdi ve yine başa dönüldü. Yani yine her şey bitti.”
   <br/>
   <br/>
   Siyasi gelişmeler, solun birlik hareketlerine gelince, bu konuda da Osman Akınhay’ın ilginç görüşleri var. “68 yiğit, 78 yitik, 88 boş, 98 ise kuşak bile değil” diye söylenir bazı çevrelerce, Osman Akınhay’a göre yanlış bir düşünce bu. Osman Akınhay bugün iki kuşağın da aslında 78 kuşağının elamanlarından beslendiğini söylüyor. Çokça kutsanan 68 kuşağını ise Demirel’e benzetiyor yazar. Ona göre ÖDP’nin bölünmesinde de, sol hareketin toparlanıp silkenemeyişinde de 68 kuşağının hâlâ solun başında, iktidarda olmasının payı var.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1708), [web.archive.org (arşiv bağlantısı)](http://web.archive.org/web/20030623034402/http://www.aksiyon.com.tr:80/detay.php?id=1708)
