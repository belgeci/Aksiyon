# Pamuk kotası kalsın mı kalksın mı?

*Muhammed Köroğlu 1996.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önce kiloda 60 sent fon uygulanması daha sonra da ihracatın 50 bin tonluk kota ile sınırlandırılması sonucu Egeli pamuk üreticileri, uygulamanın Gümrük Birliği anlaşmasının ruhuna aykırı olduğunu savunarak Türkiye’yi Avrupa Birliği’ne şikayet ettiler. AB, 19 Şubat’ta görüşülen konuyu 28 Mart’ta yeniden ele alacak
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   "Biz pamuk üreticileri, hükümetin taraflı uygulamaları sonucu iki yılı aşan bir süredir pamuğumuzu tekstilciye dünya fiyatlarının altında satmak zorunda bırakılıyoruz. 1994 yılı başında ham pamuk ihracatına konan kiloda 60 sent fon, ihracatçının piyasadan çekilmesine ve dolayısıyla pamuğa talebin düşmesine sebep olmuştur. Böylece piyasada üretici ve testilci karşı karşıya kalmışlar; çiftçi, fiyatların düşmemesi için pamuğun arzını kısmaya çalışmış fakat yüksek stok maliyetleri altında ezilmiştir.
   <br>
    <br>
     Serbest rekabet düzenine tamamen aykırı ve tekstil sektörüne ucuz hammadde sağlamak amacıyla pamuk üreticisine zarar veren bu uygulama seçimlerden önce oy kaybetme kaygısıyla kaldırılmış fakat pamuk ihracatı 50 bin tonla kısıtlanmıştır.”
     <br>
      <br/>
      Böyle başlıyor Ege Çiftçiler Derneği’nin Avrupa Birliği’ne yaptığı şikayet başvurusu. Egeli çiftçilerin şikayet etmelerinin sebebi pamuk ihracatına uygulanan kotanın Gümrük Birliği anlaşmasının ruhuna aykırı olması. Türkiye’yi Avrupa Birliği’ne şikayet eden Egeli çiftçiler, bu durumun 1/95 sayılı AB–Türkiye Ortaklık Konseyi kararının ikinci bölüm, altıncı maddesinin açık bir şekilde ihlali olduğu düşüncesiyle kendilerinin başvuruyu yapmakta haklı olduklarını söylüyorlar.
      <br/>
      <br/>
      Türkiye, tarımı ihmal etmiş, bilindiği gibi ‘politikasızlık politikası’ sonucu kendine yeterliliğini çoktan kaybetmiş bir ülke. Bunun neticesinde de Türkiye, temel tarım ürünlerinden olan buğday, şekerpancarı vs. ithal eder duruma düşmüş, yıllarca tütün yakmak zorunda kalmıştı. Türkiye’nin tarımı desteklemediği ortada. Öyle ki Avrupa Birliği’nde tarıma verilen destek, üretici başına 8 bin ve hektar başına 500 dolar olurken, bizde bu oran üretici başına 100 ve hektar başına sadece 13 dolar. Eğer böyle giderse, son birkaç yıldır istikrarlı bir çizgi çizerek 1993’te 580 bin, 1994’te 632 bin ve geçen yıl da 838–850 bin ton arasında üretimi yapılan pamuk da diğerlerinin akibetine uğrayacak. Bu, bizim değil Ege Çiftçiler Derneği’nin iddiası. Ege Çiftçiler Derneği Başkanı Hulusi Tanman “Bugün malını değeri üzerinden satabilmek için büyük uğraş, azim ve direnç gösteren pamuk üreticilerinin bu çabaları sonuç vermez ve pamuk kâr getiren bir emtia olmaktan çıkarsa korkarız ki önümüzdeki yıllarda ülkemiz pamukta da dışa bağımlı hale gelecektir” diyor.
      <br/>
      <br/>
      Bilindiği gibi pamukta prim sistemi uygulanıyor. Türkiye’nin gözde sektörü tekstilin hammaddesi olan pamuğun ülkemizdeki fiyatları dünya fiyatlarının altında veya üstünde olduğunda, sanayicinin ihtiyacını dünya fiyatlarından karşılayabilmesi ve fiyat istikrarı sağlamak için uygulanıyor bu sistem. Eğer Türkiye’deki fiyatlar dünya fiyatlarından düşükse devlet aradaki farkı üreticilere ödüyor. Ancak Ege Çiftçiler Derneği Başkanı Hulusi Tanman, 1993–94 sezonunda açıklanan müdahale fiyatlarının, sanayiciye ucuz hammadde sağlamak üzere dünya fiyatlarından daha ucuz olarak belirlendiğini iddia ediyor. Tanman, sanayicinin bununla yetinmeyerek fiyatları daha da düşürmek için talebi kıstığını ve piyasaya girmemek için direndiğini, bunun üreticinin elindeki pamuğun fiyatının ucuzlamasına yol açtığını anlatıyor. Bunun sonucunda ise ihracatçı tüccarın, oluşan düşük fiyat üzerinden aldığı pamuğu ihraç etmesi zaten iç pazarda yeterli olmayan hammadde sıkıntısını gündeme getirmiş. Sonuçta ne mi olmuş? Pamuk fiyatları yükselmiş ve sanayici ithalat yapmak mecburiyetinde kalmış. Devlet de hammadde sıkıntısını önlemek için 1993–94 sezonundan itibaren 1995 seçimleri öncesine kadar, kamuoyunda uzunca bir süre tartışmaya yol açan ihracat için kiloda 60 sent fon uygulamasını başlatmış, pamuğun hammadde olarak dışarıya satılmasını engellemek için. Fon daha sonra 20 sente indirilmiş, ihracat da 50 bin tonla sınırlandırılmış. 6 Mart 1996 tarihli Resmi Gazete’ye göre ise pamuk ihraç kotası 100 bin ton olarak belirlenmiş.
      <br/>
      <br/>
      Hulusi Tanman, 1994–95 sezonunda prim sistemi uygulanmamasının yanında Sanayi Bakanlığı’nın emrindeki üretici birliklerine dünya fiyatlarının altında bir fiyat ile pamuk almalarının istendiğini iddia ediyor. Ancak bu durum karşısında başkanı olduğu Ege Çiftçiler Derneği’nin önayak olması ile üreticilerin mallarını dünya fiyatlarının altında satmalarını önleyecek tedbirlere başvurmuşlar. Piyasaya mal sürmeyip arzı kısmak gibi. Uygulanan kota ile tekstilcilerin hükümet tarafından korunduğunu iddia eden Tanman,  “Her türlü yatırım, üretim ve ihracat teşviği ile devlet tarafından desteklenen tekstil sanayimizi, gördüğü sübvansiyon yüzde 20’yi geçmeyen üreticinin cebinden desteklemeye kalkışmak insafsızlıktır. Devletin tarıma dayalı sanayiye üreticinin cebinden kaynak aktarmak için piyasalara yaptığı müdahaleler ve keyfi taban fiyatı uygulamaları sona erdirilmeli” görüşünde.
      <br/>
      <br/>
      Peki Egeli çiftçiler iddialarında haklı mı? Türkiye, işleyerek daha fazla para kazanabileceği pamuğun ihracatına izin vermeli mi? Türkiye Ihracatçılar Meclisi (TIM) Başkanı Okan Oğuz, Tanman’ın tüm bu iddialarını reddediyor. Oğuz “Çünkü” diyor “Ihracatçılar olarak üreticinin pamuğunu ucuza alma gibi bir endişemiz olamaz.” Okan Oğuz böyle olması halinde olacakların da farkında: “Aksi halde, ihtiyacımız olan ürünün ekilmemesi gibi tehlikeli bir sonuca yol açmış oluruz.”
      <br/>
      <br/>
      <br/>
      <br/>
      PAMUK STRATEJIK ÜRÜN
      <br/>
      <br/>
      <br/>
      <br/>
      Okan Oğuz, altını çizerek “Türkiye’nin hammadde mi, yoksa katma değeri yüksek mamül mal mı satması gerektiği konusunda tercih yapması gerektiğini belirterek, hammaddeden ziyade işlenmiş mamül madde satmanın Türkiye’ye daha fazla döviz kazandıracağını anlatıyor. Okan Oğuz, “Pamuk stratejik bir üründür” diyor.
      <br/>
      <br/>
      Buna rağmen pamuğu kârlı bir emtia olmaktan çıkaracağı savunulan kota uygulamasının kaldırılması için Tariş, Çukobirlik, Antbirlik, TZOB, Adana Çiftçiler Birliği çalışmalar yapmış, yetkililerle görüşmüşler. Yetkililer ‘Haklısınız’ demiş ama sonuç bir türlü değişmemiş. Egeli çiftçiler, uzun süren çalışmaları ile fon ve kotanın kaldırılmasını sağlayamayınca piyasaya pamuk arzını kısarak, Dernek Başkanı Hulusi Tanman’ın deyimiyle pamuğu üreticiden ucuza kapmaya çalışan tekstilciye ve buna göz yuman hükümete en güzel tepkiyi göstermiş. Bu da yeterli olmayınca Türkiye, Avrupa Birliği’ne şikayet edilmiş. Şikayet başvuruları 26 Ocak 1996 tarihinde Avrupa Birliği Türkiye Temsilcisi Alexandre Borges Gomes ile 14 Şubat 1996 tarihinde AB Kuzey Akdeniz Şefi Serge Abou’ya yapılmış. Avrupa Birliği’nden beklenen cevap ise 8 Mart’ta gelmiş. Brüksel, konunun 19 Şubat’ta yapılan AB–Türkiye Gümrük Birliği Komitesi Toplantısı’nda gündeme geldiğini belirterek, pamuk kotaları hakkında Türkiye’den bilgi istendiği, ancak o tarihte henüz hükümet kurulmadığı için konunun görüşülmesinin hükümetin kurulmasından sonraya kalabileceğini belirtmiş. Egeli çiftçilere, konunun 28 Mart’ta yapılacak toplantıda gündeme getirilerek yeniden ele alınacağı da iletilmiş.
      <br/>
      <br/>
      Türk çiftçisini devletine bağlı ve iradeye saygılı olarak tanımlayan Tanman’ın söylediğine göre ‘Malını ederine satmaktan başka birşey istemeyen üretici bu sene de örgütlü mücadelesini sürdürmeye oldukça kararlı.’
      <br/>
      <br/>
      Bu kararlılık kadar burada tartışılması gereken üretici—devlet—sanayici arasındaki olayın AB’ye intikal ettiği bugünlerde ‘Stratejik bir mamül olan pamuğun ihracatının serbest bırakılmasının bize ne getirip, ne götüreceği?’ olsa gerek. Bu soruya verilecek cevap meselenin de çözümünü giden yolu açacak aslında.
      <br/>
      <br/>
      <br/>
      <br/>
      TIM Başkanı Okan OĞUZ:
      <br/>
      <br/>
      Pamuk spekülatörlerinin ucuz kaygısı
      <br/>
      <br/>
      Yıllık 7 milyar doları aşan tutarla pamuk, Türk ekonomisi ve ihracatı için stratejik bir üründür. Pamuk ihracı konusunda öncelikle Türkiye’nin üretim ve iç talebinin dikkate alınması gerekmektedir. Türkiye’nin 650 bin tonluk üretimine karşılık tekstil ve konfeksiyon sektörünün talebi 750—800 bin ton dolayındadır. Bu da Türkiye’nin toplam pamuk üretiminin, talebi karşılayamadığı ve 100 bin ton civarında bir ithalat gereği olduğunu göstermektedir. Nitekim 1995’in Ocak–Kasım döneminde Türkiye 452 milyon dolar tutarında pamuk ihracatı gerçekleştirirken, aynı dönemde 827 milyon dolarlık pamuk ithalatı yapmıştır.
      <br/>
      <br/>
      Altı çizilmesi gereken diğer önemli bir konu, Türkiye’nin hammadde mi, yoksa katma değeri yüksek mamül mal mı satma tercihinde olması gerektiğidir. 1 kg. pamuk ihracatından 1.5 dolar döviz geliri elde edilirken, aynı miktardaki iplik 3, kumaş 7–8, konfeksiyon ürünü ise 10–12 dolara ihraç edilebilmektedir. Eğer markalı ürün ihraç ediyorsanız, kg başına elde ettiğiniz döviz geliri 25–30 doları aşmaktadır. Dolayısıyla bu tercihin yapılması zorunluluğu vardır.
      <br/>
      <br/>
      Üreticiler olarak tüketicinin pamuğunu ucuza alma gibi bir endişemiz olamaz. Aksi halde, ihtiyacımız olan ürünün ekilmemesi gibi tehlikeli bir sonuca yol açmış oluruz. Bilindiği gibi pamukta pirim sistemi uygulanmaktadır ve devletin verdiği primle, pamuk üreticisi zaten dünya fiyatlarından ürününü satabilmektedir. Dolayısıyla, her vesileyle ısıtılıp yeniden gündeme getirilen pamuk ihracatı konusu üreticinin değil, hiç bir üretim faaliyetinde bulunmadan birkaç yüz milyon dolarlık ihracat peşinde koşan pamuk spekülatörlerinin ucuz kaygısıdır.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21714), [web.archive.org (arşiv bağlantısı)](http://web.archive.org/web/20060422063609/http://www.aksiyon.com.tr:80/detay.php?id=21714)
