# Alo! Alo! Ankara çık aradan

*Yasin Kesen - Fatih Uğur 2003.12.29*

<font class="agenda2NewsSpot">
 Türk Telekom"un ses iletimi hizmetlerindeki tekeli 1 Ocak tarihinde yasal olarak sona eriyor. Son birkaç yıldır hem bilişim hem de iletişim sektörüne damgasını vuran telekom alanındaki serbestleşme de bu tarihten itibaren başlıyor. Ancak, tüketici tarafında oluşan "her şey bir anda değişecekmiş beklentisi"nin gerçekleşmesi için henüz çok erken. Çünkü, ne sektöre ne Telekom"a ne de hukuki düzenlemelere sihirli bir değnek dokunmuş değil.
1970"li yıllarda telefon lüks sayılırdı. Uzaktakilerle hasret gidermek için PTT"den sıra yazdırılır, hattın bağlanması için verilen saat heyecanla beklenirdi. Acı acı çalan telefon açılınca o cızırtıda ancak birkaç dakika görüşülebilirdi. Köylerde sadece muhtarlarda telefon bulunur, muhtar köyün sekreteri gibi çalışırdı.
</font>
<font class="newsDetail">
 Aranılan kişi köyün öteki ucunda oturuyorsa arayan kişiye en erken birgün sonraya randevu verilirdi. Ertesi gün akşama kadar o meçhul telefonun gelmesi beklenirdi. 1980"lerde her eve ve işyerine hat bağlanmaya başlayınca Türk filmlerine bile konu olan "Adana! Çık aradan!" repliği tarihe karıştı. Özal"lı yıllarda Telekom, PTT bünyesinden ayrılarak kendi ayakları üzerinde durmaya başladı. Dünyanın gerisinde kalan altyapı yenilendi, önemli yatırımlar yapıldı. 90"ların başında tüm dünyada bir telekom mucizesi gerçekleşti ve 20-40 milyar dolarlık fiyatlarla özelleştirmeler yapıldı. Türkiye o dönemde özelleştirme trenini kaçırdı. Şimdilerde ise özelleştirme artık bir zorunluluk haline geldi. 1 Ocak 2004 tarihinde yürürlüğe girecek olan serbestleşmenin ardından özelleştirme için çalışmalar başlatılacak.
 <br/>
 <br/>
 Serbestleşme için yapılması gereken düzenlemelerin hepsi, dillerden düşmeyen 1 Ocak sonrasına kaldı. Türkiye ekonomisini yakından ilgilendiren bir milat olarak görülen yılbaşında, aynı zamanda ciddi bir karmaşanın da başlangıcı. Bu tarihten sonra start alacak olan hukuki ve teknik kargaşa ise ancak kervanın yola tam anlamıyla çıkmasıyla düzelecek. Kervanın tam olarak yola çıkabilmesi için beklenen en büyük adım ise Türk Telekom"un özelleşmesi.
 <br/>
 <br/>
 Özel televizyonların ilk kurulduğu ve cep telefonu operatörlerinin hizmet vermeye başladığı dönemlerde yaşanan süreçlerin benzerini, hatta daha şiddetlisini yaşayacak olan telekom sektörü, üreteceği çözümlerle Türk ekonomisinin gidişatına da yön verecek.
 <br/>
 <br/>
 Türkiye; Avrupa ve OECD ülkeleri arasında telekomünikasyon sektöründe tekelin sürdüğü tek ülke. Bu haliyle gelişmekte olan 3. dünya ülkelerinden birçoğunu geriden takip ederek ses tekelini kaldıran Türkiye"de pazara her ölçekte kuruluş giriş yapacak. Türkiye"nin en büyük holdinglerinden başlayarak KOBİ"lere kadar uzanan bir çözüm ortaklığı zinciri oluşacak. Ekonomiye yeni bir sektör daha katılmış olacak. İrili ufaklı binlerce firmanın paylaşmaya çalışacağı ses iletimi ve diğer hizmetler Türk Telekom"un yani dolayısıyla devletin gelir kapısını biraz kapatacak.
 <br/>
 <br/>
 Yeni teknoloji yatırımları ve fiyatların düşmesiyle tüketiciye bayram yaşatılacak. Ancak sektör temsilcilerine göre, kaliteyi ve sürekliliği göz önünde tutan tüketiciler, telefon, internet, görüntülü telefon, kablo tv başta olmak üzere onlarca alanda kavuşacağı yeni hizmetlerde temkinli adımlar atmak zorunda. Lisansların verilmesiyle telekomünikasyon sektöründe halen faaliyet gösteren 100"ün üzerindeki şirkete, irili ufaklı 120-150 civarında yeni şirket eşlik edecek. Bu gelişme, tıpkı Avrupa"da beklenen istihdam sıçraması gibi telekomünikasyon, elektronik, bilişim uzmanlığı alanında yeni iş imkânları sağlayacak.
 <br/>
 <br/>
 Dünyadaki telekom liberalleşmesi örneklerinde bugüne kadar iki model öne çıktı. Almanya ve İngiltere"de telekom şirketlerinin özelleştirilmesi ve serbestleşmesi birlikte gerçekleştirilirken, Fransa gibi ülkeler önce serbestleşmeye öncelik verip özelleştirmeyi geciktirdi. Türkiye"de de serbestleşmeden çok daha önemli olduğu söylenen özelleştirme geciktiriliyor. Türk Telekom 90"lı yılların başından itibaren yaşanan telekomünikasyon mucizesinden yararlanamadı. O günlerde değeri 25-30 milyar dolarlarla ifade edilen TT"nin aradan geçen 10 seneden sonra değerinin onda birine inmesi de yakalanamayan fırsat treninin ispatı.
 <br/>
 <br/>
 Bu yüzden Ulaştırma Bakanı Binali Yıldırım"ın geçen hafta yaptığı 7 ila 11 milyar dolar arasındaki değer tespiti, sektördeki aktörlerce samimi ve gerçekçi bir tespit olarak görülmüyor. Telekom"un değeri ile ilgili tartışmalar, serbestleşmenin başlamasıyla alevlenecek gibi. Ancak 1 Ocak"tan sonra yaşanacak kavgaların temelinde Telekom"un 1 milyar dolarlık geliri bırakmak istememesi ve geciktirilen lisanslar olacak.
 <br/>
 <br/>
 Yine TK"nin raporlarında yer alan bilgilere göre 1997-1998 yıllarında serbestleşme ile tekelleri kaldıran ülkelerde piyasaya yeni giren işletmecilerin (hat payı) erişim payları artmış. Sektördeki yeni işletmeler 2001 sonu itibariyle İngiltere"de yüzde 20, ABD"de yüzde 10, İspanya"da yüzde 5, Macaristan"da yüzde 21, Hollanda"da yüzde 15"ler oranında hat erişim kapasitesine kavuşmuş. Türkiye"de pazara giren yeni oyuncular bu oranda olmasa da Telekom"un yurtdışı gelirleri, internet, kablo tv, kontörlü iletişim gibi katma değerli servislerde aslan payını kapmak için bıçaklarını biledi bile.
 <br/>
 <br/>
 Fotoğrafın iyi yanında serbestleşme sonrasında sektör yatırımlarında ciddi bir artış görüleceği fikri yatıyor. Bu, Türkiye"de son yıllarda azalmaya başlayan telekomünikasyon yatırımlarını canlandırarak, istihdam ve yabancı sermaye yatırımlarını ve know-how (bilgi birikimi) teknoloji transferini kolaylaştırmaya başlayacak.
 <br/>
 <br/>
 Kağıt üstünde tam serbestleşme ortamına kavuşan Türkiye"nin, sektörün beklediği lisansları verememesi, ya da ana oyuncu olarak yolunu sürdüren Türk Telekom"un kollanması kargaşa tehlikesini beraberinde getiriyor. Gerçekçi rekabet ortamı sağlanmazsa, sektöre giren şirketler belki bir belki iki yıl içinde silinip gidecek. Daralan dünya telekomünikasyon pazarında zaten geç kalmış olan sektörü bundan sonra bekleyen tehlike ise, serbestleşme yerine devletçi politikaların hortlaması. Telekom"un özelleştirilmesinin geciktirilmesi de beklenen yabancı sermaye girişinin tamamen Türkiye"den kaçması anlamını taşıyacak. İstanbul Üniversitesi öğretim üyesi telekom uzmanı Prof. Dr. Veysel Batmaz"ın tespit ve uyarıları da bu yönde: "Telekomünikasyon altyapılarının geliştirilmesine yönelik adımlar atılmadıkça, sektöre Avrupa ve Amerika"daki gibi Türk Telekom (common carrier) ortak taşıyıcı haline getirilmeden özelleştirme ve serbestleşme hiçbir şeye yaramaz. Liberalizasyon tam tersi bir etki yapıp, sektörde devletçiliği körükleyebilir. Fiili olarak Türk Telekom"a alternatif altyapı operatörü olmadığı, hukuki düzenlemeler de hâlâ serbestliği sağlamadığı için olumsuz bir piyasa bekliyorum."
 <br/>
 <br/>
 İlk adımda holdingler pazarda yerini alacak
 <br/>
 <br/>
 İnternet servis sağlayıcılığı hizmetinin başladığı yıllarda, birçok sermaye grubu büyük gelir beklediği bu pazarda önemli yatırımlarda bulunmuştu. Ancak, sektörün uzmanlık gerektirmesi ve ülkedeki bilgisayarlaşma oranının internet servis sağlayıcıları ile aynı hızda büyüyememesi nedeniyle 2000 yılından itibaren ciddi bir yaprak dökümü yaşanmıştı. Halihazırda 93 firmanın lisans sahibi olduğu internet servis sağlayıcılığı pazarında şu anda aktif durumda 25 firma var. Bunların birçoğunun kurumsal ya da bölgesel çapta hizmet verdiği ve sadece geriye kalan birkaç firmanın ulusal çapta hizmet vermeye devam ettiği biliniyor.
 <br/>
 <br/>
 Türk Telekom"un ses tekelinin kalkmasıyla birlikte, milyar dolarla ifade edilen gelir pastasından pay almak isteyecek olan tüm sermaye grupları son birkaç yıldır bu alanda faaliyet gösterecek olan şirketlerini kurdu ve piyasa araştırmalarını yaptı. Ses pazarında faaliyet göstermek için ilk etapta Koç, Sabancı Telekom, Borusan, Çukurova, Erdem Holding ve Doğan Grubunun harekete geçmesi bekleniyor. İnternet hatları üzerinden ses taşınması yani VoIP (Voice over Internet Protocol) pazarında ise Bnet, Superonline, NetOne, Doruk.net gibi kurumsal pazarda faaliyet gösteren internet servis sağlayıcıları ilk adımı atacak.
 <br/>
 <br/>
 1 Ocak tarihinden sonra netleşecek olan hukuki ve teknik mevzuatı bekleyen sektörün yeni oyuncuları arasında yabancı yatırımcılar da yerini alacak. Aria"nın ortaklarından Telekom Italia"nın sabit telefon ve VoIP pazarında yer alacağına kesin gözüyle bakılıyor. ABD"li AT&amp;T ve IPSC şirketinin de pazardaki önemli oyunculardan biri olması bekleniyor. Deutsche Telekom ve Equant gibi önemli telekom operatörlerinin de Türkiye pazarı ile ilgilendikleri biliniyor.
 <br/>
 <br/>
 Aynı pazarda hem uluslararası ölçekteki firmaların, hem holdinglerin hem de KOBİ"lerin yer alacak olması, internet servis sağlayıcılığı pazarında yaşananların çok daha ötesinde bir sektörel kırılma oluşturacağının sinyalini veriyor.
 <br/>
 <br/>
 Sürpriz oyuncular da bekleniyor
 <br/>
 <br/>
 Devletin elinden bırakmak istemediği telekom operatörlüğü pazarına iletişim alanında daha önce yatırım yapmamış büyük grupların girmesi bekleniyor. Datateknik ve Hızlı Sistem adlı şirketleriyle bilgisayar piyasasında söz sahibi olan Ülker grubunun yanı sıra, Akora adlı firmayla bilişim sektöründe yerini alan Sanko Holding"in ses pazarında yer alacak sürpriz oyuncular olduğu kulislerde konuşuluyor.
 <br/>
 <br/>
 Pazara giriş yapacak gruplar arasında OYAK"ın da adı geçiyor. Otomotiv, bankacılık ve sigortacılık yatırımlarının ardından bilişim sektörüne yatırımlara odaklanan OYAK Holding, kamu kurumları için geliştirdiği yazılımlarla son yıllarda ön plana çıktı. Serbestleşme sonrasında telekom pazarında OYTEL şirketiyle yer alacak olan OYAK"ın ağırlıklı olarak kamu kurumlarına hizmet vermesi bekleniyor.
 <br/>
 <br/>
 Serbestleşme sonrasında sektörün Telekomünikasyon Kurumu"ndan beklediği en önemli lisans "Uzak Mesafe Taşımacılığı Lisansı." Pazara giren oyuncuların Türk Telekom"un altyapısından nasıl yararlanacağının cevabı bu lisansların verilmesinde gizli. İnternet servis sağlayıcıları, paket ses taşıyıcıları diğer alanlardaki operatör ya da şirketler Telekom"un altyapısını bir noktaya kadar kullanacak. Telefon hatları ve santraller üzerindeki trafik Türk Telekom yerine üçüncü şahıslarca taşınacak. Hem yurtiçi hem yurtdışı trafiğinde ses - veri taşımacılığındaki yeni yöntemler kısa vadede ucuzluk ve rekabeti beraberinde getirecek. Yeni ses taşıyıcı operatörlerin devreye girmesiyle telefondaki sessizlik bile paraya dönecek. Ses iletim teknoloji olarak devre anahtarlama yöntemi yerine, paketler ya da katarlar içinde taşınacak sesler olacak. Yani eskiden bir abonenin kullanımına tahsis edilen bakır tellerdeki ses yolları, bundan sonra 6 ya da 16 abonenin aynı hatta yolculuk etmesini sağlayacak. Telefondaki suskunlukların, çağrılara cevap alamamanın maliyetini de içeren bir fiyatlandırma yapıldığı için şu anda yüksek olan telefon ücretleri, aynı yolda seyahat eden tek yolcu yerine, konvoylar ve katarlar halinde yolculuk yapan ses iletimi sayesinde üçte bir, dörtte bir oranlarında ucuzlayacak. Sektöre VoIP, IP Telephony gibi hizmetlerle giren şirketler Türk Telekom"un yurt içi hatlardaki hakimiyetinin farkında olduğu için rekabeti yurtdışı hatları üzerinde başlatacak. Bu yüzden Ocak 2004"ten itibaren 60-70 sent/dakikayı bulan Amerika, Avrupa aramalarımızdaki fiyatlar en az üçte bir oranında düşecek.
 <br/>
 <br/>
 Telekom hizmetlerinin serbestleşmesi bireysel ve kurumsal tüketiciler için yeni hizmetlerin de kapısını açacak. Bunlardan en çok telaffuz edileni VoIP. Daha çok kurumların faydalanacağı VoIP hizmeti, uluslararası telefon görüşmelerinde maliyetlerin düşmesini sağlayacak. Yurtiçi görüşmelerin maliyetleri ise şehiriçi görüşme tarifesi seviyesine inecek. VoIP hizmetlerini verecek olan şirketler genel olarak kontörlü sistemi uygulamaya koyacak. Bu da, VoIP hizmeti alacak olan firmaların iletişim giderlerini kısmen kontrol altına almalarını sağlayacak.
 <br/>
 <br/>
 Turk.Internet.com Genel Müdürü Füsun Nebil"e göre televizyon üzerinden internet, dijital platformların aktifleşmesi, multimedya hizmetlerinin bu platformlarda kullanılır hale gelmesi, interaktif televizyon, şifreli ödeme sistemleri, kontörlü internet gibi hizmetler tüketicinin ufkunu ve kesesini rahatlatacak.
 <br/>
 <br/>
 Sabit telefonlara kontör yüklemeyi sağlayan telefon kartları ve calling card"lar (arama kartı) gündeme gelecek. Bireysel tüketicilerden rağbet görmesi beklenen "calling card" uygulaması, cep telefonlarındaki kontör uygulaması ile paralellik arz edecek.
 <br/>
 <br/>
 Lisanssız çalışana ceza gelecek
 <br/>
 <br/>
 TK, müteşebbislerin lisans alarak işletmeci kimliği kazanmadan faaliyetlerini başlatması ve yürütmesinin mümkün olmayacağını açıkladı. Böylelikle 1 Ocak 2004 tarihinde serbestleşme gerçekleşecek ancak lisanslar verilmeden hiçbir şirket yasal olarak faaliyete başlayamayacak. Lisanssız olarak pazarda faaliyet göstermeye başlayan şirketler hakkında Ceza Kanunu ve Ticaret Hukuku esas alınarak hapis ve para cezası içeren davalar açılacak.
 <br/>
 <br/>
 VoIP"le birlikte dolaşım sorunları da gelecek
 <br/>
 <br/>
 Cep telefonu operatörlerinin TK"nin belirlediği ulusal dolaşım (roaming) yönetmelikleri üzerinde anlaşamaması nedeniyle çıkan kavga tahkime kadar uzamıştı. Telsim ve Turkcell"in, baz istasyonlarını pazara yeni giren Aria ve Aycell"e kullandırmaya yanaşmaması nedeniyle ülke dört defa baz istasyonlarıyla donatılmış oldu. Tüketici ise bu kargaşadan nasibini yüksek tarifelerle konuşma yaparak aldı. Şimdi aynı problem VoIP hizmeti verecek olan şirketler arasında da yaşanacak. Düzenlemelerin 1 Ocak tarihinden sonraya bırakılmış olması, VoIP hizmeti verecek olan bazı şirketlerin tekelleşme çalışmasını beraberinde getirecek. Büyük gruplar, çeşitli illerde kurmuş oldukları pop noktalarını (internet bağlantı merkezi) diğer küçük şirketlerle paylaşmak istemeyecek. Sonradan düzenlenecek olan ortak kullanım mevzuatları, altyapı için milyon dolarlık yatırım yapan şirketlerin işine gelmeyecek. Holding sermayeleri ile pastayı paylaşmaya çalışacak olan küçük oyuncular hem rekabet hem de hukuki şartlar açısından korunmak isteyecek. Küçük şirketler TK"ye sürekli şikayetler iletmek zorunda kalacak. Kurum ise, mevzuatı zamanında çıkarmamanın bedeli olarak bu kavganın tam ortasında kalacak. Büyük şirketlerin altyapısını kullanamayanlar kendi pop noktalarını kurmak için kaynak ayıracak. Bu da, Türkiye"nin bir alanda daha teknoloji çöplüğü haline gelmesine neden olacak.
 <br/>
 <br/>
 GSM operatörleri arasında yaşanan kavgadan ders alan sektör uzmanları, aynı sorunların VoIP ve diğer yeni hizmetlerde yaşanmaması için TK"nın ilk etapta gerekli hukuki ve teknik mevzuatları hazırlayarak yürürlüğe koyması görüşünde birleşiyor.
 <br/>
 <br/>
 GSM operatörleri de VoIP"ten konuşturacak
 <br/>
 <br/>
 VoIP hizmetlerinin başlamasıyla birlikte yurtdışı telefon görüşme maliyetlerinin düşecek olması, GSM operatörlerini de harekete geçirecek. Cep telefonu görüşme ücretlerinin yurtdışı tarifeleri de ucuzlayan sabit hat görüşmelerinden olumsuz etkilenecek. Bu riski aşmaya çalışacak olan operatörler, yurtdışına yapılan aramaları VoIP üzerinden çevirmek için yatırım yapmak zorunda kalacak. Bu yolla cep telefonundan yurtdışını arama maliyetleri de düşmüş olacak. Yurtiçinde cep telefonuyla görüşür gibi yurtdışı numaralar aranabilir hale gelecek.
 <br/>
 <br/>
 Türk Telekom altyapısını kullanarak sabit telefon hizmeti vermeye başlayacak olan gruplardan biri olan Çukurova Holding, cep telefonu pazarında Turkcell ile ulaştığı kitleyi sabit telefona çekmeye çalışacak. Çukurova Grubu, Turkcell ile kendi sabit telefonu aboneleri arasındaki görüşmeler için özel tarifeler uygulamaya koyarak bireysel pazarda birkaç adım önden yürüyecek. Aria-Aycell ortaklığının yabancı temsilcisi Telekom Italia"nın da benzer bir uygulama ile bireysel pazarda etkin olmaya çalışacağı konuşuluyor.
 <br/>
 <br/>
 ADSL yatırımları hızlandırılmalı
 <br/>
 <br/>
 Ağustos 2003"e kadar Kamu İhale Kanunu"ndaki bazı maddeler nedeniyle sürekli olarak iptal olan ve zaman kaybettiren ADSL ihaleleri, telekom yatırımlarının yasa kapsamı dışına çıkarılmasıyla birlikte rahatlığa kavuştu. 60 bin yeni abone için kurulan altyapı faaliyete başladı. ADSL aboneliklerinin dağıtımında işletmeler yerine ev kullanıcılarına öncelik verilmesi de kısıtlı yatırımların verimsiz şekilde değerlendirildiği yorumuna neden oluyor.
 <br/>
 <br/>
 2004 yılı sonuna kadar 200 binden fazla yeni port açmayı hedefleyen Türk Telekom"a internet servis sağlayıcılarından alternatif yatırım teklifleri geliyor. İnternet şirketleri hem VoIP"i hızlandırmak hem de ADSL internet abonesini artırmak için, yavaş ilerleyen ihale süreçlerine alternatif olarak yap-işlet modelini öneriyor. Aboneleri için gerekli olan ADSL yatırımını yaparak internet kullanımını hızla yaygınlaştımayı ve Türk Telekom"u büyük bir yükten kurtarmayı teklif ediyor.
 <br/>
 <br/>
 Telekom elde kalacak...
 <br/>
 <br/>
 Gelinen son noktada Türk Telekom"un özelleştirilme sürecinde talep edilecek minimum rakamlar da telaffuz edilmeye başlandı. Ulaştırma Bakanı"nın 7-11 milyar dolar arasındaki fiyat öngörüsüne ilk tepki TT"yi almak için en fazla hazırlığı yapan Sabancı"dan geldi. Sabancı Holding Yönetim Kurulu Başkanı Sakıp Sabancı, Türk Telekom"a biçilen fiyatın yüksek olduğunu öne sürdü.
 <br/>
 <br/>
 Petkim ve Tekel"in özelleştirme ihalelerinde yaşanan olumsuzluklara dikkat çeken Sabancı, "özelleştirmeyi yüreğine sindirmeyen, fikrinden dönmeyen" görevliler yüzünden çıkacak tartışmalar sonunda Telekom"un da devletin elinde kalmasından çekiniyor. "İnanılmaz fiyatlarla topu taca atıyorlar, kabul edilemez fiyatlarla alışveriş olmuyor" sözleriyle Ulaştırma Bakanı"na ilk tepkiyi veren Sabancı, 31 Mayıs 2004 tarihine kadar ilan edilerek hisselerin en az yüzde 51"inin blok halinde satılmasının bu fiyatlarla mümkün olmayacağı görüşünde.
 <br/>
 <br/>
 PROF.DR. VEYSEL BATMAZ*:
 <br/>
 SERBESTLEŞME ÖNÜNDEKİ EN BÜYÜK ENGEL HUKUKÎ ALTYAPISIZLIK
 <br/>
 <br/>
 Türkiye"de hukuksal yapı serbestleşmeye hazır değil. En büyük engel bu. Rekabet Kurulu, Telekomünikasyon Kurulu bugüne kadar görevlerini tam manasıyla yerine getirmedi. Eğer Telekom altyapısını kiralar ve gerçek anlamda rekabeti sağlarsa yeni operatörler olur. Hat satma yoluna giderse tam tersi gelişmeler yaşanır. Bu tamamen Telekom"un yaklaşımına bağlı. Altyapı maliyeti çok yüksek olduğu için kimse ilk önce gelip Türkiye"ye yeniden fiber döşeyelim, telefon hattı çekelim, şu altyapıyı kuralım demez.
 <br/>
 <br/>
 Aktörler ve devlet arasında tarifelerle ilgili çok ciddi tartışmalar olacak. Yeni pastayı paylaşma kavgası yaşanacak. İnternet pastası büyüyecek ancak sabit telefon ve GSM pazarı zaten doymuş durumda.
 <br/>
 <br/>
 GSM abonelerinde krizden önce (2001-2002) 120 dakika olan aylık konuşma ortalaması bile 12 dakikaya düştü. İlk zamanlarda kârlılığı yüksek olan bu işin kâr marjı düştü. Operatörler bu yüzden katma değerli hizmetlere yöneliyor. (SMS, kampanya vs.) 400 bin kişiyle başladılar. Aboneler katlanarak büyüdü. Altyapı yetersiz olduğu için bir sürü problem yaşandı.
 <br/>
 *İstanbul Üniversitesi öğretim üyesi
 <br/>
 <br/>
 TELKODER BAŞKANI YUSUF ATA ARIAK*:
 <br/>
 ULUSLARARASI TELEFON GÖRÜŞMELERİ UCUZLAYACAK
 <br/>
 <br/>
 Data ve internet haberleşmesinde rekabet ve hızlanma olacak. Yeni hizmetler, video konferans iş hayatının içine girecek. İnternet hızlanacak. ADSL ve Kablo internet hizmetlerinde gelişme olacak.
 <br/>
 <br/>
 Serbestleşmenin sekteye uğramaması Telekomünikasyon Kurumu"nun (TK) yeni hizmet lisanslarını geciktirmemesine bağlı. Kurum, 21 aydır hiçbir yeni konuda lisans vermedi. Mart 2002"de uydu haberleşme ruhsatlarını ve internet servis sağlayıcılığı lisanslarını verdi.
 <br/>
 <br/>
 Yerel ağın paylaşıma açılması çalışması bitmedi. Şu anda TK"nin beş alandaki lisansları tamamladığı söyleniyor. O zaman bekletmeyin hemen verin. TK, Ulaştırma Bakanlığı"na, onlar da Bakanlar Kurulu"na imzaya sevk edecek. Beklenen bu lisanslar devreye alındığında rekabet için yolun bir kısmı açılmış olacak. Tek derdimiz bu.
 <br/>
 <br/>
 Türk Telekom"un özelleştirilmesiyle ilgili 7 -11 milyar dolar rakamlarının telaffuzu yanlış. TT"nin değerini bürokratlar değil, bunu alacak piyasa oyuncuları belirler. Görüp beklemek lazım. Alıcının vermediği rakamı telaffuz ettiğinizde, TT"nin iyi işletilmesini unutursunuz. Türk Telekom"un satılacağı ücretten çok, iyi yönetecek birilerine verilmesi daha önemli.
 <br/>
 * Serbest Telekomünikasyon İşletmeleri Derneği
 <br/>
 <br/>
 SUPERONLINE GENEL MÜDÜR YARDIMCISI FAZLI ESEN:
 <br/>
 10 MİLYON TURİST MÜŞTERİ AĞINA GİRECEK
 <br/>
 <br/>
 Şubat-Mart ayından itibaren oyuncuların pazarda faaliyete geçmesini umuyoruz. Bütün hazırlıklarımız bu yönde.  Lisanslarımızı aldıktan sonra Şubat ayında müşterilerimize ilk "alo"yu dedirtmek istiyoruz.  Müşteriler 0800"lü numaralar gibi bir numara çevirip şifresini girdikten sonra arama yapacak.
 <br/>
 <br/>
 Ülkemize gelen ortalama 10 milyon turistin, GSM, sabit telefon trafiği üzerinden dönen haberleşmesi, yeni dönemde VoIP operatörleri üzerinden yapılacak. Turistler aileleriyle, ülkeleriyle görüşürken 70 sent yerine, 2-3 sent verip konuşmayı tercih edecek.
</font>

Kaynak: [www.aksiyon.com.tr](http://aksiyon.com.tr/aksiyon/haber-10017-26-alo-alo-ankara-cik-aradan.html), [web.archive.org (arşiv bağlantısı)](http://web.archive.org/web/20101210050604/http://aksiyon.com.tr/aksiyon/haber-10017-26-alo-alo-ankara-cik-aradan.html)
