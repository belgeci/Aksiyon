# Fenerbahçe’den saygı beklerdim

*Bayram Kılıç 2010.09.20*

<font class="agenda2NewsSpot">
 F.Bahçe’nin eski defans oyuncularından Edu, sözleşmesinin tek taraflı feshedilmesine hâlâ kırgın: “F.Bahçe forması giyerken sakatlandım. Saygı beklerken gönderildim. Yöntem iyi olmadı.”
</font>
<font class="newsDetail">
 <p>
 </p>
 <p class="MsoNormal">
  ‘Türkiye, yabancı futbolcular için bir cennet’ sözünü hemen her yerli oyuncumuzdan duyabilirsiniz. Çünkü bu topraklarda yabancıya gösterilen ilgi asla onlara gösterilmez. Zira yabancı oyuncular ülkemizde baş tacı edilir. Seyirci bile en çok onları sever, başarısızlıkta önce yerliler suçlanır. Onun için ülkemizden ayrılan çoğu yabancı oyuncu aynı şeyi söyler: ‘Türkiye, bir cennet’… Ama bazı yabancı oyuncular vardır ki onlara reva görülenler bu toprakların mayasına aykırıdır. Sözü, F.Bahçe’de top koşturmuş Edu Dracena ve Washington’a getirmek istiyoruz. Sarı-Lacivertli kulübün vefasızlığına uğrayan Edu ve Washington’a...
 </p>
 <p class="MsoNormal">
  Washington, 2002 yılında girdi kulübün kapısından içeri. 6 ay sonra kalbinden problem yaşayınca ne olduğunu anlamasına fırsat verilmeden kapı dışarı edildi. Edu ise daha da acısını yaşadı. 3 yıl F.Bahçe’ye hizmet etti. Son yılına girilirken F.Bahçe formasını giydiği bir maçta sakatlandı. Doktorlar 1 yıl oynayamaz deyince Sarı-Lacivertliler onun da gözünün yaşına bakmadı. Sözleşmesini tek taraflı feshetti. İki oyuncu ile ülkelerinde görüştük. Söz, önce Edu’nun.
 </p>
 <p class="MsoNormal">
  -En başa, F.Bahçe’ye transferine gidelim. Neden F.Bahçe?
 </p>
 <p class="MsoNormal">
  Teklif geldi. Alex ile konuştum. O, çok rahat gelebileceğimi, aynen Brezilya’ya benzer bir ülke olduğunu söyledi. Ben de çok düşünmedim, geldim.
 </p>
 <p class="MsoNormal">
  -Adaptasyon süreci yaşadın mı?
 </p>
 <p class="MsoNormal">
  Türkiye, çok misafirperver bir ülke. Bu yüzden çabuk kaynaştım.
 </p>
 <p class="MsoNormal">
  -İlk yılında şampiyonluk yaşadın. 100. yıl şampiyonluğu…
 </p>
 <p class="MsoNormal">
  Çok önemli bir başarıydı. Zico’nun takımın başında olması benim için de çok iyi olmuştu. Kulübün 100. yılında şampiyonluk yaşamak benim için çok güzel bir hatıra.
 </p>
 <p class="MsoNormal">
  -O sezon hangi maçlarda zorlandınız?
 </p>
 <p class="MsoNormal">
  Derbilerin dışında, İzmir’de Trabzon’a karşı oynadığımız maç vardı. O çok zor bir maçtı. Bir de Manisa’yı yenip liderliğe yükseldiğimiz maç var.
 </p>
 <p class="MsoNormal">
  -İkinci sezonunda Şampiyonlar Ligi’nde yaşadığınız tarihî bir başarı…
 </p>
 <p class="MsoNormal">
  Takım çok oturmuştu. Dolayısıyla bu başarı kaçınılmaz oldu.
 </p>
 <p class="MsoNormal">
  -Sevilla maçında 2-0 geriye düştüğünüzde ne hissettiniz?
 </p>
 <p class="MsoNormal">
  Biz kapasitemize, maçı çevirebileceğimize inanıyorduk. Tekrar maçı döndürme adına bir heyecan yaşadık.
 </p>
 <p class="MsoNormal">
  -O maçlarda farklı olan neydi?
 </p>
 <p class="MsoNormal">
  Herkeste, Türk futbolunun kalitesini Avrupa’ya gösterme isteği vardı. F.Bahçe’nin çok iyi olduğunu göstermek istiyorduk. En büyük motivasyon buydu bizim için.
 </p>
 <p class="MsoNormal">
  -Çeyrek finalde Chelsea’yi niçin eleyemediniz?
 </p>
 <p class="MsoNormal">
  İlk maçı 2-1 kazandık. Rövanşta 2-0 yenildik. Bence biraz daha kendimize güvenseydik o turu da geçerdik.
 </p>
 <p class="MsoNormal">
  -Ligde ise şampiyonluk bir G.Saray maçında uçup gitti. Volkan ile birlikte yükseldiğiniz hava topu mücadelesinde Nonda topu boş kaleye attı. O pozisyona üzüldün mü?
 </p>
 <p class="MsoNormal">
  Normalde üzüleceğim bir şey yok. Ben ve Volkan o topa takımımıza yardımcı olmak için çıktık. Bana göre şampiyonluğu kaybettiğimiz maç o maç değildi. O maç derbiydi. Her şey olabilirdi. Biz o maçtan önce kaybettiğimiz puanlara yanmalıyız.
 </p>
 <p class="MsoNormal">
  -Üçüncü sezonunda Zico ve Aurelio’nun gitmesi...
 </p>
 <p class="MsoNormal">
  Zico devam etseydi, Avrupa’da daha başarılı olabilirdik. Yeni teknik direktör gelince (Luis Aragones) bir geçiş dönemi oldu. Bence Zico devam etmeliydi. Aragones adaptasyon süreci yaşadı. Adapte olamadan da gitti zaten.
 </p>
 <p class="MsoNormal">
  -Alex ile sorun yaşadı mı?
 </p>
 <p class="MsoNormal">
  Çok farklı bir üslubu vardı. Ama Alex ile sorun yaşadığına şahit olmadım. Bu arada beni ameliyat sonrası arayan tek adam da Aragones oldu.
 </p>
 <p class="MsoNormal">
  -Evet, konumuz bu aslında. Sözleşmenin bitmesine daha bir yıl varken sakatlık yaşadın.
 </p>
 <p class="MsoNormal">
  F.Bahçe’de mutluydum. Herkesle iyiydim. Niyetim sözleşmem bitene kadar, yani 4 yıl orada kalmaktı. Hatta sakatlandığımda bile F.Bahçe’de kalıp tedavi olduktan sonra devam etmek istiyordum. Ama…
 </p>
 <p class="MsoNormal">
  -Ama…
 </p>
 <p class="MsoNormal">
  Ben daha çok ilgi beklerdim. Bana saygı duyulmasını beklerdim. Durumumun göze alınmasını beklerdim. Ama böyle olmadı. Ben F.Bahçe’de oynarken sakatlandım. En çok ihtiyacım olduğu dönemde yüzüme bakılmadı. İyi oynamayan bir futbolcu olsam beni gönderebilirlerdi. Sakatlandığım dönemde, başka bir takımda oynamanın mümkün olmadığı bir dönemde sözleşmemi iptal ettiler. 1 yılım daha olmasına rağmen sözleşmeyi iptal ettiler. Bu iyi bir yöntemle olmadı. F.Bahçe çok sevdiğim bir kulüp. O takımda oynamaktan çok keyif alıyordum. Ama Başkan, Mahmut Bey, Murat Bey, sportif direktör Aykut Bey, onların bana karşı tavırları iyi olmadı. Hak ettiğim saygıyı göstermediler.
 </p>
 <p class="MsoNormal">
  -Sakatlığın ciddi miydi, neden seni gözden çıkardılar?
 </p>
 <p class="MsoNormal">
  Yabancı birini almak için yer açmaları gerekiyordu. Ama bunun yöntemi şık değildi. F.Bahçe’nin doktorunun da bunda etkisi vardı. Çünkü Başkan’a benim 1 yıldan önce iyileşmeyeceğimi söyledi. Ama tedavi oldum ve kısa bir süre sonra oynamaya başladım. Nisanda ameliyat oldum. Ekimde oynamaya başladım. Sözleşmemde olmasına rağmen ameliyat paramı bile ödemediler. Çok iyi hatırlıyorum. Başkan’la toplantı yaptık. Bana Brezilya’ya gidip ameliyat olabilirsin. Masraflarını ödeyeceğiz dedi. Ancak ben ondan bu sözünü yazılı istedim. Yazılıya gerek yok, söz dedi. Ama sözünü tutmadı.
 </p>
 <p class="MsoNormal">
  -Sanırım FIFA’ya da dava açtın.
 </p>
 <p class="MsoNormal">
  Evet, son seneye ait alacaklarımı ödemediler. FIFA’dan bunu ve ameliyat masraflarını talep ettim. Bir de F.Bahçe’nin uluslararası sözleşme yapmaması yönünde talepte bulunduk. Dava devam ediyor şu an. Türkiye Futbol Federasyonu’na da dava açtık. Çünkü FIFA kurallarına göre bir oyuncunun gönderiliş şeklinin düzgün olup olmadığına ulusal federasyonun da onay vermesi gerekir. Bizde böyle bir durum yok. Biz de haklarımızı korumadığı için Türkiye Futbol Federasyonu’na dava açtık.
 </p>
 <p class="MsoNormal">
  -Sakatlandığın dönemde psikolojin nasıldı?
 </p>
 <p class="MsoNormal">
  Yan çapraz bağlarım kopmuştu. Hayatımın en zor günlerini yaşadım. Takım sana sırtını dönüyor, sözleşmeni iptal ediyor. Çok zor günlerdi. Ameliyat dönemi de öyle. Ama ailem ve dostlarımın desteğiyle atlattım.
 </p>
 <p class="MsoNormal">
  -Futbolcu arkadaşlarından arayan oldu mu?
 </p>
 <p class="MsoNormal">
  Lugano ve Brezilyalı arkadaşlarım aradı. Ama Türk arkadaşlarımdan arayan olmadı. Bu da beni çok üzdü açıkçası. Az önce dediğim gibi Aragones de aradı.
 </p>
 <p class="MsoNormal">
  -Türkiye’yi özlüyor musun?
 </p>
 <p class="MsoNormal">
  Kesinlikle özlüyorum. 3 yıl kaldım orada. Çayı çok sevdim. İskender kebabını, İstanbul’u…
 </p>
 <p class="MsoNormal">
  -Yeniden döner misin?
 </p>
 <p class="MsoNormal">
  Dönerim. Ama bahsettiğim şahıslar devam ettiği sürece F.Bahçe’de oynamam.
 </p>
 <p class="MsoNormal">
  -Şu an form durumu nasıl?
 </p>
 <p class="MsoNormal">
  Şu an Brezilya’nın en iyi takımlarından Santos’tayım. Geçen aylarda eyalet şampiyonu olduk. Ben ise eyalet arasındaki ligde en iyi defans oyuncusu seçildim.
 </p>
 <p class="MsoNormal">
  -Sao Paola’daki Türk okulundan haberdar mısın?
 </p>
 <p class="MsoNormal">
  Evet. Bu okul bence çok önemli. İki ülkeyi birbirine yaklaştırıyor. Gittim, ziyaret ettim.
 </p>
 <p class="MsoNormal">
  -Son olarak ne söylemek istersin?
 </p>
 <p class="MsoNormal">
  F.Bahçe taraftarlarına çok selam.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=27646), [web.archive.org (arşiv bağlantısı)](http://web.archive.org/web/20100923102629/http://www.aksiyon.com.tr:80/aksiyon/newsDetail_getNewsById.action?newsId=27646)
