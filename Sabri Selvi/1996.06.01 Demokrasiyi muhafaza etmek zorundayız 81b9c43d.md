# Demokrasiyi muhafaza etmek zorundayız

*Sabri Selvi 1996.06.01*

<div>
 <p>
  <font>
   Yaşları 50'yi aşanların unutamayacakları bir isim Ferruh Bozbeyli. 27 Mayıs ihtilalcilerinin kurduğu ünlü Yassıada Mahkemesi'nde merhum Başbakan Adnan Menderes ve arkadaşlarının avukatlığını yapması, onu bütün millete tanıttı. Kurucuları arasında bulunduğu Adalet Partisi'ıiden İstanbul Milletvekili seçilerek genç yaşında Meclis'e adımını attı.
   <br/>
   <br/>
   1961 yılında başlayan bu süreç, 16 yıl boyunca aralıksız sürdü. 1977'ye kadar süren bu dönem içindeTürk siyasi hayatının önemli köşe taşlarından biri olarak yer aldı. Kendisine "En Genç Başkan" sıfatını kazandıran 5 yıllık TBMM Başkanlığı; ilk Meclis'ten bu yana başkanlık yapan 17 kişi arasında, ilk dönemlerde bu görevi yapan Kazım Özalp, Abdülhaluk Renda ve Refik Koralıan'dan sonra "En uzun süreli başkanlık" unvanını da sağladı.
   <br>
    <br>
     1970 yılında Süleyman Demirel ile yol ayrımına gelen Bozbeyli, Meclis Başkanlığı'ndan istifa ederek yakın siyasi tarihimize "n'ler hareketi" olarak geçen hareketin başına geçti. "Fazilet Mü cadelesi" prensibiyle yola çıkan bu hareket daha sonra partileşerek Demokratik Parti olarak siyaset sahnesindeki yerini aldı. 1973 genel seçimlerinde 45 milletvekiliyle parlamentodaki varlığını muhafaza eden Demokratik Parti, 1977 seçimlerinde tam bir hayal kırıklığına uğrayarak Meclis'e ancak tek milletvekili sokabildi. Seçimlerde umduğunu bulamayan ve kaybeden Genel Başkan Ferruh Bozbeyli de siyasi hayattan elini eteğini çekti. Uzun süre İş Bankası Yönetim Kurulu' nda görevalan Bozbeyli, kısa süre önce ANAP'a girdi. Ankara'da Ümit köy' deki evinde siyasi gelişmeleri uzaktan takip etmeyi yeğleyen Ferruh Bozbeyli ile dünün muhasebesini, bugünün değerlendirmesini yaptık.
     <br>
      <br>
       MECLİS MILLETIN AYNASIDIR
       <br>
        <br>
         Vazife yaptığı dönemdeki Meclis'le şimdiki Meclis arasındaki farkları anlatan ve müşahedelerini aktaran Ferruh Bozbeyli'ye göre TBMM, milletin aynası. Bozbeyli, Milletvekili seçilen kişilerin ayrıca bir 'Mebus Mektebi'ne gönderilmediğini, kursa ve özel bir eğitime tabi tutulmadığını hatırlatıyor: "Dolayısıyla 30 yaşına kadar anasından, babasından, okulundan, yolu düştüyse camiden ne öğrendiyse onlarla geliyor. Mebuslar içinde bazılarının beğenmediğimiz bazı davranışları varsa, bunlar 30 yaşına kadar hangi çevreden gelmişse, o çevreden kazanımı, müktesebatı ne ise onunla geliyor. Meclis'i değerlendirmeden evvel bu 30 yaşına kadar olan dönemi; eğitimiyle, 0kuluyla, camisiyle, ailesiyle iyi değerlendirmek lazım. Bu insan milletvekili değil de doktor olursa, kötü doktor olurdu. Onun için bunu Türk halkının tamamından ayırıp milletvekillerine ayrı bir sıfat yakıştırmak, onlarda ayrı fazilet aramak yanlış olur. Türk halkının tümündeki özellikler onların temsilcilerinde de bulunur. Çünkü parlamentolar Türk halkının kaymağı değildir, kesitidir. Kaymağı olsa idi altındakilerden farklı olurdu. Kesiti olunca, büyük parçanın lezzeti ne ise küçük parçanın lezzeti de o olur."
         <br/>
         <br/>
         Ahlaki erozyondan toplum gibi Meclis de etkileniyor. Ayıp olan kelimelerin Meclis çatısı altında sarfediliyor olması da genel yapıdaki bozulmayla ilgili. Bozbeyli, "Madem ki parlamento demokrasinin en üst kurumlarından birisidir, öyleyse; buna itimat edeceğiz, seçimimizi iyi yapıp layık olanı seçeceğiz. Sonra da bu insanlara güveneceğiz" derken, her türlü çözümün de Meclis'te bulunmasını istiyor ve ekliyor: "Ama her şeye rağmen bu rejimi muhafaza etmek zorundayız. Buna mecburuz." Bu noktada seçimin de gözden geçirilmesi gereği üzerinde duruyor Bozbeyli. Türk halkının seçimini yaparken; saygı göstereceği insanı
         <br/>
         <br/>
         mı, yoksa kullanacağı insanı mı seçeceği sorusu~a cevap bulma,sı gerekiyor öncelikle. Apartftlan yöneiicisinden tutun da milletvekili seçimine kadar bütün seçimlerde insanların tercihlerini iyi belirlemeleri gerektiğine dikkat çeken Ferruh Bozbeyli, "Seçimlerin mantığı nedir? Hizmet edecek en liyakatli insan mı aranıp bulunur, yoksa bize hizmet edecek, yanına kolayca varabileceğimiz, işimizi yapurabileceğimiz, kullanabileceğimiz insan mı aranıp bulunur? Bu da Türkiye'nin bir sorunudur. Yani demokrasi de bir kültürdür, o kültüre henüz ulaşmamış isek bazı mahsurlar da çıkacaktır tabii" diyor.
         <br/>
         <br/>
         Geçmiş dönemlerde kendilerinin uyguladıkları, şimdi ise uygulanmayan bazıkurallara riayet edilmesi halinde Meclis'in "itibar erozyonu"nun duracağına inanan Bozbeyli, bu kuralları şöyle sıralıyor: "Grup toplantılarına milletvekili olmayan bir kimse giremezdi, sadece dilsiz haderne girerdi. Aksi taktirde toplantılar sulanır, bazı sıkıntılar doğar. Grup salonlarında parti amblemi de olmazdı. Çünkü gruplar partinin değil Meclis'in organıdır. Genel kurul görüşmelerinin televizyondan yayınlanması Meclis iç tüzüğüne de aykırıdır. Konuşmacıların konuşma süreleri iç tüzükte yazılı olduğu halde, müsamaha gösterilerek ihlal ediliyor, ihlal edilince de kargaşa çıkıyor. Başkan ve başkanvekilleri önceki dönemlerde mensup oldukları partilerin Meclis içi ve dışındaki hiç bir faaliyetine katılamazlardı. Şimdi ise televizyonlara bile çıkıp beyanat veriyorlar. Dokunulmazlığın sınırlarının daraltılması da bence çok yanlış bir şey. Milletvekili için teminattır o. Meclis Başkanı kötüye kullanır diyerek oy hakkı tanımayalım mantığı da çok yanlış."
         <br/>
         <br/>
         DOĞRU SÖZ YERiNE MÜNASİP SÖZ SÖYLENiYOR
         <br/>
         <br/>
         Bozbeyli, bazı kesimler tarafından Türkiye'nin tek kurtuluş reçetesi olarak görülen Anayol hükümetinin dağılma noktasına gelmesini de şöyle değerlendiriyor: "İnsanların biraraya gelişi bir başlangıçtır. Bu önemli bir husustur. Diğer önemli husus da bu beraberliği yürütmektir. Anayol hükümeti birinci adımdan sonra hemen dağıldı. Sürdüremediler. Türk toplumu için bu yeni bir kültürdür. Biz buna henüz alışamadık. Birliği devam ettiremerne hemen her şeyde var. Oysa bunu devam ettirebilmenin yolu kurallara saygı ile olur, sadakatla olur. Ve insana itibar etmekle, insanı insan yerine koymakla olur. Hiçe sayıldığım yerde ben, olsa olsa sığındığım için kalabilirim. İnsanların sığındıkları yerde kalabilmeleri, onlara bulabildikleri kadar hak, bulabildikleri kadar hürriyet, bulabildikleri kadar imkan verir. Oysa inandığı yerde her türlü haklara sahiptir."
         <br/>
         <br/>
         Bu önemli problemlerin aynı zamanda partilerimizin de problemi olduğunu düşünüyor Bozbeyli. Partilerdeki hizipleşmelerin, bölünmelerin altında da aynısebepler yatıyor: "Partilerde yerini muhafaza etmek için riyakar davranışlar gelişir, do~ru söz söyleme yerine münasip kelam söyleme hüneri ortaya çıkar. Ecdadımızı kötülüyoruz. "İhtimaldir Padişahım belki derya tutuşa" demiş şairin biri. İhtimaldir ki belki deniz de tutuşabilir, demiş. Bunu alay konusu yapıyoruz. Oysa bugün ne örnekler verebilirim ben size. Genel başkanın muhabbetini, ilgisini muhafaza edebilmek için' ne türlü riyakar davranışlara giren insanlar var. Dolayısıyla biraraya gelişin ortak kurallarına itibar edilmiyorsa ya isyankarlar çıkar ya riyakarlar çıkar. Yani ya asidir, ya tabidir. Oysa asi olmak da o partiye zarar verir, tabi olmak da."
         <br/>
         <br/>
         "LİDERLER KÖTÜ DOĞMUYOR ANASıNDAN"
         <br/>
         <br/>
         Gerçek demokrasilerde yeri olmayan "tek adam" kavramının da, siyaset içindeki insanlarımızın tavrı yüzünden oluştuğuna inanan Ferruh Bozbeyli, liderlerin fazla kabahatli olmadığını düşünüyor: "Bizim insanlarımızın bir kısmıkendisine bir şeyh arar. Şeyhini bulunca onun çalışmasına lüz.um yok, gayretine lüzum yok. Bu tembelliktir. Onun için liderler de kabahatli değil bence. Bu tür tembel insanlar, çalışmayan, okumayan, düşünmeyen insanlar var ya; sadece lideri alkışlar, lidere bağlıdır, ilkelere bağlıdeğildir. Eee lider de hoşlanıyor tabii. İnsanız hepimiz, o bağlılığı da ödüllendiriyor." Bir dönem kendisi de Demokratik Parti'nin genel başkanlığını yapan Bozbeyli'nin liderlerle ilgili diğer değerlendirmeleri de hayli ilginç: "Liderler de kötü doğmuyor anasından. Geldiği gün de kötü değildi. Onları perişan eden; gerek düşünce gerek çalışma tembeli olan, dalkavukluk yaparak gününü gün etmek isteyen birtakım insanlardır. Bu insanlar liderin etrafını bir sardı mı, artık lideri n yanlışı da söylenemiyor. Bir kişinin yanlışı söylenemiyorsa o kişi yanlışlıktan kurtulamaz. Belki zaman içinde düzele cek diye umutlanıyorum.”
         <br/>
         <br/>
         Siyasi tarihimize yeni bir terim kazandırıyor Bozbeyli. Menfaat için sürekli parti değiştirenleri "panayırcı" olarak adlandırıyor. Bunların siyasetteki ağırlıkları', hiç.,de küsümsenecek gibi değil: "Siyasetteki panayırcı takımı, pazar nerede kurulursa tezgahı oraya götürür. Adamın işi o. Panayırcı adam. Tezgahıvar, bir yerden geçti ise gider diğer yerdeki panayırda tezgah açar. Bu panayırcıtakım, yeniden milletvekili seçilernem korkusuna kapıldıkları andan itibaren tezgahı bir yere götürmek mecburiyetindedirler. Bu sözleri panayırcıları kötülernek için söylemiyorum. Bir tavrı anlatmak için bunları söylüyorum. Panayırcılık da bir meslektir. Ama siyaseti de panayırcılık gibi yaparsanız olmuyor işte.”
         <br/>
         <br/>
         Bütün bu siyasetle ilgili olumsuz sözlerinden sonra insanların ümitsizliğe kapılmasından endişe eden TBMM eski Başkanı Ferruh Bozbeyli son cümlelerini, üzerinde durup düşünülmesi gereken bir soru-değerlendirmeyle tamamlıyor: "Bir tek umudum şu; dikkat edin, futbol sahasında maç bittikten sonra orayıterkeden insanlarla cuma namazı bittikten sonra camiyi terkeden insanların haline bir bakın. Camiyi terkeden insanın omuzu diğerine değse hemen yol verir. O kadar birbirlerine saygılıdıriar. Güleryüz eksik olmaz yüzlerinden. Stadı terkeden insanlar öyle mi? Maç bittikten sonra insanlar birbirlerinin sırtından atlayarak çıkıyorlar dışarıya. İnsanlar birbirlerine dostça değil düşmanca bakıyor. Bu fark nereden geliyor? Sadece maç ve cami farkı mı, yoksa camide söylenenlerle maçta söylenenlerin farkı mı? Oysa her ikisi de bizim insanımız."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 207 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21987), [web.archive.org (arşiv bağlantısı)](http://web.archive.org/web/20060527004923/http://www.aksiyon.com.tr:80/yazdir.php?id=21987)
