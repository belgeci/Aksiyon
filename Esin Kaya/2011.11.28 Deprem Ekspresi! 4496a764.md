# Deprem Ekspresi!

*Esin Kaya 2011.11.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Van’da vatandaşlar, ya şehirden kaçıyor ya da çadırlara sığınıyor. Kimisi de tren istasyonunu mesken seçiyor. İlk kez Aksiyon dergisinin girdiği Van Garı’nda hayat depreme rağmen mahalle havasında devam ediyor.
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Tepesinde kocaman ‘Van’ yazan istasyon binasının camları kırık, duvarlarının bir kısmı çatlak, bir kısmı da yıkık, çevresi ‘kaza mahalli’ yazılı sarı bir iple çevrili. İlk bakışta terk edilmiş hissi veren garın yan tarafından tren yoluna ilerleyen merdivenlerden çıkıyoruz. Karşımızda doğu şehirlerinin çoğunun simgesi olan ihtişamlı dağlardan biri. Hemen önümüzde secdeye eğilen adamı görünce istasyonun kimsesiz olduğuna dair fikrimiz değişiyor. Durak boyunca ilerledikçe koşuşturan çocuklar, her türlü gıda ürünü satan gar bakkalı, prefabrik tuvalet ve banyolar ile ‘çadır mescit’ istasyonun ‘kaza’ değil ‘hayat mahalli’ olduğunun işareti.
   </p>
   <p>
   </p>
   <p class="MsoNormal">
    Erciş’i ve Van’ı vuran depremin mağdurlarının kimi çadıra yerleşti kimi şehri terk etti kimi de Van-Tatvan arasında sefer yapan treni ve ona eklenen vagonları yuva edindi. Yaklaşık 750 kişinin geçici ikamet ettiği tren vagonlarında ağrırlıklı Devlet Demir Yolları personeli, aileleri ve akrabaları kalıyor. Yemekli, kuşetli toplam 20 vagonun bulunduğu gara, kardeş kurum Devlet Hava Meydanları’nda çalışan, evi ağır hasarlı 100 kişi için yeni vagonlar bekleniyor. İstasyonun tüm personeli şu an vekaleten Van’da.
    <span>
    </span>
    Depremden maddi manevi etkilenen çalışanlara dinlenmesi, ‘normale’ dönmesi için izin verilmiş. Meslektaşları da Malatya, Batman, Diyarbakır gibi çevre illerden yardıma koşmuş. Malatya’dan gelen Gar Müdür Vekili Cengiz Uçar onlardan biri. Van İstasyonu hakkında bilgileri ondan alıyoruz. İstanbul-Tahran arası çalışan TransAsya Ekspresi, Şam-Tahran ve Tebriz-Van seferi yapan trenler garın misafirleri arasında. Bunlardan şimdilik sadece Tebriz treni yolcu taşıyor. Biz oradayken bavul ticareti için her salı Van’a gelen İranlı yolcular, kalkış saatini bekliyordu. 150 kişinin çalıştığı garda, deprem sebebiyle TCDD’nin anlaşmalı olduğu yemek şirketi, Kocaeli’nden sıcak kumanya gönderiyor. Başbakan’ın talimatıyla yürürlüğe giren hizmetten daha önce sadece makinistler yararlanırken depremin ardından bütün personel istifade ediyor. Günün akşam menüsü ise salça soslu tavuk, ezogelin çorba, zeytinyağlı ıspanak ve yoğurt.
   </p>
   <p>
   </p>
   <p class="MsoNormal">
    Vagonlardan birinin içine giriyoruz. Koridorlar çocukların oyun alanı yine. Kompartıman kapıları üzerinde kimin kaldığına dair kâğıtlar asılı. Isı, ışık, elektrik problemi yok. Tren restoranında yemek çıkmıyor ama her akşam demleme çaylar, yanında çıtlanan çekirdeklerle burada içiliyor. Televizyonda dizi keyfi bile yapılıyor. Birinin kapısını çalıyoruz. Altı yedi liseli genç toplanmış, muhabbet ediyor. Yerdeki kilimi görünce ayakkabılarımızı çıkarıyoruz. Bizi görünce şaşırıyorlar. Başlıyorlar dertlerini sıralamaya. Cemre, üniversite sınavına hazırlanıyor. “Okulum, dershanem hasar gördü, annem okula gitmeme izin vermiyor.” diyor. Bu seneki eğitiminin kendisi için çok önemli olduğunun fakında ama bir o kadar da umutsuz. Koridor boyunca ilerleyip başka birinin camına dayanıyoruz. Aslı Saatçioğlu eşi Mustafa Bey’le çay keyfi yapıyor. 7,5 aylık hamile kadın, 5,6’lık Edremit merkezli depremde şok geçirmiş, bebeğini kaybetmekten korkmuş. Doğum için Ankara’ya gideceğini söylüyor. Restoran vagonuna giriyoruz. Televizyonda çizgi film, ekran karşısında çocuklar. 7 yaşındaki Munise, depreme nasıl yakaladığından bahsediyor. “Evdeydik,
    <span>
    </span>
    dedemle güreşiyorduk. Sallandık, evimizin camları kırıldı.” İstasyon yöneticilerinden Remzi Öz’ün kızı Gamze’nin konuşurken bir ara “Durun durun deprem oluyor galiba!” şeklindeki tepkisi çocukların ruh hâlini anlamak için yeterli. Gar müdürü psikologların istasyona gelip çocuklara iki saatlik bir eğitim verdiğini ifade etse de miniklerin periyodik terapilere ihtiyacı olduğu açık. Makinist Cumhur Ekip, felaket mağdurlarından. 1,5 yaşındaki oğlu ve eşini Hakkâri’ye akrabalarının yanına yollamış. Yataklı vagonlarda yakalıyoruz onu. Gece sefer yapacağı için odasında dinleniyor. Bir süredir bekâr hayatı yaşamaktan şikâyetçi. İran’a yerleşmekten bahsediyor. Ekip, Edremit merkezli ikinci sallantının 5,6’dan daha büyük olduğunu iddia ediyor. Bu sadece onun kanaati değil. Van’daki herkes şehri bu sarsıntının yıktığı konusunda hemfikir.
   </p>
   <p>
   </p>
   <p class="MsoNormal">
    Vanlıların ilk depremden kısa süre sonra rutin işlerine döndüğü ama ikincisinden sonra ruhsal olarak toparlanamadıkları söyleniyor. Ayşe Turan’la karşılaşıyoruz vagon kapısında. Turan’ın kocası makinist. 4 yaşındaki oğlu Efe epilepsi hastası. Depremden sonra oğlunun fiziksel gelişimi gerilemiş. Eskiden ‘anne, baba’ derken şimdi konuşamıyor, çağırmak istediği kişiye sadece dokunuyor. Evleri depremde ağır hasar görmüş. Acil konteyner bekliyorlar. Astım hastası iki oğlu daha var. Soğuktan hastalıkları artmış. İlaçları bitmiş, nefes tüpleri sarsıntıda kırılmış. Turan’ın tek istediği ilaç ve epilepsi hastası çocuğunun tekrar rehabilitasyona başlayabilmesi.
   </p>
   <p>
   </p>
   <p class="MsoNormal">
    Van Ticaret Odası Yönetim Kurulu üyesi iş adamı Diyaeddin Altındal, istasyondaki yakınlarını görmeye gelmiş. Edremit depreminden sonra hasar tespiti yapılmadığını, bu konuda uzman olmadığını söylüyor. Günde 4-5 kez hissedilen artçılar, hasar tespitinin yapılamamasının bir başka sebebi. Ticaret ahalisi olarak en çok istedikleri hayatın normale dönmesi. Sınır ticaretinin durmasından korkuyorlar. Bu sebeple İran’la ilişkilerin geliştirilmesini arzu ediyorlar. Gümrük kapılarının işlek hâle gelmesini istiyorlar. “10 yılda toparlanmaz” dedikleri Van’ın bu sayede ayağa kalkacağına inanıyorlar. Altındal, ailesini Mersin’de Falamingo adlı bir yazlık siteye yerleştirmiş. 700 kişilik sitenin hepsinde Vanlıların oturduğunu aktarıyor. “Şimdilik oradalar. Van’dan asla ayrılmayız.” diyor. Göç edenlere de çok kızıyor.
   </p>
   <p>
   </p>
   <p class="MsoNormal">
    Van Yüksek İhtisas Eğitim ve Araştırma Hastanesi’nde memuriyeti sebebiyle ismini vermek istemeyen yöneticilerden biri ailesini Antalya Kemer’e yolladığını dile getiriyor. Kemer’in Van ve Erciş’ten gelen öğrencilere kucak açması onu çok duygulandırmış. Vanlıların ağız birliği ettiği iki konu var: Prefabrik evlere yerleşmek ve evlatlarının eğitimlerine devam edebilmesi. Korkulu ve endişeli hâllerine rağmen hâlâ yüzlerinin gülmesi negatif tablonun içinde bir umut ışığı yakıyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=9503BD38F4281AE304960112B39FB32F?newsId=31112), [web.archive.org (arşiv bağlantısı)](http://web.archive.org/web/20140622002204/http://aksiyon.com.tr:80/aksiyon/newsDetail_getNewsById.action;jsessionid=9503BD38F4281AE304960112B39FB32F?newsId=31112)
