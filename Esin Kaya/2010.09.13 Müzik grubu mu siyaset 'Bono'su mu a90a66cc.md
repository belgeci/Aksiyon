# Müzik grubu mu, siyaset ‘Bono’su mu?

*Esin Kaya 2010.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en iyi müzik gruplarından U2 geçen hafta İstanbul’daydı. Boğaziçi Köprüsü’nü trafiğe kapattıran, Başbakan Tayyip Erdoğan’la görüşen grup, hem müziğiyle hem de yaptıklarıyla çok konuşuldu. Peki, neydi U2’yu böyle büyük yapan, tartışılır kılan?
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Sene 1976. Yer İrlanda’nın başkenti Dublin. Ortaokul çağında 14 yaşındaki Larry Mullen Jr. okulun ilan tahtasına bir grup kurmak istediğini, bu sebeple müzisyen aradığını yazar. Seçmelere gelen 7 genci evinin mutfağında toplar. İlk on dakikada ‘The Larry Mullen Band’ı kurduğunu düşünen Mullen, o anda Paul Hewson’ın içeri girmesiyle lider olma planlarının gerçekleşmeyeceğini anlar. Nihayetinde grup kurulur. Çocuklar bir taraftan büyürken bir taraftan da müzik yapmaya devam eder. Grubun şöhreti önce İngiltere’de, sonra ada dışında duyulur. Yıllarca hiç dağılmadan 13 albüm yaparlar. Bugüne dek 150 milyonun üzerinde satarlar. 22 Grammy Müzik Ödülü kazanırlar. Rolling Stone dergisinin tüm zamanların en iyi 100 sanatçısı listesinde 22. sırada yer alırlar. Time dergisine kapak olurlar. Rock grubu U2’dan bahsediyoruz. Ekip vokalde Paul Hewson (Bono), gitar ve klavyede David Howell Evans (The Edge), bas gitarda Adam Clayton, davul ve perküsyonda Larry Mullen Jr.’dan oluşuyor. Ekibin ismi, 1980-1990 yıllarında Soğuk Savaş döneminde uçan Amerikan casus uçaklarından geliyor.
    </p>
    <p class="MsoNormal">
     Dünyanın en çok sevilen, sevilmeyen, tartışılan müzisyenleri U2 geçen hafta İstanbul’daydı. Grup İstanbul Atatürk Olimpiyat Stadı’nda yaklaşık 55 bin kişiye kendilerini ayrıcalıklı hissettirecek bir gece yaşattı. Öncesinde Bono’nun Başbakan Tayyip Erdoğan’la görüşmesi, Boğaziçi Köprüsü’nü trafiğe kapatıp kıtalar arası yürümeleri, örümceği andıran teknoloji harikası sahneleri ve Türkiye’ye yıllardır neden gelmedikleri gibi meseleleri arkada bırakıp gittiler. Peki, neydi U2’yu bu kadar büyük yapan ve onları bu denli tartışmalı kılan?
    </p>
    <p class="MsoNormal">
     U2, mezhep çatışmalarının yaşandığı İrlanda’da siyasetin bağrında filizlenmiş bir grup. Rock müziğin muhalif ve doğrudan tavrı ise onu icra edenlerden bağımsız düşünülemez. Bu sebeple savaş psikolojisi ve bir Amerika eleştirisi ‘Bullet the Blue Sky (Kurşun dolu mavi gökyüzü)’ 1972’de İrlanda’da bir gösteride İngiliz askerlerinin ateşiyle 14 kişinin ölümü üzerine yazdıkları ‘Sunday Bloody Sunday (Kanlı Pazar)’ Bosna Savaşı’na atıf yapan ‘Miss Sarajevo (Bayan Sarajevo)’ U2’nun savaş karşıtı şarkılarından birkaçı. İnsan hakları deyince tüm dünyada öne çıkan isimlerden biri grubun solisti Bono. Şarkı söylerken sesi çok çıktığı için arkadaşları ona, duyma cihazı markası Bono Vox’tan esinlenerek bu adı vermiş. Defalarca rock’un en yakışıklı erkeği seçilen evli ve dört çocuklu müzisyen 50 yaşında. İngiliz basınına göre kişisel serveti 400 milyon pound (1 milyar TL). Yerli yabancı forumlarda ‘narsist, samimiyetsiz, egoist’ gibi negatif yorumlarla anılmasına karşılık Bono, Newyork Times gazetesince ‘iyilikseverliğin birleştirici yüzü’ şeklinde niteleniyor. Grubun müziğinin yıllar yılı başka yönlere evirilmesi bir tarafa eleştirilerin çoğu grubun insan hakları hassasiyeti adına politik iktidara yakın durması. O kadife sesli yerinde duramayan Bono’nun bugüne dek görüştüğü isimler arasında kimler yok ki; eski ABD Başkanı George W. Bush, mevcut Başkan Barrack Obama, Brezilya Devlet Başkanı Luiz Inácio Lula da Silva, Rusya lideri Dimitri Medvedev, eski Papa II. John Paul, eski Güney Afrika Devlet Başkanı Nelson Mandela, eski Britanya Başkanı Tony Blair ve son olarak Türkiye Başbakanı Recep Tayyip Erdoğan. Bono’nun yaptıkları bunlarla sınırlı değil. 2009’daki G8 zirvesinde 18 Afrika ülkesinin borçlarının silinmesi için toplanan 200 bin imzayı dünya liderlerine sunan, Afrika kıtasındaki AIDS ve açlıkla mücadele için fonlar kuran, konferanslara katılan, Live8 gibi üçüncü dünya ülkeleri yararına düzenlenen projelerde yer alan, her fırsatta İsrail’in Filistin politikalarını eleştiren yine Bono. Chernobyl Children’s Project, Product Red, Global Fund, The ONE Campaign, DATA, Greenpeace ve Uluslararası Af Örgütü üyesi olduğu veya kurduğu vakıflar arasında. Yoksulluk, hastalık ve insan hakları ihlallerine karşı duyarlı olduğunu gösteren grubun çoğu zaman iktidarlarla sıcak ilişkiler kurması samimiyetlerini sorgulatıyor. Örneğin gazeteci Gökçe Aytulu’nun değindiği Afrika ülkelerinin borçlarının silinmesi kararının içeriğinde altın madenlerinin özelleştirilmesi ve büyük ticari imtiyazlar gibi ağır şartların bulunması bir soru işareti. Bunun yanı sıra Hint asıllı İngiliz gazeteci Sanjay Suri, G7 ülkeleri için özelleştirme programının uzun vadede borçların geri ödenmesinden çok daha kârlı olduğunu söylüyor. Suri, maddi yardımlarla ilgili koşulların Afrika ülkelerinin IMF ve Dünya Bankası’nın ekonomik programlarına bağımlılığına yönelik olduğunu savunuyor. Yüksek vergiden kaçmak için tüm malvarlığını İrlanda yerine Hollanda’ya yatırması, Paul Wolfovitz, Tony Blair gibi Irak Savaşı kahramanlarıyla aynı karede durması U2’ya karşı eleştirilerin bir başka boyutu.
    </p>
    <p class="MsoNormal">
     Grupla ilgili bir başka kafa karışıklığı neden yıllarca Türkiye’de konser vermeye gelmedikleri. 1997’de çıkardıkları ‘Pop’ adlı albümlerinin kapağına gizemli şekilde kaybolan Kürt asıllı Fehmi Tosun’un fotoğrafını koymaları Türkiye’deki insan hakları ihlallerine karşı protest bir tavır sergiledikleri dedikodusunu çıkardı. Fakat grubun solisti Bono, Hürriyet gazetesinde Ayşe Arman’a verdiği röportajda bu iddiayı yalanladı. Açıklamasında U2’nun şovlarının çok pahalı, zor prodüksiyonlar olduğunu; ancak şimdilerde ülke ekonomisinin bu türden bir etkinliği kaldırabileceğini söyledi. ntvmsnbc.com’a konuşan müzik eleştirmeni Yekta Kopan, grubun politik tavrı ve müziğinin yıllar içindeki değişimi konusundaki tenkitleri bazı noktalarda haklı buluyor. Merkeze bu kadar yaklaşıp bir süre sonra iktidara yakın bir figür olmanın kaçınılmazlığından bahsediyor. “Dünyanın en güçlü liderleriyle kol kola olmanızın tek amacı, istediklerinizi yaptırmak için onların cebine yakın durmak olamaz. İktidar kirletir” diyor Kopan. Kanat Akkaya insan haklarını önemseyen bir grubun, Guantanamo ve işkence seferine çıkan CIA uçaklarının mucidi ABD’de konser vermeyeceğini savunuyor.
     <span>
     </span>
    </p>
    <p class="MsoNormal">
     Pozitif Müzik’ten Cem Yegül ise birçoklarının aksine Bono’yu tutarlı ve samimi buluyor. Ellerindeki politik gücün farkında olduklarına ve bunu olumlu kullanmaya çalıştıklarına inanıyor. U2’nun daha adil bir paylaşım ve barış için çalışıp dünyanın dört bir köşesindeki insan hakları ihlallerine dikkat çekmesini değerli görüyor. Derya Bengi, U2’nun bunca yıl sonra Türkiye’ye gelmesinin sebebini ülkemizin global neo-liberal ekonomi çarklarına girmesine bağlıyor. Bengi’ye göre ‘dünyanın en büyük rock grubu’ sıfatını taşımak kontrol dışı bir makinenin parçası olmak anlamına geliyor. Radikal gazetesi yazarlarından Naim Dilmener, konunun insan hakları ihlalleriyle ilgisini gerçekçi bulmuyor. Çünkü U2’nun konser verdiği hiçbir ülkenin sicili temiz değil.
    </p>
    <p class="MsoNormal">
     Peki, grubuna ve kendisine karşı yapılan ‘samimiyetsiz’ eleştirilere Bono ne diyor? Kendinden nefret edenlerin kullandığı ‘zenginsin, fakirin hakkını savunamazsın’ argümanını saçma buluyor. Bunu destekleyenlerin, herkesin fakir kalmasını, yoksullukta eşitliği istediğini iddia ediyor. Bugüne kadar kendisinin ve ailesinin şımarık zengin bir hayat yaşamadığını anlatıyor. İyi bir hayat yaşadığını inkâr etmeyen Bono, kanının son damlasına kadar bir başkasının hakkı için savaşacağını vurguluyor. Bunu hayırseverlikten değil adalet duygusundan ötürü yaptığının altını çiziyor. Müzisyen, politikacılar üzerindeki gücünün farkında. Bu durumu U2 için stadyumlarda toplanan on binlerce seyircinin desteğine bağlıyor. Bono’nun grup içinde böylesine öne çıkıp dünya liderleriyle aynı masaya oturmasına ekip arkadaşları tam destek veriyor. Gitarist Adam Clayton, tüm üyelerin politik geçmişine vurgu yapıyor. Rock müziğin bu geçmişle aynı kimyayı taşıdığını söylüyor. U2 İstanbul’dan ayrılırken Joost Lagendijk’e bıraktığı mektubunda Başbakan’la yaptığı görüşmeye açıklık getiriyor. Buluşmaya herhangi bir siyasi görüşü desteklemek için gitmediğini söyleyen Bono, “Halkçı liberal bir rock grubunun, referandum öncesinde hükümetle bu kadar yakın görüntü vermesinin her iki taraf için de riskli olduğu biliyoruz.” diyor.
    </p>
    <p class="MsoNormal">
     U2 sevilsin, tartışılsın, eleştirilsin; bu durum onu efsane olmaktan geri bırakmıyor. Yalnızca 33 yıldır aynı kadroyla müzik yapmaları bile U2’yu ayrı bir kategoride değerlendirmek için yeterli. ‘Şirkete döndüler’ iddiasını kuvvetlendiren, milyonlar harcadıkları, 21. yüzyıl şov anlayışında avangart (öncü) olabilecek sahneleri bile her zaman bir U2 konserini görülmeye değer kılıyor.
    </p>
    <p class="MsoNormal">
    </p>
    <p class="MsoNormal">
     U2 360° İstanbul turnesinden notlar
    </p>
    <p class="MsoNormal">
    </p>
    <p class="MsoNormal">
     <span>
     </span>
     Özel uçaklarla gelen 300 kişilik ekibin eşyalarını 130 TIR taşıdı. 6 günde kurulan sahne için 600 kişi çalıştı
     <span>
     </span>
     Saat 21.00’de başlayan konse öncesi, İngiltere’nin en önemli alternatif rock gruplarından Snow Patrol sahneydi
     <span>
     </span>
     Grup önceki konserlerinde de listeye aldıkları One, Without or Without You, Where the Steets Have No Name, Sunday Bloody Sunday ve Elevation gibi klasikleşen parçalarını çaldı
     <span>
     </span>
     Futbol sahasına kurulan, örümceğe benzeyen dairesel yapı, Los Angeles Havaalanı’ndaki Theme Building’den esinlenerek tasarlanmış. 180 ton ağırlığı taşıyabiliyor. Dev bir silindir video sistemiyle birbirine bağlanmış beş yüz bin piksel kapasiteli LED paneller ve 45 metreye ulaşan yüksekliğiyle sahne etrafında dönen metal köprü sistemi, müzikseverlere tam anlamıyla 360 derecelik bir görüş alanı sunuyor
     <span>
     </span>
     Japonya, Amerika, Güney Afrika, Brezilya ve İran’a kadar 29 farklı ülkeden 10 bin müziksever İstanbul konseri için bilet aldı
     <span>
     </span>
     Türkiye’den ilk bileti Ağrı’dan bir U2 hayranının satın aldığı açıklandı
     <span>
     </span>
     Yaklaşık 55 bin kişinin izlediği etkinlik şimdiye kadar ülkemizde gerçekleştirilmiş en büyük konser özelliğini taşıyor
     <span>
     </span>
     Müzisyen Zülfü livaneli, U2 ile aynı sahneyi paylaşarak sürpriz yaptı. Konserde Egemen Bağış izleyicilerce yuhalandı. Bono’nun “Boğaziçi Köprüsü muhteşem. Sadece Avrupa ile Asya arasında bir köprü değil, din ile laiklik, geçmiş ile gelecek arasında da bir köprü. Avrupa’nın gitmesi gereken bir yol bu.” sözleri çok konuşuldu
     <span>
     </span>
     Konserin yapıldığı Atatürk Olimpiyat Stadı bir kez daha nahoş görüntülere sahne oldu. Elverişsiz yol düzeni sebebiyle trafik sıkıştı, eve dönüş yolu çileye döndü.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9BD0103EF09A96870F70DC88CED1D216?newsId=27569), [web.archive.org (arşiv bağlantısı)](http://web.archive.org/web/20140617181518/http://www.aksiyon.com.tr:80/aksiyon/newsDetail_getNewsById.action;jsessionid=9BD0103EF09A96870F70DC88CED1D216?newsId=27569)
