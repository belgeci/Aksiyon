# Genç Avrupa, Es-Es'in sesini duydu

*Esin Kaya 2009.02.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eskişehirspor taraftarı, Anadolu takımlarının takipçileri arasında ayrı bir yere sahip. Şehir, onların sayesinde her maç öncesi şenlik havasına bürünüyor. Bu yıl aralarına çok ilginç bir grup eklendi: Avrupalı Es-Es’ler.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090208121416im_/http://www.aksiyon.com.tr/resim/739/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090208121416/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090208121416/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090208121416oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090208121416oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Eskişehirspor taraftarını bilen bilir... 1970’lerde Türkiye’de ilk defa tribün koreografisi yapan Kızılcıklı, içlerinde en ünlü olanıdır. Eskişehirlilerin takımlarına desteği, kulübün Süper Lig’e çıkışıyla daha da hareketlendi. Her maç öncesi şehir bayram havasına bürünüyor. Bu atmosferden en çok etkilenenler Eskişehirli olmayanlar. Türk kültürünün futbolla ilişkisine daha önce şahit olmayan yabancılar içinse bambaşka bir tecrübe oluyor. Âdeta ‘karnaval’ı andıran hava, onlarda önce merak uyandırıyor, ardından Es-Es’in heyecanına ortak olma duygusu.
   <br>
    <br>
     Bu dönem başında şehre gelen yabancı öğrencilerin Eskişehirspor’a ilgisi de işte buradan kaynaklanıyor. Hikâyeyi baştan anlatırsak; Erasmus Öğrenci Değişim Programı’yla Anadolu Üniversitesi’nde bulunan 117 kişilik gruptan özellikle Polonyalı öğrenciler Es-Es’li taraftardan çok etkilenir. Derken, maçlara gitmenin yollarını aramaya başlarlar. Ancak her hafta maça ayıracak paraları yoktur. Burada devreye Beden Eğitimi Spor Yüksekokulu Spor Yöneticiliği Bölümü öğrencileri Osman Gümüşgül ve Selim Soygun girer. İkili, yabancı arkadaşlarının talebini nasıl karşılayabilecekleri üzerine kafa yorar. Zaten, Eskişehirli olmadıkları hâlde, Es-Es’i yakından takip etmektedirler. Gümüşgül’e göre her Eskişehirli potansiyel birer Es-Es’lidir. Bu konuda, “Eskişehirli olup üç büyüklerden birinin taraftarı olmak burada pek rastlanan durum değil. Sokakta başka bir takımın atkısıyla gezmek zor, tepki çekersin.” yorumunu yapıyor. İkili daha sonra, okullarının da desteğini alarak ders kapsamında yürütecekleri “Avrupalı Es-Es’ler” projesini hayata geçirmek için kolları sıvar. Amaç, Erasmus öğrencilerini Es-Es maçlarına götürmektir. Organizasyon için düşündükleri sponsor daha önce kapısını çaldıkları 1965’liler Derneği’dir. Aynı zamanda ünlü Kızılcıklı taraftar grubunun kurucusu ve amigosu olan Dernek Başkanı Mustafa Akgören de kırmaz onları. 1965’liler Derneği ise Es-Es’in ‘amatör kümeye düştü düşecek’ dendiği dönemde, ‘hâli vakti yerinde’ Eskişehirliler tarafından takıma maddi-manevi destek sağlamak amacıyla kurulmuştu. Akgören, 1965’liler tribününde her hafta 10’ar öğrenciye kombine bilet sağlama sözü verir. Bu adımla “Avrupalı Es-Es’ler” projesi hayata geçer.
     <br/>
     <br/>
     Ve ‘büyük gün’ gelir. Es-Es’in üç büyüklerle yapacağı ilk maç Galatasaray’a karşıdır. Avrupalı Es-Es’ler de 1965’ler tribünündeki kırmızı deri koltuklarda yerini alır. İlk maç çok keyifli geçer, çünkü Es-Es 2-1 galip gelmiştir. Organizasyon sonraki maçlarda da devam eder. Hatta, Avrupalı Es-Es’ler grubunun ilk karşılaşmada açtığı Polska (Polonya) atkılarına bir sonraki hafta Kızılcıklı tribününden cevap gelir: “Welcome to Eskişehir.”
     <br/>
     <br/>
     Geçen hafta birinci dönemi tamamlayan öğrencilerin bir kısmı ülkelerine dönmeden ‘jübileyi’ Gaziantepspor müsabakasıyla yapar. 1965’liler Derneği Başkanı Akgören, “Bu öğrenciler ülkelerine döndüklerinde akıllarında Eskişehir’le ve Es-Es’le ilgili tatlı bir hatıra kalsın istiyoruz.” diyor.
     <br/>
     <br/>
     Şu ana kadar Polonya, Macaristan, Litvanya, Almanya, Norveç, Kanada, Çek Cumhuriyeti ve Fransa’dan öğrenciler 6 hafta boyunca müsabakaları takip etmiş. Akgören, grup için bir de pankart hazırlatmış. Pankartta, bu dönem Anadolu Üniversitesi’nde bulunan Erasmus öğrencilerinin ülke bayrakları ve “Avrupalı Es-Es’ler” ifadesi yer alıyor. Projenin hayata geçmesinde rol oynayan Polonyalıların sayısı 50. Hâliyle maçlardaki taraftar yoğunluğu bu ülkeden.
     <br/>
     <br/>
     Polonyalı öğrencilerden Natalia Kesy, resim-iş öğretmenliği bölümünde okuyor. Kesy, futbolun çok sevildiği, takip edildiği bir ailede yetişir. Çocuk yaşta babası ve ağabeyiyle televizyonda futbol maçı seyreder. Polonyalı, Avrupalı Es-Es’lilerle iki kez Eskişehirspor’un maçına gider Atatürk Stadyumu’na. Yabancı öğrencinin bir diğer tutkusu ise müsabaka esnasında fotoğraf çekmek. Kesy, heyecanlı her pozisyonu, ikili mücadeleleri, tribünleri, yani maça dair her kareyi fotoğraflar. Son yıllarda Türkiye’nin Polonya’da çok popüler olduğunu söylüyor. Ona göre, kültürel ve dinî yönden, alışkanlıklar açısından iki ülke insanı çok benziyor; bu sebeple iyi anlaşıyorlar. “Biz soğuk Avrupalı profiline uyan bir millet değiliz.” diyor. Eskişehir’i ve Türkleri çok seven Kesy, Polonya’daki okulundan hibe alamadığı hâlde, kendi imkânlarıyla Anadolu Üniversitesi’ndeki eğitimini bir dönem daha uzatıyor.
     <br/>
     <br/>
     Tomek Wojcik ise, sosyoloji öğrencisi bir Polonyalı. İlk gittiği maç Eskişehirspor-Gaziantepspor müsabakası. Maç boyunca diğer taraftarlarla birlikte dilinin döndüğünce şarkılar söyler “Es-Es, gol gol gol” tezahüratları yapar. Kaçırılan gollerde sinirlenir, pozisyonlara kendi dilinde heyecanlı yorumlar yapar. Hiçbir zaman fanatik olmayacağını dile getiren Wojcik, futbolun kendisini yalnızca eğlendirdiğini ifade ediyor. Maçtan üç gün sonra ülkesine döneceğini hatırlatarak, “Gitmeden Es-Es’in maçını izleyebildiğim için çok mutluyum.” diyor.
     <br/>
     <br/>
     Beata Szabo, Güzel Sanatlar Fakültesi Resim Bölümü’nde okuyan bir Macar. O da ilk kez Gaziantepspor maçını izler. 90 dakika boyunca maça en çok konsantre olan taraftarlardan biri Szabo. Öyle ki, sadece Macar gencin mimiklerine bakarak maçın gidişatını kestirebilirsiniz. Çünkü kaçırılan her golde âdeta saçlarını yoluyor. Memleketinde yaşadığı kasabada futbolun çok favori olduğunu anlatıyor. O da herkes gibi kasabanın takımını yakından takip ediyor. Eskişehirspor’a merakı da oradan geliyor. Stadyumda bunca insanın aynı tepkileri vermesini ‘müthiş’ buluyor.
     <br/>
     <br/>
     Yabancı öğrenciler, her maçta Es-Es formaları giyip, atkılarını boyunlarına dolayarak 1965’liler tribününde kendileri için ayrılan kırmızı deri koltuklarda yerlerini alıyor. Öğrenci grubunun hemen yanında o meşhur Kızılcıklı tribünü yer alıyor. 1965’lilerin yaş ortalaması yüksek, iyi giyimli, sakin izleyici profilinin yanında Kızılcıklı’da gençler, çocuklar ve orta direk taraftarlar var. Ama bütün stadı onlar yönetiyor gibi. Açık tribünle uyum içinde şarkıların devamını getiriyor, kulübelere laf atmadan duramıyorlar. Avrupalı öğrenciler de tribünlere eşlik ediyor hep bir ağızdan: “Oleeey saldır Eskişehir, es es es, ki ki ki, eski eski es!” Her maçta grubun çoğunlukla kızlardan oluşması ayrı bir renk katıyor stada. Avrupalı Es-Es’lerin favori oyuncusu Süleyman Youla. Hatta, Gaziantepspor maçı sonrası Afrikalı futbolcuyla fotoğraf çektirmek için sıraya girdiler. Ancak bir türlü dışarı çıkamayan futbolcuya ulaşamayınca çareyi orada gördükleri Es-Es’in teknik direktörü Rıza Çalımbay ile topluca poz vermekte buldular.
     <br/>
     <br/>
     Avrupalı Es-Es’ler, Ankara’ya yerleşmiş, iş güç sahibi, halk arasında ‘Kankalar’ olarak bilinen ‘The Round Ball in Ankara (Ankara’da Top Yuvarlak)’ grubundan farklı olarak öğrencilerden oluşuyor. 6’şar aylık Erasmus programına dâhil oldukları için de Türkiye’deki serüvenleri kısa oluyor. Grubun taraftar kültürüne kazandırdığı zenginlik, milletlerarası tek seslilik adına oldukça anlamlı. Tarafların keskin çizgilerle ayrıldığı, kavgaların edildiği bir sahada ‘farklı’ addettiğimiz takımlarımıza gönül vermiş ‘yabancı’ taraftar grupları, aslında sporun ‘birleştirici’ misyonunu gösteriyor hepimize.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32280), [web.archive.org (arşiv bağlantısı)](http://web.archive.org/web/20090208121416/http://aksiyon.com.tr:80/detay.php?id=32280)
