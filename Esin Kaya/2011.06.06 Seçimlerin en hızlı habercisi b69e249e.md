# Seçimlerin en hızlı habercisi

*Esin Kaya 2011.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hızı ve şeffaflığıyla seçim sonuçlarının habercisi Cihan Haber Ajansı, 12 Haziran için de iddialı. Ulusal ve yerel televizyonlar, gazeteler, internet siteleri ve siyasi partiler, yayın yasağı kalktığı anda en hızlı verileri Cihan’dan takip edecek.
   <span>
   </span>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye, 12 Haziran sabahı sandıklara koşacak, demokrasi güdüsüyle “ben de bu ülkenin bir parçasıyım” diyecek. Akşam saatlerinde sandıklar kapanacak, oy sayım işlemi başlayacak. Çok geçmeden bir Cihan Haber Ajansı (Cihan) klasiği yaşanacak ve tüm Türkiye sonuçları yine ondan öğrenecek. Geniş bir haber ağına sahip Cihan, 24. Dönem Milletvekili Genel Seçimleri sonuçlarını doğru ve hızlı bir şekilde kamuoyuna duyurmak için çalışmalarını hızlandırdı. Hedef, yayın yasağı bittiğinde sonuçların büyük kısmını ilan etmek.
    </p>
    <p class="MsoNormal">
     12 Eylül referandumunda saat 19.50 itibariyle sonuçların yüzde 98’ini abonelerine servis eden Cihan, bir rekora imza atmıştı. Hatta Basın Yayın Enformasyon Genel Müdürlüğü’nün (BYEGM) yerli ve yabancı basın mensuplarının çalışmalarını kolaylaştırmak için Ankara Rixos Otel’de kurduğu merkezde sayım sonuçları Cihan’ın verileriyle takip edilmişti. Cihan Genel Müdürü Abdülhamit Bilici, bu seçimlerde de aynı başarıyı tekrarlamak ümidinde. Bilici, sonuçları kendilerinden almak isteyen çok sayıda televizyon, gazete, internet sitesi, siyasi parti ve radyoyla sözleşme imzaladıklarını söylüyor. Bunun yanı sıra 150’ye yakın yerel televizyon, ekran yüzüyle birlikte seçimleri Cihan’la yayınlayacak. Yazılım ve sahada örgütlenme çalışmaları son hız devam ediyor. Bilici’ye göre Cihan, seçim takibi konusunda artık bir marka. Televizyon ve gazetelerden “sizinle çalışmak istiyoruz” teklifleri alıyorlar. Bilici, bu durumun kendileri için gurur verici olduğunu söylüyor. Tabii ona göre bir haber ajansından beklenen sadece hız değil. Cihan, güven unsuru öncelikli bir misyon üstleniyor. Şeffaflığı ise ayrı bir yere koyuyor.
    </p>
    <p class="MsoNormal">
     Ajans, bu seçimlerde bazı yeniliklere imza atıyor. 500’ün üzerinde internet sitesi ile yerel televizyonlara sonuçları grafikle birlikte verecek. Bu çalışma, yerel televizyonların yoğun talebi üzerine yürütülecek. Bu sayede teknik altyapısı ve mali sıkıntıları bulunan yerel ve bölgesel televizyonlar izleyicilerine ulusal kalitede hem Türkiye hem de ilçe bazlı sayım sonuçlarını anlık aktaracak. Gelişen teknolojiyi takip eden Cihan, Ipad ve IPhone kullanıcılarını da unutmuyor. ‘Online’ vatandaşlar genel seçim sonuçlarını mobil olarak grafik destekli takip edecek.
    </p>
    <p class="MsoNormal">
    </p>
    <p class="MsoNormal">
     CİHAN’IN SEÇİM KARNESİ Cihan Haber Ajansı, geride bıraktığı dört organizas-yonla seçimlerin demokratik ve şaibesiz bir şekilde geçmesine katkı sağladı. Ajans, 3 Kasım 2002’de yapılan genel seçimlerde sayım sonuçlarını en hızlı ve doğru veren ajanstı. Yayın yasağının kalktığı 19.30’da sonuçların yüzde 42’sini abonelerine ulaştırmıştı. 28 Mart 2004’teki yerel seçimlerde de başarısını tekrarladı ve yayın yasağının kalktığı saat 20.00 itibariyle sonuçların yüzde 27’sini, gece 24.00’te ise Türkiye geneli sonuçlarının yüzde 95’ini duyurdu. 22 Temmuz 2007’deki genel seçimlerde başarısını artırarak sürdüren Cihan, yayın yasağının kalktığı saat 19.00’da sonuçların yüzde 30’unu vererek Türkiye genelinin üçte birine ait sonuçları aboneleriyle paylaşmıştı. 29 Mart 2009’da yapılan yerel seçimlerde de iyi bir performans ortaya koyan ajans, saatler 23.00’ü gösterdiğinde İl Genel Meclisi’nin yüzde 56’sını, İlçe Belediye Başkanlığı’nın ise yüzde 66’sını ilan etmişti.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-29615-secimlerin-en-hizli-habercisi.html), [web.archive.org (arşiv bağlantısı)](http://web.archive.org/web/20140926124434/http://aksiyon.com.tr/aksiyon/haber-29615-secimlerin-en-hizli-habercisi.html)
