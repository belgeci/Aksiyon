# Ağaoğlu’dan çevre dostu kentsel dönüşüm projesi

*Esin Kaya 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bakırköy 46, Ağaoğlu’nun yeni kentsel dönüşüm projesi. Yüzde 81’i yeşil alandan oluşan inşaat, 45 bin 500 metrekarelik arazi üzerinde yükselecek.
  </font>
 </div>
 <div id="newsText">
  <font class="detail-text">
   <p>
    Ağaoğlu, yeni kentsel dönüşüm projesi Bakırköy 46’yı tanıttı. Veliefendi Hipodromu’nun karşısında 45 bin 500 metrekarelik arazi üzerinde yükselecek projenin yüzde 81 gibi önemli bir bölümü yeşil alandan oluşuyor. Tam ortasında ise 3 bin 300 metrekarelik dev bir gölet ve kumsal bulunuyor. Bina yükseklikleri 22 kattan meydana gelen blokların beşinde 1215 daire ve üçünde 12 villa olmak üzere toplamda 1227 konut bulunuyor. Proje hakkında bilgi veren Yönetim Kurulu Başkanı Ali Ağaoğlu, Bakırköy 46 projesini 1950’lerde yapılmış ancak bugün terk edilmiş fabrika binalarının yerine yaptıklarını söylüyor. Bakırköy gibi güzide bir yerde metruk halde  bulunan ve tinercilerin mesken edindiği yapıları dönüştürerek Bakırköy’e büyük artı değer katacaklarını ifade eden Ağaoğlu, kentsel dönüşüm adına da güzel bir örneği hayata geçirdikleri görüşünde.
    <p>
     Ağaoğlu Şirketler Grubu CEO’su Hasan Rahvalı ise çevre dostu enerji verimli binalar geliştirdiklerini ve tüm projelerinde sosyal amaçları da gözettiklerini belirtiyor. Rahvalı’ya göre nüfusumuz yaşlanıyor, anne ve babalarımızdan uzak yaşamak yerine onlara yakın olmak istiyoruz. Bu sebeple projedeki 1+0 daireler ebeveynlere ayrılmış. Bu daireler sadece projeden başka daire alan müşterilere satılacak. İmkânların beş yıldızlı otel standartlarında sunulacağını not düşelim.
     <p>
      Merkezî  bir lokasyonda yer alan Bakırköy 46, alışveriş merkezleri, önemli ulaşım aksları, sosyal ve sportif faaliyet alanlarına yakınlığı ile farklılaşıyor. Villa ve rezidanslardan oluşan projedeki konutlarda geniş metrekareli teraslar yer alıyor. Atatürk Havaalanı, E-5, feribot, deniz otobüsüne (Bakırköy ve Yenikapı İDO) çok yakın mesafedeki Bakırköy 46, aynı zamanda deniz manzarasına sahip. Projenin 28 bin 156 metrekare gibi önemli bir bölümü rekreasyon alanı olarak değerlendiriliyor. Toplamda 1 milyar dolar satış değerine sahip, yeşil ve maviyi iç içe sunan projedeki rezidansların fiyatı 363 bin 600, villaların ise 5 milyon 752 bin 500 TL’den başlıyor.
      <p>
       2013 yılına dair genel bir de değerlendirme yapan Rahvalı, yabancıya konut satışında planlananın üzerinde bir performans sergilediklerini söylüyor. 1 milyar dolarlık hedefi, daha yıl ortasında 700 milyon doların üzerinde 2 bin konutluk satışla yakalayacaklarının sinyalini veriyor.
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=36033), [web.archive.org (arşiv bağlantısı)](http://web.archive.org/web/20140921063845/http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=36033)
