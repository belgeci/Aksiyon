# Ne kadar twit o kadar köfte!

*Esin Kaya 2011.09.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span lang="EN-GB">
    Makarna  veya kek yapmaya harcadığınız süre, kaç twit zamanına eş değer? Hız  sizin için çok mu önemli? O zaman üç cümlelik Tweet Pie tarifleri tam  size göre.
   </span>
  </font>
 </div>
 <div id="newsText">
  <font class="detail-text">
   <p class="BasicParagraph">
    <span lang="EN-GB">
    </span>
   </p>
   <p>
   </p>
   <p class="2011gomme">
    <span>
     nternet  ve bilgi teknolojilerinin ortaya çıkışı ve bu denli gelişme  göstermesinde Amerika Birleşik Devletleri (ABD) ordusunun parmağı  olduğuna dair şehir efsanelerini duymayan yoktur. Dünyanın süper gücü  olma iddiasındaki ABD bu konuda bir adım daha ileri gidiyor. ABD  Gelişmiş Savunma Araştırmaları Proje Ajansı (DARPA), sosyal medya  sistemlerinde devrim sayılabilecek inovatif (yenileşimci, TDK)  yaklaşımlar geliştirmek amacıyla ‘Sosyal Medyada Stratejik İletişim’  alanında araştırma önerisi sundu. DARPA’ya göre sosyal medyayı etkin bir  şekilde kullanmak, ordunun operasyon yaptığı çevreyi daha iyi  tanımasını sağlayıp, bilgi paylaşımının hızlanmasını destekleyebilir.  Sosyal medya ağlarını destekleyici cihazlar, veri ölçerler proje  dâhilinde hayata geçecek. Bu gelişme sosyal medyanın bilim hâline  gelmesinde bir adım olarak nitelendirilebilir. Yani birkaç seneye kadar  ‘Etkili Twitter kullanma kılavuzu dersi’ iletişim fakültelerine girerse  hiç şaşırmamak gerekir. ‘Hızlı ve kısa’ efektiyle yoğrulmuş sosyal medya  Twitter’dan laf açılmışken, teknolojinin günlük hayata etkilerine dair  cepheden ilgi çekici bir haber geldi. ‘Tweet Pie (Twitpasta)’ isimli  dünyanın en kısa yemek tarifi kitabı piyasaya çıktı.
    </span>
   </p>
   <p class="2011gomme">
    <span>
     Twitter  kullanıcılarının katkılarıyla bir tarifi en fazla 140, toplam 7 bin  karakterden oluşan kitabın esin kaynağı, İngiltere’nin yemek yapımında  en çok kelime kullanan ünlü şefi Delia Smith. Öyle ki, İngiliz şef,  basit bir rosto için 872 kelime yazıyor. Fırın üreticisi Belling’in  katkılarıyla çıkan kitap, tam da sayfalar süren malzeme listelerinden  usanmışlara göre. Eserde mazbut Twitter kullanıcıları dışında şeflerin  de tarifleri var. Brian Turner, BB2’nin programcısı Edd Kimber ve Craig  Dugas ünlü şeflerden birkaçı. Tweet Pie’ı kılavuz edinmiş mutfak  meraklıları için renkli illüstrasyonlar, yemekler için fikir verir mi  bilinmez; ama göz atanları neşelendireceği kesin. Binlerce gönderi  arasından seçilen 200 tarifin ve görsellerin katılımcı yöntemlerle  seçilmesi ise kitabın bir diğer özelliği. Metinlerin en sonunda ise  t&amp;b (tuz-biber), H2O(su), ert (eritmek), sy (soymak), srm (sarımsak)  gibi kısaltmaların açıklayıcı sözlüğü var. Kitabın satış geliri ise  yardım kuruluşu FoodCycle aracılığıyla savaş ve kuraklık yüzünden açlık  çeken ülkelere gönderilecek. Belling firmasının reklam müdürü Steve  Dickson, sosyal medya işbirliğiyle ortaya çıkan bir yemek kitabı  satışından elde edilen gelirin yardım kuruluşuna bağışlanmasının bir ilk  olduğunu söylüyor. Buna öncülük yaptıkları için memnuniyetini dile  getiriyor. FoodCycle ve Ebay’dan online siparişle kitaba  ulaşabilirsiniz. Kitabın dilinin İngilizce olduğunu hatırlatalım.
    </span>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=109D927764DF54BEE011286E8109E707?newsId=30392), [web.archive.org (arşiv bağlantısı)](http://web.archive.org/web/20140122113826/http://www.aksiyon.com.tr:80/aksiyon/newsDetail_getNewsById.action;jsessionid=109D927764DF54BEE011286E8109E707?newsId=30392)
