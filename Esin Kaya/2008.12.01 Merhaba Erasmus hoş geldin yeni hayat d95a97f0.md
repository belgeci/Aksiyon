# Merhaba Erasmus, hoş geldin yeni hayat

*Esin Kaya 2008.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Erasmus’la Avrupa’nın dört bir yanını keşfe çıktılar. Gittiği yerde evlenenler, misafir olduğu ülkedeki haksızlıklara karşı mücadele verenler, az da olsa şöhreti tadanlar… Konumuz, Erasmus’la hayatı değişenler…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081205002931im_/http://www.aksiyon.com.tr/resim/730/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081205002931/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081205002931/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081205002931oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081205002931oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye, Erasmus Öğrenci Değişim Programı ile 2004-05 akademik yılında tanıştı. O zamandan günümüze binlerce öğrenci Avrupa’nın kapılarına dayandı, farklı ülkelerin kültürlerini soludu. Bu süreç ters yönden de işledi. Avrupalı çok sayıda genç de Türkiye’yi tanıma imkânı buldu. Kültürler arası köprü vazifesi gören Erasmus Programı gençlere farklı hayatları tanıtmanın ötesinde onları bu farklılıklara dâhil etti. Kimi misafir olduğu ülkeyi benimseyip geri dönmek istemedi, kimi de gittiği yerde ‘ruh eşi’yle karşılaşıp yeni bir dünya kurdu kendine… Programın misyonu, isim babası filozof Erasmus’un hayallerinin ötesine geçip Avrupa sınırlarını aştı ve farklı kıtalar arasında âdeta bir ağ oluşturdu.
   <br>
    <br>
     Erasmus Öğrenci Değişim Programı’yla 1987’den günümüze 1,5 milyon yükseköğretim öğrencisi, başka bir Avrupa ülkesinde öğrenim hayatının bir dönemini geçirdi; o ülkenin insanları ve kültürünü tanıma fırsatı buldu. Programın amacı 2012 yılına kadar 3 milyon Erasmus öğrencisine imkân sağlamak. İstatistiklere göre Türkiye 2005’ten bugüne 13 bin 974 öğrenciyi Avrupa’daki üniversitelerin değişim programlarına gönderdi. Geçen yıl Türklerin en çok tercih ettiği ülkeler sırasıyla Almanya, Polonya, İtalya, Hollanda, Fransa ve Belçika.
     <br>
      <br/>
      BİR BAKTIM, ŞÖHRET OLUVERMİŞİM
      <br/>
      <br/>
      Bu ülkeler arasında Hollanda’yı tercih eden isimlerden yalnızca biri Zöhre Erdoğan. Onun Hollanda macerası beklediğinden çok daha hareketli geçer. Zöhre, Anadolu Üniversitesi Sinema ve Televizyon Bölümü 3. sınıf öğrencisiyken zorlu bir sınav ve vize sürecinin ardından 28 Ağustos 2006’da Hollanda’nın Leeuwarden kentine varır. İlk kez yaşadığı bu yurtdışı tecrübesi ona farklı kültürlerle tanışma, Avrupa ülkelerini görme, yabancı dilini geliştirme gibi fırsatların yanında hiç beklemediği bir sürprizi de sunacaktır. Leeuwarden’a gidişinin 3’üncü ayında elektronik postadan aldığı bir haber sonrasında, bahsedilen proje için mülakatlara katılmaya karar verir.
      <br/>
      <br/>
      Mülakatın sonucu olumludur; birer Türk, İspanyol ve Polonyalı’yla birlikte yarışma formatındaki programda oyuncu olma hakkı kazanır. İkişerli gruplara ayrılırlar ve kameralar BBG Evi misali onları izler. Hollanda kültürünü eğlenceli ve alternatif bir biçimde tanıtmayı amaçlayan yarışma boyunca ekipler, Friesland bölgesinin kasabalarını ve adalarını gezer. Programın seyri hem planlı hem de doğaçlama ilerler. Para kullanmak yasaktır. Yeri geldiğinde yarışmacılar dilencilik bile yapar. Bir yerden başka yere giderken otostop çekmek zorunda kalır. Fırında Hollanda’ya özgü hamur işleri yapıp çiftlikte süt sağan, değirmende çalışan, traktör süren, seramik atölyesinde geleneksel motifli çiniler işlemeyi öğrenen yarışmacılara, bu emeklerinin karşılığında kalacak yer ve yiyecek sağlanır. Yarışmanın ikinci etabında özgün Hollanda sporlarıyla uğraşırlar: “Ucunda demir topuz bulunan uzun bir sopayla, çim sahada, topa vurup onları çukurlara sokmaya çalıştık. Hollandalılar buna ‘çiftçi golfü’ diyor. Turnuvaları bile yapılırmış. Sopaları kaldırmak da topa vurmak da çok zordu.” diyen Zöhre’nin yarışma eşi Polonyalı Asia’dır. Çiftçi golfü dışında buz pateni, yelkencilik hatta go-cart bile yaparlar. İkili, doğaçlama-impruvize- tiyatro oyunculuğunda puanları toplamalarına rağmen yarışmada ikinci olur. Hocaların çok beğendiği proje, 11 ili kapsayan Fries bölgesinde Friesland TV’ye satılır ve 12 bölüm şeklinde yayınlanır. Program gösterilmeye başladıktan sonra ünlü olmanın tezahürleri belirir Türk kızı Zöhre için. Mesela okul kantininde oturamaz hâle gelir. Bu da yetmez, Hollandalı yaşlı bir amca golf sopasını nasıl tutacağını gösterir sokak ortasında.
      <br/>
      <br/>
      Hollandalıların dikkatini çeker Zöhre; ama onu da tecrübe ettiği kültür içinde bazı noktalar fazlasıyla şaşırtır. Hollanda’da Zöhre’nin en çok ilgisini çeken teknolojiyle çiftçiliğin mükemmel bir şekilde birleştirilmesidir: “Çiftçilik okulları bile var, birçok genç buralarda eğitim alıyor.” Misafirlik kültürleri bizden çok farklıdır: “Akşam sıcak sütün yanında kurabiye ikramı yaptılar; fakat herkes bir tane aldıktan sonra tabağı kaldırdılar. Biz de yediğin önünde yemediğin arkandadır hâlbuki.” Zöhre, Hollanda’yla ilgili çok şey görmüş, öğrenmiştir. Üstüne üstlük yabancı bir ülkede artık tanınan biridir. Ülkesine döndüğünde rutin öğrencilik hayatına alışmakta zorlanır. Şu an kamera arkasında çalışan Zöhre Erdoğan, iki haftalık kamera önü tecrübesini hâlâ unutamıyor.
      <br/>
      <br/>
      GENÇ WILLIAM RAHATSIZ!
      <br/>
      <br/>
      Erasmus Programı’yla gidilen ülkede bir dönem ya da bir sene kalma hakkına sahiptir öğrenci. Bunun yanında masrafını kendileri karşılamak kaydıyla üniversitesiyle anlaşıp eğitimine orada devam edenler de var. Avrupa üniversitelerinin hayalini kuranlar için bir kapı bu program. En çok tercih edilen ülkelerin başında İspanya var. Oradan Türkiye’ye gelmeyi seçen Savla, Zöhre gibi ülkesine dönemez. İspanya Valencia Politeknik Üniversitesi’nde Görsel/İşitsel (audiovisual) İletişim okuyan Savla Ferrando, Anadolu Üniversitesi Sinema ve Televizyon Bölümü’ne bitirme projesini tamamlamak için konuk olur Türkiye’ye. Bir yılın ardından ülkesine dönen Salva, Valencia’da bir daire kiralar ve fotoğrafçılık yapmaya başlar. Fakat iki ayın sonunda Türkiye’yi yeterince tanıyamadığını fark ederek içindeki özlemle kalkar gelir İstanbul’a. “Türkiye’de eksik kalan zamanımı tamamlamaya geldim.” diyen Salva, üniversitedeki hocaları ve arkadaşlarının yardımıyla İspanya’dayken bağlantıya geçtiği moda fotoğrafçısı Şenol Altun’a çalışmalarını gönderir. Kısa süre sonra Nefes filminin setinde ünlü fotoğrafçıya nefes kadar yakındır, yani asistanıdır. Türkiye’ye gelmeden önce Türkçe bilmediği için endişelenen genç İspanyol, fotoğraf ve sinema camiasında herkesin İngilizce bildiğini görünce rahatlar. Set fotoğrafçılığıyla iyi bir başlangıç yapan Salva, Şenol Altun’u ve Hasan Hüseyin’i de bünyesinde barındıran ajansta fotoğraf asistanıdır artık. Ailesiyle sık sık görüşür. İki ayda bir ya onlar gelir Türkiye’ye ya kendisi gider İspanya’ya. Yılbaşından sonra kısa film çekimlerine başlamayı planlıyor genç fotoğrafçı, sinema öğrencisi olduğunu unutmak istemiyor bir yandan. “Daha ne kadar burada kalacaksın?” diye sorduğumuzda: “Türkiye’de öğreneceğim çok şey var, örneğin Türkçe gibi.” cevabını alıyoruz ondan. Türkçesinin yetersiz olduğunu düşünse de, kırk yıllık Türk gibi, “Buraya iki çay ağabey!” diye sesleniyor çaycıya. Seyahat etmeyi sevdiğini söyleyen Salva, her nereye giderse gitsin fotoğrafçılıktan hayatını kazanmayı düşünüyor. Gelecekle ilgili “Şu an için bir planım yok ama seninle görüştükten sonra Kadıköy’e gideceğim.” diyor.
      <br/>
      <br/>
      İspanyol fotoğrafçı iki yıldır Türkiye’de. Ayrılıp ayrılmayacağına henüz karar vermiş değil. Fakat Erasmus Programı’yla İstanbul’a gelen ve yalnızca üç aydır burada bulunan William çoktan hesaplarını yapmış. “Üç yıl daha Türkiye’de kalacağım.” diyor. Londra Metropolitan Üniversitesi Kamu Yönetimi ve Uluslararası İlişkiler Bölümü son sınıf öğrencisi William McBain’in Avrupa siyasetinin kalbinin attığı kentler Brüksel, Stockholm, Kopenhag yerine İstanbul’u tercih etmesi boşuna değil.
      <br/>
      <br/>
      Şehre geldiği ilk gün Taksim’de karşısına çıkan Genç Siviller’in kurucularından Turgay Oğur, McBain’de doğru yere geldiği fikrini pekiştirir. Turgay Oğur onun iletişime geçtiği ilk Türk’tür ve Genç Siviller hareketi ile tanışmasına da vesile olacaktır. Bilgi Üniversitesi Siyaset Bölümü’ne gelen Will, Genç Siviller’in hem üniversite hem de Taksim’deki toplantılarına düzenli katılır. Türkiye’nin Avrupa Birliği’ne oryantasyonuyla bir hayli ilgilidir. Onun Türkiye’de en çok dikkatini çeken, siyasetin hayatın her alanına nüfuz etmesi: “Sokaktaki simitçinin bile AB üyeliği konusunda bir fikri var. İngiltere’de ise radikal sol gruplar dışında, üniversite öğrencileri dâhil kimse siyasetle ilgili değil. AB ülkelerinin tek ortak mevzuu göçmen ve ekonomi meseleleri.”
      <br/>
      <br/>
      SAHİBİNDEN ANAYASAYA ‘HAYIR’ DEDİ
      <br/>
      <br/>
      Türkiye’nin demokratikleşme süreci, Kürt ve başörtüsü problemleri onun gibi Avrupa’dan gelenler için ilgi çekici konular. Müslüman Türkiye’nin laik rejimle yönetilmesi burayı onun için merak edilir kılan başka bir sebep. Türkiye, Ortadoğu coğrafyası için iyi bir örnek diye düşünüyor: “Bu ülke bana farklı bakış açıları kazandıracak.”
      <br/>
      <br/>
      Genç Siviller’i de her kesimden vatandaşı bir araya getirip haksızlıklara birlikte ses çıkardıklarından destekliyor. “Genç Siviller hareketinde Kürt, başörtülü, yabancı kökenliler birlikte mücadele veriyor.” diyor. ‘Sabaha Karşı, Darbeye Karşı’ eylemine katılan, 12 Eylül darbesinin yıldönümünde sabah 3.59’da İstanbul TRT önünde pankart açan Will, ‘Sahibinden Anayasa’ sandığında ‘hayır’ oyu kullanmış. Ülkesinde görmediği siyasi hareketliliği burada yaşamanın, bu eylemliliği Türkiye için gerçekleştirmenin anlamlı bir şey olduğunu düşünüyor. “Dünyanın neresinde olursam olayım demokrasi için, özgürlük için, insan hakları için mücadele veririm.” cümlesini heyecanla kuran Will, siyaset alanında yüksek lisansını da Türkiye’de yapmayı planlıyor.
      <br/>
      <br/>
      Bir amacı da kültürler arası önyargıları kırmak olan Erasmus, birbirine uzak ülkelerden gelen Muhammed Jahir Shah (Raj)’ın ve Franziska Scholz (Fran)’un yollarını birleştirir. Raj, Hollanda’ya eğitim için, hippilerin favori, Uzakdoğu’nun gizemli ülkesi Nepal’den gitmiştir. Tanır tanımaz evlenmek istediği Fran da, Avrupa’nın hayat standardı en yüksek ülkesi Almanya’dan gelmiş bir Erasmus öğrencisidir. Pansiyonda odalarının yan yana düşmesiyle başlar dostlukları. Bir gün arkadaş ortamında Raj bir ‘kehanet’te bulunur, Fran’la kaderlerinin ortak çizildiğini ve evleneceklerini söyler. Zamanla ‘kehanet’ gerçekleşir ve onun kalbini kazanır. Fakat Eylül 2007’de okulunu bırakarak Brüksel’e çalışmaya gidince vizesi iptal olur. Şartlar ne olursa olsun çift birbiriyle bağlantılarını koparmaz. Fran, Noel tatilinde sevdiği insanı ailesiyle tanıştırır. Belçika’da kaçak çalışan Raj, bir müddet sonra yakalanıp sınır dışı edilir. O artık Nepal’ dedir. Okulu tatile girer girmez yolculuk hazırlıklarına başlayan Fran, ailesinin karşı çıkmasına rağmen gerekli parayı arkadaşlarından toplar ve Nepal’e gider: “Annem Nepal’e gidip onunla evlenirim ve geri dönmem diye korkuyordu. Raj, bize çok farklı bir kültürden geliyordu ve Müslümandı. Bu yüzden çok endişeliydiler.” Nepal’de bir süre kaldıktan sonra Fran, Almanya’ya geri dönmek zorundadır. Çift bütün hayallerini birliktelikleri üzerine kursa da henüz buluşabilmiş değil. Şu an Raj, Hollanda’daki bir okuldan cevap bekliyor. Vizesini alır almaz Fran ile evlenmeyi planlıyor.
      <br/>
      <br/>
      VE MUTLU SON…
      <br/>
      <br/>
      Fran ve Raj, muradına eremedi ama bunun yanında Erasmus’un birleştirdiği mutlu eşler de var. Gülden-Ufuk Olgun çifti Almanya Kassel’de tanışır. Gülden Anadolu Üniversitesi Almanca Öğretmenliği’nde okurken Erasmus’la Kassel’e gider. Berlin’de doğma büyüme, siyaset öğrencisi Ufuk’la bir Erasmus etkinliğinde tanışır. Sonunda ikili evlilik kararı alır. Gülden, hayatındaki en iyi kararın Almanya’ya gitmek olduğunu söylüyor. Gülden ve Ufuk orada bir sene kaldıktan sonra Türkiye’ye döner. Bu sefer Ufuk, Erasmus Programı’yla Türkiye’ye gelir. Amacı Gülden ile evlenmektir. Genç kadının ailesi önce endişelenir; ancak Ufuk’u tanıyıp karşılarında geleneklerine bağlı bir genç gördükten sonra rahatlar. Paris’te evlenmeyi planlayan çift, kızın ailesinin tepkisi üzerine vazgeçer, Türkiye’de evlenirler. İleriye dönük planları, Gülden lisans eğitimini bitirince Almanya’ya dönmek.
      <br/>
      <br/>
      Erasmus programı 21 yıl önce Avrupa Birliği tarafından, Bologna Süreci kapsamında eğitim, kültürel değişim, önyargıların kırılması ve kaliteli yüksek öğrenim gibi konularda ön ayak olacak şekilde düşünülmüş ama bu planlardan daha fazlasına kadir olacağı kimsenin aklına gelmemiş. Bu hikayelerin kahramanları, Erasmus ile hayatı değişenlerden yalnızca birkaçı. Kim bilir başka hangi gençler bu program sayesinde farklı hayatlara göz kırpıyor.
      <br/>
      <br/>
      <br/>
      <br/>
      <br/>
      NEYİN NESİ BU ERASMUS?
      <br/>
      <br/>
      Erasmus Öğrenci Değişim Programı adını, 1465-1536 yılları arasında yaşamış Hollandalı felsefeci Desiderius Erasmus’tan alıyor. Rönesans’la birlikte ortaya çıkan hümanizm akımının öncülerinden ve en büyük temsilcilerinden Erasmus, Avrupa’nın ortak bir sanat ve bilim çatısı altında birleşmesine yaptığı katkılardan dolayı ve çağının eğitim felsefesine etkisi ile programa uygun bir isimdir. Filozof, hayatı boyunca kıtasının değişik ülkelerinde bir gezgin gibi yaşar. Bu da onun programın kültürel keşif kısmına ilham olduğu yandır. Programın amacı Avrupa’da yüksek öğretimin kalitesini arttırmak, Avrupa halklarının birbirleri hakkındaki önyargılarının yükseköğretim çevrelerinde kırılmasına hizmet etmek.
      <br/>
      <br/>
      <br/>
      <br/>
      BAŞVURU ŞARTLARI NELER?
      <br/>
      <br/>
      <br/>
      <br/>
      • Bağlı bulunulan yükseköğretim kurumu, AB üniversitelerine bağlı bir yükseköğretim kurumuyla anlaşmalı olmalı.
      <br/>
      <br/>
      • Genel not ortalaması 2,5/4 70/100 ve üzeri olmalı.
      <br/>
      <br/>
      • Daha önce Erasmus Programı’ndan yararlanılmamış olmalı.
      <br/>
      <br/>
      • En az ikinci sınıf öğrencisi olunmalı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31778), [web.archive.org (arşiv bağlantısı)](http://web.archive.org/web/20081205002931/http://www.aksiyon.com.tr:80/detay.php?id=31778)
