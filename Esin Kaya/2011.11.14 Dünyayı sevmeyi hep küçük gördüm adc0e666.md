# Dünyayı sevmeyi hep küçük gördüm

*Esin Kaya 2011.11.14*

<font class="agenda2NewsSpot">
 Onur Ünlü’nün ödüllü son filmi ‘Celal Tan ve Ailesinin Aşırı Acıklı Hikayesi’ bu hafta vizyona giriyor. Bu vesile ile yakın dönem hikâyesini dinlemeye gittik. Onun hikâyesi acıklı mı, aşırı mı artık siz karar verin.
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Televizyon izleyicisi onu fenomen hâline gelen TRT dizisi ‘Leyla ile Mecnun’ sayesinde tanıdı. İlk filmi ‘Polis’i çılgın sinemacı Quentine Tarantino’nun işlerine benzetenler oldu. Sonra ‘Güneşin Oğlu’ ile kafalar iyice karıştı. Kimleri “Ooo, süper yapmış.” dedi, kimileri “Bu ne biçim film ya!” diye tepki gösterdi. Sonrasında ‘Beş Şehir’ geldi, devamında da ödüller... Adana Altın Koza Film Festivali’ne damga vuran ‘Celal Tan ve Ailesinin Aşırı Acıklı Hikayesi’ 18 Kasım’da vizyona giriyor. O tarihten itibaren hakkındaki yorumların hangi eksende yapılacağını göreceğiz; ama kim ne derse desin onun kafasının bir başka çalıştığını söylemek mümkün. 38 yaşındaki Ünlü, şu sıralar kolon kanseri tedavisi görüyor. Moda’da denize nazır dairesinde tüm işlerden elini eteğini çekmiş dinleniyor. Genç yönetmene hâl hatır sormaya gittik, ama sinema konuşmadan da olmazdı!
  <span>
  </span>
 </p>
 <p>
 </p>
 <p class="MsoNormal">
  -Nasılsınız?
 </p>
 <p>
 </p>
 <p class="MsoNormal">
  Gayet iyiyim. Şimdiye kadar bir kere kemoterapi oldum. Benimki geç kalınmış bir erken teşhis. Ameliyat oldum. Kanserli bölgeyi aldılar.
  <span>
  </span>
  <span>
  </span>
 </p>
 <p>
 </p>
 <p class="MsoNormal">
  -Bu süreçte aileniz yanınızda mıydı?
 </p>
 <p>
 </p>
 <p class="MsoNormal">
  Annem de kanserden öldü. Bu sebeple ailem sürekli yanımda. Babam, kardeşlerim hiç yalnız bırakmıyor. Yalnız kalınca öleceğimi sanıyorlar.
 </p>
 <p>
 </p>
 <p class="MsoNormal">
  -Hastalığınızı öğrendiğinizde neler yaşadınız?
 </p>
 <p>
 </p>
 <p class="MsoNormal">
  Şok yaşamadım. Bildiğim bir şeyi söylüyorlarmış gibi hissettim. Zaten öyle hayata sıkı sıkı sarılmak gibi bir iddiam yok. Meseleye öyle ‘hayata tutundu, kanseri yendi, savaştı’ gibi yaklaşmıyorum. Tedavi oluyorum işte. Dünya ne ki? Neye tutunacağım? Çok kalsak ne olur, az kalsak ne olur? Her şeyi anlatamam zaten. Hem bana özel hem de kimseye bir şey ifade edeceğini düşünmüyorum.
 </p>
 <p>
 </p>
 <p class="MsoNormal">
  -Ölümü düşündünüz mü? İnsanlar bu tür hastalıklardan sonra değişimler yaşıyor. Benzer şeyler oldu mu sizde?
 </p>
 <p>
 </p>
 <p class="MsoNormal">
  Zaten kendimi bildim bileli ölümü düşünürüm, bu hastalık bunu değiştirmedi. Kendimi piyango vurmuş gibi hissediyorum. Olumlu bir şey bence. Mesela beni birçok şeyden kurtardı. Örneğin paradan; kimse kanser hastasına para sormaz.
 </p>
 <p>
 </p>
 <p class="MsoNormal">
  -Borçlarınız mı vardı ki?
 </p>
 <p>
 </p>
 <p class="MsoNormal">
  Çok şükür yok. Öyle değil. Sosyal olarak yükünüz azalıyor. İnsanların bakış açısı değişiyor. İyi niyetli olarak sizi biraz başkalarından ayırıyorlar.
 </p>
 <p>
 </p>
 <p class="MsoNormal">
  -Bu esnada proje düşünüyor musunuz?
 </p>
 <p>
 </p>
 <p class="MsoNormal">
  Tabii düşünüyorum ve çalışmaya devam ediyorum. İşin ilginç yanı, kaç film yaptım, hepsinde de kanser vardı. Yani kanserle haşir neşirdim. Bu hastalıkla yeni şeyler fark etmedim. Tabii bu annemin ölümüyle de alakalı.
 </p>
 <p>
 </p>
 <p class="MsoNormal">
  -Altın Koza’da en iyi film ve senaryo ödülünü aldınız, şaşırdınız mı?
 </p>
 <p>
 </p>
 <p class="MsoNormal">
  Ödülü jüri verir, sen almazsın. Şaşırmaktan ziyade bir paradokstur bu. Herkes iyi film yaptığını düşünür. Dünyanın en kötü filmini yapan adam bile ‘kötü yaptım’ demez. Ama şunu söyleyebilirim; yapımcılarımın bana sunduğu imkânları en iyi şekilde kullandığım bir filmdir. Kafamdakine en yakın şeyi yaptım.
 </p>
 <p>
 </p>
 <p class="MsoNormal">
  -Anayasa hukuku profesörü Celal Tan nasıl bir adam? Ona benzer bir insan oldu mu yakınınızda? Hem neden hukukçu?
 </p>
 <p>
 </p>
 <p class="MsoNormal">
  Ben öğretmen çocuğuyum. Yani ona az da olsa benzer tipleri gördüm. Hayatın içinde yollarımız kesişti ama hukukçuları tanımam, dünyalarını bilmem. Meseleyi daha iyi anlatacaktı. Etrafındaki insanlardan saygı gören, üzerine çok fazla tartışma olmayacak biri olduğu için onu seçtim. Hikâye gereği karakterle davranışı arasında zıtlık olmalıydı. Kendisinden beklenmeyecek bir şey yapmalıydı. Bir hukukçu, hukuk ihlali yapıyor filmde. Bir anayasa hukuku profesörünün ölümle ilgili de daha az düşüneceğini varsaydım. Meslekleri gereği hayatla, dünyayla ilgili daha az düşüneceklerini varsaydım. Belki de yanılıyorum.
 </p>
 <p>
 </p>
 <p class="MsoNormal">
  -Sizce hukukçular hükmettikleri için mi böyleler? Elinde tuttukları iktidar gücü yüzünden mi dünyevileşiyorlar?
 </p>
 <p>
 </p>
 <p class="MsoNormal">
  Evet, aslında bunların da etkisi olabilir. Tabii, eğer ‘Hayır öyle değil’ derlerse ‘Hay Allah yanılmışım!’ derim. Hukukçulardan da tepki göreceğimi sanmıyorum.
 </p>
 <p>
 </p>
 <p class="MsoNormal">
  -Film çok komikti. Festivalde salonun nasıl ‘koptuğunu’ gördünüz. Komedi filmi de denebilir mi?
 </p>
 <p>
 </p>
 <p class="MsoNormal">
  Bence de komik. Kara komedi tabii. Salonun tavrı olumluydu. Festival seyircisi daha kontrollüdür, daha az tepki verir, dikkatlidir. Ona rağmen bir noktadan sonra vidalar gevşedi. Film hakkında kalın çizgilerle şunu ifade edebilirim; hem söyleyecek bir lafı var hem de sıkmadan eğlendiriyor.
 </p>
 <p>
 </p>
 <p class="MsoNormal">
  -Sizinle çalışan oyuncular sizi çok seviyor. Tekrar tekrar yer almak istiyorlar projelerinizde. Hatta Haluk Bilginer’in bile yan rollere razı olduğunu söyleyenler var. Bunun sebebi nedir?
 </p>
 <p>
 </p>
 <p class="MsoNormal">
  Sette çok rahatımdır.
  <span>
  </span>
  Hiç gergin değilim. Enerjim çok yüksektir, bunu da sete yansıtırım. Oyuncular senaryoyu severek geldiği için eğleniriz. Nadir durumlar dışında set asla gerilmez. Ben onları sıkmam. ‘Sağa bak, şimdi konuş’ gibi direktifler vermem. Ben bu yönetime inanmam. İyi oyuncu iyi oynar, kötü oyuncu oynayamaz. Ben hep iyi oyuncularla çalıştım. Filmle ilgili her şeyi söyleyebilirsiniz ama oyuncularımın kalitesiyle ilgili laf söyletmem. Gerçekten büyük oyuncular. Her biri bence başrollük kalitede.
 </p>
 <p>
 </p>
 <p class="MsoNormal">
  -Yazarken hangi oyuncuyu oynatacağınıza karar veriyor musunuz?
 </p>
 <p>
 </p>
 <p class="MsoNormal">
  Nadiren oluyor. Nadiren diyorum ama aslında birçoğunu düşünmüşüm. Nadiren değilmiş ya hakikaten yalan söylemişim. Bülent ağabey (Emin Yarar), Ezgi (Mola), Tansu’yu (Biçer) düşünmüştüm.
 </p>
 <p>
 </p>
 <p class="MsoNormal">
  -Yönetmekten ziyade yazıya daha özel bir ilginiz var gibi, yani senaryoya daha ilgilisiniz?
 </p>
 <p>
 </p>
 <p class="MsoNormal">
  Yazması, çekmesi, montajı, yönetmesi derken en çok yazarken eğleniyorum. Kendi başımayım, kimse karışmıyor. Yazmak daha trajik bir şeydir. O esnada dövüşürsün resmen. Yazan herkes bilir ki yönetmekten daha zordur. Çekerken bir şeye bakıp çekersin ama yazarken boş sayfaya bakıp yazarsın.
 </p>
 <p>
 </p>
 <p class="MsoNormal">
  -Peki şiir? Kitaplarınız var. En son ne zaman şiir yazdınız?
 </p>
 <p>
 </p>
 <p class="MsoNormal">
  Şiirle uğraştım uzun yıllar. Şu an ufak ufak üzerinde çalıştığım bir şiir var ama bitirince düşüneceğim ne yapacağımı.
 </p>
 <p>
 </p>
 <p class="MsoNormal">
  -Ne hakkında?
  <span>
  </span>
 </p>
 <p>
 </p>
 <p class="MsoNormal">
  Söylemem. Hem şiirin konusu mu olur? Bitirince bakacağız artık. Neyle ilgili olduğunu bilmiyorum ama ‘aslan’ kelimesi geçiyor içinde en çok.
 </p>
 <p>
 </p>
 <p class="MsoNormal">
  -Samanyolu Televizyonu’nda yayımlanan Beşinci Boyut ve Büyük Buluşma’da senaristlik yapmışsınız.
 </p>
 <p>
 </p>
 <p class="MsoNormal">
  Onları yazarken
  <span>
  </span>
  başka seyler de yazdım. Para karşılığı yapılan işler bunlar. Televizyonla ilgili yaptığım her iş için söylenebilir. Leyla ile Mecnun hariç. Çünkü kendime ait hissediyorum onu.
  <span>
  </span>
  Kendim oturup izlerim. Bir sürü şey yaptım. Deli Yürek’te de 90 bölüm treatment yazdım. Berivan dizisini Sermiyan Midyat’la beraber yazmıştık. Beş Maymun Çetesi gibi garip bir işte yer aldım. Reklamlar da buna dâhil. Kendine ait bir şeyler ortaya koyana kadar piyasaya girersin, bir sürü yerde yazarsın, tutunmaya, yer etmeye çalışırsın. Bu iş böyledir. Eskiden sinemayla da ilgilenmezdim. Okul bitene kadar tek film izlemişimdir herhâlde. Mezuniyetten sonra karar verdim. Aradaki dokuz sene boyunca Kanal 7 ve Flash TV hariç, onlar da denk gelmedi, neredeyse tüm kanallarla iş yaptım. O yaşlarda seçme hakkın yoktur.
 </p>
 <p>
 </p>
 <p class="MsoNormal">
  -Ekşisözlük’te okudum, ‘Onur Ünlü cumhurbaşkanı olsun’ demiş biri. Kimileri sizi çok severken kimileri sizden hazzetmiyor. Ne düşünüyorsunuz?
 </p>
 <p>
 </p>
 <p class="MsoNormal">
  O arkadaş uçmuş biraz. Bu aslında iyi bir şey. Beğenen neden beğendiğini biliyor, beğenmeyen de aynı şekilde. Bundan dolayı filmlerim de net. Filmin nasıl olduğunun bilinmemesinden iyidir. Film iyidir ama sevmeyebilirsin, sevmediğin filme kötü film diyemezsin. Çünkü beğeni öznel bir kıstastır.
 </p>
 <p>
 </p>
 <p class="MsoNormal">
  - Bütün filmlerinizde rahatsız eden karakterler var. Kötü diyemeyiz ama sevimsiz geliyor? Neden?
 </p>
 <p>
 </p>
 <p class="MsoNormal">
  İnsana benzediği için rahatsız oluyor izleyen. İnsan zaaflarını gizler. Karakterleri yazarken zaafları mümkün olduğunca en çabuk öne çıkaracak şekilde yazıyorum. Sokaktaki insanı o şekilde görsen nefret edersin, kimseyi sevmezsin. İnsanlar çirkinler, pisler yani, tamamına yakını nefsinin elinde oyuncak olmuş. Polyannacı bir karakter olursa alay konusu olur. İyi insan sıkıcıdır. O karakterler aslında salt kötü değiller. İnsan gibi yani, hem iyi hem kötü yönleri var. İnsana benzetmeye çalışıyorum, inandırıcılık duygusu kazandırmak için. İnsanların hep bir tarafları kırıktır. Çünkü nefis var. Bu gelgitleri nefis yaşatır. Neyse ya, ne bileyim ben alt tarafı senaristim.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31013-dunyayi-sevmeyi-hep-kucuk-gordum.html), [web.archive.org (arşiv bağlantısı)](http://web.archive.org/web/20111219075453/http://www.aksiyon.com.tr:80/aksiyon/haber-31013-dunyayi-sevmeyi-hep-kucuk-gordum.html)
