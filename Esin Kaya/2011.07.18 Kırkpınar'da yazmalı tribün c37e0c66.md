# Kırkpınar’da yazmalı tribün

*Esin Kaya 2011.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span lang="EN-GB">
    650 yıllık gelenek Kırkpınar Yağlı Güreşleri, bu sene de kıran kırana mücadelelere sahne oldu. Ata sporu, erkek işi addedilen, kimilerinin
   </span>
   <span>
    burun kıvırdığı yağlısert, maskülen güreşin sıra dışı kadın seyircileri giderek çoğalıyor.
   </span>
  </font>
 </div>
 <div id="newsText">
  <font class="detail-text">
   <p>
    <table cellpadding="0" cellspacing="0">
     <tbody>
      <tr>
       <td>
        <p class="2011gomme">
         <span>
          K
         </span>
         <span>
          ocaman yeşil sahanın dört bir yanında baş başa vermiş, birbirinin koluna bacağına sarılmış, hepsi aynı renk ‘kispet’ giymiş cüsseli vücutlar parlıyor. Tribünler, eski Roma arenalarındaki gladyatör seyircileri kadar ateşli. “Ne yapıyor bu adamlar?” diye soruyorum, niçin ve nerede olduğumu unutup. Sonra cazgırın manidar sesiyle kendime geliyorum: “Pehlivan, pehlivan güreş edenlere yardım eder Hazret-i Yaradan, hani Ali hani veli, pirimiz üstadımız Hazreti Hamza’dır belli...” 650 yıldır süren Kırkpınar Yağlı Güreşleri, yine ilginç manileriyle, kıran kırana mücadeleleriyle meraklılarına üç günlük bir şölen yaşattı.
         </span>
        </p>
       </td>
      </tr>
     </tbody>
    </table>
    <p class="2011yenimetin">
     <span>
      Dünyanın en eski spor organizasyonlarından biri kabul edilen yağlı güreşleri stadyumdan izlemenin duygusu başka. Edirne’nin dayanılmaz yaz sıcağında her şeyi unutuyor, bir kadın olarak ‘en az meraklı olduğunuzu zannettiğiniz’ müsabakayı gözünüzü kırpmadan izliyorsunuz. Yüzlerce erkek sporseverin arasında onlarca kadından biri olduğunuzu düşünmeden tuttuğunuz pehlivan lehine alkışlamaya başlıyorsunuz. Sonra, altı yaşından beri Kırkıpınar’a gelen altmış yaşındaki amcalarla tanışıyor ve yağlı güreşe karşı tutkulu merakı daha iyi anlıyorsunuz.
     </span>
    </p>
    <p class="2011yenimetin">
     <span>
      Pehlivanı, ağası, cazgırı, yağcısı, bezcisiyle yağlı güreş, başlı başına bir kültür. Yaklaşık iki ton zeytinyağının tüketildiği bu seneki güreşlerde öne çıkan başka bir mevzu da dopingdi. Gençlik ve Spor Genel Müdürü Yunus Akgül, Güreş Federasyonu Başkanı Bekir Çeker, Kırkpınar Ağası Seyfettin Selim, konuşmalarında geçmiş yıllara atıf yaparak dopingle mücadele konusunda hassas davranacaklarının sözünü verdi. Aynı esnada sahada açılış yürüyüşünü gerçekleştirmek için bekleyen miniklerin kendi aralarında kavgavari güreşleri ise görülmeye değerdi.
      <span>
      </span>
     </span>
    </p>
    <p class="2011yenimetin">
     <span>
      Tarihî efsanelerle dolu Kırkpınar’ın Er Meydanı ve çevresi her sene 4-10 Temmuz tarihlerinde panayır havasına bürünüyor. Geçmişte Kırpınar Ağası’nın hamilik ettiği turnuvayı 1946’dan bu yana Edirne Belediyesi yürütüyor. Kırkpınar Şenlikleri, profesyonellere teslim edildiği takdirde, dünyanın farklı yerlerinden sporseverlerin ilgisini çekebilecek coşkuya ve orijinalliğe sahip. En azından bir taraftan belediye bando takımı diğer yandan Roman davulcuların aynı anda farklı ritimlerde müzik yaptığı acemi açılış seremonisi baştan organize edilebilir. Türkiye’nin farklı illerinden akın eden güreş meraklıları göz önünde bulundurularak bir konaklama planlaması ise elzem gibi. Çünkü 15 yıldır şehre gelip gidenlerin şikâyeti aynı. Kamp kurulan Selimiye Camii tuvaletleri yetersiz, çadır kuracak alan yok, oteller dolu, bilet fiyatları yüksek... Daha önce cumhurbaşkanlarını ağırlayan Kırkpınar, 650. yılda Başbakan Tayyip Erdoğan’ı konuk ederek önemini korumuşken daha fazla özeni hak ediyor.
     </span>
    </p>
    <p class="2011yenimetin">
     <span>
      Gelin biz asıl konumuza, tribünlerdeki kadınlara dönelim. 60’larında iki başörtülü teyze ve yanlarında eşleri olduğu belli iki adam oturuyor. Ellerinde çekirdek, yüzlerinde tebessüm, gözler pürdikkat çim sahada. Beytar ve İnce aileleri İzmit’ten gelmiş. Kocaeli Büyükşehir Belediyesi Güreş Takımı antrenörlerinden birinin annesi Ayşe İnce. Memleketlerinde herkesin yağlı güreşe meraklı oluğunu söylüyor. 11 yaşında güreşmeye başlayan evladının peşinde senelerdir Edirne’ye gidip gelmiş. “Kırkpınar, güreşler, çok hoşuma gidiyor.” diyor. Komşusu Şevkiye Beytar’ı da son üç senedir peşinden sürüklüyormuş. Beytar’ın güreşler için izne çıkan asker oğlu Mutlu da 7-8 sene güreşmiş. Genç adam, hiçbir şeyin Kırkpınar’ı izlemek kadar zevk vermediğini dile getiriyor.
     </span>
    </p>
    <p class="2011yenimetin">
     <span>
      Biraz ötede yan yana dizilmiş dört kadın dikkat çekiyor. Feriha Narin, dört kız kardeşi ve yeğeniyle birlikte gelmiş. Nadir rastladığımız Edirneli güreşseverlerden. Biz konuşurken 15 yaşındaki yeğen, “Beni zorla getirdiler!” diye araya giriyor; ama annesi susturuyor. Feriha Hanım, özellikle çocukların karşılaşmasını seyretmek için geldiklerinin altını çiziyor. Daha hareketli ve heyecanlı buluyorlarmış. Bir saat süren başpehlivan güreşlerinin sıkıcı olduğunu düşünüyorlar. Hele müsabaka bir de puanlamaya kalmışsa... Sabahtan akşama kadar hiç susmayan Roman davulcu ve zurnacılar, kadınları güreşlere çeken sebeplerden biri. Ama fanatik kadın seyirciler de yok değil. Antalya’dan gelen 100-150 kişilik bir grup var. İçlerinde geçen senenin başpehlivanı Mehmet Yeşilyeşil’in sadece 35 akrabası bulunuyor. İşte o kalabalığın içinde iki genç kadın var ki, ellerinde yenilenin üstünü çizdikleri pehlivan listeleri, üzerlerinde spor kıyafetler, belli ki bilinçli güreş meraklıları. İkisinin de eşi Belek Belediyesi Güreş Klubü’nde antrenör. Altı senedir Kırkpınar’ı tatile çevirmişler. Antalya’dan arabalarla yola çıkıyor, Afyon kaplıcalarında konaklıyor, İstanbul’da iki gün tarih ve alışveriş gezisi yapıp Edirne’ye ulaşıyorlar. Yanlarında minik oğulları ve kızları da var. Nazlı Korkmaz, “Güreşi bilmeyen seyirci zevk alamaz.” diyor ve ömürde bir kez de olsa Kırkpınar’ı yaşamak gerektiğine inanıyor. İlkokuldaki oğlu Kürşat da minderde Türkiye üçüncüsüymüş. Nazlı Hanım, göbekli pehlivanların geçmişte kaldığından bahsediyor, eğer güreş ‘sıkıysa’ izlemenin zevkli olduğunu dile getiriyor. Ona göre ferdî sporlar arasında tenisle beraber en çok efor sarf edilen spor dalı güreş. Güreşte satrançta olduğu gibi zekice ve planlı davranmalı, fiziksel refleksler çok güçlü olmalı. Fulya Aksoy, evlendikten sonra güreş dünyasına girmiş. Ama bundan şikâyetçi değil. Geçen senenin başpehlivanı Mehmet Yeşilyeşil ve bu yılki altın kemerin sahibi Ali Gürbüz’ün kendi kulüplerinden yetiştiğini gururla ifade ediyor. Aksoy’a göre güreşçinin çevresi fedakâr olmalı. Hanımlar eşleriyle iki aydır görüşemiyor. Kış boyunca süren yoğun antrenman döneminde ise ancak günün sonunda bir araya gelebiliyorlar. Bunun yanında iyi beslenmesi elzem olan güreşçinin eşi veya annesi çok iyi yemek yapmalı. Eşlerinin etsiz yemeği ağızlarına almadıklarından şikâyet eden hanımlar, ayrı kaldıkları Kırkpınar öncesi iki ay boyunca sebze diyetine girdiklerini söylüyor. Bu sıra dışı fanatiklerle tanışınca favorilerini sormadan ayrılmıyoruz. Yine Belek Grubu’ndan isimler sayıyorlar. Ama cümlelerini “Allah nasip ettiyse” şeklinde bitiriyorlar.
     </span>
    </p>
    <p class="2011yenimetin">
     <span>
      Antalya grubunu bulmuşken, dolaşıyoruz tribünlerde. Yöresel ağızla konuşan, beyaz yazmalı bir teyzenin yanına varıyoruz. Ayşe Hanım, Yeşilyeşil’in annesi. Yanında bir diğer oğlu, erkek kardeşi, yeğeni ve torunu var. Başlıyor başpehlivanı anlatmaya: “Her anne babadan pehlivan doğar mı? Güçlüdür benim oğlum, çok güzel yemek yer. Her gün et ister, ha bir de yumurta. Çocukken zeytinyağına bulanıp güreşten geldiğinde saatlerce banyoda keselerdim onu. Bir de çok inançlıdır. Namazını kılar. Her şeyin Allah’tan geldiğine inanır.” Annenin bu sözleri, felsefesi Bektaşi geleneğine uzanan pehlivanlığın hâlâ manevi değerlere bağlı kaldığının kanıtı. 16 yaşındaki kuzen Merve de güreşleri hararetle takip ediyor. Kuzenini incittiklerinde çok zoruna gidiyormuş.
     </span>
    </p>
    <p class="2011yenimetin">
     <span>
      Türkiye’nin güreş başkentleri Antalya, Samsun, Ordu, Manisa gibi illerden seyircilerin doldurduğu koltuklarda ülke dışından gelenler de vardı. Amerikalı Allison MacDoneill ve eşi Brad, turist görüntülerine rağmen kalabalığın içinde hiç de sırıtmıyordu. İrlanda asıllı, iki senedir İzmir’de yaşayan çift başpehlivanların her birini tanıyor. Ayrıca kurallara da vâkıflar. 40’ındaki Allison’ın heyecanı görülmeye değer. Neden geldiklerini merak ediyoruz. Sadece Kırkpınar’da rastlayacakları bu manzarayı çok farklı bulmuş. Yağlı güreş seremonisini biraz Yeni Zelenda’nın Haka dansına biraz da ragbiye benzetseler de tümüyle ilginç olduğunda hemfikirler. Güreşçilerin giydiği özel pantolon, ‘kispet’i çok beğenen Allison, pehlivanların birbirlerine karşı tavırlarının kardeşçe olmasından çok etkilenmiş. Yağlı güreşin aksine Amerikan güreşinin vahşi kurallarla yapıldığını kabul ediyor.
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=977E10649C7CE23DC8B8F29B18C78563?newsId=29984), [web.archive.org (arşiv bağlantısı)](http://web.archive.org/web/20121224005231/http://www.aksiyon.com.tr:80/aksiyon/newsDetail_getNewsById.action;jsessionid=977E10649C7CE23DC8B8F29B18C78563?newsId=29984)
