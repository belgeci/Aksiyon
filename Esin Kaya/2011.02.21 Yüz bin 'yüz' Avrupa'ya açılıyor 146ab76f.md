# Yüz bin ‘yüz’ Avrupa’ya açılıyor

*Esin Kaya 2011.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birkaç idealist müzisyen, fotoğrafçı, marangoz... Tek amaç için bir araya geldiler: 21. yüzyıl insan suretini fotoğraf yardımıyla arşivlemek, bunu gelecek nesillere aktarmak. Fotoğraflar, önümüzdeki günlerde de Avrupa yollarına düşecek.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Geçen hafta Yeni Cami Hünkâr Kasrı’nda bir sergi açıldı. İstanbul Ticaret Odası (İTO) AB Bilgi Merkezi ve Yüz Bin Yüz adlı proje ekibinin işbirliğiyle. ‘Çeşitlilikte Birlik’ temalı etkinliğin ismi ‘İNSANBUL’.
    </p>
    <p class="MsoNormal">
     İlk duyduğunuzda ‘Ne demek bu yüz bin yüz?’ diye soruyorsunuz. Bilmece gibi. Binlerce fotoğraf, hepsi siyah beyaz. Anlamakta zorlanıyorsunuz. Çünkü bizim görebildiğimiz çılgın ve büyük bir projesinin küçük bir parçası. Bütünü ancak sergide boyacı sandığının ardından gülümseyen çocuğu, itfaiye erini, Hintli kadını, çıplak ayaklı Saadet Işıl Atasoy’u, çocuklarını etrafına toplayan kerli ferli aile babasını, kravat ceketli bir bürokratı görünce anlıyorsunuz. Tebessümü yüzünden düşürmeyen, diyalog kurmaya iştahlı, nazik Yüz Bin Yüz ekibini gördüğünüzde kafanız iyice aydınlanıyor.
     <span>
     </span>
    </p>
    <p class="MsoNormal">
     Yüz Bin Yüz bugüne kadar ağırlıklı İstanbulluların simalarını belgeledi. Dil, din, ırk, cinsiyet, yaş, ekonomik sınıf, eğitim düzeyi fark etmeksizin 8 bin insanı kadraja aldı. Yakın zamanda Türkiye’nin diğer illeri ve dünya ülkelerine açılmayı planlıyor. Fotoğraflardaki; mekânsızlaştıran beyaz fon, açısı gücü sabit ışık, hazırlık yapılmadan verilmiş tam boy pozlar önyargılardan arınmış ‘saf’ insana işaret ediyor. Hiçbirinde ismin, mesleğin ne olduğuna dair yazılı ibare yer almıyor. Ama çekim öncesi bu bilgiler yazılı ve sesli kaydediliyor. Bu kadar çok insanı bir araya getiren proje aslında sosyal bilimciler için eşi bulunmaz bir saha. Dolayısıyla, bir sosyoloğun, sözlü tarihçinin meseleyi zenginleştireceğine inanıyorlar. Projeye 20 yıl gibi uzun bir ömür biçilmiş. Sınırlara sığmayan, ucu Papa’ya, İngiltere Kraliçesi’ne ulaşması arzulanan bir ideal. ‘Ömrümüzü vakfettik’ diyor Yüz Bin Yüz ekibi. Bu zamana kadar hiç sponsor desteği almamışlar. Kendi maddi imkânlarıyla yol almışlar.
    </p>
    <p class="MsoNormal">
     Proje sözcüsü Herman Artuç, Yüz Bin Yüz’de fotoğraf ön planda gibi gözükse de çekim öncesi sürecin çok değerli olduğunu dillendiriyor. Örneğin ekip, gittiği kurumlarda patrondan çaycısına, güvenlikçiden temizlik görevlisine kadar farklı mevkiden, kültürden herkesi çalışmaya dâhil ediyor. Bu ortaklık, aynı coğrafyada hayatı paylaşan ama bazen bunun farkına dahi varamayan insanları birbiriyle tanıştırıyor. Hiçbir çalışanı atlamamak için mekâna misafir olmalarının bir sebebi de bu. Proje, çekim öncesi maketler, jazz müziği, video gibi işitsel görsel çalışmalar ve interaktif sunumlarla ev sahiplerine anlatılıyor. Fotoğrafların, tüm dünya insanlarına bir selam niteliği taşıdığı ve ülke ülke dolaşacağı vurgulanıyor. Yeri geldiğinde mini bir sergiyi mekâna taşıyorlar. Bu sayede ikna süreci kısalıyor. Bu esnada gözlem ve sohbetler meselenin anlaşılmasında önemli. Zaman zaman iki gün boyuca aynı mekânda kalıyor, hep beraber yiyip içiyorlar. Projenin yaygınlaşıp tüm insanlığa mal olabilmesi için bu anlatım sürecinin payı büyük. Aslında fotoğraf, işin sonuç kısmı. Çekim öncesi diyaloglar ve etkinlikler projenin şiar edindiği ‘İnsan kendini yalnızca insanda tanır’ sloganını bir nevi somutlaştırıyor.
    </p>
    <p class="MsoNormal">
     Önümüzdeki günlerde ‘İNSANBUL’ sergisini 27 Avrupa Birliği başkenti meydanına taşımak istiyorlar. Herman Artuç, bu tür etkinlikleri ‘ülke ve insan tanışmaları’ diye yorumluyor. Bürükselli bir itfaiye eri İstanbullu meslektaşını tanısın, Parisli bir kadın Mardinli hemcinsini bilsin diye. Diyaloğun kilidini açan ise tebessüm. Bebeklikten kalma bir beden dili olan bu eylem halis insan hâlinin bir yansıması.
    </p>
    <p class="MsoNormal">
     Sergilerin Türkiye ve AB ilişkileriyle örtüştüğüne, sürece katkı yapacağına inanıyorlar. Devlet Bakanı ve Başmüzakereci Egemen Bağış, bazı devlet bakanları bu sebeple projeye destek veriyor. Onların da fotoğrafları sergileniyor. Takımda ikisi fotoğrafçı altı kişi var. Ama hiçbiri ismi Yüz Bin Yüz’ün önüne geçsin istemiyor. Yaptıklarının aidiyet duygusundan uzak, bireycilik yerine bir topluluk hissiyle ilgili olduğu görüşündeler. Felsefelerinden bahsederken Mevlânâ, Gothe, Yunus’un ve daha nicelerinin sözlerini dillerinden düşürmüyorlar. Müzik ise başka bir esin kaynakları.
     <span>
     </span>
    </p>
    <p class="MsoNormal">
     Yüz Bin Yüz proje arşivinin bir kısmına web adreslerinden ulaşmak mümkün. Muhtemelen 100 yıl sonra gelecek neslin 21. yüzyıl insan profili hakkında bilgi edinmesi için de bir tık yeterli olacak.
    </p>
    <p class="MsoNormal">
    </p>
    <p class="MsoNormal">
     Bugüne kadar kimleri fotoğrafladılar?
    </p>
    <p class="MsoNormal">
     Agos Gazetesi, Karadeniz Ekonomik İşbirliği Örgütü (BSEC), Doğan Holding, TRT, Açık Radyo, Türkiye Ermeni Patrikhanesi, Türkiye Paraolimpik Olimpiyat Takımı, Posta Gazetesi, Sirkeci Fotoğrafçı Esnafı, İstanbul 2010 Avrupa Kültür Başkenti Ajansı, Surp Prgiç Ermeni Hastanesi, Akbank Sanat, Düşler Akademisi, Beyoğlu İtfaiyesi, Akbank Sanat, Doğan Kitap &amp; Doğan Egmont, Bahçeşehir Üniversitesi Sosyoloji Bölümü, İstanbul Hollanda Başkonsolosluğu, Fener Rum Patrikhanesi,
     <span>
     </span>
     Babylon Performance Center, Avrupa Birliği Genel Sekreterliği (ABGS),
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=28736), [web.archive.org (arşiv bağlantısı)](http://web.archive.org/web/20120927111035/http://www.aksiyon.com.tr:80/aksiyon/newsDetail_getNewsById.action;jsessionid=60B6514069B7E79EF1C8B9BEBD9B9562?newsId=28736)
