# Tavvuk, artık franchise yumurtluyor!

*Esin Kaya 2013.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Keskinoğlu, 2010’da açtığı restoran zinciri için hedef büyüttü. Franchise vermeye başlayan Tavvuk, mağaza sayısını 100’e çıkaracak.
  </font>
 </div>
 <div id="newsText">
  <font class="detail-text">
   <p>
    Tavukçuluktaki 50 yıllık tecrübesini ‘Tavvuk’ markasıyla restoranlar zincirine taşıyan Keskinoğlu, hedefleri büyüttü. 2,5 yıl önce müşteriyle buluşan Tavvuk markası, bu güne kadar aldıkları 500 franchise talebinden sonra, ince bir elemenin ardından başvuruları değerlendirmeye başladı. Franchise yatırım maliyeti ortalama 300 bin TL. Bedelini ise 35 bin avro belirleyen Keskinoğlu, bir de aylık net ciro üzerinden yüzde 4 royalty (telif/patent hakkı) ve yüzde 1 reklam ücreti talep ediyor. İstanbul’daki 7 mağazanın dışında, önümüzdeki günlerde Gaziantep, Antakya ve Kayseri’de yeni Tavvuk’lar müşteriyle buluşacak. Global fast food zincirlerine rakip olma iddiasındaki restoranlar nitelikleriyle benzerlerinden ayrılıyor. Yemeklerde kullanılan tavuk, yumurta, zeytinyağı gibi malzemeler tedarikçi firma yerine Keskinoğlu ürünlerinden gidiyor. Bu da maliyeti azaltıp daha ucuza doyabilme imkânı sağlıyor. Bunun yanında fast food dışında ızgara, çevirme, çöp şiş gibi geleneksel lezzetler menünün bir parçası. Tavvuk ve tavukçulukla ilgili daha fazlasını Keskinoğlu Şirketler Grubu Yönetim Kurulu Başkanı Keskin Keskinoğlu’ndan dinledik.
    <p>
     -Müşteri Tavvuk’a neden gelmeli?
     <p>
      Türk damak tadına uygun, sağlıklı ürünler sunan, ailecek uygun fiyata güzel yemekler yenebilecek bir zincir olma niyetindeyiz. Üç jenerasyon, 50 yıldır tavukçuluk yapıyoruz. İşin her aşamasına vâkıfız. Damızlık civciv üretiminden, tavuğun beslenmesine kadar her şeyi takip edebiliyoruz. Tavvuk, yüzde 100 Türk sermayeli bir zincir. Bütün ürünlerimiz helal ve elle kesim. GDO’suz hammadde ile beslediğimiz, serbest dolaşımla büyüyen tavuklarımız, hayvansal yağ kullanılmadan pişiriliyor. Ayrıca hizmette farklılarımız var. Diğer fastfood zincirlerinde plastik çatal, kağıt tabaklarda servis yapılırken, biz porselen ve metal kullanmayı tercih ediyoruz. Menülerimizde kızartmaların yanında daha az yağlı, hafif seçenekler var. Sınırsız gazlı içecek opsiyonumuz ve yemekten sonra çay ikramımız mevcut.
      <p>
       -En fazla ciroyu hangi mağazanız yapıyor?
       <p>
        Mağaza başı ciromuz günlük 3 bin lira civarında. Bütün mağazaların ciroları birbirine yakın. Ortalamada cironun yüzde 15’i eve servis. En çok tercih edilen ürün çevirme piliç, dürüm ve kalça şiş. Ürünler müşteri geldikten sonra hazırlanıyor. Her mağazada toplam 12 çalışanımız var. 100 mağaza hedefimize ulaşırsak, 1200 kişi istihdam etmiş olacağız. İşten çıkış oranımız çok düşük, diğer fastfood zincirlerine göre. Her geldiğinde aynı personeli görünce müşteri mutlu oluyor.
        <p>
         -Son yıllarda, antibiyotik verildiği, büyüme hormonu enjekte edildiği söylentileriyle tavuk eti itibar kaybına uğradı. Bu iddialar için ne diyorsunuz?
         <p>
          Asılsız söylentiler. Meseleyi anlatayım. İki tip tavuk var: Yumurtalık ve broiler etlik. Yumurtalık olan 16. haftada yumurta vermeye başlıyor. 65. haftada randımanı yüzde 70’lerin altına düştüğü için ekonomikliğini yitiriyor ve kesime gidiyor. Köy tavuğu da deniliyor bunlara. 1,5 yaşında olduğu için geç pişiyor. Normal tencerede 3 saat sürüyor pişmesi. Lifli olduğundan eti sert oluyor. Etlik broilerin ise ırkı farklı, yumurta vermiyor. 4 kilo yem yiyip iki kilo et üreten, 45-60 gün arasında kesilen bir cins. Hormon, büyütme faktörüne gelince; bunları tavuğa enjekte yoluyla vermelisiniz. Günde 360 bin tavuk kesiyor, 600 ton et üretiyoruz. Böyle bir şey yapmak istesek bir o kadar adam tutmamız lazım. Ayrıca hormon kullanılsa dahi etkisi 60 günde başlıyor. Zaten tavuklar o vakte kadar kesiliyor. Yumurtanın içine ise hiçbir şey katamazsınız.  GDO’lu soya ve mısır girmesi yasak Türkiye’ye. Avrupa’da 9 genin kullanımı serbestken Gıda, Tarım ve Hayvancılık Bakanlığı sadece 3 tanesine izin veriyor ülkemizde. Tesislerde devletin görevlendirdiği, sürekli değişen veterinerler var. Gelen her partiden hayvanı alıp inceleyip bir sıkıntı varsa imha yetkisine sahipler. İş bu kadar kontrol altında. İki kızım var; 1,5 yaşında ve 4 aylık. Büyük olan her gün iki yumurta yiyor. 101 yaşında vefat eden dedem de yumurtasını eksik etmezdi. Kendimizin yemeyeceği hiçbir şeyi üretmeyiz.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=35986), [web.archive.org (arşiv bağlantısı)](http://web.archive.org/web/20140921064337/http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=35986)
