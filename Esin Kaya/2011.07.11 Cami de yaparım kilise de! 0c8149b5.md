# Cami de yaparım kilise de!

*Esin Kaya 2011.07.11*

<font class="agenda2NewsSpot">
 <p class="BasicParagraph">
  <span lang="EN-GB">
   Patrikhane, cami, kilise ve cemevi...Hepsinin mimarlığını da yaptı. Ermeni asıllı Malatyalı Kevork Özkaragöz’e göre dinî mekânların tasarımı özel hassasiyet istiyor.
  </span>
 </p>
</font>
<font class="newsDetail">
 <p>
  <p class="BasicParagraph">
   <span>
    İstanbul 2010 Avrupa Kültür Başkenti Ajansı (AKB) istifalar, tartışmalar ve icraatlarla dolu bir sürecin ardından kapandı. ‘Kültür başkenti’ unvanının İstanbul’a ne kazandırdığı sorusu bir tarafa, yapılan restorasyon, renovasyon ve rölöve çalışmaları kadim kentin tarihî mirasını canlandıracak nitelikte. Onarımdan geçen 64 eser için toplam bütçenin yüzde 49’u kullanılmış. Bu tarihî yapılar arasında pek konuşulmayan biri var ki Türk toplumuyla ilgili bazı gerçeklere işaret ediyor: Surp Vortvots Vorodman Kilisesi. Eser, AKB ve Ermeni cemaati işbirliğiyle onarılıyor ve bir kültür merkezine dönüştürülüyor. Kilisenin kendisi kadar restorasyon mimarı Kevork Özkaragöz’ün yaptığı işler de dikkat kesilmeye değer. Ermeni asıllı Özkaragöz, kilisenin yanı sıra cami ve cemevi üzerine de çalışmış biri.
   </span>
  </p>
  <p class="2011gomme">
   <span>
    Özkaragöz, 6 yaşındayken ailesi ile Malatya’dan İstanbul’a göç eder. Anadilini bilmeyen babası, oğlunun Ermeni okullarında okuyup dilini öğrenmesini ister. Bezciyan İlkokulu’nu bitirir. Aile geleneğini devam ettirip İstanbul Teknik Üniversitesi’nde mimarlık eğitimi alır. Özkaragöz’ün babası marangoz, dedesi
    <span>
    </span>
    yapı ustasıdır. Hatta dedesinin babası, Malatya’daki camilerin minberini yapmış. Taşçiyan soyadını taşıyan babaanne tarafı da taş ustalığından gelmeymiş.
    <span>
    </span>
   </span>
  </p>
  <p class="2011gomme">
   <span>
    “Bugüne kadar havalimanı, hastane dışında her şeyi tasarladım!” diyen Özkaragöz’e göre tasarlanması en zor grup yapıları özel konutlar. Çünkü kullanıcı standardı yok, müşteriye özel. Özkaragöz’ün meslek hayatında ayrı bir yere koyduğu din temalı projelerinden ilki Okmeydanı’ndaki Hacı Bektaş Veli Cemevi ve Kültür Merkezi. 1994’te dönemin Şişli Belediye Başkanı’nın davetiyle çalışmanın parçası olur. 90’larda şimdiki kadar konuşulmayan Alevilik kültürü Özkaragöz için yabancıdır. Özellikle zihinsel hazırlık aşamasında, dört ay boyunca cem ayinine katılır, Alevilik konusunda araştırmalar yapar. Göztepe’deki Şahkulu Sultan Dergâhı’nı ziyaret eder, dedelerle uzun sohbetler yapar. Sonunda modern formlarda bir yapı oluşturur. Yanlış şehirleşmiş bir bölgede bu yeni bina mahallelinin ilgisini çeker. Kolayca benimserler. Özkaragöz, inşaat tamamlandıktan sonra da cemevi ayinine katılır, dede postuna oturur. Yabancısı olduğu kültüre girmekten de mutludur.
   </span>
  </p>
  <p class="2011gomme">
   <span>
    Şu sıra devam eden cami projesi de Özkaragöz’ü heyecanlandıran işlerden biri. Gönen’deki cami ile yolu, belediye binasının mimarlığını yapmaya başlaması üzerine kesişir. Başbakan Erdoğan’ın açılışını yaptığı yapı çok beğenilir. Bunun üzerine Gönen Belediye Başkanı ona küçük ölçekli bir mahalle camii projesi teklifi sunar. Özkaragöz, yine ön çalışmalar yapar, imamlarla görüşür, camilerdeki sıkıntıları öğrenir. Bu interaktif
    <span>
    </span>
    iletişim esnasında mahallelinin dilinden düşmeyen yapının tipolojisiyle ilgili bir şey olur ve “Modern cami mi yapacaksınız?” sorusu sorulmaya başlanır. Bunun üzerine mimar, bir ilki gerçekleştir ve çizdiği projeyi semt ahalisinin onayına sunar. Beğenmezlerse başka bir proje tasarlayacaktır. Çizimler mahalle kahvesine asılır. Muhtar, ihtiyar heyeti ve halka fikirleri sorulur. Proje ertesi gün ağız birliğiyle kabul edilir, “Ne zaman başlanacak?” diye merakla belediyeye telefonlar yağar. Özkaragöz’e göre kullanıcının proje sürecinin içinde olması önemli. Özkaragöz, Türkiye’de cami mimarisiyle ilgili ciddi sorunlar olduğunu düşünüyor. Ona göre, Cumhuriyet’ten bu yana o eski muhteşem Osmanlı eserlerinin kötü taklitleri yapılıyor. Hem oranlarıyla hem de bugünkü yapı teknolojisiyle uyumsuzluk sistemi zorluyor. Sokaktaki insan dahi modern mimarili cami istiyorsa bu konu uzmanlarca irdelenmeli. Modern yapı sanatından izler taşıyan Gönen’deki caminin etrafına bir de kent meydanı düzenlenir. Kubbe kullanmazlar. İbadet anında konsantrasyonu bozmayacak şekilde ışığın içeriye girişine dikkat edilir. Su elemanı, şadırvan oturma grupları ve kafeterya gibi tamamlayıcılar etrafı duvarlarla çevrili olmayan camiye açılıp kent kültürüne yakışır bir dizayn oluşturulur.
   </span>
  </p>
  <p class="2011gomme">
   <span>
    Kevork Özkaragöz’ün dinî temalı binalarla bir bağı var adeta. Bu alanda ilk restorasyonunu 1999 depreminde zarar gören Ermeni Patrikhanesi’nde gerçekleştirir. Uzmanlığı olmasa da tarihe, eski materyale, el işine saygıyı gerektiren restorasyonun yeni yapı mimarlığından farklı sorumluluklar taşıdığının farkında. İbadethane tasarlamanın insanı heyecanlandırdığını ifade ediyor. Her inanca göre ‘Tanrı’ ile buluşma mekânlarını tasarlarken kendini o inanca mensupmuş gibi hissediyor. Toplumsal ve kamusal değer taşımasından ötürü ‘gözbebeğim’ dediği işleri; dinî mekânlar.
   </span>
  </p>
  <p class="2011gomme">
   <span>
    Başta değindiğimiz Surp Vortvots Vorodman’ı anlatamadan olmaz. ‘Gök gürültüsünün çocukları’ anlamına gelen yapının mazisi 1828’e dayanıyor. Ünlü saray mimarı Krikor Balyan’ın elinden çıkan eser, Ermeniler için önemli. Tarih boyunca İstanbul Ermenilerinin yoğun yaşadığı Kumkapı bölgesinde yan yana duran üç kilise kompleksinden biri. Ortada Meryem Ana, denize doğru Vorodman, solunda Surp Haç Kilisesi ve aralarında iki küçük şapel yer alıyor. Diğer yanında tarihî Bezciyan İlöğretim Okulu, hemen karşılarında ise Patrikhane... Bu türden bir kompleksin İstanbul’da başka örneği yok. Yapıldığı dönem, yönetimi ve işletimi Kudüs Patrikliği’ne bağlıdır. Dünyada dört önemli patriklik makamı mevcut. Sıralama Ermenistan’daki Eçmiyazin, Kudüs, Şam’daki Antilyas ve İstanbul Patrikliği şeklindeyken, Osmanlı’nın gücüyle İstanbul makamı hepsinden güçlü hâle gelir. Kumkapı’daki kompleksin içindeki tamamen ahşap Vorodman ne kadar sadeyse, İstanbul Patrikliği’ne bağlı Meryem Ana Kilisesi öylesine görkemli ve gösterişli. Özkaragöz bu farklılığı; hiyerarşinin yapı diline yansıması olarak yorumluyor. Ama Vorodman, özgün hâlini en çok muhafaza eden yapı. 100 yıldır ibadete kapalı. Kilisenin restorasyon hikâyesi 1998’de başlıyor ama bütçe bir türlü denkleştirilemiyor. 2006’da İstanbul’a Avrupa Kültür Başkenti unvanı verileceği gündeme geldiğinde, girişim grubu Ermeni Patrikhanesi’nin de aralarında bulunduğu azınlık vakıflarını ziyaret ediyor. Görüşmede Vorodman için hazırlanan proje Ajans’a sunuluyor. Çalışma Brüksel’de ilgiyle kabul ediliyor. Yüksek lisansını Fener Rum bölgesi üzerinden ‘tarihî çevrelerde yeni yapı yorumu’ konusunda gerçekleştiren Özkaragöz, projenin kabulü sayesinde tezini alana uygulama fırsatı buluyor
   </span>
  </p>
  <p class="2011gomme">
   <span>
    Vorodman’ı önemli kılan bir özelliği de vakıf mülkiyetiyken kamudan mali yardım alması. Bu durum Cumhuriyet tarihinde bir ilk. Özkaragöz, Ermeni cemaatinin Vorodman’ın onarımını sadece bina restorasyonu olarak görmediğini ifade ediyor. Ona göre bu aynı zamanda zihinsel bir restorasyon.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29943-186-cami-de-yaparim-kilise-de.html), [web.archive.org (arşiv bağlantısı)](http://web.archive.org/web/20111231040840/http://www.aksiyon.com.tr:80/aksiyon/haber-29943-186-cami-de-yaparim-kilise-de.html)
