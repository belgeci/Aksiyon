# AVEA’dan rekor büyüme

*Esin Kaya 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avea, 2013  yılının ikinci çeyreğinde, 1 milyar TL üzerinde toplam gelir elde ederek yüzde 30’u akıllı telefon kullanıcısı olmak üzere abone sayısını 13,9 milyona çıkardı.
  </font>
 </div>
 <div id="newsText">
  <font class="detail-text">
   <p>
    GSM sektörünün en hızlı büyüyen operatörlerinden Avea, 2013 yılı ikinci çeyrek dönem finansal sonuçlarını açıkladı. Rakamlara göre Avea; toplam gelir, kişi başı konuşma süresi, abone başı aylık gelir, toplam müşteri sayısı ve müşteri tabanındaki akıllı cihaz sahiplik oranında gösterdiği büyüme ile rekor kırdı. Finansal veriler Avea’nın tek çeyrekte 1 milyar TL üzerinde toplam gelir elde ettiğini gösteriyor. Bu dönemde toplam gelirini geçen yılın aynı dönemine göre yüzde 17 oranında artıran Avea, EBITDA’da (faiz amortisman vergi öncesi kârlılığı) yılın ikinci çeyreğini yüzde 49 oranında artışla 129 milyon TL ile kapattı. Avea CEO’su Erkan Akdemir, 2013 birinci çeyrekte ‘Toplam abone büyümesi’, ‘Faturalı abone oranı’, ‘Numara taşıma net kazanımı’, ‘Data gelir büyümesi’, ‘Akıllı cihaz penetrasyonu’ ve ‘Toplam ARPU (Abone başı aylık gelir)’ gibi sekiz alanı lider tamamladıklarını hatırlatıyor. 2012 senesinde Avrupa’da mobil pazar geliri yerinde sayarken hatta yüzde 0,5 küçülürken; ülkemizde ortalama yüzde 11 büyüdü. Avea’nın büyüme oranıysa yüzde 13 olarak gerçekleşti. Toplam mobil internet gelirini bir önceki yılın aynı dönemine göre yüzde 43 artışla 132 milyon TL’ye çıkaran şirket, akıllı cihaza sahip müşteri oranını da 11 puanlık artışla yüzde 30’a yükselti. 1 Ocak-30 Haziran 2013 tarihli endeks verilerine göre; erkekler kadınlara göre yüzde 24 oranında daha fazla data kullanımı gerçekleştirmiş. Avealı gençler sosyal medya sitelerinden sonra en çok haber ve video sayfalarını ziyaret ederken, profesyoneller alışveriş ve haber sayfalarına yönelmiş. Buna ek olarak, Avealı profesyonellerin en çok data kullanımı yaptığı iller; ilk üç büyükten sonra Adana, Mersin ve Gaziantep olarak sıralanıyor.
    <p>
     İkinci çeyrek dönemde kendilerini en çok gururlandıran konulardan birinin de AR-Ge’de olduğunu belirten Akdemir, Avrupa Birliği Çerçeve Programları Araştırma Fonu desteğiyle 5G’nin geleceğini şekillendirmek üzere kurulan konsorsiyumda yer alan 8 kurumdan biri olduklarını ifade ediyor. Konsorsiyum, geçen günlerde üçüncü toplantısını Avea ev sahipliğinde İstanbul’da gerçekleştirmişti. Avea, MOTO (Mobile Opportunistic Traffic Offloading) Projesi adı altında çalışmalarını başlatan konsorsiyumda Avrupa ülkelerini temsil eden tek mobil operatör olarak yer aldı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36212-16-aveadan-rekor-buyume.html), [web.archive.org (arşiv bağlantısı)](http://web.archive.org/web/20130907180734/http://aksiyon.com.tr/aksiyon/haber-36212-16-aveadan-rekor-buyume.html)
