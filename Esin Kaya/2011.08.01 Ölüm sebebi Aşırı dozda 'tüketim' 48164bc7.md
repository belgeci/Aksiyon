# Ölüm sebebi: Aşırı dozda ‘tüketim’

*Esin Kaya 2011.08.01*

<font class="agenda2NewsSpot">
 <span>
  “Bir daha hiç içmek istemiyorum. Sadece bir arkadaşa ihtiyacım var.”
  <span>
  </span>
  diyordu 27 yaşındaki Amy Winehouse. Kapitalist sistem ise ona aradığı arkadaşı bulmak yerine, ölümüne ‘tüketmeyi’ tercih etti.
 </span>
</font>
<font class="newsDetail">
 <p>
  <p class="BasicParagraph">
   <span lang="EN-GB">
    <span>
     <span>
      24
     </span>
     <span>
      Temmuz pazar günü televizyonların, internet sitelerinin son dakika bilgisi İngiliz şarkıcı Amy Winehouse’un ölümüne dairdi. Geçen haftanın gündem başlıkları, köşe yazıları, facebook, twitter mesajları da aynı konuyla meşguldü. Winehouse’u tanımayanlar dahi, müzisyenin hayatındaki başarıların, başarısızlıkların ‘trajik’ yorumlarına doydu. İngiltere’nin lüks semtlerinden Camdan’daki malikânesinde ölü bulunan Winehouse’un vefat sebebi otopsi yapılsa da hâlâ açıklanmadı. Ama aşırı doz uyuşturucu madde kullanımı sebeplerin başında dillendiriliyor. Bu ölüm haberi dikkatleri bir kez daha, modern zamanların sıkça konuşulan ‘şöhret ve madde bağımlılığı’ ilişkisine topladı.
     </span>
    </span>
    <p>
    </p>
   </span>
  </p>
  <p class="2011yenimetin">
   <span>
    Yerli veya yabancı, başı narkotik polisiyle derde girmiş, yolu rehabilitasyon merkezlerine düşmüş ünlü simalar hep var olsa da günümüzde daha bir görünür hale geldi. Şöhretli isimler ‘ayıp’ları ortaya çıkınca eskiden camiadan ‘afaroz’ edilme tehdidiyle karşılaşırdı, fakat şimdi daha çok görüntüleniyor, daha çok seyrediliyorlar. Onları teşhir edene daha çok para kazandırıyorlar. Geçen ay Belgrad konserinde sarhoş halde ayakta duramayan Winehouse’un korumalarınca sahneye itilmesi bu tek taraflı pazarlığın son örneklerden biri. Amerika’dan üreyip dünyaya yayılan ‘şöhret - kapital düzen - kötü alışkanlıklar’ üçgenine dair ruh bilimcilerin söyleyecek sözü var.
   </span>
  </p>
  <p class="2011yenimetin">
   <span>
    Prof. Dr. Kemal Sayar, şöhretin Batı dünyasında insanları kült statüye yükselttiğini söylüyor. Ona göre, üne yön veren istikamet, alan duygusu olmazsa kişiye afet olarak geri dönebilir. İnsan bir süre sonra kendine tapınmaya başlar. Sayar, Anadolu jargonundaki ‘Oldum demek, öldüm demek’ iç muhasebesini hatırlatıyor. Batının popüler kültürü icat ettikten sonra ünlüleri sadece ortaya koydukları ürünlerle değil, tıpkı bir roman, replika gibi hayatlarıyla birlikle piyasaya sattığına değiniyor. Paparazzi kavramının ortaya çıkışı, Hollywood temalı şovlar, MTV kültürü her şeyin müzik, sinema ve sanattan ibaret olmadığının ispatı aslında. İnsan bu derece egoların parlatıldığı zaman diliminde ikona dönüşüyor. O egoya yön verecek kararlılıktan, güçten mahrum olunca da hayatları şaşıyor. Sayar, bu süreci ‘narsizmin çukuruna düşmek’ şeklinde yorumluyor. Ona göre kişi iç dünya ile dış dünyanın gerilimini taşıyamıyor. Örneğin dışarısı ona ‘tanrı’ gibi muamele ederken, kendi içindeki sıkıntılara çare bulamıyor. Çünkü güçlü gibi davranmak zorunda hissediyor kendini. Adeta şöhret zehirlenmesi yaşıyor.
   </span>
  </p>
  <p class="2011yenimetin">
   <span>
    Müzik eleştirmeni Naim Dilmener’e göre, şöhretler sıkıntı ve mutsuzluklara rağmen şöhretten kaçmak istemiyor. Aslında istense kaçış yolları mevcut. “Kaçmak istiyorum” diyen de ‘hem ağlarım hem giderim’ halinde hayatı sürüklemek istiyor. Fakat Dilmener, Winehouse’un durumunu farklı görüyor: “O, ‘alın dünyanızı başınıza çalın’ demek istedi ve dedi.”
   </span>
  </p>
  <p class="2011yenimetin">
   <span>
    Şöhret zehriyle kendinden geçen insan, baş edemediği iç sıkıntılarını unutturacak, onu bulunduğu ortamdan soyutlayacak alkol ve uyuşturucuya başvurabilir. Kemal Sayar ‘sahte cennet’ şeklinde yorumluyor uyuşturucu sonrasındaki duyguyu. Kişi kimyasal kullanarak popüler kültürün yoksullaştırdığı içsel boşluk duygusunu gidermeye çalışıyor. Kimi zaman bu, üretimi körüklemek arzusuyla gerçekleşiyor. Uyuşturucu maddeler kişilerin zaman zaman algılarını açsa da vücuttan temizlendiği anda çöküşe sebep olup depresyon yaşanabiliyor. Sayar, “Manevi anlamda vecd hali yaşayamayan, gerçek ruhsal tatmini yaşamamıştır” diyor ve temel problemin anlam kaybı ve kaybolmuşluk hissinden kaynaklandığının altını çiziyor.
   </span>
  </p>
  <p class="2011yenimetin">
   <span>
    Psikoterapist Çağatay Öztürk, ünlülerin madde bağımlılığına daha eğilimli olduğu tespitini yapıyor. Sebeplerini şu şekilde sıralıyor: “Daha marjinal yaşıyorlar. Sosyal ortamlarında madde kullanımı daha yaygın, sosyalleşirken madde kullanımını bir araç olarak görüyorlar. Gece hayatının içinde çok daha fazla yer alıyorlar, şöhretlerinden bunaldıklarında uyuşma ihtiyacı hissediyorlar. Üretkenliği ve sahne performanslarını güçlendirmek için kullanıyorlar ancak bu bir aldatmaca.”
   </span>
  </p>
  <p class="2011yenimetin">
   <span>
    Meselenin psikolojik boyutu böyleyken, toplumsal yozlaşmaya işaret eden bir başka yanı yukarıda bahsettiğimiz şöhret ve her şeyin pazarlanabilir görüldüğü kapital sistem arasındaki ilişki. Üç yıl evvel Perihan Mağden’in kaleme aldığı yazı konuyla ilgili ince detaylar içeriyor. Winehouse’un annesi, 2008 yılında kızı ilk uyuşturucu komasına girdiğinde basına Amy’nin cenazesini tasarladığına dair demeçler vermişti. Aynı zamanlar, daha çocuk yaşta müzik piyasasına adım atan Britney Spears’ın uyuşturucu ve alkol bağımlılığından rehabilitasyon merkezine yattığı konuşuluyordu. Mağden, yazısında iki ünlü kadının annelerine kızıyor, “Alıp çocuğunu (yaşı kaç olursa olsun bebek bebektir) kaçıracaksın ortamlardan” diyerek suçlunun sadece şöhret tacirlerinde olmadığını söylüyordu. Mağden’e göre, nasıl ilkel toplumlar bakire kurban etmek isterse sunaklarında, ‘ileri kapitalist ilkelliği’nde her üç-beş yılda ‘ışıltılı’ bir çocuk/bebek, star kurban edilmek isteniyordu. Britney ve Amy endüstrilerini, ‘kurban müessesesi’ şeklinde niteliyordu. Teşhircilik ve ötekileştirmede rol oynayan medyaya da iki çift lafı vardı Mağden’in. Bu iki isim o kadar çok gözetleniyor ki, ruhları nazarlardan paramparça oluyor. İki ‘kadınçocuğa’ dokunan meşhur oluyordu. Fazla şöhretten ölümün kıyısına bırakılmışlardı. Avcıların elinden kurtulup kurtulamayacaklarını soran Mağden, “Öldü ölecek, çıldırdı çıldıracak, aşırı dozlandı dozlanacak” ifadesiyle bir nevi kâhinlik yapıyordu.
   </span>
  </p>
  <p class="2011yenimetin">
   <span>
    Naim Dilmener’e göre, şöhretli ya da şöhretsiz, zengin ya da fakir, işsiz ya da işli fark etmez, bu çocuklar çok mutsuz. Tek bir suçlu var; o da kapitalizm. Bu sistem, herkesi öğütüyor, parçalıyor ve bir kenara fırlatıyor. İnsana, hem de yüzüne karşı bir ‘hiç’ olduğunu, bu kadar şiddetli haykıran başka bir sistem/düzen yok. Parası yoksa, zengin değilse, yani çok harcamıyor ve birilerinin cebinin dolmasına katkıda bulunmuyorsa, sistemin tekerine çomak sokabilecek biri gibi görülüyor ve üstü çiziliyor. Üstü çizilenlerin bir kısmı da, teselliyi muhtelif kimyasallarda arıyor. Aslında bir tür protesto. Kendince düzene karşı ‘Al paranı/pulunu/takip edilmesi konusunda ısrar ettiğin yaşama biçimlerini tepe tepe kullan!’ der gibi. Dilmener, “Hiç şüphesiz yazık ediyorlar” diye tamamlıyor cümlesini.
   </span>
  </p>
  <p class="2011yenimetin">
   <span>
    Aslına bakılırsa, o atıf yapılıp duran sistemin, ‘27 yaş grubu’nu bizzat ürettiğini iddia etsek abartmış olmayız. Kurt Cobain, Jimi Hendrix, Janis Joplin, James Dean ve son kurban güçlü sesli, asi kadın Amy Winehouse aynı kulübün üyesiymiş. Şimdi bu isimleri sayarken, her birinin hem müzik dili hem de hayat tarzlarıyla sistemin karşısında durmaya çalışan kişiler olması cevabı hiç verilemeyecek başka soruları beraberinde getiriyor.
    <span>
    </span>
   </span>
  </p>
  <p class="2011yenimetin">
   <span>
    Aşırı dozdaki tüketim projeleri, Amy Winehouse’un yasal ölüm sebebi sayılır mı bilinmez. Ayık olduğu zamanlar kendini utangaç olarak niteleyen Winhouse’dan geriye 5 Grammy Ödülü ve şarkı sözlerinde biyografisinden kesitler koyduğu, milyonlar satan iki albümü kaldı. Tıpkı Back to Black’teki ‘Rehab’de “Bir daha hiç içmek istemiyorum. Sadece bir arkadaşa ihtiyacım var. Beni rehabilitasyona göndermeye çalıştılar. ‘Hayır, hayır, hayır...’ dedim.” gibi.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30066-200-olum-sebebi-asiri-dozda-tuketim.html), [web.archive.org (arşiv bağlantısı)](http://web.archive.org/web/20120105043420/http://www.aksiyon.com.tr:80/aksiyon/haber-30066-200-olum-sebebi-asiri-dozda-tuketim.html)
