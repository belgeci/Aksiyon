# Burdur bildiğiniz gibi değil

*Esin Kaya 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğumuzun Antalya’ya yakın olması ve kuruyan gölüyle bildiği Burdur’da tarım, hayvancılık ve turizm açısından büyük bir potansiyel bulunuyor. Burdur Müzesi’ni ve Sagalassos antik kentini görenler hayrete düşüyor.
  </font>
 </div>
 <div id="newsText">
  <font class="detail-text">
   <p>
    ‘Burdur’u nasıl bilirsiniz?” desek ne cevap verirdiniz? Bana sorarsanız; aklıma ilk Antalya’ya yakınlığı ve bir de kurumaya yüz tutmuş gölü gelirdi. İşte şehre dair bilinmezlikle çıktık yola. Bizi harekete geçiren, Garanti Bankası’nın 10 yıldır devam ettirdiği ‘Anadolu Sohbetleri’ idi. 83. toplantı, il geneli nüfusu yaklaşık 250 bin olan Burdur’da gerçekleştiriliyordu. Yerel yönetim, işletmeler, uzmanlar, akademisyenler bir araya gelip kentin potansiyelini ortaya çıkarmaya niyet etmişti. Mermercilik, hayvancılık ve turizm, ana gündemiydi toplantının.
   </p>
   <p>
    <img alt="" height="386" src="http://web.archive.org/web/20120930052330im_/http://medya.aksiyon.com.tr/aksiyon/2012/09/24/esin-burdur-3.jpg">
     <p>
      Dünya Gazetesi Başyazarı Osman Saffet Arolat’ın yönettiği sohbette, Burdurlu mermer ihracatçıları adına Osman Cavit Tunç konuştu: “Burada en değerli üretim maddelerinden biri, bej mermer.  Hiçbir coğrafyada benzeri yok. Dünya mermer rezervlerinin yüzde 40’ı Türkiye’de. Hammadde zenginliğimize rağmen dünyadaki üretim payımız yüzde 7. İhracat her yıl artıyor fakat çoğunluğu blok mermer olarak yapılıyor. Fiilen 70 ocak çalışıyor ülkemizde. Daha çok Çin ve Hindistan’a ihraç ediyoruz. Onlar da işleyip, kesip Amerika’ya satıyor. Peki, biz neden doğrudan batıya ihracat yapamıyoruz?”
      <p>
       Tunç’a göre, Çinli işçiler sabırlı, el melekeleri çok yüksek. Verimlilik onlar için her şeyden önemli. Türkiye’de tonlarca ağırlıktaki blokların nasıl kesileceği düşünülürken, Çin’de kırık, yıpranmış, küçük parçalar onarılıyor. Tunç, kurduğu Ar-Ge ekibiyle susuz mermer fabrikasının nasıl işleyeceğini araştırıyor. Bu şekilde üretimin kolaylaşacağını, problemlerin çözüleceğini ifade ediyor. Bir şeyi daha hatırlatmakta fayda var. Tunç’a göre, Burdur’un simgesi ve tarihten bu yana geçim kaynağı olan mermer ocakları sanıldığının aksine doğaya zarar vermiyor.
       <p>
        Burdur’un bir diğer ekonomik gücü hayvancılık. Ama hayvancılık  kırsaldan çıkıp işletmeye dönüşebilmiş değil. İşte bunu başarabilmiş işletmelerden biri, 1967’de kurulan İzmir’e bağlı Tire Süt Kooperatifi. Kooperatif Başkanı Mahmut Eskiyörük, Burdurlulara tecrübelerini aktarmak için toplantıdaydı. Kooperatif, ortakların üretim yapması için her imkânı sağlıyor, kalite değerine göre fiyatlandırma yapıyor. Ürünleri arasında 2 bin bakterilik süt bulduklarını belirten Eskiyörük, Avrupa’da en sağlıklı sütün 100 bin bakteri içerdiğini öne sürüyor. Tire Süt, köy bazlı organize hayvancılık projesiyle evlerle ahırları da ayırmış. Bünyesinde veterinerler, gıda ve makine mühendisleri çalışıyor. 30 yıllık çiftçilik yapan Eskiyörük’e göre çözüm, üreticinin tek başına değil, beraber hareket etmesinde. Halihazırda Türkiye’de sütün yüzde 90’ı küçük işletmelerde işleniyor. Dünyada ise yüzde 65’i çiftliklerde... Ülkemizde en büyük problemler; üretimin yarısının kayıt dışı olması, kalitesizlik, yem fiyatlarından ötürü maliyet yüksekliği, malın pazarlanamaması, istikrarlı bir tarım ve hayvancılık politikamızın olmaması.
       </p>
       <p>
        <img alt="" height="386" src="http://web.archive.org/web/20120930052330im_/http://medya.aksiyon.com.tr/aksiyon/2012/09/24/esin-burdur-5.jpg"/>
        <p>
         Eskiyörük’ün yakındığı bir başka konu da 2011’de çıkan serbest üretim ve teşvik yasalarıyla, emekli profesör, sermaye sahibi tüccar gibi hayvancılıkla ilgisi olmayanların çiftlik kurması. Bunun yanında üreticiler, yem fiyatlarını çok yüksek buluyor. Şu an Türkiye’de süt 86, yem 90 kuruş. Avrupa ülkelerinde ise 72’ye 44 kuruş. Rakamlar aradaki farkı açıklıyor. Çözümse çiftçilerin bir araya gelip üretim yapması, kendi markalarını oluşturması, çocuklara süt içme alışkanlığı kazandırılması. Çünkü hâlâ çok az süt içiyoruz.
         <p>
          Garanti Anadolu Sohbetleri’nin bir ayağı da Burdur’un kültürel zenginliklerini keşfetmek üzerineydi. Tarihi M.Ö. 8000 yılına dayanan Hacılar, insanlığın ilk yerleşik kent örneklerinden biri. Kazılarda çıkan eserler Burdur Müzesi’nde sergileniyor. Ağlasun ilçesinde seramik üretim ve ihraç merkezi olan, 1985’te Belçikalı arkeologlarca kazılan Sagalassos da Burdur’u turizm açısından özel kılıyor. Bu açık hava müzesi, UNESCO Dünya Mirası Listesi’ne girmeye aday. Ne var ki kent, Türk turizminin lokomotifi Antalya’ya yakın (120 km) olduğu için ıskalanıyor, tarihsel ve kültürel varlığını ekonomik değere dönüştüremiyor. Antalya’ya gelen turistler tatil boyunca otelden dışarıya çıkmıyor. Antalya’nın  ‘herşey dahil’ stratejisini değiştirmeden Burdur’un değer kazanması zor gözüküyor.
          <p>
           Toplantıya katılan Turizm Yatırımcıları Derneği (TYD) Başkanı Turgut Gür; Antalya, Isparta ve Burdur’un coğrafi bir küme kabul edildiğini ve turizm planlanmasının bu minvalde yapılması gerektiğini söylüyor. Ona göre bu kümenin aktörlerinin şartları eşit değil. Bu sebeple bölgede rekabete ve strateji planına ihtiyaç var. Yatak kapasitesi Antalya’da 496 bin, Isparta’da 5 bin 250 ve Burdur’da 1630. Tahminî konaklama cirosu ise dolar bazında 3,5 milyar, 5 milyon ve 880 bin şeklinde sıralanıyor.
          </p>
          <p>
           <img alt="" height="386" src="http://web.archive.org/web/20120930052330im_/http://medya.aksiyon.com.tr/aksiyon/2012/09/24/esin-burdur-2.jpg"/>
           <p>
            Peki, Burdur’un turizmden pay alması için ne yapmalı? Öncelikle sektörel kümelenme ve uygulama komisyonları kurulmalı. Bölge ile ilgili sağlıklı bir kümelenme analizi yapılmalı. Makro düzeyde strateji planı ortaya konulmalı ve sürdürülebilir uluslararası rekabet avantajı sağlanmalı. Yani tanıtım atağına kalkılmalı, sadece eğlenceye yönelik değil, tarım ve kültür temalı festivaller düzenlenmeli. Çünkü Burdur Müzesi’ndeki tarihî zenginlik ne Paris’te ne İtalya’da ne de British Museum’da var.
           </p>
           <p>
            Anadolu Sohbetleri
            <p>
             10 yaşında
             <p>
              Garanti Bankası, sahip olduğu bilgi birikimini KOBİ’lere ve esnafa aktarmak için 10 yıldır Anadolu’yu dolaşıyor. İllerdeki sanayi ve ticaret odalarının işbirliğiyle şehrin ileri gelenleri ve sektörün uzmanları bir araya geliyor. Öncesinde Ortak Akıl Toplantıları düzenleniyor. Profesyoneller, ilin ve sektörün sorunlarını ortaya koyup çözüme yönelik projeler öneriyor.
              <p>
               Garanti Anadolu Sohbetleri yolculuğu 2002 yılında Gaziantep’te başlamış. 2001 ekonomik krizinin etkilerini en fazla hisseden KOBİ’lerin, aynı oranda krizden en hızlı çıkma potansiyeline sahip olduğunu görmüşler. Bu sebeple sohbetlerde söz verilenler yine KOBİ’ler olmuş. Şimdiye kadar 61 ilde 83 toplantı düzenlenmiş. 130 bin kilometre yol katedilmiş.
               <p>
                Peki, bu toplantılar, yapılan ile ne kazandırmış? Kulağa fazlasıyla idealist gelse de uygulanabilirliğini gördüğümüz örnekler mevcut. Mesela; Mersin buluşmasında bahsedilen ‘lojistik köy’ kurulmasına ilişkin öneriler, toplantıyı dinleyen valinin ilk adımıyla hayata geçmiş. Daha sonra aynı lojistik master planı Samsun’u da harekete geçirmiş. Bundan iki sene evvel Antakya’da gerçekleşen buluşma kent için yeni ufukların açılmasına sebep olmuş. Antakya Valiliği’nin koordinasyonuyla turizm seferberliğine girişilmiş, uluslararası fuarlara iştirak edilmiş.
                <p>
                 Bugüne kadar en fazla ziyaret edilen şehirler Trabzon (fındık) ve Antalya (turizm). Mesela bu toplantılar esnasında Antalya’nın başka bir potansiyeli keşfedilmiş. Kesme çiçek üretiminde çok zengin olan şehir, 2016’da Botanik Expo’ya ev sahipliği yapacak. Garanti Bankası Genel Müdür Yardımcısı Nafiz Karadere, Anadolu’daki zenginliğin göz ardı edildiği görüşünde. Bir sonraki hedefleri Iğdır’a gitmek ama otel bulamıyorlar. Karadere, Türkiye’nin yüzde 90’ını gezmiş ve en fazla Burdur’un tarihî zenginliğinden ve Gaziantep’in dinamizminden etkilenmiş. Amasya ve Mardin’i de ayrı tutuyor. Özellikle kadın girişimcileri onu şaşırtmış. Garanti’nin her sene düzenlediği kadın girişimciler yarışmasında yaklaşık 7 bin kişinin içinden doğulu kadınların finalist olması tesadüf değil ona göre. Mardin’de taş ocağı işletip başarı kazanan bir işletmeciden bahsediyor.
                 <p>
                  Aslına bakılırsa Garanti Anadolu Sohbetleri fitili ateşliyor, gerisi şehirde yaşayanların vizyon ve hayal gücüne kalıyor.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33669), [web.archive.org (arşiv bağlantısı)](http://web.archive.org/web/20120930052330/http://www.aksiyon.com.tr:80/aksiyon/newsDetail_getNewsById.action?newsId=33669)
