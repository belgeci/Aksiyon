# GAP İnşaat’tan Türkmenistan’da büyük proje

*Esin Kaya 2013.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kars-Tiflis-Bakü demiryolunun entegrasyonu ile tüm Avrupa’dan Orta Asya Cumhuriyetleri’ne yapılacak taşımacılık hizmetleri Türkmenbaşı Uluslararası Limanları’ndan  geçecek.
  </font>
 </div>
 <div id="newsText">
  <font class="detail-text">
   <p>
    Çalık Holding bünyesindeki GAP İnşaat’ın Türkmenistan’ın Hazar Denizi kıyısındaki Avaza bölgesinde inşa edeceği ‘Türkmenbaşı Uluslararası Deniz Limanları’ projesinin temelleri atıldı. Bölgeyi bir lojistik üssü ve turizm merkezine dönüştürecek yatırımın toplam saha oturum alanı 1 milyon 209 bin 400 metrekare. Türkmenbaşı Gurbanguli Berdimuhammedov’un başlattığı kalkınma hamlesinde önemli rol oynayacak proje, feribot ve yolcu terminali, konteyner terminali, genel kargo limanı, dökme yük limanı, gemi yapım ve onarım tersanesi inşasını, var olan Ro-Ro ve polipropilen terminallerinin de genişletilmesini kapsıyor. 133 bin 830 metrekare kapalı alana sahip olacak kompleksin toplam rıhtım uzunluğu 3 bin 600, tren hatları ise 5 bin 300 metre olacak. Projenin inşaatı 4 yıl sürecek. Tesislerde 1350 kişiye iş imkânı sunulacak, yan sanayi ile birlikte toplamda 4 bin kişilik bir istihdam oluşturulacak. Yılda 300 bin yolcu ile  75 bin adet araca hizmet verecek. Bunun yanında Yolcu Terminal Binası ile  yolcuların konaklaması için 50 yataklı bir otel proje dâhilinde. Yeşil Liman (Green Port) standardına uygun olarak planlanıp, Hazar Denizi’ndeki canlıların ve ekolojinin korunması için her terminalde biyolojik arıtma tesisi bulunacak. Türkmenbaşı Uluslararası Deniz Limanları projesi, sadece Avaza’nın gelişen turizm sektörüne katkı sağlamayacak. Proje kapsamında kurulacak tersane ile Türkmenstan, Hazar’daki gemilerini kendisi üretecek. Kars-Tiflis-Bakü demiryolunun da projeye entegre edilmesiyle tüm Avrupa’dan Orta Asya Cumhuriyetleri’ne yapılacak taşımacılık hizmetleri bu limandan geçecek ve böylece Türkmenistan Asya’da önemli bir merkez haline gelecek. Temel atma törenine katılan Başbakan Tayyip Erdoğan, projeler tamamlandığında Londra ile Pekin arasında kesintisiz demiryolu ulaşımının gerçekleşeceğini hatırlattı. Avrupa’nın en batısı ile doğusu birbirine daha fazla yakınlaşacak. Erdoğan, Türkiye ve Türkmenistan’ın bu hat üzerinde stratejik transit ülkeler olacağını, bu liman sayesinde Hazar Denizi bölgesinin çok daha hızlı kalkınacağını, çok daha fazla istikrar ve refaha kavuşacağını ifade etti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3047C4BDF600826336B5781B5899842F?newsId=36385), [web.archive.org (arşiv bağlantısı)](http://web.archive.org/web/20130916082628/http://www.aksiyon.com.tr:80/aksiyon/newsDetail_getNewsById.action;jsessionid=3047C4BDF600826336B5781B5899842F?newsId=36385)
