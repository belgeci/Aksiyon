# MÜSİAD’ın 2013 Raporu: Cari açık problemine dikkat

*Esin Kaya 2013.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Güven Ekonomisinde Büyümenin Finansmanı’ başlıklı raporda, 2010 ve 2011’de  rekor büyümelere imza atan Türkiye’nin, yapısal sorunlarından ötürü büyüyen cari açık problemi hatırlatılıyor.
  </font>
 </div>
 <div id="newsText">
  <font class="detail-text">
   <p>
    Müstakil Sanayici İşadamları Derneği (MÜSİAD) 2013 Türkiye Ekonomisi Raporu’nu kamuoyu ile paylaştı. Ekonominin mevcut göstergelerini analiz edip ileriye dönük vizyon belirlemek amacıyla hazırlanan ‘Güven Ekonomisinde Büyümenin Finansmanı’ başlıklı raporda dikkat çekilen nokta finansman sorunuydu. Konvansiyonel olarak ele alınan ilk bölümler, geçmiş yıla dair verilerin detaylı bir değerlendirmesini, orta vadede beklentileri ve yapılması gerekenleri içeriyor. Rapordan birkaç öneri: “Bankacılığın projelere kredi veren sistemi benimsemesi. Kamu bankalarının yatırım bankacılığı faaliyetlerine ağırlık vermesi. Kamu projelerinin finanse edilebilir ölçeklere bölünmesi. Projelerin gerçekleştirilmesinde tabanın genişletilmesi. Enerji yatırımlarında orta büyüklükteki işletmelerin önünün açılması ve kamu-özel sektör işbirliklerinin daha fazla etkin kılınması.”
    <p>
     2012 Ekonomi Raporu’nun ana teması, Kalkınma Yolunda Yeni Eşik; Orta Gelir Tuzağı idi. Türkiye’nin orta gelir grubundan sıyrılıp, millî gelirde 25 bin dolarlık bir hedefe ulaşıp yüksek gelirli ülkeler arasına girerken karşı karşıya kalabileceği tuzaklar sıralanmış, bu tecrübeyi yaşayan ülkeler konuşulmuştu. Bu süreçte dikkat edilmesi gerekenler gündeme gelmişti. Bu seneki gündemi paylaşan MÜSİAD Genel Başkanı Nail Olpak, Türkiye ekonomisinin rakamsal olarak büyümesini önemsediklerini fakat bununla yetinmediklerini söylüyor. Gelirin ve refahın adil dağılımını sağlayacak makro ve mikro politikaların iktisadî, sosyal ve siyasî sahalarda verimli uygulanmasıyla sağlanacak bir kalkınma amaçladıklarını belirtiyor. Raporda 2010 ve 2011 yıllarında rekor büyümelere imza atan Türkiye’nin, yapısal sorunlarından ötürü kronikleşerek büyüyen cari açık problemi hatırlatılıyor. 2012 frene basma ve yapısal sorunlardan kaynaklanacak muhtemel riskleri kontrol altına alma yılıydı. Geçen yıl büyümeden fedakârlık yapılmış, yüzde 2,2’lik bir orana razı gelinmişti. Global kriz gelişmiş ülkeler için kayıplar anlamına gelirken, Türkiye gibi gelişmekte olan ekonomiler için büyümede yavaşlama demekti. Her şeye rağmen iki ay evvel dört ayrı derecelendirme kuruluşundan, 19 yıl aradan sonra tekrar, ‘yatırım yapılabilir’ kredi notunu almak en mühim kazanımlardan biriydi. Olpak’a göre, 2012’deki iktisat politikaları, ekonomimizi soğutma, riskleri kontrol altına almayı hedefliyordu. Nitekim, Türkiye’nin en büyük riski kabul edilen cari dengesi, küçülme eğilimine girip 50 milyar doların altına düştü. Türkiye’nin ihracatının yanında ithalata bağımlılığının yüksek olması ve tasarruf oranlarının düşüklüğü sebebiyle, ülkemiz finansman konusunda dışa bağımlılığını sürdürüyor. Bu durum, uzun soluklu koşuda dış kaynaklı risklere karşı kırılganlığın artabileceği anlamına geliyor. Bu sebeple raporun en önemli gündem maddesi, etkin ve verimli bir finansman politikasının ‘güven ekonomisine’ dayandığıydı. Rapor, finansman kaynağı oluşturulması konusunda öneriler ile özellikle ekonominin lokomotifi işletmelerin ve geleceği şekillendirecek girişim faaliyetlerinin finansal kaynaklara ulaşımındaki problemlerine değiniyor ve çözüm önerileri sunuyor.
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=35934), [web.archive.org (arşiv bağlantısı)](http://web.archive.org/web/20140921063813/http://www.aksiyon.com.tr:80/aksiyon/newsDetail_getNewsById.action;jsessionid=8AEA90627A5C48A54414E28A5E127DA0?newsId=35934)
