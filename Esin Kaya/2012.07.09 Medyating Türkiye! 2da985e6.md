# Medyating Türkiye!

*Esin Kaya 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimilerine göre Türkiye’de dergiler okunmuyor. Hem pazarlama hem medya dergiciliğinde iddiasını kuvvetlendiren Marketing Türkiye, klişeleri yıkmaya talip.
  </font>
 </div>
 <div id="newsText">
  <font class="detail-text">
   <p>
    Kapanan, format değiştiren, yayın periyodu uzayan yayınların ilk bakışta anlattığı bir şey var: Türkiye kamuoyunun haber dergiciliğine ilgisi kayboluyor. ‘Türkler okumuyor’ klişesi bir yana, yeni neslin internet haberciliğine merakı da her türlü basılı medyanın ömründen çalıyor. Fakat bu sonuçlar, habercilikte kamuoyunun nabzını tutabilen dergilerle aynı zamanda elektronik yayıncılığa ayak uydurabilen yayınlar için geçerli değil. Haber dergiciliği böyle kaynayan bir kazanken, haberciliğe merakını artıran bir dergi var ki isminin başındaki ‘marketing (pazarlama)’ ibaresini ‘reporting (habercilik)’ diye değiştirirse şaşırmayız. Genel Yayın Yönetmenliği’ni Günseli Özen Ocakoğlu’nun yaptığı ‘Marketing Türkiye’den bahsediyoruz. 15 günde bir yayımlanan dergi son dönemde ülke gündemine dair çalışmaları ve haber dosyalarıyla dikkat çekiyor. Dergi son sayısında da ilginç konulara değiniyor. ‘Süper Lig’in gerçek kazananı kim?’ haberiyle şike davasına dolaylı bir bakış atıyor. ‘Kahraman muhabir, süper yazara karşı’ başlıklı yazı ‘sokak-köşe yazarı’ tartışmalarına değiniyor. ‘Hangi seçim kampanyası daha etkili’ haberi geçen yılki seçimlerde siyasetin kullandığı ürün odaklı iletişim stratejilerini masaya yatırıyor. ‘Medyanın gündemiyle halkın gündemi örtüşüyor mu?’, ‘Ortadoğu’nun parlayan yıldızı Türkiye’, ‘Ana akım medya değişiyor mu?’, ‘Mehmet Baransu: Beni yüksek maaşla susturmak istiyorlar’ gibi makalelerle ekonomi haberlerinin yanında gündemi yakalamaya çalışıyor. Genel Yayın Editörü Ocakoğlu, önümüzdeki haftalarda benzer haber ve araştırma dosyalarını daha sık göreceğimizi ifade ediyor.
    <p>
     Marketing Türkiye, kendini ‘Bütünleşik pazarlama’ dergisi olarak tanımlıyor. Eğer medya, pazarlamanın bir parçasıysa, medyada olup bitenler de onların ilgi alanı dâhilinde. Hâliyle politika, kültür, spor, teknoloji alanlarındaki gelişmelerle toplumsal olaylar derginin içeriğini etkiliyor. Dergi, bir nevi disiplinler arası geçişi kolaylaştırıp daha zengin bir içerikle yeni okuyuculara ulaşmayı hedefliyor. Ocakoğlu, haber dosyaları arttıkça abone sayılarında artışın olduğunu vurguluyor. Gündem ve pazarlamanın iç içe geçtiği bir haber örneği veriyor: “Mesela muhtemel kürtaj yasağı koruyucu alandaki markaların stratejilerini nasıl etkileyecek?” Marketing Türkiye, 15 günde bir yayımlansa da kurduğu internet televizyonu (Marketing Türkiye TV) sayesinde ülke gündemindeki meseleler hakkında anında tavır belirleme şansı yakalıyor. Sokak röportajları, özel söyleşiler ve haberlerle, medya, reklam, pazarlama dünyasındaki son gelişmeleri yakalamaya çalışıyorlar. Her şeye rağmen uzun ve girift dosyaların dergisi değil Marketing Türkiye. Evet, gündemin nabzını tutuyor. Bunu yaparken bir düsturu var; araştırmaların sonuçlarından faydalanıyor. Polemikleri bu araştırmalar üzerinden başlatıyor. 4-5 araştırma şirketiyle işbirliği yapıyor ya da süreci kendi yönetiyor. Bu yolu son iki senedir bilinçli olarak seçmişler. Ocakoğlu, yöntemin dünyada benzeri olmadığını iddia ediyor. Talep etmeden onlarla çalışmak isteyen kurumların arttığını söylüyor. Marka, bu sayede farklı bir pazarın parçası olabiliyor.
     <p>
      Günseli Özen Ocakoğlu, yayın ekibi içinde kendi rolünü şöyle niteliyor: “Ben sokaktayım, masada oturmam. Kirlenen kişiyim. Beğenmeyenim. Sektördeki herkesle diyalog içindeyim.” Haber merkezinde kendi dâhil herkesin muhabir gibi çalıştığını, çok kavga etseler de yaptığı işten keyif aldığını söylüyor.
      <p>
       Anadolulu olmak!
       <p>
        Şu sıralar Marketing Türkiye cephesinde heyecan verici başka yenilikler var.  Ne mi oluyor? Herkes Anadolu’dan bir şey istiyor. Herkes oraya bir şey satmaya gidiyor. Ulusal markalar İstanbul’dan hazırladığını oraya dayatıyor. Bir yandan da ‘Anadolu Kaplanları’ fabrika kuruyor, üretiyor ama satamıyor. İşte bu tür problemleri çözme iddiasından ‘Marketing Anadolu’ doğdu. Amacı, Anadolu üreticisi ve tüketicisine karşı önyargıları kırmak, onları tanımak, “Anadolu’dan da dünya markası çıkacak” hayalini hızlandırmak. Ekip yine aynı. Marketing Türkiye’yi kastediyoruz. Ama burada bir işbirliği söz konusu. İstanbul dışındaki reklam ve halkla ilişkiler ajansları, ticaret ve meslek odaları, dernekler, vakıflar vs. Bu sayede ulusal markalar Anadolu’ya bir şey vermeye gidiyor. 1 Haziran’da piyasaya çıkan dergiye 40 ulusal marka destek veriyor.
        <p>
         Marketing Anadolu fikrinin mucitlerinden Ferruh Altun’a göre, bu çalışma bütün ekibin ruhunun arındığı bir proje. İlerleyen zamanlarda yayıncılıkla kalmayıp etüt çalışmaları yapacak, taşraya gidip workshoplar düzenleyecek, cep kitapçıkları çıkaracaklar. Altun, yüzde 12’lik büyüme hızıyla Türkiye’nin bir dünya markası çıkarma zamanı geldiğini düşünüyor. Ona göre, Anadolu çok güçlü. Güzel fikirleri var ama nasıl satacağını bilmiyor. Derginin satışı tıpkı kardeş yayın Marketing Türkiye gibi abonelikle yürüyor. Küçük kardeş başarısıyla büyük kardeşi geçer mi merak ediyoruz. “Ne vakit bu gerçekleşirse yerelden doğup global oynayan markalar yetişmiş demektir.” karşılığını alıyoruz.
         <p>
          Aslında Marketing Anadolu’nun felsefesi dergicilik sektöründe bir ilk. İstanbul’dan çıkıp yerele dağılan yayınların aksine, el birliğiyle Anadolu’da doğan KOBİ’lerin, yerel üreticilerin sektörün merkezi İstanbul’a seslenmelerine aracılık ediyor.
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33037-medyating-turkiye.html), [web.archive.org (arşiv bağlantısı)](http://web.archive.org/web/20120817162648/http://www.aksiyon.com.tr:80/aksiyon/haber-33037-medyating-turkiye.html)
