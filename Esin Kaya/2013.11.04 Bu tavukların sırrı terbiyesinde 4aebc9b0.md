# Bu tavukların sırrı terbiyesinde

*Esin Kaya 2013.11.04*

<div class="pNewsDetailMainContent ctx_content" itemprop="articleBody">
 <p>
  Tavuk Dünyası, AVM’lerdeki yeni lezzet duraklarından biri. Özellikle sosyal medya sayesinde kısa sürede marka bilinirliğini artırmayı başardı. Özel soslarla terbiye edilen helal kesim tavukların şimdiden fanatikleri var.
 </p>
 <p>
  Geçen yıl ilk şubesini İstanbul Maltepe sahilinde açan Tavuk Dünyası, alışveriş merkezlerinde tavuk sevenlerin yeni adresi. Markayı, yeme içme sektöründe 2003’ten beri faaliyet gösteren Özmar AŞ geliştirmiş. 19 ayda 57 şubeye ulaşan restoran zinciri büyüme hızıyla dikkat çekici. Yönetim kurulu üyesi Mustafa Kaya’ya Tavuk Dünya’sının sırrını sorduk.
  <p>
   -Markanın hikâyesini anlatır mısınız?
   <p>
    Özmar, 2000’lerin başında büyük restoran zincirlerinin bayiliklerini alan bir şirketti. Daha öncesinde ürün konsept geliştirme adına Ar-Ge çalışmaları yapıyorduk. Şubat 2012’de Maltepe sahilinde ilk şubeyi açtık. Şu an sözleşmelilerle beraber 57 şubeyiz. Açılması kesinleşen 41 tane daha var yıl sonuna kadar. İstanbul, Ankara, İzmir, Bursa, Kütahya, Urfa, Maraş, Samsun gibi illerde hizmet veriyoruz. Diyarbakır’da yakında faaliyete geçeceğiz. Yurtdışında Azerbaycan’ın başkenti Bakü’de varız. İkinci şubenin inşaatı sürüyor.
    <p>
     -Ülke dışında başka ülkelerde yatırımlara devam etmeyi planlıyor musunuz?
     <p>
      Hollanda’da restoran zinciri işleten bir şirketle görüşmelerimiz var. Yakında gidiyoruz. Fizibilite çalışması yapacağız. Uygun görürsek Hollanda pazarına gireceğiz. Hedef kitlemiz oradaki Türk nüfus. Ülkede tavuk tüketimi çok fazla ama döner şeklinde. Bizim konseptimizin farklılık oluşturacağını düşünüyoruz.
      <p>
       -Sizdeki tavukların sırrı ne?
       <p>
        En büyük farklılık bütün tariflerde tavukların ayrı soslarda marine (terbiye) edilmesi. Çeşitli baharat ve malzemeler giriyor bu sosların içine. Hepsi doğal. Tavuklar 12 saat içinde bekletiliyor. Öyle ki hayvanın sert olan göğüs kısmı yumuşacık, lokum gibi oluyor. Daha sonra vakumlu ambalajlarla şubelere sevk ediliyor, dondurulmadan. Tavuk tedarikimiz helal kesim yapan tavuk firmalarından. Sabit bir marka yok.
        <p>
         -En favori menü hangisi?
         <p>
          Markamızın kuruluşundan bir yıl sonra dağ kekikli tavuk diye bir ürün çıkardık. Çok favori. Sosyal medyada tutuldu. Formülü bizde saklı. Göğüs eti, belli bir marinasyondan geçiyor. Tavada 4 dakikada pişiyor. Piştikten sonra kaşarlı krema dökülüyor üzerine.
          <p>
           -Önümüzdeki dönemde AVM’lerde yapılanmaya devam mı edeceksiniz?
           <p>
            Maltepe’de sahilde, Samsun’da çarşı içerisindeyiz. Genelde AVM’lerde büyüdük. Türkiye’nin en iyi AVM’lerinin yüzde 80’ine girdik. Artık caddelere yöneleceğiz. Yeni yerler bakıyoruz. Cadde ve AVM yapılanması birbirinden çok farklı. Caddenin riskleri olabiliyor mevsimsel olarak. AVM’ler yazın serin ve kışın sıcak. İkisi arasında müşteri profili de değişiyor. Mesela caddede daha yüksek profil yakalanabilir. Çünkü metrekare büyüyor. Bu sebeple konsepti daha iyi yansıtabiliriz. Bu da mekânı daha çekici kılar, sosyoekonomik profili yukarı taşır. Tabii bu fiyatların değişeceği anlamına gelmez. Diğer yandan AVM’lerde de büyümeyi sürdüreceğiz.
            <p>
             -AVM’lere girmek neden zor?
             <p>
              AVM’ler, marka ismi bilinen firmaları bünyesine almak ister. Yönetim size güvenmeli. Kirasını ödeyebilecek nitelikte olmalısınız. İş yapmanız lazım. Tabii bizim bir farkımız vardı; geçmişten gelen tecrübemiz. Yaklaşık 10 yıldır AVM’lerle diyalog içerisindeyiz. Gıda ve restoran sektöründeydik. Çeşitli firmalardan bayilik aldık. Masanın iki tarafında da bulunduk. Bu yüzden ilk şubemizi açtıktan dört ay sonra 20’ye yakın sözleşme imzaladık. En büyük yabancı küresel firmalar franchise ile bu büyümeyi yakalayamadı. İlk yıl 30, ikinci yıl 57 sözleşme imzaladık. Merkezin ortaklığında veya bünyesinde bulunan 8 bayimiz var, geri kalanlar franchise.
              <p>
               -Son bir yılda cironuz nedir?
               <p>
                19 aylık bir markayız. Sözleşmelileri saymazsak toplamda 33 şubemiz var. 40 milyon TL yıllık ciromuz. Çalışan sayımız, yaklaşık 700.
                <p>
                 -Farklı konseptte restoranlarınız var mı?
                 <p>
                  Evet var. İlkini Vialand’da “Beyaz Tabak” ismiyle açtık. İçeriğini ‘alkolsüz dünya mutfağı’ diye tanımlayabiliriz. Onu da genişletmeyi planlıyoruz. Ama frenchaise vermeyi düşünmüyoruz şimdilik.
                  <p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-is/bu-tavuklarin-sirri-terbiyesinde_536931), [web.archive.org (arşiv bağlantısı)](http://web.archive.org/web/20160304144748/http://www.aksiyon.com.tr:80/eko-is/bu-tavuklarin-sirri-terbiyesinde_536931)
