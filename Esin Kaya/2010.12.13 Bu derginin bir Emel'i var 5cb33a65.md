# Bu derginin bir Emel'i var

*Esin Kaya 2010.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Emel Dergisi, 60 ülkeden okuyucusuna İngiltere'den sesleniyor. ‘21. yüzyılda hayat tarzını İslami prensipler ve etik değerler üzerine nasıl oturturum?’ sorusuna cevap vermeye çalışıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Derginin kapağında Kâbe'yi anlatan bir enstalasyon çalışması var. Başlık: Kâbe'nin Çekim Gücü… Kapağın ayrıntısında, dünyanın farklı ülkelerinde yaşayan sanatçılardan, bir yağlı boya çalışmasına, Klimt'i hatırlatan bir kolaja veya illüstrasyona rastlıyorsunuz. Gelecekte insanları nasıl bir hac yolculuğu beklediğine dair bir makale, bayramda gece gezmelerinde giyilebilecek şık kıyafet seçenekleri, Beyrut'ta antika eşyaların dünyasına yolculuk, Afganistan'daki Sovyet işgaline değinen ‘Kan ve Hediye’ isimli bir tiyatro oyunu, zorluklara rağmen gerçekleşen bir evliliğin hikâyesi... Saydıklarımızın hepsi İngiltere’den dünyaya seslenen ‘Emel Magazine’ adlı derginin kasım sayısından.
    </p>
    <p class="MsoNormal">
     2003'te ‘Müslüman Lifestyle' kategorisinde yayın hayatına başlayan Emel'in ismi de ‘Muslim Lifestyle' kelimelerinin baş harflerinin başına ve arasına ‘e’ harfi konularak oluşturulmuş. Arapçada ‘umut’, ‘rüya’ manasına gelmesi de anlamlı bir rastlantı. Dünyanın 60 ülkesinde abonesi var. Yakında Amerika, Malezya ve İngilizcenin yaygın olduğu bazı Arap ülkelerinde büro açmaya hazırlanıyorlar. Çocuk mağazalarında satışa sunulan çocuk eki de var. Evlilik temalı yeni bir dergi de yolda. Dünyada bir muadili olmayan Emel'in kurucusu ve editörü Sarah Joseph, Uluslararası Medya Sempozyumu için İstanbul'daydı. Yerli bir İngiliz olan Joseph, 16 yaşında İslam dinini kabul etmiş. Yükseköğrenimini “King’s College” adlı kilise okulunda teoloji üzerine almış. Master tezini “İslam’ı Seçen İngilizlerin Sosyolojik ve Antropolojik İncelemesi” konusuyla tamamlamış. BBC'nin radyo ve televizyonuna programlar hazırlamış. Genç Müslümanlara hitap eden ‘Trends’ isimli derginin editörlüğünü yapmış. Bu görevden sonra “İngiltere’deki ilk Müslüman kadın editör” unvanını almış. Georgetown Üniversitesi ve Ürdün’deki Kraliyet İslami Strateji Çalışmaları Merkezi’nce dünyayı etkileyen 500 Müslüman arasında gösterilmiş. Joseph, Bangladeş asıllı insan hakları savunucusu Mahmud Al Rashid ile evli. 3 çocukları var.
    </p>
    <p class="MsoNormal">
     Emel'in fikrî tohumları, 11 Eylül’ün Batı dünyasındaki sarsıcı etkisinin hüküm sürdüğü günlerde atılır. Joseph, kocasıyla birlikte üniversitelere gider, televizyonlara çıkar. İslam'ın terörizmle bağdaşmayacağını anlatır. Devamında bu çabaların olumsuz bir görüntü verdiğini hissederler. Savunmacı bir üsluptan vazgeçip verici bir tavır geliştirme kararı alırlar. Daha sonra ‘Biz kimiz ve kendi dinimizden, kültürümüzden insanlara ne verebiliriz?’ diye düşünmeye başlarlar.
    </p>
    <p class="MsoNormal">
     2000 yılından bu yana başlayan çalışmalar meyve verir, ‘Müslümanca hayat tarzı', ‘ahlaklı tüketim' gibi kavramlarla şekillenen Emel, 2003'te kurulur. Müslüman kimliğin hayatın her yerine nüfuz ettiğini savunup yalnızca politika ve dinî ritüellerden ibaret gözüken algısını ters yüz etme amacı güderler. Emel, Batı'nın algıladığı Müslüman stereotipinin (genelleme) dışında bir dünyayı anlatıyor. Emel'de ‘İslam yalnızca bir din değil, hayat tarzıdır' retoriğinden hareketle yiyecek, moda, iç mimari, ekonomi, insan hikâyeleri gibi konular işleniyor. İngiltere Başbakanı David Cameron, müzisyen Yusuf İslam, yazar Tarık Ramazan gibi ünlülerle röportajlara yer veriliyor. 21. yüzyıl dünyevi yaşantısının ‘Müslümancası'na dair ipuçları sunuyor. Ekonominin zekâtla düzelebileceğini söylüyor, ikinci el moda akımına övgüde bulunup Allah'ın tutumlu olmayı sevdiğini hatırlatıyor. Yeni nesil dijital eşyalarla haccın kolaylaşacağına değiniyor. Emel Dergisi'nin ilgi çekici haberleri arasında ‘Müslüman İsa', ‘II. Dünya Savaşı'nda Yahudileri koruyan Müslümanlar', ‘Eko-cihat' gibi konular var.
    </p>
    <p class="MsoNormal">
     Sarah Joseph, Emel'in dört temel prensibinden bahsediyor. İlki, ‘güven'. İnsanlar kendine, kimliğine güvendiği takdirde ‘mükellefiyet' duygusuna, yani ikinci prensibe sahip olabilir. Müslümanlar şimdilerde duraklamaya geçse de medeniyetleriyle dünya tarihine yaptıkları katkılar Emel'in motivasyonları arasında. Bu sorumluluk duygusu üçüncü prensibe götürüyor: ‘Ortak iyiler'. Sadece Müslüman dünyanın değil, bunun dışındakilerin İslam dininin ahlak anlayışından ve güzelliğinden alacağı pek çok şey var. Sonuncusu ise ‘iletişim'. Emel, bir medya olarak öncelikle insanları haberle buluşturmayı hedefliyor. Bir diğer hedefi ise Müslüman toplumları bir araya getirmek. Çünkü Emel, her ne kadar İngiltere'den dünyaya seslense de içeriği tamamen beynelmilel çerçeveye oturtulmuş.
    </p>
    <p class="MsoNormal">
     Çok basit ve hayatın içinden bir örnek; derginin moda sayfası. İslam ile modayı bağdaştıramayanlar olacaktır elbette. Bu durum Emel'in kurulduğu ilk yıllarda yönetimi tereddütte bırakmış. Moda haberleri verirken model fotoğraflarının kafalarını kesip yayımlamışlar. Gel zaman git zaman okuyucular bu fotoğrafları komik bulmaya başlamış.
     <span>
     </span>
     Bu sefer modelleri kaldırıp sokağa çıkmışlar, sıradan insanların, günlük hayatta ne giydiğini sayfalara yansıtmışlar. Güçlü görsellerle desteklenen bu haber tarzı özellikle gençlerin çok ilgisini çekiyor. Çünkü Mısır'da yaşayan biri, Amerikalı çağdaşının nasıl giyindiğini merak ediyor.
    </p>
    <p class="MsoNormal">
     Söz modadan açılmışken Sarah Joseph, bu ışıltılı dünyaya hiç de yabancı değil. Annesi Naomi Campell gibi top modellerin çalıştığı bir ajansın sahibiymiş. Bu sebeple
     <span>
     </span>
     şaşaalı, spot ışıkları altındaki hayatları çok iyi biliyor. Moda sektöründen mesleki anlamda ilham alıp almadığını merak ediyoruz. Tüm kadınların ve erkeklerin çok güzel, uzun, ince yapılı olduğu ajansı tanıdıktan sonra iç güzelliğin anlamına vâkıf olduğunu anlatıyor. 5 çocuk sahibi aynı zamanda kariyerinde başarılı ‘güçlü kadın' portresi çizen annesinden çok ilham almış. Joseph'in mükemmeliyetçi yönü de annesinden miras.
    </p>
    <p class="MsoNormal">
     Emel Dergisi'nin okuyucu kitlesi hayli çeşitli. Yüzde 15'i Müslüman değil. Bunun dışında politikacılar, Kraliyet mensupları, medya çalışanları takipçileri arasında. Okuyucularının yaş aralığı 25-40. Profesyonel ve iyi eğitimliler. İngiltere’deki tirajı yaklaşık 20 bin. İnternet siteleri ise günde 35 bin tık alıyor. Yakın zamanda derginin dijital versiyonu web adresinde okuyucularla buluşacak. Türkiye'de derginin az okunmasına şaşırıyor. Çünkü İngiltere'de tam tersi bir durum var. Gazetelerin tirajları düşüşte, sözüne itibar edilmiyor. Joseph, genel anlamda medyanın İngiliz toplumunu etkileme gücünün azaldığına dikkat çekiyor. Bunun bir nedeni de ‘internet'. Web siteleri haber alma ihtiyacını karşılıyor. Dergi ise seçtiği konular, metin tarzı ve özellikle görsel çekiciliğiyle gazeteden daha doyurucu.
    </p>
    <p class="MsoNormal">
     İngiliz medyasını anlamak adına ilginç bir örnek veriyor Joseph. Geçen günlerde tüm dünyayı sarsan WikiLeaks belgelerinden sızan haberleri, yalnızca bir gazete manşetten görmüş. Joseph bu durumu çok şaşırtıcı buluyor. İslam karşıtlığının haber retoriğine işlediği İngiltere basınının ‘ünlü kültürü' etkisi altında olduğuna değiniyor. İnsanlar David ve Victoria Becheam çiftiyle ilgileniyor, çılgın yarışmalar izliyor. Ona göre internet yayıncılığı medya için çok önemli bir gelişme. Ve en ‘demokratik' bilgi alma yöntemi. Sarah Joseph'le konuşurken söz dönüp dolaşıp kadın-medya-başörtüsü üçgenine geliyor. Zaten bildiğimiz fakat Türkiye'yle kıyasladığımızda düşündürücü hâle gelen bir gerçekten bahsediyor. İngiltere'de kadın hayatın her yerinde. Mevcut bir gazetenin genel yayın yönetmeni kadın. Sadece bununla sınırlı değil. Başörtülü bir kadın, Yüksek Mahkeme'de hâkim, üniversitede profesör, ünlü bir doktor olabiliyor. Bu her şeyin mükemmel olduğu anlamına gelmese de İngiltere, her türden ayrımcılığa karşı vatandaşlarını kanunlarla koruyor. Joseph, ülkesini ‘Hıristiyan mirastan beslenen, liberal, laik, demokrasiye sahip' diye tanımlıyor. “Ülkemi seviyorsam ve özveride bulunmak istiyorsam neden devlet beni engellemeye çalışsın ki?” diye soruyor. Devletin, ülkesine katkı sağlamak isteyen vatandaşın özverisini ancak kendi koyduğu kurallar ve yöntemler çerçevesinde kabullenmesini çok problemli buluyor. Joseph, “Ülkem bana nasıl giyineceğimi empoze ederse kendimi nasıl evimde hissedebilirim ki?” diye bitiriyor cümlesini.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28168-bu-derginin-bir-emeli-var.html), [web.archive.org (arşiv bağlantısı)](http://web.archive.org/web/20131213174010/http://www.aksiyon.com.tr:80/aksiyon/haber-28168-bu-derginin-bir-emeli-var.html)
