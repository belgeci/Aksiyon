# Yıldız Holding’e sektörde küresel başkanlık

*Esin Kaya 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıldız Holding Gıda Grubu Başkanı Mehmet Tütüncü, Avrupa Gıda ve İçecek Endüstrileri Konfederasyonu (FoodDrinkEurope) bünyesindeki Liaison Committee’ye başkan seçildi.
  </font>
 </div>
 <div id="newsText">
  <font class="detail-text">
   <p>
    Avrupa Sanayici ve İşveren Konfederasyonları Birliği (UNICE) bünyesinde 1982’de kurulan FoodDrinkEurope (FDE), Avrupa’daki uluslararası kurum ve kuruluşların ortaklaşa çalıştığı en önemli yapı. Konfederasyon, gıda kalitesi ve güvenliği, sağlıklı beslenme, yeni geliştirilen gıdalar, etiketleme, tarım politikaları, uluslararası ticaret, sürdürülebilir gelişme, çevrenin korunması gibi konularda faaliyetler gösteriyor. AB’deki gıda ve içecek endüstrisinin en büyük temsilcisi. FDE’nin çalışmalarını, kendi bünyesindeki gruplar, ulusal federasyonlar ve Liaison Committee üyesi şirketlerden seçilen kişiler gerçekleştiriyor. Komite Başkanı Mehmet Tütüncü, Avrupa gıda sanayiinin bilimsel, ekonomik ve yasal konulardaki gelişimi için alınan kararlarda söz sahibi olacak. Komitede Kellogg, Tate&amp;Lyle, Ferrero, Coca-Cola, General Mills, PepsiCo, Kraft Foods, Heinz, Agrokor, Südzucker, Cargill, Mars, P&amp;G, Heineken, Danone, Unilever, Nestle, Barilla gibi her biri alanında lider şirketler bulunuyor.
    <p>
     2009’da komiteye üye olan ilk Türk şirketi Yıldız Holding’in temsilcisi Mehmet Tütüncü, başkanlığı döneminde Avrupa’daki büyüklü küçüklü gıda ve içecek firmalarının sürdürülebilir büyümeye katkı sağlaması için proaktif çalışmaların devam edeceğini söylüyor. Önceliklerinin gıda kalitesi ve güvenliği, tüketicinin bilinçlendirilmesi ve çevresel devamlılık olduğuna dikkat çeken Tütüncü, başkanlığı sayesinde bu alandaki en güncel girişim ve çalışmalara yön vererek gelişmelerin Türkiye’de de uygulanmasına öncülük edeceklerini söylüyor.
     <p>
      FDE Genel Direktörü Mella Frewen’a göre gıda ve içecek sektörü, Avrupa sanayi üretiminde en büyük paya sahip oyuncu ve dünyanın lider ihracatçısı. Avrupa ekonomisine  kapsamlı büyüme kazandıran önemli bir itici güç. Frewen, Mehmet Tütüncü liderliğindeki komitenin, Avrupa gıda ve içecek sektörünün bu konumunu muhafaza etmeye yönelik vizyoner stratejiler ortaya koyacağından emin.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3047C4BDF600826336B5781B5899842F?newsId=36269), [web.archive.org (arşiv bağlantısı)](http://web.archive.org/web/20130916082623/http://www.aksiyon.com.tr:80/aksiyon/newsDetail_getNewsById.action;jsessionid=3047C4BDF600826336B5781B5899842F?newsId=36269)
