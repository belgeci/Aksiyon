# Çaykur çayı, New York’ta

*Esin Kaya 2013.07.08*

<div class="pNewsDetailMainContent ctx_content" itemprop="articleBody">
 <p>
  Türkiye’nin gerçek çayını dünyanın dört bir yanında gerçekleştirilen fuarlara katılarak tanıtmaya devam eden Çaykur, 30 Haziran-2 Temmuz tarihleri arasında New York’ta gerçekleştirilen ‘Summer Fancy Food Show’da görücüye çıktı.
 </p>
 <p>
  Türk çayının dünyaya yayılmasını amaçlayan Çaykur’un siyah, yeşil ve organik çayları özellikle Brezilyalılardan büyük ilgi gördü. Çaykur Genel Müdürü İmdat Sütlüoğlu, dünya markası olma yolunda emin adımlarla ilerlediklerini ve uluslararası fuarların bu yolda önemli bir adım olduğunu söylüyor. 2012 yılında toplam 19 fuara katıldıklarını vurgulayan Sütlüoğlu, 2013 yılının ilk altı ayında ise 8 fuarda yer alarak Çaykur’un doğal çaylarını yüz binlerce kişiye tattırma imkânı bulduklarını, bu sayede yurtdışı bayi ağlarını genişlettiklerini ifade ediyor. Çaykur, eylül ayında ise ‘World Food Moscow’ ile ‘World Food India’ fuarlarına katılarak ziyaretçilere ürünlerini tattırma fırsatı bulacak.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-is/caykur-cayi-new-york-ta_535921), [web.archive.org (arşiv bağlantısı)](http://web.archive.org/web/20151114053214/http://www.aksiyon.com.tr:80/eko-is/caykur-cayi-new-york-ta_535921)
