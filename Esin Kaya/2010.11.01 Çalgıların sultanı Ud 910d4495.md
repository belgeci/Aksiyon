# Çalgıların sultanı: Ud

*Esin Kaya 2010.11.01*

<font class="agenda2NewsSpot">
 <span>
  En eski Türk çalgılarından ud, ilk kez uluslararası bir festivalle gündemde. 3 kıtadan İstanbul’a gelen udiler tellerinden dökülen müziği Aksiyon’a anlattı.
 </span>
</font>
<font class="newsDetail">
 <p>
 </p>
 <table border="0" cellpadding="0" cellspacing="0" class="MsoNormalTable">
  <tbody>
   <tr>
    <td>
     <p class="MsoNormal">
     </p>
    </td>
    <td>
     <p class="MsoNormal">
     </p>
    </td>
   </tr>
   <tr>
    <td colspan="2">
     <p>
      <span>
       Geçen hafta   saltanatın öte ucu Sarayburnu Sepetçiler Kasrı’ndan Hüseyni, Hüzzam, Rast   makamlarından taksimler yükseldi. Genci, yaşlısı Kanadalı, Mısırlısı gözü   kulağı sahnede tek bir şey için toplanmıştı: Ud. Iraklı Naseer Shamma   çıkıyor, neşenin acıyla kaynaştığı Ortadoğu coğrafyasını anlatıyordu. Haig   Yazdijan Ermeni kökleri kadar Yunanlı tarafını vurgularken âdeta dünyanın   müziğini yapıyordu. Necati Çelik, telleriyle felsefe icra ediyor, Yorgo   Bacanos’un ajitesine göz kırpıyordu. Türk mirasının en köklü çalgılarından   uda, yine bu topraklardan çıkan usta bir isme ithafla, I. Uluslararası Yorgo   Bacanos Ud Festivali’nde iade-i itibar yapıldı. Peki, neydi bu enstrümanı   beynelmilel bir organizasyonun baş konuğu yapan? Her dilde farklı isimlerle   anılsa da kıtalara nüfuz etmiş, her coğrafyanın müzik mirasında hep kıymet   görmüş bir çalgıdan söz ediyoruz. İsminden ötürü, tüm dünyada Araplara ait   zannedilen, ağaç anlamına gelen udun geçmişi M.Ö. 8. yüzyıla ve Batı   Türkistan’a uzanıyor. Atası kopuz. Zamanla dönüşmüş, şekli değişmiş. 7.   asırda Bağdat işgali sırasında Araplar bu çalgıyı alır ve küçümseyerek ona ud   (odun) adını verir.  Ud, Türkiye’de ilk kez büyük bir etkinlikle   hatırlansa da bugüne dek başka ülkelerde  hakkında festivaller yapılmış,   eğitimi için enstitüler kurulmuş, konservatuarlarda özel sınıflar açılmış.   Biz de farklı ülkelerden bu kadar udiyi bulmuşken, tellerinden çıkan duyguyu   sorduk.
      </span>
      <span>
      </span>
     </p>
     <p class="MsoNormal">
      <span>
       Ud için farklı   ekollerden bahsetmek mümkün. Arabistan’dan Beşir Ekolü, Türkiye’den Yorgo   Bacanos ve Cinuçen Tanrıkorur en bilinen okullar arasında. Selanikli udi ve   müzik araştırmacısı Kyriakos Kalaitzidis, ekoller arasında bir üstünlüğün   olmadığını düşünüyor. Farklılığı meydana getiren hocaların tercihleri   aslında. Udun müzikal etkileri Balkanlara kadar uzanıyor. Daha batıya   uzandığımızda ise bu ilgi azalmıyor. Belçikalı Tristan Driessens’in yıllardır   süren yolculuğu bunun kanıtı. Asıl enstrümanı gitardır ama araştırmalarında   karşılaştığı udu eline aldığında fikri değişir. Udun melodi   dünyasında   tüm dünya müziklerinin repertuarı mevcuttur.   Driessens, Kahire  ve Girit’te yaşar. Naseer Shamma’dan dersler   alır. Udla en iyi makamı bulmaktır hayali. Daha sonra ünlü udiler Yurdal   Tokcan ve baba gibi gördüğü Necati Çelik’le yolları kesişir. İstanbul’a   gelir. Aradığını bulmuştur. Şimdi en iyi ud ekolünün Türk musikisinden   çıktığına inanıyor. Driessens, udla Belçika ve Avrupa halk müziğini icra   ediyor. Bu yönde besteler yapıyor. Üniversite’de dersler veriyor. Amacı   tekniğini çok derin gördüğü ud taksimlerini en iyi şekilde icra etmek.
      </span>
     </p>
     <p class="MsoNormal">
      <span>
       Ud festivalinde   “Cinuçen Tanrıkorur Müziğinde Yorgo Bacanos izleri” başlıklı panelde konuşan   Gazi Üniversitesi Türk Müziği Devlet Konservatuarı Müdürü Prof. Dr.   Gülçin Yahya Kaçar, Tanrıkorur’un öğrencilerinden. 169 bestesi var. Uddan   önce gitar, mandolin, flüt denemiş, hepsini yarıda bırakmış. Hakkında hiç   fikir sahibi olmadığı udu bir müzik mağazasında görür. Eline alıp tellerine   dokunduğunda “İşte benim enstrümanım!” der. O günden sonra elinden düşürmez.   Kaçar, Türk geleneğindeki söz söyleme sanatında, ud gibi, çalınırken şarkı   söylenebilen çalgıların değerli olduğundan bahsediyor. Osmanlı’nın ihtişamlı   döneminde tambur ve neyin saraya girmesiyle gözden düşer ud. Ta ki, 19.   yüzyılın ortalarına dek. Fakat geri dönüşünde, Cumhuriyetle birlikte gelen   Batılılaşma hareketleri udun eski parlak günlerine dönmesine engeldir.
      </span>
     </p>
     <p class="MsoNormal">
      <span>
       Festivalin genel   sanat yönetmeni usta udi Necati Çelik bir örnekle açıklıyor değişimi.   Hollanda’nın KRO Radyosu, 70’li yılların usta solisti Bekir Sıtkı Sezgin’i   konser vermesi için davet eder. Fakat Kültür Bakanlığı’nın cevabı, “Biz Türk   müziğini yurt dışında tek sesli olarak tanıtmak istemiyoruz. Beraberinde   piyanist yollayalım” olur. Hollandalılar ise klasik batı müziği icracılarıyla   ilgilenmediklerini söyler. Türk müziği uzun yıllar, devletin kültür   politikalarından uzak tutulur. Büyük kavgalar verilse de Batı müziği   konservatuarlarının sayısı bugün 32’ye çıkmışken, Türk müziği eğitimi veren   üniversite sayısı 4’te kalmıştır. Gülçin Hoca da Batı müziği eğitimi alır.   Musikiyle ilgilenmek ister; fakat hocaları her seferinde iki müziği aynı anda   yapamayacağını, Batı müziğine alışırsa Türk müziğinin makamlarını   çıkaramayacağını ifade eder. Ancak Cinuçen Tanrıkorur’la derse başlamasıyla gerçeğin   bu yönde olmadığını anlar. Konservatuar hocalarının iddialarının   asılsızlığını kanıtlamak için ilk konserini Tanrıkorur’la verir. Önce yan   flütüyle Bach’tan Vivaldi’den sonra uduyla Tamburi Cemil Bey, Şerif   Targan’dan eserler icra eder.
      </span>
     </p>
     <p class="MsoNormal">
      <span>
       Azerbaycan’da da ud   ülke mirasının bir parçasıydı zamanında. Öyle ki, Şirazi, Nesimi ve   Fuzuli’nin şiirlerinde adı geçiyor. Fakat kominizim esareti döneminde ülkede   tüm millî çalgılar evlerden zorla alınıp yasaklanır. Bağımsızlıklarını   kazandıktan sonra tekrar serbest kalır. Ud, Azeri kültürüne geri döner; ama   biraz yabancılaşarak. Daha çok muğam (makam) sanatı içerisinde kullanılan   çalgı bugün küllerinden yeniden doğuyor âdeta. Azerbaycan Devlet   Konservatuarı’nda Yard. Doç. Dr. Arif Azertürk, devlet konservatuarında ud   sınıfını açtığı için heyecanlı. Öğrencileri enstrümanlarını değiştirip bu   sınıfa geçmek istiyor. Azerbaycan’da yeni neslin henüz keşfettiği ud, Arap   ülkelerinde ise hayli popüler. Okullarda, enstitülerde yetişen udiler bu   ekolü dünyaya yaymakta atik davranıyor. Belçikalı müzikolog Driessens,   ülkelerinde yaşayan Türk azınlığın nüfusça kalabalık olmasına rağmen   müziklerinin Araplarınki kadar bilinmediğinden söz ediyor.
      </span>
     </p>
     <p class="MsoNormal">
      <span>
       ‘Ud sefiri’ diye   anılan dünyaca ünlü Iraklı Naseer Shamma’nın anlattıklarına bakılırsa, Mısır’da   bu sanatın yaygınlaşması için özel politikalar uygulanmış. 4000 yıllık tarihe   dayanan ud icrası, Irak, Tunus, Birleşik Arap Emirlikleri ve Fas’ta   geleneksel kültürün parçası. Shamma’nın Kahire’de ‘Arap Ud Merkezi’ adında   bir okulu var. Mezun öğrencileri üniversitelerde ders vermeye başlamış.   Shamma kendini bu enstrümanın yaygınlaşmasına adamış durumda.
      </span>
     </p>
     <p class="MsoNormal">
      <span>
       Davudi sesli ud,   3,5 oktavla çalgılar arasında en geniş ses aralığına sahip. Dünyada tarihi   bilinen en eski müzik aletlerinden. Batılıların şimdilerde yol aldığı   ‘müzikle tedavi yöntemi’nde eski Türklerin vazgeçilmez melodi kaynağıydı.   Anadolu’dan bu yana beraber yaşadığımız Yunanlılar için de ud özel bir yerde   duruyor. Makedonya, Trakya, Midilli, Girit’te imparatorluk zamanı kalabalık   Türk nüfus sebebiyle ud iyi bilinir. Lakin II. Dünya Savaşı sonrası tıpkı   komşuları gibi onlar da modernleşme hareketlerinden nasibini alır. Geleneksel   sanatlar rafa kalkar. Bu sebeple günümüz Yunanistan’ında ud ustaları   yetişmez. Günümüzde Yunanistan’da bu sanata ilgi giderek artıyor.   Popülaritesi ‘Yunan bağlaması’ buzukiye yaklaşmasa da bu çalgı popüler   müzikte yaygın kullanılıyor. Festivale Selanik’ten katılan, müzisyen Kyriakos   Kalaitzidis’in udla ilişkisi çok derin. Onu diğer çalgılardan ayıran   özelliğini sorduğumuzda bir bebek gibi kucaklayarak, bedenin bir parçası   haline geldiğini, kalbe dokunduğunu söylüyor. Kalaitzidis, eski kayıtlardan   Yorgo Bacanos, Manol Usta, Munir Beşir ve Türkiye’den İhsan Özgen’den icrayı   öğrenmiş. Türk müziği bestecisi Erol Deran’dan esinlenmiş. Asıl ilham kaynağı   Bizans Kilise müziği. Kalaitzidis’in yayımlanan 96 ud metodu var.
      </span>
     </p>
     <p class="MsoNormal">
      <span>
       Ülkemizde ud   eğitimine ve yaygınlaşmasına gönül vermiş Cinuçen Tanrıkorur’un   öğrencilerinden Necati Çelik, yıllarca görmezden gelinen enstrümanın Konya’da   nasıl sevildiğine dikkat çekiyor. Anlattığına göre, tamirciden çobana, farklı   meslek grupları bu çalgıyla ilgileniyor. Pek çok evin duvarında ud asılı.   Günümüzün en yetenekli udilerinden kabul edilen Çelik de 15 yaşına kadar   bağlama çalar; ama udla tanıştıktan sonra büyüsünden kurtulamaz. Metodlara   pek aldırmıyor. Bacanos gibi elini çok hızlı kullanıyor. Üç farklı ud stilini   birden icra etmesi onu musiki dünyasında ayrı bir yere koyuyor.
      </span>
     </p>
     <p class="MsoNormal">
      <span>
       Uluslararası   festivallerin ana fikrini oluşturabilmesi, udu diğer enstrümanlardan   ayırıyor. Sedası, bir insandan çıkan tüm duyguları hissettiriyor. Bu sebeple   farklı coğrafyalarda karşılık bulabiliyor. Şimdiden Belçika’nın nadide ud   hocalarından sayılan Driessens, bu mistik aleti çalarken âdeta bir meditasyon   yapıyor. Udun ona verdiği en büyük armağan dinginlik. Azeri Arif Azertürk’ün   sazı, tarihi, hüznü, sevgiyi, barışı, en çok da aşkı anlatıyor. Kutsal bir   enstrüman olarak gördüğü udun başkenti İstanbul, ona göre.
      </span>
     </p>
     <p class="MsoNormal">
      <span>
      </span>
     </p>
    </td>
   </tr>
  </tbody>
 </table>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27853-calgilarin-sultani-ud.html), [web.archive.org (arşiv bağlantısı)](http://web.archive.org/web/20101123101912/http://www.aksiyon.com.tr:80/aksiyon/haber-27853-calgilarin-sultani-ud.html)
