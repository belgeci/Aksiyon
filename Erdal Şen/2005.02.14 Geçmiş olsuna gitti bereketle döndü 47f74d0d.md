# Geçmiş olsuna gitti, bereketle döndü

*Erdal Şen 2005.02.14*

<div>
 <p>
  <font>
   Başbakan Tayyip Erdoğan’ın geçtiğimiz haftaki Güneydoğu Asya seferi “Hakkari’ye gitmedin, ne işin var Güneydoğu Asya’da?” eleştirileriyle başlamıştı.
   <br/>
   <br/>
   Ancak bu ziyaret ne Hakkari’ye alternatif olabilirdi, ne de gündemde sadece “geçmiş olsun” demek vardı. Ziyaret edilen makamlar, masaya yatırılan konular, hatta düşünülen yardım türü bile Güneydoğu Asya seferinin mahiyetini farklı kıldı. Gezi, 2005’i başta Afrika olmak üzere dünyaya açılım yılı olarak gören Türkiye’nin Pasifik Stratejisinin startını bile erkene aldırdı.
   <br>
    <br>
     İKÖ’nün rehabilite edilmesi, KKTC’ye izolasyonun kaldırılması, BM Güvenlik Konseyi Geçici Üyeliği konusunda Türkiye’ye destek verilmesi, ekonomik ilişkilerin geliştirilmesi gibi konular gezi sırasında ele alındı. Endonezya, Malezya, Tayland, Maldivler ve Sri Lanka’da kurulan sıcak dostlukların artarak devamı konusunda da görüş birliğine varıldı.
     <br>
      <br>
       Heyet, önce tsunamiden en çok etkilenen bölge olan Açe’yi ziyaret etti. 1600’lü yıllarda yardım gönderen Osmanlı’yı unutamayan Açeliler ellerinde Türk bayraklarıyla karşıladı Türk heyetini. Erdoğan burada hem Kızılay’ın, hem de İstanbul Büyükşehir Belediyesi, Konya Büyükşehir Belediyesi ve PASİAD’ın yardım etkinliklerini yerinde inceledi. Hatta, burada ilginç bir sürprizle karşılaştı. Koyu bir Fenerbahçe taraftarı olduğu bilinen Erdoğan, Endonezyalı üniversite öğrencisi Muhammed Yusran’ın kendisine Fenerbahçe marşı okuması üzerine çok mutlu oldu. Erdoğan nakdi yardım yerine Açe’de içinde okul, hastane ve yetimhanelerin bulunduğu 1000 konuttan oluşacak Türk köyleri yapmayı taahhüt etti.
       <br>
        <br>
         Endonezya Cumhurbaşkanı Suhilo Bambang Yudhoyono’yla yaptığı görüşmede iki ülke arasındaki ticaret hacminin 500 milyon dolardan 2 milyar dolara yükseltilmesi, İKÖ’nün protokol örgütü olmaktan çıkarılması, din bilginlerinin bir araya gelmesi konularında anlaşmaya varıldı.
         <br/>
         <br/>
         Erdoğan’ın Malezya Başbakanı Abdullah Bedevi ile görüşmesinde de İKÖ’nün rehabilite edilmesi öne çıktı. Erdoğan ve Bedevi İslam’ı kötü gösterme çabalarına karşılık İKÖ’nün daha etkin hale getirilip durumu tersine çevirecek bir güçlü kuruluş haline getirilmesi üzerinde mutabık kaldı. Tayland’da, Erdoğan’ın nakdi yardım teklifi Tayland yönetimince “Fazla bir zayiatımız olmadı. İhtiyacı olan ülkelere verirseniz daha uygun olur.” diyerek geri çevrildi. Erdoğan ve beraberindeki heyet Bankok’tan Tayland’ın tsunamiden etkilenen Phuket Adası’na geçerek incelemelerde bulundu.
         <br/>
         <br/>
         Son iki durak Maldivler ve Sri Lanka idi. 1200 adadan oluşan Maldivler’in Cumhurbaşkanı, üniversite açmak kaydıyla ada vermeyi teklif etti. Sri Lanka’da kabile törenleriyle karşılanan Erdoğan’a yine ellerinde Türk bayrağı sallayan çocuklar sevgi gösterilerinde bulundu. Erdoğan, Sri Lanka’da yapılacak 500 konut için ilk tuğlayı koydu. Bölgeye yardım için gelen ses sanatçısı Sertap Erener’le karşılaşan Başbakan, Erener’in boynuna çiçekten oluşan geleneksel çelenkten taktı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 750 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19545), [web.archive.org (arşiv bağlantısı)](http://web.archive.org/web/20051023210843/http://aksiyon.com.tr:80/yazdir.php?id=19545)
