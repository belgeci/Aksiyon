# Katar'da ne var?

*Erdal Şen 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Erdoğan’ın ziyareti sonrası “Ne var şu Katar’da?” manşetlerini okuduk. Lakin bu ülkede ekonomi, yatırım, vizyon, eğitim, enerji adına ne aranırsa var! Japonu, İngilizi, Amerikalısı, Çinlisi çoktan akın etmiş Katar’a.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080624035908im_/http://www.aksiyon.com.tr/resim/698/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080624035908/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624035908/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624035908oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624035908oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Başbakan Recep Tayyip Erdoğan geçtiğimiz hafta Katar’daydı. 2005’ten sonra ikinci kez Katar’a giden Erdoğan, bu sefer üç gününü ayırdı. Birkaç ay önce de Cumhurbaşkanı Abdullah Gül ziyaret etmişti Katar’ı. Hani şu hediye saat krizine kurban edilen ziyaret. Gül, dışişleri bakanıyken de, kısa süren başbakanlığı döneminde de uğramıştı Körfez’in bu zengin ülkesine. Dış politikadaki anlayış değişikliğiyle birlikte Türkiye’nin ilgi sahasına girmişti kısacası Katar. Kimileri bu gidiş-gelişlerin önemini anlamış değil. Belki de yeterince bilgi sahibi olunamadığı için bunu fark edemiyorlar. Kimisi de bu ziyaretlerden hiç hazzetmiyor; hele rota Körfez ülkelerine doğru olursa. İçe kapanık bir Türkiye arzulayanlar ise zaten “Ankara’dan hiç çıkmasanız daha iyi” diyor. Erdoğan’ın Katar gezisi için de “Ne var kardeşim bu Katar’da?” manşetleri atıldı.
   <br>
    <br>
     Gerçekten de ne var bu Katar da? Sadece biz mi, yoksa bütün dünya mı Katar’a akın ediyor? Aslına bakılırsa sıklaşan bu diplomasi trafiği, bizim açımızdan bir nevi kayıp senelerin telafisi gibi. Yıllardır ihmal ettiğimiz bir coğrafya çünkü burası. Daha birkaç yıl öncesine kadar biz yokmuşuz buralarda. Dünya içinse durum hiç de öyle değil. İngilizi, Amerikalısı, Japonu, Çinlisi çoktan kurmuş bağlantıyı. Katar birçok gelişmiş ülkeyle ciddi ticaret partneri konumunda. Otelleri, alışveriş merkezleri, şirketleri, hatta okullarıyla biz hariç nerdeyse herkes girmiş Katar’a. Erdoğan’ın onur konuğu olarak davet edildiği, 8. Demokrasi ve Serbest Ticaret Forumu’na yönelik uluslararası ilgi bu izlenimleri teyit ediyor. Foruma Avrupa Parlamentosu başkanından, İsrail dışişleri bakanına kadar birçok ülkeden en üst düzeyde katılımın olması dikkat çekici. Anlaşılan Türk gazetecilerin, “Canım, ne var şu Katar’da?” diyerek küçümsediği bu küçük Körfez ülkesine dünya hiç de ideolojik gözlüklerle bakmamış. Katarlıların Osmanlı sevgisi bir yana, hiç ortak paydası olmayan ülkelerin kurduğu ilişkiyi Türkiye maalesef sağlayamamış yakın zamana kadar.
     <br>
      <br/>
      DÜNYA DOĞALGAZININ YÜZDE 15’İ ÇIKIYOR, 2016 OLİMPİYATLARINA DA ADAYLAR
      <br/>
      <br/>
      Katar Emirliği, Suudi Arabistan’ın doğusunda Basra Körfezi’nde küçük bir yarımada ülkesi. Türkiye’nin 70’te biri büyüklüğünde bir kara parçası. Nüfusu da hemen hemen aynı nispette: 907 bin. Ama bu sayının sadece 220 bini Katarlı. Katarlılar dünyanın en zengin insanları arasında sayılıyor. Zenginlikleri doğalgaz ve petrolden geliyor. Dünyanın en büyük üçüncü doğalgaz rezervine sahip bu ülkede, kanıtlanmış doğalgazın yüzde 15’i mevcut. Gaz üreticisi diğer ülkelere nazaran sıvılaştırılmış olarak (LNG) ihracatı tercih eden Katar, yılda 31 milyon ton sıvılaştırılmış gaz satıyor. Kurulan tesislerle LNG üretiminin üç senede 77 milyon tona ulaşması bekleniyor. Bu gerçekleştiğinde Katar’ın ekonomik ağırlığı daha da hissedilecek. Katar’ın petrol rezervi ise 15,2 milyar metreküp.
      <br/>
      <br/>
      Petrol ve gaz fiyatlarındaki artış, Katar’ın zenginliğine zenginlik katmış, millî gelirleri 63,8 milyar dolara yükselmiş. Kişi başına düşen yıllık gelir 75 bin dolar. İnşaat hâlindeki LNG tesislerinin devreye girmesiyle birlikte 3 yıl sonra millî gelirin 100 milyar dolara çıkması bekleniyor. Dubai ve Bahreyn gibi Katar’da da çok yüksek binalar oldukça popüler. Başkent Doha’da hızla binalar yükseliyor. Erdoğan’ı izlemek için gelen gazetecilerin şehre girdiklerinde ilk tepkisi, “Üç yıl önce geldiğimizde bu şehir böyle değildi.” oluyor.
      <br/>
      <br/>
      Türk heyetinde yer alan Sanayi ve Ticaret Bakanı Zafer Çağlayan’la konuşuyoruz. O da gördüğü manzaradan duyduğu hayranlığı ifade ediyor, “Hedefleri şehrin içinde 1000 plaza yapmak.” diyor. Doha’da harıl harıl bir inşaat seferberliği var. Biten binalar göz kamaştırıyor. Devam edenler ise birbirinden estetik. Modern binalardan daire ve ofis satışları ülkeye ayrıca gelir getiriyor. Şu anki otel oda sayısı 17 bin. 2016 Olimpiyatları’na kadar (şu an aday konumundalar) oda sayısının 80 bine çıkarılması hedefleniyor. Katar adeta bölgesindeki Dubai’yle yarış içinde; şehir gitgide Manhattan görünümüne bürünüyor. Hatta birlikte olduğumuz gazeteciler New York’la kıyas yaparken Doha’yı daha modern bulduklarını söylüyor. Ancak dar bir alana bu kadar çok bina sığıştırılması da bir o kadar sıkıcı.
      <br/>
      <br/>
      142 MİLYAR DOLARLIK PROJE PAKETİ
      <br/>
      <br/>
      Yatırımların miktarı inanılmaz yüksek. Şu an Katar’da yürümekte olan projelerin toplam bedeli 142 milyar dolar. Bunun 40’ı inşaat sektörü. TAV ve TEKFEN başta olmak üzere Türk firmaları, inşaatların 5,5 milyar dolarlık kısmında iş almış durumda. Dünyanın inşaat hâlindeki en büyük havaalanı ve en uzun ikinci pisti Katar’a yapılıyor ve konsorsiyumda TAV da var. Türk şirketleri sayesinde Türkiye’den giden epey işçi var. Katar’daki Türk sayısı 7 bine ulaşmış durumda.
      <br/>
      <br/>
      6 milyon konteynır kapasiteli 6 milyar dolara mal olacağı hesap edilen Doha Limanı’nın ihale hazırlığı devam ediyor. Katar ve Bahreyn’i deniz üzerinden yaklaşık 45 kilometrelik bir köprüyle bağlayacak olan ‘Dostluk Köprüsü’ 4,8 milyara yapılacak.
      <br/>
      <br/>
      Katar’ın bir başka özelliği ise bir finans merkezine dönüşüyor olması. Katar hukukundan bağımsız, özerk bir yasal çerçeveyle oluşturulan Katar Finans Merkezi bir serbest bölge hâline getirilmiş. Ülkede eğitime oldukça önem veriliyor. Katar Vakfı şemsiyesi altında oluşturulan ‘Eğitim Kenti’nde ABD’nin 5 ünlü üniversitesi bile var.
      <br/>
      <br/>
      ENERJİ İŞBİRLİĞİ VE KARŞILIKLI YATIRIM
      <br/>
      <br/>
      Katar Emiri Şeyh bin Khalifa el Thani’nin, ülkesini dünyanın ilgi odağı hâline getirmek için gösterdiği çaba dikkat çekici. Onca yatırımın yanında kültürel etkinliklere de çok para harcanıyor. Dünyaca ünlü isimleri Katar’da ağırlamak için masraftan kaçınılmıyor. Uluslararası motosiklet yarışları, at yarışları, çölde safari ve daha birçok organizasyonla Katar, dünyada adından daha sık söz ettiren bir yer. Katar modern görünümünün yanında kültürünü de muhafaza edebilen bir ülke.
      <br/>
      <br/>
      Peki Türkiye geç de kalmış olsa bundan sonra Katar’la neler yapabilir? En önemli başlık enerji ve karşılıklı yatırımlar. Erdoğan’ın gezisine Enerji Bakanı Hilmi Güler de eşlik etmişti. Üç gün boyunca belli bir uzlaşmaya varıldı. Önümüzdeki günlerde Katar’dan Türkiye’ye teknik heyetler gelecek. Katarlılar, Türkiye’deki petrokimya, elektrik ve enerji yatırımlarına girmek istiyor. Türkiye ise TPAO ile arama ihalelerine katılma düşüncesinde. Bu noktalarda ilk defa olumlu bir sonuç alınmış durumda. En önemlisi ise Türkiye’nin doğalgaz ihtiyacı. Nabucco projesiyle birlikte Avrupa’ya 31 milyar metreküplük gaz gidecek. Bunun temini için Türkiye arayış içinde. Katar ciddi bir alternatif. Enerji işbirliği konularında Türkiye’nin bir avantajı da Katar Büyükelçisi Mithat Rende. Dışişleri Bakanlığı’nda görev yaparken enerji konusunda en iyi uzmanlardan biri olarak gösterilen Mithat Rende, 15 aydır Katar’da görev yapıyor. Sempatisi ve bilgisiyle Rende, Türkiye ile Katar arasındaki işbirliği temellerinin atılmasında kilit öneme sahip.
      <br/>
      <br/>
      TÜRKİYE’YE CİDDİ YATIRIM ÖNGÖRÜYORLAR
      <br/>
      <br/>
      Katarlı iş adamları Türkiye’de turizm, marina, enerji ve gayrimenkul sektörüne de girmek istiyor. Türk-Katar iş adamları yemeğine 170 Katarlı iş adamının katılması ilginin göstergesi. Edindiğimiz bilgiye göre yapılan görüşmelerde Katar tarafı, “Türkiye’de ciddi yatırım öngördüklerini” açıkça dile getirdi. Katarlıların Türkiye’de yapacağı yatırım miktarının şu an için 5-6 milyar dolar civarında olacağı tahmin ediliyor.
      <br/>
      <br/>
      Zaten Türkiye’nin isteği de Körfez sermayesini Türkiye’ye çekmek. Gelir artışındaki fazlalık nedeniyle yatırım yeri arayan Katar gibi zengin ülkelerin Türkiye’de yatırım yapması şart; özellikle yabancı para çıkışının ekonomik risklerine karşı. Ne var ki Türkiye Katar’la ekonomik ilişki noktasında hâlâ yolun başında. Japonya ile 13 milyar dolarlık ticaret hacmine sahip olan Katar’ın Türkiye ile olan ticaret hacmi Japonya’nın 27’de biri. “Ne var şu Katar’da?” diye soranlara diyecek tek söz kalıyor artık: Çok şey var; ve biz bu gözlüklerle bakarsak uzun yıllar ‘bu çok şeyleri’ göremeyeceğiz. Hep başkaları görecek!
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30080), [web.archive.org (arşiv bağlantısı)](http://web.archive.org/web/20080624035908/http://www.aksiyon.com.tr:80/detay.php?id=30080)
