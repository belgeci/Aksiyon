# Aç karnına 'sanat' olmaz

*Simten Gümüş Bilinmeyen-tarih*

<div>
 <font>
  <img border="0" height="1" src="/web/20031024084215im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024084215im_/http://www.aksiyon.com.tr/resim/41/blank.gif" vspace="5"/>
  </p>
 </font>
 <font class="content">
  Şairlerin, yazarların, ressamların yapıtlarını ve şahsiyetlerini ele alırken kullanılan parametre genelde yaşadıkları aşklar olur. Nasıl âşık olurlar, kime tutulurlar, hangi eseri hangi kadına âşık olduktan sonra yapmışlardır, bu acılı dizeler ne türden ‘mutsuz’ ya ‘tutkulu’ bir aşkın izdüşümleridir vs...
 </font>
 <p>
  <font class="content">
   İlk kez bir araştırma, sanatçıya ‘başka’ bir cepheden yaklaşıyor ve bu cephe ile sanatçının yapıtları arasında doğrudan bir bağ kurmayı başarıyor. Bugüne kadar plastik sanatlardaki devrimci dehasıyla, renkli kişiliği ve aşklarıyla birçok kez gündeme gelen Picasso’nun ‘iştahına’ ışık tutuyor Ermine Herscher. Picasso’nun ‘yemek’ zevki, onun kökenlerine duyduğu bağlılık kadar sahici, resimleri kadar zengin, seramikleri kadar maceracı. Picasso’nun eserlerine yalnızca iç dünyasının izdüşümleri değil, yemekle kurduğu ilişkinin ipuçları da sızmış olduğunu ispatlayan bir kitap ‘Picasso’nun Sofrası’. Kitap sanatçının özenle hazırlanmış yemeklere ve dostları buluşturan sofralara duyduğu ilgiyi, onun sevdiği yemeklerin tarifi eşliğinde veriyor. Kitap, Picasso’nun bazen pahalı malzemelerle, bazen oldukça basit ve ucuz yöntemlerle hazırlanan ama her koşulda şık ve lezzetli olan yemek macerasını açmakla kalmıyor, bu macerayı ressamın sanat yaşamıyla örtüşen noktalardan yakalıyor; tablolarındaki renkleri ve biçimleri sanatçının sosyal yaşamında, ev hayatında ve damak tadı kültüründe de görmemizi sağlıyor. Kitabı Emine Çaykara ve Şeyda Taluk çevirmiş. Picasso’nun sevdiği yemeklerin tarifleri çevrilirken Necip Usta’nın Türk Mutfak sanatı adlı kitabı referans alınmış ve bazı değişikliklerin yapılması gerekmiş. Türkiye’de bulunmayacak malzemelerin yerine yemeğin tadını ve kıvamını bozmayacak uygun malzemelerin konulabilmesi için işin uzmanlarına danışılmış.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2356), [web.archive.org (arşiv bağlantısı)](http://web.archive.org/web/20031024084215/http://www.aksiyon.com.tr:80/detay.php?id=2356)
