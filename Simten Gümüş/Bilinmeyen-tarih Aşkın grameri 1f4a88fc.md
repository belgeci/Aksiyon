# Aşkın grameri

*Simten Gümüş Bilinmeyen-tarih*

<div>
 <font>
  <img border="0" height="1" src="/web/20030627060816im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627060816im_/http://www.aksiyon.com.tr/resim/39/blank.gif" vspace="5"/>
  </p>
 </font>
 <font class="content">
  Aşık neyi aramaktadır, aslında istediği nedir aşığın? Durmaksızın doğuya gitmek doğuyu buldurur mu, bulunan doğudan öte bir şey olmasın? Aşığın kavuşma arzusu ile yanıp tükendiği, sürekli ve bir hedef doğrultusunda biteviye aldığı mecra kendi kalbi olmasın? ‘Bir arpa boyu yol’, aşığın kendi içinde, kendisine varmak için aldığı bir mesafeden mülhem değilse nedir?
 </font>
 <p>
  <font class="content">
   Aşkın Diyalektiği aşk’ı şiirin, öykünün ve romanın kumaşından alıp ‘deneme’nin konusu haline getiriyor. Aşk Rasim Özdenören’in kalemiyle bir düşünme eyleminin, aşk ve âşığın halleri üzerine yapılacak bir akıl ve gönül jimnastiğinin, âşık olunan—sevilen nezdinde yürütülen bir empati faaliyetinin alanı alanıdır burada. Aşk’ın ancak yaşanılır ‘düşünülmez’ olduğunu sananlar için, aşkın ne zengin bir felsefe, sosyoloji ve tasavvuf toprağı olduğunu kanıtlıyor kitap.
   <br/>
   <br/>
   Aşkın Diyalektiği adı kanımca aşkın bünyesinde birbirini yalanlar gibi yanyana ya da peşisıra duran ama sonuçta aşkı ayakta tutan zıt ve şiddetli kuvvetlere atfen seçilmiş. Aşk en başta kendisini yok etmeye çalışan güçlerden, düşmanlardan, kaygılardan ve engellerden besleniyor; bunlar yoluyla yakıcılığını ve şiddetini artırıyor. Sonra, en çok da hedefine varmakla zarar görüyor, aşka vuslattan daha fazla zarar veren bir başka faktör yok!
   <br/>
   <br/>
   Eşyanın ve insanın özündeki aşkı ayrıştırma ve anlama hayat içindeki varlığının neden ‘anlamlı’ olduğunu sorup düşünen insan için hayati bir önem arz etmekte. Özdenören varlığı aşkla, çözülme ve çürümeyi nefretle özdeşleştiren bir noktadan hareketle aşk ve nefret; hayat ve ölüm arasındaki devri daimi hayatın dinamiğini ve diyalektiğini sağlayan güçler olarak görüyor. Ama şöyle bir şey de var; çürümeye başlayan bir ceset bile şu anki varlığını ‘aşk’a borçlu... O halde belki ‘aşk’tan başka hiç bir şey yok, demek mümkün, gözü aşkından başka hiçbir şeyi görmeyen ve ‘aşk yoksa evren de yoktur’ diyen meczubun haksız olmadığı söylenebilir. Aşkın zatı ve aşkın yöneldiği nesne gerçekte birbirinden ayrı değillerdir noktasına varıyor Özdenören, eğer öyle olmasaydı aşk yediden yetmişe bir iç yolculuk olarak tanımlanmazdı. Eğer öyle olmasaydı Hallac—Mansur’un Ene’l Hak derken, ‘ben’i kendinden sıyırdığını, Allah’ı ben’in içinde, kalbinde bulduğunu anlamış olmazdık.
   <br/>
   <br/>
   Özdenören’in kalemi sevgililer günü aşklarından Hallac—ı Mansur’un aşkına uzanan her hikayede aşkın özünde mündemiç bir noktaya dikkat çekiyor. Denemeler aşığın basit hallerinden, aşkın terminolojik, felsefi ve tasavvufi incelemelerine kadar renkleniyor. Aşkın ömrü, kaygıları ve ‘aşkınlık’ alanıyla olan birlikteliğini kavramak isteyenler için bir düşünce turu vaadediyor Aşkın Diyalektiği.
   <br/>
   <br/>
   Aşkın Diyalektiği
   <br/>
   Rasim Özdenören
   <br/>
   İz Yayınları
   <br/>
   207 sayfa
   <br/>
   0 212 520 72 10
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2313), [web.archive.org (arşiv bağlantısı)](http://web.archive.org/web/20030627060816/http://www.aksiyon.com.tr:80/detay.php?id=2313)
