# Gen haritaları çelişiyor

*Selim Altın 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bilim dünyasının en prestijli dergisi Nature, iki ayrı çalışma grubunun bağımsız şekilde yürüttüğü gen haritası çalışmalarında yüzde 30 çelişki çıkmasına rağmen insan neslinin şempanzeden geldiğini iddiasını sürdürerek genetik bilimcilerini şaşırttı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807130057im_/http://www.aksiyon.com.tr/resim/565/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Tüm çağların en güzel günü...” demişti, ABD eski başkanlarından Bill Clinton 26 Haziran 2000’de yaptığı bir açıklamada. Clinton’ı bu kadar heyecanlandıran gelişme, ‘insan vücudunun genetik haritası’nın çıkarılmasıydı. Tarihin en önemli bilimsel buluşlarından biri olarak kabul edilen söz konusu ‘harita’ sayesinde ölümcül hastalıkları önceden teşhis ederek önleme, kişiye özel ilaç ve tedavi yöntemleri geliştirilebilme yolunda çok önemli bir mesafe alınacaktı. Aslında bu gelişme, 1990 yılında başlayan, bilim dilinde İnsan Genomu (Human Genome) olarak bilinen ve DNA (Deoksiribo Nükleik Asid) harflerinin belirlenip yazılması projesinin bir parçası.
   <br>
    <br>
     Şimdi bilim dünyasında tartışılan konu ise şempanze genomu. Tıpkı insan genomu projesinde olduğu gibi uluslararası bir konsorsiyum tarafından yürütülen çalışmaların sonuçları, Nature Dergisi’nin 1 Eylül 2005 tarihli sayısında yayımlandı. Proje sonuçlarına göre, bilim adamları şempanzenin 2,8 milyar DNA baz çifti uzunluğundaki genom dizisini tespit etti. Böylece, insan ve şempanze genomu arasındaki farklılıklar hakkında bir katalog elde edildi.
     <br/>
     <br/>
     Dergide yayımlanan makalede, DNA baz çifti insan DNA’sının ilk bakışta farelerle yüzde 88, tavuklarla yüzde 60 benzerlik taşıdığı belirtilerek, bilim adamlarına şu soru soruluyor: “O halde bizi insan yapan ne?” Bu sorunun hâlâ soruluyor olmasını şaşırtıcı bulan yazıda, cevaba ulaşmak için “DNA harfleri bakımından yüzde 98 benzerlik taşıdığımız şempanzenin genomundan başlamaya karar verildi.” deniyor.
     <br/>
     <br/>
     Bu çalışmanın sonucuyla şempanzenin evrimsel süreçteki gelişiminin ipuçlarına ulaşıldığı belirtilerek, milyonlarca yıl önce maymun ve insanın yaşadığına dair fosillerin bulunmasına rağmen şempanze fosillerinin şimdiye kadar bulunamamasının şaşırtıcı olduğu ifade ediliyor. Aynı anda şempanze fosilinin de bulunmasıyla genom projesinin anlamlı hale geldiğini belirten dergi, iki genomun karşılaştırılmasında ortaya çıkan on milyonlarca baz çifti farklılığını ise her iki genomun da milyarlarca DNA baz çiftinden oluşmasına bağlıyor. Ortaya çıkan farklılık ise yüzde 1,23’e karşılık geliyor.
     <br/>
     <br/>
     Bilim adamlarının gözünden kaçan ayrıntı
     <br/>
     <br/>
     35 milyon baz çifti farkının biyolojik olarak anlamsız olduğunu belirten bilim adamları, bu farkı açıklayan iki yaklaşımdan bahsediyor. Bunlardan birincisi proteinlerin evrimi. Buna göre proteinler milyonlarca yıl boyunca farklı canlılarda farklı şekillerde aynı genlerden üretilmeye başlanmış ve sonuçta farklılıklar ortaya çıkmış. Proteinlerin farklı olması da görünüşte değişikliklere sebep olmuş, böylece insan ve şempanze ayrı türler olmuş. Bu teoriden yola çıkıldığı takdirde insan zekası, iki ayak üstünde yürüme gibi özellikler rastgele ama belirli bir seçim baskısı altında proteinlerin değişimiyle oldu. İkinci yaklaşım ise bazı özelliklerin kaybolmasıyla daha iyiye gitme teorisi. Buna göre bazı genlerin işlevlerini kaybetmesi insanı daha iyiye götürdü. Yani bu teoriye göre şempanze biyolojik olarak insanlardan daha üstün; ancak sonuç itibariyle insanlar daha üstün durumda. Örnek olarak da vücut kıllarının dökülmesi gösteriliyor. Bir diğer açıklama ise çok karmaşık olduğu ve yeterli açıklamayı henüz yapmadığı için kabul görmüyor. Buna göre farklılığın, genleri yöneten genlerden oluştuğu kabul ediliyor. Şempanze genomunun yayınlanması, Nature dergisinde ‘Bizi insan yapan ne?’ diye soran bilim adamlarını cevaba ulaştırmak için önemli bir kilometre taşı olarak nitelendiriliyor.
     <br/>
     <br/>
     İnsan genomu projesinin yıllarca sürmesi bekleniyordu ancak teknolojinin hızlı ilerlemesi ve geliştirilen yöntemler sayesinde 2001’de erkenden açıklandı. Proje, uluslararası konsorsiyum ve Celera şirketi olmak üzere iki farklı ekip tarafından yürütüldü. Araştırma sonuçları Nature ve Science dergilerinde yayımlandı. Ortaya çıkan sonuçlardan biri pek çok bilim adamının gözünden kaçtı. İki ekibin ortaya çıkardığı genom haritaları arasında yüzde 30 gibi büyük bir farklılık bulunuyordu. Yani iki prestijli grup da aynı insanın genomunu diziyor; ama sadece üçte iki ortak diziye ulaşıyordu.
     <br/>
     <br/>
     Genom projesi 2001’de tam olarak bitmedi, ancak politikacıların baskısı sonucu biten kısmı yayımlandı. Proje, 2003 yılında tamamlandı. Şu anda iki ekip, çalışma yöntemlerini birbirleriyle paylaşarak ortak bir insan genomu ortaya koymaya çalışıyor. Bu çalışmanın ne zaman biteceği ise şimdilik belli değil.
     <br/>
     <br/>
     GENETİK KAVRAMLAR
     <br/>
     <br/>
     DNA baz çifti:  Her canlı hücresinde bulunan ve hücrenin her türlü fonksiyonun yönetilmesinden sorumlu olan DNA molekülünün şifre olarak da adlandırılan harfleri.
     <br/>
     <br/>
     İnsan Genom Projesi: 1990 yılında başlayan ve 2003 yılında tamamlanan insan genomunun yani DNA harflerinin belirlenip yazılması projesidir. İki ayrı grup tarafından çalışılmış ve sonuçları aynı gün iki farklı dergide yayımlanmıştır. Birinci grup, içinde ABD ve İngiltere’den devlet kuruluşlarının da yer aldığı uluslararası konsorsiyum, ikincisi ise Celera adlı ABD’li bir genetik şirketidir.
     <br/>
     <br/>
     Şempanze Genom Projesi: İnsan Genom Projesi bittikten sonra uluslararası bir konsorsiyum  tarafından gerçekleştirilen ve şempanze genomunun yani DNA harflerinin belirlenip yazılması projesidir. Proje sonuçları 2005 Eylül ayında Nature dergisinde yayımlandı.
     <br/>
     <br/>
     Evrim Teorisi: Daha önce değişik şekillerde farklı bilim adamları tarafından ortaya atılmasına rağmen ilk kez 19. yüzyılda Charles Darwin in iddiasıyla bilim camiasında kabul görmeye başladı. Yüz elli yıldır tartışma konusu olan evrim teorisi halen bilim camiasında hararetli tartışmalara neden oluyor. Genel itibariyle bilim adamlarının kabul ettiği ve bir çok bilim adamı tarafından da reddedilen teori halen bilimsel olarak net bir şekilde doğrulanmış değil. Ortaya atılan alternatif teoriler de henüz bilim tarafından kabul görmedi.
     <br/>
     <br/>
     Nature ve Science: Yüz yıldan fazla yayın hayatında olan Nature ve Science dergileri bilim camiasında yayın yapan en prestijli dergiler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22588), [web.archive.org (arşiv bağlantısı)](http://web.archive.org/web/20070807130057/http://www.aksiyon.com.tr:80/detay.php?id=22588)
