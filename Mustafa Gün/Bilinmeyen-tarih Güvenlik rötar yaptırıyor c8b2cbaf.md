# Güvenlik rötar yaptırıyor

*Mustafa Gün Bilinmeyen-tarih*

<div>
 <font>
  <img border="0" height="1" src="/web/20041226003255im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003255im_/http://www.aksiyon.com.tr/resim/482/34.jpg" vspace="5"/>
  </p>
 </font>
 <font class="content">
  Dünyanın sayılı havayolu şirketlerinden olan THY son günlerde eleştiri bombardımanına tutuluyor. Uzun rötarlar, önceden haber verilmeyen iptaller yüzünden yolcular isyan ederken, havayolu şirketleri gecikmenin baş sorumlusu olarak güvenliği gösteriyor. Havayolu şirketlerinin güvenilirliğini ve hizmet kalitesini belirlemede en önemli kıstas, uçaklarının zamanında inip kalkmasıdır. THY yıllardır, uçuşları zamanında yapması sebebiyle en iyiler listesinde hep üst basamaklarda yer bulmuştu. Fakat Fly ve Onur Havayolları’nın THY’den çok daha ucuza iç hatlarda sefer başlatması üzerine hava ulaşımına yönelen vatandaşlar, bugünlerde dertli.
 </font>
 <p>
  <font class="content">
   Ömr—ü hayatında belki de ilk defa uçağa binenler, özellikle son iki ay içinde yaşanan uzun süreli rötarlarla çileden çıktı. Yolcular, hava limanlarına girdiklerinde yoğun güvenlik kontrolleri nedeniyle polis ve özel güvenlik elemanlarıyla tartışırken havayolu yetkililerine de tepki gösteriyor.
   <br/>
   <br/>
   Fazla güven de sıktı
   <br/>
   <br/>
   ABD’de yaşanan 11 Eylül terörist eylemlerinin ardından büyük bir kaos yaşayan ve yolcu azlığı nedeniyle dünyada birçok şirketin batmasına sahne olan havacılık sektörünün yıldızı, son yıllarda yeniden parladı. Güvenlik konusundaki somut uygulamalarla tazelenen güven duygusunun ve özellikle iç hatlarda ucuz bilet fiyatlarıyla başlayan yeni dönemin ardından Türk sivil havacılığı en parlak günlerine kavuştu. Fly ve Onur Havayolları’nın 69 milyon 500 bin lira ile 79 milyon liradan uçuş gerçekleştirmeleriyle harekete geçen THY de, 1 Aralık’tan itibaren iç hat bilet fiyatlarında yüzde 30 oranında indirim yapınca, yurtiçindeki yolcu sayısı yüzde 40 oranında arttı. Yolcular, iç hat uçuşlarının başladığı geçen Ekim—Kasım aylarında otobüsle 24 saate yakın bir sürede gidecekleri mesafelere 1.5 saatte ulaşmaktan dolayı son derece mutluydular. Ancak yaşanan uzun süreli rötarlar, yolcuları uçağı tercih etmelerine bin pişman eder duruma getirdi. Hava Limanları’nda saatlerce uçaklarının kalkış saatini bekleyen yolcular, kar yağışı nedeniyle seferlerinin iptal edildiğini öğrenince zor anlar yaşadı. Bu konuda en çok başı ağrıyan şirket ise 65 uçaklık filoya sahip olan Türk Hava Yolları (THY). THY, iç ve dış hatlardaki birçok seferinin rötara girmesi ve bazı seferlerin ise iptal edilmesi nedeniyle yolcularla büyük tartışma yaşadı. Şirket her ne kadar uçak yetersizliğinin rötarlara sebebiyet verdiğini kabul etse de, rötarlardaki en büyük suçun özellikle Atatürk Hava Limanı İç Hatlar Terminali’ndeki uygulanan güvenlik kontrollerinin çok ağır yapılmasından kaynaklandığını savunuyor.
   <br/>
   <br/>
   Hacıların uçakla imtihanı
   <br/>
   <br/>
   Rötarlar konusunda en büyük çileyi hac ibadetini yapmak üzere kutsal topraklara giden hacılar çekti. Cidde’ye önemli sayılabilecek bir sıkıntı yaşamadan giden hacıların dönüşü adeta çile yolculuğu haline geldi. Suudi Arabistan’da uygulanan sıkı güvenlik kontrollerine altyapı ve personel eksikliği de eklenince hacılar, Cidde Havaalanı’nda 18 saatlik gecikmeyle uçağa binebildiler. Bu bekleyişin ardından İstanbul’a gelen hacıları, Kurban Bayramı sonrası yağar kar yüzünden kötü bir sürpriz de bekliyordu. Hacılar, yurt dışı bağlantı seferlerinin iptal edilmesi üzerine bu kez Atatürk Havalimanı’nda mahsur kaldı. Cidde ve Atatürk Havalimanı’nda uçağın kalkış saatini yerde ve bankların üzerinde yatarak bekleyen pek çok hacı hasta oldu.
   <br/>
   <br/>
   Rötar’ın dört ana nedeni
   <br/>
   <br/>
   Eleştirilerin hedefindeki isim olan THY Yönetim Kurulu Başkanı ve Genel Müdürü Abdurrahman Gündoğdu, rötarların kar yağışı, uçak azlığı, Atatürk Hava Limanı’ndaki güvenlik personeli ve x—ray (elektronik arama aygıtı) cihazı yetersizliği ile Cidde uçuşlarından kaynaklandığını söylüyor. Ocak ve şubat aylarındaki kar yağışı nedeniyle 500’ün üzerinde sefer iptal edildi. Diğer uçuşlar da uzun süreli rötarlar sonrasında gerçekleştirilebildi.  Gündoğdu, filodaki 65 uçağın yetersiz kalması yüzünden arıza yapan uçakların yerine takviye yapılamadığını ve bunun da zincirleme gecikmelere sebebiyet verdiğini ifade ediyor. THY Genel Müdürü Gündoğdu, hac döneminde Suudi Arabistan’ın uyguladığı sıkı güvenlik kontrollerinin, uçaklarının Cidde’de 8—10 saat beklemesine yol açtığına dikkat çekerek, Cidde’den gelemeyen uçakların bağlantılı seferleri de sekteye uğrattığını belirtiyor. Şu andaki en büyük sıkıntılarının Atatürk Hava Limanı’ndaki güvenlik personeli ve cihaz yetersizliğinden kaynaklanan gecikmeler olduğunun altını çizen Gündoğdu, konuyla ilgili şöyle konuşuyor:
   <br/>
   <br/>
   “Fly ve Onur Havayolları’nın da seferlere başlamasıyla, iç hatlardaki yolcu sayısı yüzde 40 oranında arttı. Bizim de yüzde 30 oranında indirim yaptığımız aralık ayından bu yana yolcu sayımız yüzde 15—16 artış gösterirken, uçaklarımız yüzde 85—90 doluluk oranlarıyla sefer düzenledi. Ancak, yolcu sayısının artmasına karşın özellikle iç hatlardaki güvenlik kontrolleri konusunda bir gelişme yaşanmadı. Bu konudaki sıkıntı giderilirse rötarlar da büyük ölçüde azalır.”
   <br/>
   <br/>
   İç hatlardaki sıkıntının ortadan kaldırılması konusunda bazı yatırımların kendileri tarafından yapılmasına ve personel takviyesine de hazır olduklarını söyleyen Gündoğdu, yaz döneminde büyük bir yolcu patlaması beklediklerini; ancak bu yoğunluğun şu anki altyapı ile üstesinden gelinmesinin mümkün olmadığını belirtiyor.
   <br/>
   <br/>
   Gündoğdu, “Uzun süreli beklemelere neden olan kontroller yüzünden yolcuların itiraz etmesi gerekmez; çünkü bu kontroller zorunlu kontrollerdir. Bazı kısıtlamalar nedeniyle ilave x—ray cihazı ve ek personel takviyesi yapılamıyor. Geçen yıl iç hatlarda 4 x—ray cihazı vardı; ancak bu yıl yolcu artmasına rağmen cihaz sayısında artış olmadı. Mevcut sistemle bu talebe cevap vermek mümkün değil” diyor.
   <br/>
   <br/>
   Onur Havayolları da
   <br/>
   <br/>
   güvenlikten dertli
   <br/>
   <br/>
   Yurt içinde 9 merkeze uçuş düzenleyen Onur Havayolları’nın Genel Koordinatörü Şehabettin Bolukçu da, iç hatlarda güvenlik kontrolleriyle ilgili sıkıntılar konusunda THY Genel Müdürü  ile aynı görüşleri paylaşıyor.
   <br/>
   <br/>
   Sıkıntının giderilmesi için yolcuların daha yoğun olduğu sabah, öğlen ve akşam saatlerinde Atatürk Havalimanı İç Hatlar Terminali’ndeki 4 x—ray cihazının çalıştırılması ve terminale polis takviyesi yapılması gerektiğinin altını çizen Bolukçu, İç Hatlar Terminali gidiş katındaki personel kapısının kullandırılmamasının da yoğunluğu artıran faktörlerden biri olduğunu söylüyor. Bolukçu, “İç hatlar Terminali’nde, uğurlayıcıların da gelmesiyle, büyük bir yoğunluk yaşanıyor. Zaten güvenlik personeli sayısı yetersiz olduğundan kontroller uzun sürüyor. Ayrıca Dış Hatlar Terminali’nde özellikle Rusya, Afrika ve Ortadoğu ülkeleri vatandaşlarının bagaj fazlalığı kontrollerin uzun sürmesine yol açıyor” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11213&yorum_id=1), [web.archive.org (arşiv bağlantısı)](http://web.archive.org/web/20041226003255/http://www.aksiyon.com.tr:80/detay.php?id=11213&yorum_id=1)
