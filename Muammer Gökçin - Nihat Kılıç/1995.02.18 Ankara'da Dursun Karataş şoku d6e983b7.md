# Ankara'da Dursun Karataş şoku

*Muammer Gökçin - Nihat Kılıç 1995.02.18*

<font class="agenda2NewsSpot">
 Dursun Karataş'ın salıverilmesi rezaleti İnterpofün ne işe yaradığı sorularını da gündeme getirdi. Milletlerarası Hukuk Mevzuatı, siyasi suçluların iadesine imkan tanımıyor. İnterpol sadece adi suçlarla ilgileniyor Dursun Karataş'ın gerek bizdeki dosyaları, gerek Avrupa'daki
işlediği suçlar tespit ediliyor. Bu konuda çok yakın işbirliğimiz var.
</font>
<font class="newsDetail">
 Mesela Fransa ile Dursun Karataş'a ilişkin olarak bizim koordinemizle gerek bizden, gerek Almanya'dan çok çeşitli bilgi ve belge alışverişi yapıldı. Şu anda Fransa adli makamları net bilgilere sahip. Yani 'Türkiye'ye iade edilmezse hemen serbest kalacak' gibi bir gelişme sözkonusu değiL. Bazı hukuki problemler var. Onlar da zamanla aşılırsa, almaCiade) imkanımız olacak."
 <br/>
 Emniyet Genel Müdürü Mehmet Ağar'ın bu sözlerinin üzerinden çok geçmeden DevSol lideri Dursun Karataş, Interpol'ün merkezi Fransa'dan kaçtı. Ocak sonunda Paris Temyiz Mahkemesi tarafından salıverilen Karataş, Fransa'nın Var bölgesinde mecburi ikamete tabi tutuluyordu. Her gÜI1 en yakın karakola imza vermesi gerekiyordu. Fakat 2 Şubat'ta imza atmaya gelmeyerek kaçmayı tercih etti. Karataş'ın teslim edileceği beklentisindeki Ankara şaşkına döndü. Böylesine uluslararası bir rezalete karşı seyirci kalmaktan başka bir şey yapamayan Ankara, olayın şokunu henüz atlatabilmiş değiL. Rezaletin büyüklüğüne rağmen Fransa'yı resmen kınama cesaretini bile gösteremedik. .
 <br/>
 "İade edeceklerini umuyorum" diyen İçişleri BakanıNahit Menteşe ne düşünüyor .bilemiyoruz, ama Türk Imerpol daire Başkanı Yusuf Vehbi Dalda, "Çok üzüldük. Hepimiz çok üzüldük. Fransa da üzüldüğünü belirtti" demekle yetiniyor. Üzülmek çare mi?
 <br/>
 <br/>
 INTERPOL NE iŞE YARAR?
 <br/>
 <br/>
 Dursun Karataş rezaleti İnterpol'ün ne işe yaradığı sorularını da beraberinde getirdi. İnterpol, emekli MİT'çi Mahir Kaynak'a göre siyasi suçla ra bakmıyor. Adi suçlara çalışıyor, adi suçluları yakalıyor. O halde, Dursun Karataş'ın İnterpol'ün Kırmızı Bülteni'nde aranması ne ifade ediyor? Hele arandığı halde yakalanıp, sonra da İnterpol'ün merkezinde serbest bırakıldıktan sonra..?
 <br/>
 Dursun Karataş'ın özelliği, hem terör, hem de siyasi suçlu kabul edilmesinden kaynaklanıyor. Milletlerarası hukuk mevzuatı ise, siyasi suçluların iadesine imkan tanımıyor. Yusuf Vehbi Dalda, Türkiye'nin ikinci bir açmazına daha dikkat çekiyor: "Karataş'ı yakalayıp idam etme hakkımız yok. 13 yıla mahkum olmuş bu kişi için idam diyemezsiniz. İnterpol, bir adamı niçin istiyorsanız onun için iade eder. Karataş, hükümlü olarak aranıyor. Sanık olarak değiL. Bu önemli, Bir de ülkesinde idam cezası yoksa ve gideceği ülkede varsa o adamı göndermezler, iade etmezler."
 <br/>
 Görülüyor ki milletlerarası hukuk, milletlerarası terör ve siyasi suçlar konusunda boşluklarla dolu. Bir de devletlerin terörü bir karşı koz olarak kullanma politikaları var. "Devletler terör örgütleriyle mücadele etmezler, karşı terör örgütleriyle mücadele eden fransızlar, Türkiye'deki bir terör örgütünü deestekliyorlarsa onu mahkum etmek mecburiyetinde midir? Mahkum eder mi?" Böyle diyor Mahir Kaynak. Bu örnek, günümüzdeki en geçerli diplomasinin, hukuk dışı olduğunu ortaya koyuyor. Türkiye dışa karşıböyle bir şey yapmayı aklının ucundan bile geçirmiyor. Dış Politika Enstitüsü Başkanı Seyfi Taşhan ise, bu tür operasyonları günümüzde büyük devlet olmanın gereği olarak görüyor. Türk devletinin dışa karşı başarısızlığının bir nedenini de, 'dışa karşı temiz devlet' anlayışıyla kirli ışlere bulaşmama geleneğinde buluyor. Gazi Üniversitesi İktisadi ve İdari Bilimler Fakültesi öğretim üyesi, terör ve istihbarat uzmanı Melih Aktaş da benzer kanaatleri taşıyor: "Hep olayların peşinden gidiyoruz. Bir de önünden gidelim. Carlos gibi bir adamı Fransız servisleri bir operasyon yapıp Sudan'dan alıyorlar. Niye acaba Türk servisleri Fransa gibi bir operasyon yapıp kapıdan çıkarken adamı(Dursun Karataş'ı) derdest edip almıyor (yakalamıyor)?.. Sen oraya bir tim gider. Bekle Sante Cezaevi'nin kapısında... Bu kadar acz içinde misiniz?"
 <br/>
 <br/>
 AVRUPA KARATAŞ'I  HIMAYE EDIYOR
 <br/>
 <br/>
 'Türk Çakalı' adıyla anılan Dursun Karataş hakkında yazılanlara bakılırsa; savruk, duyarsız ve çok dikkatsiz bir tavır sergiliyor. O kadar dikkatsiz ki, elinde mobil telefonuyla (hapishane içinden veya dışından) örgüt yönetiyor. Tabii talimatlarını dinleyep polis de, kendisi dışında hiçkimseyi güvenmeyen ve rahat yaşamayı seven bu rakipsiz devrimcinin rakiplerini bir bir çökertiyor. Melih Aktaş, Bedri Yağan'ın Karataş hakkındaki ithamlarından yola çıkarak O'nun AIman polisiyle işbirliği yapabileceğine dikkat çekerken Mahir Kaynak da, "Ben defalarca Dev-Sol örgütünün Avrupa'nın kullandığı bir araç olduğunu ifade ettim... Avrupa Dursun Karataş'ı takip etmiyor, himaye ediyor" diyor. Kaynak'a göre, Türkiye'deki Dev-Sol, Amerikalılar tarafından bertaraf edildi. Türk Emniyeti'ne de onlar destek verdi. Zaten bu işbirliğinin olabileceğini DevSol'un baştan beri seçtiği hedeflerden de çıkarmak mümkün.
 <br/>
 Fransa'nın Dursun Karataş'ı yakalama gerekçesi neydi? Sahte pasaport mu? 'Kesinlikle hayır' diyor Melih Aktaş. Avrupa ülkeleri arasındaki geçişlerde vize ve pasaporta gerek olmadığını, Karataş'ın İtalya'dan Fransa'ya geçerken tutuklanması olayında şüpheler bulunduğunu vurguluyor Aktaş. Ancak Dışişleri Bakanlığı Konsolosluk İşleri Dairesi Genel Müdür Yardımcısı Büyükelçi Burhanettin Muz, böyle bir şüpheye pek katılmıyor: "Fransa'nın güney sınırlarında pasaport kontrolü daima yaparlar. Fas, Cezayir, Tunuş gibi Mağrip ülkelerinden gelenkr Malta'ya, İtalya'ya, oradan Fransa'ya geliyorlar diye. Orada kontrol var. Ama Strasburg-Almanya hududunda yoktur. Elinizi- kolunuzu sallaya sallaya geçersiniz. Bir de suçlu bir adamın durumu var: Benim sahtekarlığımı anlar mı, anlamaz mı diye biraz da endişelenir. O endişeyi gören Fransa polisi adamı hemen enseler."
 <br/>
 Ancak Büyükelçi Muz'un bu tespitlerine Dursun Karataş için kaulmak biraz zor. Çünkü Karataş'ı, Fransa'ya nereden elini- kolunu sallaya sallaya girileceğini bilemeyecek kadar tecrübesiz bir terörist olarak kabul etmek mümkün değiL. Suçluluk psikolojisi ve suçluluk endişesi de, her halde daha ziyade acemi teröristlere ve kiralık tetikçilere mahsus olsa gerek.
 <br/>
 <br/>
 <br/>
 HAKİM SOLCU OLDUGU IÇiN SALIVERMİŞ!
 <br/>
 <br/>
 Kahramanmaraş Milletvekili Esat Bütün'ün Dışişleri Bakanlığı'nın konuyla ilgili tutumuna dair bir eleştirisi var. O'na göre, Dursun Karataş'ın iade dosyası, zamanında Fransız makamlarına iletilmedi. Ya da hiç iletilmedi. Bu ithama; hem İnterpol Daire Başkanı YusufVehbi Dalda, hem de Büyükelçi Burhanettin Muz karşı çıkıyor. İade dosyasının Fransız makamlarına yasal süresinden önce gönderildiğini kaydeden Dalda, Adalet ve Dışişleri ile üçlü çalışıldığı için dosyanın gittiğini bildiklerini belirtiyor: 'Aldık dediler'. Büyükelçi Muz da, hiçbir ihmalin sözkonusu olmadığını ifade ediyor. Ancak Büyükelçi Muz, iade tarihini vermiyor: "İade tarihini şu anda veremem. Elimde dosya yok ki. Ama zamanında talep edildi. Dosyanın geç iletilmesi yönünde bir kuşku yok." Büyükelçi Muz'un bir de ilginç duyumu var: Hakim ile yargıç arasında ihtilaf varmış. Dursun Karataş'ı salıveren hakim solcuymuş.
 <br/>
 Kısacası Fransa'nın yakaladığı Dursun Karataş'ın kaçmasılkaçırılması veya salıverilmesi, Ankara'yı tam bir şoka soktu. Kimse ne yapacağını, kimi suçlayacağını bilmiyor. DevSol'un Silahlı Devrim Birlikleri'ni dağıtarak yeni bir sürece gireceği, partileşmeye doğru gideceği, Devrimci Halk Kurtuluş Partisi önderi Faruk Erener ile işbirliği yapacağı söylentileri bir tarafa, kimse Dursun Karataş'ın Türkiye'ye iade edileceğini zannetmiyor.
 <br/>
 O, Interpol'ün Kırmızı Bülteni'nde aranmaya devam edecek. Türkiye de gelişmeleri medyadan takip edecek. Görünen o.Acı da olsa..
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-562-34-ankarada-dursun-karatas-soku.html), [web.archive.org (arşiv bağlantısı)](http://web.archive.org/web/20110107144943/http://www.aksiyon.com.tr:80/aksiyon/haber-562-34-ankarada-dursun-karatas-soku.html)
