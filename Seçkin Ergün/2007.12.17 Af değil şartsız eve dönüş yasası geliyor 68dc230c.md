# Af değil, şartsız eve dönüş yasası geliyor

*Seçkin Ergün 2007.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hükümet, PKK’yı hızla tasfiye edecek kapsamlı adımlar atmakta kararlı. Önceki pişmanlık yasalarında yer alan “itiraf” gibi şartları içermeyen yeni bir kanun çıkarılarak terör örgütüne esaslı bir darbe vurulacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080223113912im_/http://www.aksiyon.com.tr/resim/680/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Nisan 1985... PKK’nın kanlı eylemleriyle Türkiye’nin gündemine girmesinin üzerinden yaklaşık bir yıl geçmişti. Baharla birlikte artan terör eylemleri Başbakan Turgut Özal’ı düşündürüyordu. ANAP milletvekili Faik Tarımcıoğlu, terörle mücadelede büyük katkı sağlayacağına inandığı bir yasa teklifiyle Özal’ın kapısını çaldı. 12 Eylül ihtilâlinden sonra İstanbul’da sıkıyönetim askerî savcılığı yapan ve bin civarında terör sanığını sorgulayan Tarımcıoğlu’nun önerisi ‘Pişmanlık Yasası’ydı. Konuyu askerî yetkililerle de paylaşan Tarımcıoğlu’na Özal’ın cevabı “evet” oldu. İlk Pişmanlık Kanunu,  11 Haziran 1985’te yürürlüğe girdi.
   <br>
    <br>
     Geçtiğimiz günlerin hararetli tartışma konusu 7 ‘eve dönüş’ yasasından ilkinin hikâyesi böyleydi. Bir buçuk yıl yürürlükte kalan yasadan beklenen verim alınamayınca bunu yenileri takip etti. Sadece terör örgütü üyelerinin yararlanabildiği bu yasaların 7. ve sonuncusu ise AK Parti iktidarında çıkarıldı. MGK’nın tavsiye kararı ile hazırlanan; ancak AK Parti’nin pek de içine sinmeyen “Topluma Kazandırma Yasası” Ağustos 2003’te yürürlüğe girdi. Bu da öncekiler gibi, 6 ay süreyle yürürlükte kaldı. Ceza Kanunu’nun 221. maddesinde yapılan düzenlemeyle terör örgütünün çözülmesi için bir umut olarak görüldü. Ancak hiçbiri kesin çözüm getiremedi.
     <br>
      <br>
       FIRAT: İTİRAF ŞARTI, OLUMSUZ ETKİLEDİ
       <br>
        <br>
         AK Parti Genel Başkan Yardımcısı Dengir Mir Mehmet Fırat’a göre, bugüne kadarki pişmanlık yasaları, silahlı kuvvetlerin terörle mücadelede işini kolaylaştıran itirafçı kazanmak dışında pek bir fayda sağlamadı. Söz konusu yasalarda ‘itiraf’ şart koşulduğu için de örgütün dağ kadrosunun çözülmesini sağlayacak büyüklükte bir rakama ulaşılamadı. Yani suç işlemeyen militanlar, itiraf şartı nedeniyle “eve dön” çağrılarına kayıtsız kaldı.
         <br>
          <br>
           Başbakan Erdoğan’ın zihninde yatan, gerçekten eve dönüşü sağlayacak yeni bir yasa hazırlığı mı peki? Başbakanlık çevreleri bu soruya çok net ‘evet’ diyor. Yılın son MGK’sında özel gündem maddesi olarak görüşülecek konu üzerinde hem Genelkurmay hem de hükümet çalışıyor. Bu yeni yasayı diğerlerinden farklı kılacak şey ise henüz eli kana bulaşmadan teslim olanlardan yer gösterme, güvenlik kuvvetlerine yardımcı olma şartının istenmeyecek olması. Yeni yasa itirafçı kazanmak için değil, örgütün tasfiyesini kolaylaştırmak için çıkarılacak. Suça karışmadan teslim olanlar şartsız eve dönebilecek. Böylece “itirafçı” yaftası yiyip, örgütün hedefi olmaktan da kurtulmuş olacak.
           <br>
            <br>
             1985-2003 döneminde belli aralıklarla yürürlükte kalan 7 pişmanlık yasasına 7 bini aşkın müracaat oldu. Pişmanlığı kabul edilenlerin sayısı ise 3 bin 300’de kaldı. Pişmanlık yasalarının istenilen amaca ulaşmadığını gören 59. hükümet, ‘eve dönüş’lerin önünün açık tutulması için Haziran 2005’te yürürlüğe giren TCK’nın 221. maddesinde şu paragrafa yer verdi: “Örgüt üyesinin, örgütün faaliyeti çerçevesinde herhangi bir suçun işlenişine iştirak etmeksizin, gönüllü olarak örgütten ayrıldığını ilgili makamlara bildirmesi halinde, hakkında cezaya hükmolunmaz.” O tarihten Ekim 2007’ye kadar 221. maddeden yararlananların sayısı 353’e ulaştı.
             <br>
              <br>
               AİLELERLE TEMAS KURULUYOR
               <br>
                <br>
                 Emniyet ve Jandarma’nın gayretleriyle uygulanan 221. maddeden elde edilen kısmi başarı, yeni yasanın başarılı olma umudunu körükledi. Valilikler kanalıyla halen uygulanan çalışmada, Türkiye’de suça bulaşmamış PKK’lıların aileleriyle birebir temas kuruluyor. Aileye ‘çocuğunuzu dağdan inmeye ikna edin, ceza verilmeyecek’ mesajı veriliyor. Dağdaki çocuğun dönmesi halinde aileden birisine iş verileceği de taahhüt ediliyor.
                 <br>
                  <br>
                   Başbakan Erdoğan’ın “Türk Ceza Kanunu’nun 221. maddesiyle ilgili de böyle bir çalışma yapılabilir dedim ve yine arkasındayım, yapabiliriz. 221 eve dönüş yasasıdır, şu an zaten çalışıyor, yürürlükte. Ama bunu daha esnetebiliriz. Daha farklı bir hale getirebiliriz.” sözleriyle özetlediği gibi, yeni yasanın çıkış noktası TCK’nın 221. maddesi olacak. Yeni yasa, örgütteki çözülmeyi hızlandıracak. Bugüne kadar alınan olumlu sonuçlar katlanacak.
                   <br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29093), [web.archive.org (arşiv bağlantısı)](http://web.archive.org/web/20080223113912/http://www.aksiyon.com.tr:80/detay.php?id=29093)
