# Gül baba'nın ülkesı

*Metin Yıkar 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Macaristan; Yahya Kemal'in "bin atlı o gün dev gibi bir orduyu yendik" mısraının ilham kaynağı...
  </font>
 </div>
 <div id="newsText">
  <font class="detail-text">
   Macaristan; Tuna kıyısında Osmanlı askerlerinin deli deli akan mavi suya "Akma Tuna akma ben bir dertliyim" diye dert döktüğü anıların ülkesi.
   <br/>
   <br/>
   Macaristan, 1526'da Osmanlı'nın hakimiyetine girdi. Bu tarihten itibaren 145 yıl boyunca bölgede kendine özgü bir Balkanİslam ortamı oluştu ve Macar topraklarının çehresi yeni bir karakter kazandı. Zigetvar'da, Mohaç'ta, Estergon'da atalarımız at bindiler... Şimdi bile Macaristan topraklarında nereye gitseniz ecdat topraktan doğrulup karşınıza çıkar gibi. Kanuni Sultan Süleyman Macaristan topraklarında, Zigetvar'da şehit düştü. Şimdi onun iç organlarının bulunduğu mezarının olduğu yer TürkMacar Dostluk Parkı ismiyle ebediyete uzanıyor.
   <br/>
   <br/>
   Osmanlı'nın Kanuni Sultan Süleyman'dan sonra eski gücünü kaybetmeye başlamasıyla Macar toprakları da elinden çıktı. Bu tarihten itibaren de bölge halkı savaş ve istilalardan başını kaldıramadı.
   <br/>
   <br/>
   Bugün ise Macaristan özgürlüğün tadını çıkarıyor. Ve Macaristan, sanatı, mimarisi, tarihi, yeşili ve sevecen halkıyla konuklarını gururla ağırlıyor...
   <br/>
   <br/>
   Orta Avrupa'nın tarih boyunca iştiyakla sevilmiş, iştahla kuşatılmış şehri Budapeşte'deyiz. Tarihin mühürlediği Budapeşte, ne dünkü güzelliğinden bir şey kaybetmiş, ne de gelecekte kaybedeceğe benziyor. Renk renk köprüler Buda ile Peşte'yi birbirine bağlıyor. Ve bu köprülerin altından bir çok savaşa şahitlik etmiş, her milletten askerleri serinletmiş, aynı zamanda mezar olmuş Tuna akıyor. Tuna, bir çok kimsenin zaman zaman hayallerini kâğıttan bir kayık gibi sularına bıraktığı nehir. Arif Nihat Asya'nın şiirinde seslendiği Tuna, bugün kirlerinden kurtulmaya çalışıyor.
   <br/>
   <br/>
   "Orda evlek evlek havuzların var
   <br/>
   <br/>
   Burda boynu bükük öksüzlerin var
   <br/>
   <br/>
   Ey Tuna! Ey Tuna; susuzların var
   <br/>
   <br/>
   Suyundan içem de kanam! der ağlar
   <br/>
   <br/>
   Gider Mustafa Paşa'm "Tuna'm" der ağlar"
   <br/>
   <br/>
   "Gül Baba"
   <br/>
   <br/>
   Osmanlı'nın 150 yıla yakın hakimiyetinde kalan Budapeşte'de bize Osmanlı'yı hatırlatacak çok az şey buluyoruz. Bunlardan biri de Gül Baba türbesi... Gül Baba türbesi, Budapeşte'de Macarların Rozsadomb dedikleri Gül Tepesi'nin doğu yamacında küçük bir Türk yapısı. 1997 yılında restorasyonu tamamlanan Gül Baba türbesi gülen yüzüyle ziyaretçilere hoş geldin diyor şimdilerde. Gül Baba türbesine adını veren Gül Baba hakkında değişik rivayetler var. O bir savaşçı mı yoksa dostluk ve hoşgörü temsilcisi bir Bektaşi miydi? Yoksa Gül Baba'nın ismi, taşıdığı misyonun remziyle mi bütünleşmişti? Bu konularda kesin bir bilgi yok. Ancak şu kesin; Gül Baba, Tuna kıyılarındaki türbesiyle ve türbenin bitişiğindeki tekkesiyle, TürkMacar halklarının birlikte yaşadığı dönemi hatırlatan bir hoşgörü abidesi adeta. Buranın ruhaniyeti insanı sarıp sarmalıyor. Macaristan'da Gül Baba demek hoşgörü demek, sevgi demek. Onu için de ülkenin her yerinde "Gül Baba" ismiyle lokantalar, iş yerleri bulabilirsiniz.
   <br/>
   <br/>
   "Kahraman düşmandı, rahat uyusun"
   <br/>
   <br/>
   Budapeşte'de Gül Baba türbesinden başka Buda kalesinin kuşatmasında şehit olmuş ecdadımızın bulunduğu bir mezarlık da var. Ama mezarlık olduğunu yanına iyice yaklaşınca anlıyorsunuz. Çevresi düzenlenmemiş ve ilgi görmemiş. Yalnızca şehitlerimizin mezar taşları var. İlgi bekliyor.
   <br/>
   <br/>
   Buda'daki son Osmanlı valisinin kabri ise daha bakımlı. Buda kalesinin içinde yer alan mezar taşına Macarların yazdığı yazı onun büyüklüğüne büyüklük katıyor: "Kahraman düşmandı rahat uyusun". İstanbul'dan 1500 kilometre uzakta Macar, Türk ve daha bir çok milleti adilce yöneten Osmanlı'nın son Buda valisi Abdurrahman Abdi Arnavut Paşa'nın mezar taşına aynen böyle yazmış Macarlar.
   <br/>
   <br/>
   Ve Galiçya şehitliği, Budapeşte'de görülmesi gereken yerlerden diğeri. Birinci Dünya Savaşı'nda Macarlarla birlikte, omuz omuza savaştığımız, cepheye gönderdiğimiz Mehmetçikler burada yatıyor. Bir çoğu 1718 yaşındaki şehitleri ziyaret ederken, bugünlere gelmemiz için herşeylerini verenlere bir kere daha şükran duyuyorsunuz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=4674), [web.archive.org (arşiv bağlantısı)](http://web.archive.org/web/20141117004311/http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=4674)
