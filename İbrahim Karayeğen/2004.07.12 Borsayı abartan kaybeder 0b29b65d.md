# Borsayı abartan kaybeder

*İbrahim Karayeğen 2004.07.12*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Avrupa Birliği hedefine adım adım yaklaşan Türkiye ekonomik anlamda iyileşme trendini sürdürüyor. İhracat rekor kırıyor, faizler ciddi biçimde  düşmese de döviz geriliyor, borsa konumunu muhafaza ediyor.
 </font>
 <p>
  <font class="content">
   Hükümetin bunu kendi lehine kullanarak seçim kararı alacağı kulislerde tartışılıyor. Başbakan Erdoğan reddetse de bu ihtimali IMF bile ciddiye almış görünüyor.
   <br>
    <br>
     Ekonomik hayatın enstrümanlarından biri de borsa. Haber bültenleri, ekonomi sayfaları bu verilere ulaşmadan hazırlanmıyor. Borsa, beklentiler üzerine kurulmuş ve odaklanmış bir oyun. Bu oyunun kurucuları zannedildiği gibi SPK ya da IMKB değil, spekülatör ve manipülatörler. Onların kuralları ile bu oyuna dahil olmayanlar, kaybetmeye mahkum.
     <br/>
     <br/>
     Riski seven, zenginliğe bir an önce ulaşmak isteyen Türk halkına çok sevimli geldi borsa. 5 Nisan kararlarından sonra, Kasım 2000 ve Şubat 2001 krizlerinde dibi görmesine rağmen cazibesini korudu. Manipülasyona kurban olanlar hiçbir zaman ortalığa çıkmadı. Ne kadar yatırımcının ne kadar para kaybettiği hiç bilinmedi.
     <br/>
     <br/>
     Kendi kurdukları tezgahlarla çalışmadan para kazanmayı iş edinenler, borsanın Türkiye’de kurulmasını fırsat bildi. Önce batan aracı kurumlarda parasını kaptırdı yatırımcı. Daha sonra süslü bilançolarıyla halka açılan kötü şirketlerde. Aksiyon’un pek tarzı olmasa da uyarı görevimizi yapmayı borç biliyor ve ‘borsayı abartmayın!’ diyoruz.
     <br/>
     Uzun süredir dar bir bantta seyreden borsada fırtına öncesi sessizlik hakim. Aralık ayında Türkiye’ye AB’den müzakere tarihi verilmesi halinde 20 binlerin çok üzerine çıkacağı ifade ediliyor. Sıçrama için sadece AB değil, IMF, ABD ekonomisi ve Irak faktörleri de belirleyici olacak.
     <br/>
     <br/>
     Ekonominin dört mevsiminden söz edilir. Aşırı canlılık, durgunluk, resesyon ve yeniden canlanma dönemlerini borsa hep bir dönem önceden takip eder. Ekonomi aşırı ısındığında zaten tavan yapmıştır ve artık düşüş başlar. Resesyon dönemi bitene kadar düşüş trendi devam eder. Ekonomide iyileşmenin başladığı mevsimlerde ise, bir sonraki sıcak dönem beklentileri satın alınmaya başlanır. Ekonomideki mevsimleri iyi analiz eden sonunda kazanır.
     <br/>
     Hepinize iyi haftalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=12310), [web.archive.org (arşiv bağlantısı)](http://web.archive.org/web/20060118224411/http://aksiyon.com.tr:80/detay.php?id=12310)
