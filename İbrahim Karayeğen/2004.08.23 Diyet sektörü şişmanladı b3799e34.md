# Diyet sektörü şişmanladı

*İbrahim Karayeğen 2004.08.23*

<div>
 <p>
  <font>
   Modern çağın hastalıklarından biri de şişmanlık. Hızlı ve tempolu yaşam, insanları doğru beslenmekten uzaklaştırıyor. Ayakta, abur cubur atıştırma alışkanlığı günümüz insanını obezleştiriyor.
   <br/>
   <br/>
   Türkiye nüfusunun yüzde 35'inin obez olduğunu biliyor muydunuz? Başta Amerika olmak üzere Batıda insanlar fazla kilolarını vermek için milyarlarca dolar harcıyor. Ama bir türlü umulan sonuç alınamıyor. Çünkü diyet programlarının çoğu, ani ve kısa süreli kilo vermeye programlı. Böyle olduğu için verilen kilolar, fazlasıyla geri alınıyor. Diyetler kalıcı ve kesin çözüm getirmediği gibi çok sayıda yeni hastalıkla tanıştırıyor insanları.
   <br>
    <br>
     Uzmanlar, özellikle yaz aylarında canlanan diyet furyasının bilimsellikten son derece uzak olduğunun altını çiziyor. ‘Mucize’ diye abartılarak vizyona sokulan zayıflama paketleri, insanı hayrete düşürecek derecede birbiriyle çelişiyor. Birisinin kesinlikle uzak durulmalı dediğini, diğeri serbest bırakabiliyor. Hem hiçbiri kişiye özel değil. Oysa, diyet programı kişinin hayat şartları, yemek alışkanlıkları, metabolizması ve alışkanlıklarıyla yakından ilgili.
     <br>
      <br>
       Burçlara, kan gruplarına, cinsiyete ve yaşa göre diyetler bile var. Diyet biraz da modalaştı son yıllarda. Aslında kilolu olmayan gençler bile kafayı diyete taktı. Bu yüzden yemek yiyememe ve yediğini kusma hastalığına yakalananların sayısı hiç de az değil. Elbette ki diyet kavramı bütünüyle reddedilemez. İşin uzmanıyla enine boyuna konuşarak, iyi programlanarak ve yaşam felsefesine dönüştürülerek gerçekleştirilenlerinde kalıcı başarı sağlanabilir.
       <br>
        <br>
         Doğrusu, kültürümüzde ve inancımızda da sevimsizdir şişmanlık. İnsanı yavaşlatır, hantallaştırır ve hastalıklara davetiye çıkarır. Tıp dünyasında otorite kabul edilen İbn-i Sina, “Bütün hastalıkların anası taam üstüne taam yemektir” derken, Peygamberimiz (s.a.v) de sofradan doymadan kalkmayı öğütlüyor. Bu hadis, günümüz diyetisyenlerinin 'az fakat sıkça' yenmesi gerektiğine ilişkin görüşüyle örtüşüyor.
         <br/>
         <br/>
         Hepinize sağlıklı ve mutlu haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2158 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=14811), [web.archive.org (arşiv bağlantısı)](http://web.archive.org/web/20051105181508/http://aksiyon.com.tr:80/yazdir.php?id=14811)
