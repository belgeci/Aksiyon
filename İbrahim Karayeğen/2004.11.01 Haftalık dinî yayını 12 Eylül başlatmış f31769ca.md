# Haftalık dinî yayını 12 Eylül başlatmış

*İbrahim Karayeğen 2004.11.01*

<div bgcolor="#FFFEF6">
 <font>
  <img border="0" height="1" src="/web/20060103162223im_/http://aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Onu, orta yaş ve üstü kuşak çok iyi tanıyor. Televizyon yayını TRT’nin tekelindeyken dinî program deyince akla gelen tek isimdi. Maarif takvimindeki haftaları sektirmeden kutlamasıyla meşhurdu; orman haftası, trafik haftası, Yeşilay haftası...
   </font>
   <p>
    <font class="content">
     Darbenin gölgesinde başladığı programlarda devletin resmî ideolojisinin bir milim dışına çıkmadığı için uzun süre koltuğunu korudu. Aynı isimlere hep benzer soruları yöneltti yıllarca. Sert eleştirilere muhatap oldu; ama kimse yerinden oynatamadı. Onun için ‘TRT’nin demirbaşı’ dendi. TRT’nin değişmeyen dinî programcısı Asaf Demirbaş’tan söz ediyorum.
     <br>
      <br>
       Aksiyon, bir dönemin daha perdesini aralıyor.
       <br/>
       <br/>
       Asaf Demirbaş’ın ibretlik öyküsünü bir yudumda okuyacaksınız.  Demirbaş, bir yandan hayatını anlatırken öte yandan dinî yayınların serüveniyle ilgili çarpıcı bilgiler veriyor.
       <br/>
       <br/>
       Televizyon ülkemize 1960’lı yılların sonunda gelse de yaygınlaşması 70’li yılların ortasını bulur. İlk yıllarda dinî yayınların esamisi okunmaz. İlk ‘İftara Doğru’ günde yarım saat olarak 1975’te yayınlanmaya başladığında bazı çevreler yaygarayı basar. İlk canlı mevlit yayını Kıbrıs şehitleri için yapıldığında halkta heyecan dalgası oluşturur.  Daha sonra bu gelenek kandil gecelerinin vazgeçilmezleri arasına girer. Haftalık dinî yayın isteği ise sosyal demokrat bir başbakandan gelir. Bülent Ecevit, Diyanet’ten sorumlu devlet bakanına bir yazı göndererek halkın televizyon aracılığıyla aydınlatılmasını ister.
       <br/>
       <br/>
       Sivil hükümetlerin başaramadığını darbe hükümeti gelir gelmez yürürlüğe koyar. 12 Eylül 1980 müdahalesinden üç ay sonra haftalık "İnanç Dünyası" programı yayına başlar. Aslında bu konjonktüre de uygundur. Aşırı sol terörün gençlik üzerindeki etkisini kırmak için okullara zorunlu din dersi koyan yönetimin aynı yöndeki politikasının uzantısıdır aslında bu.
       <br/>
       <br/>
       25 yıl TRT’ye hizmet eden Asaf Demirbaş emekliliğinden sonra ticarete atılır; ama kriz onu da vurur. İflas eder, muhtaç olur. Bazı dost bildikleri yolda karşılaştığında yüz çevirirler. Varlığı da yokluğu da bizzat yaşayan Demirbaş şimdi Türkiye gibi düştüğü yerden kalkmaya çabalıyor.
       <br/>
       <br/>
       İyi haftalar dileğiyle...…
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://aksiyon.com.tr:80/detay.php?id=17620), [web.archive.org (arşiv bağlantısı)](http://web.archive.org/web/20060103162223/http://aksiyon.com.tr:80/detay.php?id=17620)
