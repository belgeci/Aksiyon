# Sevinmek için de akredite gerekiyor

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050118064223im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Mübarek Ramazan ayına girdiğimiz bu günlerde aynı zamanda Cumhuriyet"in de 80. yılını kutluyoruz. Cumhuriyetin bu süreyi ağrısız ve sancısız geçirdiğini söylememiz zor. Demokratik yapının kurulması, çok partili siyasal sisteme geçiş kolay olmadı. Toplum ve devlet yüzünü Batıya dönmüşse de kuruluş yıllarında varolan endişeler uzun müddet muhafaza edildi. Hatta paranoya halini aldı. Devleti CHP ile özdeşleştiren tek parti, tek şef anlayışının tezahürleri aradan yarım asır geçmesine rağmen milletin hafızasından silinmedi.
   </font>
   <br/>
   <p>
    <font class="content">
     Halka görüşü sorulduğu ilk seçimde ise sandıktan adeta isyan çıktı. DP"nin ezici çoğunlukla iktidara gelmesi, İttihat ve Terakki"den bu yana halka rağmen halk için düşünen kadroları hayal kırıklığına uğrattı. Halk ile bürokrasi arasındaki bu uyuşmazlık sonucu sivil siyaset üç kez doğrudan, bir kez de dolaylı biçimde kesintiye uğradı. Yakın tarihi anlamadan Türkiye"yi doğru okumak mümkün değil. Türk seçmeni, DP, AP, ANAP"tan sonra AKP"nin tek başına iktidarını gördü.
     <br>
      <br>
       Bürokratik yapı ise sağın tek başına iktidarına uzun süre sabredemedi. Geçen yüzyılın son yıllarında baş gösteren içe kapanma tehlikesi toplumun dinamik yapısı ve dış konjonktür sayesinde atlatıldı. Serbest piyasayı benimseyen, dünya ve Avrupa ile entegrasyon sürecine giren ülkemizi kapalı bir modelle yönetme imkanının kalmadığı anlaşıldı.
       <br>
        <br>
         Fakat bu süre içinde de bayramları tadında kutlamadığımız bir başka gerçek. Kuşatıcı, kucaklayıcı, coşkulu olunması gereken günlerde insanlar ayrımcılık yapıldığı düşüncesiyle mutsuz. Bu yıl da hiç gereği yokken, Cumhurbaşkanı Ahmet Necdet Sezer"in Köşk"te vereceği resepsiyon krizi patladı. Ve akredite gazetecilikten sonra akredite resepsiyon, akredite coşku da girdi gündemimize. Türbanlı eşleri olanlara tek davetiye gönderilmesi toplum vicdanını rahatsız etti.
         <br/>
         <br/>
         Kamusal deyince halkı ve insanı izole eden bir tarifi benimseyen Sezer, bu alanın kapsamını her yıl genişletiyor. Bu da kitleleri devletten uzaklaştırıyor, resmi bayramların stadyumdan sokağa taşmasını önlüyor. İçi doldurulmamış şekli törenler, görev gereği katlanılması gereken kutlamalara dönüşüyor.
         <br/>
         İyi haftalar dileğiyle.
         <br/>
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3125), [web.archive.org (arşiv bağlantısı)](http://web.archive.org/web/20050118064223/http://www.aksiyon.com.tr:80/detay.php?id=3125)
