# Ezanda merkezi ses doğru mu?

*İbrahim Karayeğen 2004.10.18*

<div bgcolor="#FFFEF6">
 <font>
  <img border="0" height="1" src="/web/20060113124041im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Rahmet ayı Ramazan, sükuneti ve asudeliğiyle üzerimize güneş gibi doğdu. Gündüzüyle gecesiyle ayrı bir heyecan uyandıran bu mübarek ay bizi cömertliğe, tefekküre ve hoşgörüye davet ediyor. Kötü duygu ve düşünceden arınmayı öğütlüyor.
   </font>
   <p>
    <font class="content">
     İyilik yapma, sabır ve tahammül gösterme, şahsi muhasebede bulunarak yaşamı daha bereketli değerlendirme fırsatı veriyor. Kızgınlığın, dargınlığın ve öfkenin yakışmadığı bir mevsim şehr-i Ramazan.
     <br>
      <br>
       Ramazan’a girerken polemik dışı kalması gereken Diyanet de tartışma platformuna çekilmeye başladı. Başkan Prof. Dr. Ali Bardakoğlu, kafalardaki istifhamlara cevap vermek için her gün bir gazete ve televizyonda boy gösteriyor. Tartışmaya açılan konulardan biri de merkezi ezan meselesi.
       <br/>
       <br/>
       Ezanın sesinden rahatsız olan kesimlerin şikayeti üzerine Diyanet bir genelge yayımladı. Ancak hoparlörlerin kısılması isteği ezanın kısılması şeklinde algılanınca kıyamet koptu. Dinin şiarlarından olan ezan, namaza davet olduğu kadar İslam’ın ve imanın remizlerinden sayılır. Müslümanlığı seçen insanların büyük bölümünün ezandan etkilenmesi dikkat çekicidir. “Bayrak inmez, ezan susmaz” sloganı bu milletin hürriyet meşalesi olmuştur. Ezana dokunan CHP, tam 54 yıldır tek başına iktidar olamamaktadır.
       <br/>
       <br/>
       Ezanın kötü okunması ya da bozuk hoparlör kullanılması elbette kabul edilemez. Fakat bir şehirde tek bir müezzinin sesinden ortak ezan okunması işin ruhuna uygun mu? Ehil insanların yetiştirilmesi yerine eleştirileri bertaraf etmek için işin kolayına kaçılıyor. Peki selef nasıl yapmış?
       <br/>
       <br/>
       Osmanlı döneminde hoparlör yoktu ama 6 minareli Sultanahmet Camii’nde 16 müezzinin 16 şerefeye çıkarak ahenk içinde okuduğu ezan dalga dalga şehre yayılıyordu. Yahya Kemal’in dediği gibi; “Gök nura garkolur nice yüzbin minareden/Şehbal açınca Ruh-u Revan-ı Muhammedi./Ervah cümleten görür Allah-u Ekber’i/Akseyleyince arşa Lisan-ı Muhammedi.” Haluk Nurbaki, Sultanahmet imamlarından Saadettin Kaynak’tan naklederek, 16 müezzinin aynı anda ezan okumasını makamlarını da kendisi tespit ederek Aziz Mahmut Hüdai Hazretlerinin rica ettiğini yazar.
       <br/>
       <br/>
       Yakın zamana kadar Sultanahmet ve Firuzağa camilerinin müezzinleri çifte ezan okuyordu. Yani müezzinler anlaşarak çıktıkları minarelerden ezanın sözlerini aynı makamdan sırayla tekrar ediyorlardı. Sırf bu lâhuti konseri dinlemek için ezan vakti Sultanahmet Meydanı’nın ortasında bekleyenler vardı. Şimdi araya kablo çekilerek tek sese indirildi. Diğer camileri bilmem ama burada yapılanın estetikle alakası yok.
       <br/>
       <br/>
       Hepinize iyi haftalar…
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Adem Yavuz Dede, 23-Ekim-2004
> Merkezî ezan: 
> Yurtdışında yaşıyorum. Merkezî ezan uygulamasına, ilk kez, geçen yıl tatile geldiğimde şahit oldum. Fark ettiklerim şunlar: Eskiden ezanlar aynı anda başlamadığı için, insanların ezanı duyma ihtimalleri daha yüksekti. Merkezî sistemde bu ihtimal azaldı. Yeni sistemle birilerinin ezanın sesini kısması çok daha kolay oluyor sanırım... Ezan her halûkârda okunduğu için müezzinlerin camiye gelme mecburiyetleri kalmıyor.

### Hasan Ali Aygör, 21-Ekim-2004
> Merkezî ezan doğru değil: 
> Merkezi ezana geçmek için yapılan masrafları, müezzinlerin eğitimine harcansa mesele çok kolay çözümlenir. Kaldı ki bu eğitimi meccanen yapanlar zaten vardır. Gürültü meselesine gelince: Ezanın üç-beş dakikalık tatlı sadasına gürültü diyebilenler, apartmanlarda sonuna kadar açılan televizyon ve müzik aletlerinden, haftanın en az üç günü gece-gündüz sokak aralarında yükses sesle yapılan düğünlerden yayılan seslere gürültü diyemiyorlarsa, sözlerinde samimiyyet aramak beyhudedir.

### MEHMET DOĞAN, 20-Ekim-2004
> TEŞEKKÜRLER: 
> KONUYA DEĞİŞİK AÇIDAN BAKTIRDIĞINIZ VE TARİHTEN VERDİĞİNİZ DOYURUCU BİLGİLERDEN DOLAYI TEŞEKKÜR EDERİM.

Kaynak: [www.aksiyon.com.tr](http://www.aksiyon.com.tr:80/detay.php?id=16926&yorum_id=2130), [web.archive.org (arşiv bağlantısı)](http://web.archive.org/web/20060113124041/http://www.aksiyon.com.tr:80/detay.php?id=16926&yorum_id=2130)
