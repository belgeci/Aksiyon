# Bir Türkçe vardı!

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050119204818im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Yazılı değil sözlü kültürün hakim olduğu bir coğrafyada yaşadığımızdan şikayet ederiz sürekli. Şimdi söz de tükendi; artık izleme devrindeyiz. Teknolojinin alabildiğine gelişmesine tembellik de eklenince okuma ve tefekkür, yerini bakma ve izlemeye bıraktı. Radyo, televizyon ve internet düşünce dünyamızı şekillendiren mektep oldu.
   </font>
   <br/>
   <p>
    <font class="content">
     Yaşamın hızlı akışına kısa sürede uyum sağlayan genç nesil, Türkçenin zenginliği yerine anlamsız kısaltma ve pandomimlere sarıldı; emek sarf etmeden kısa yoldan kendini ifade edecek yöntemleri benimsedi.
     <br>
      <br>
       Milleti millet yapan alamet-i farikalardan biri de dildir. Dünyanın en zengin dillerinden biri olan Türkçemiz için alarm zilleri çalıyor. Dili canlı ve dinamik tutacak olan genç kuşak, Türkçenin yerine ikame edecek uydurma bir dil arayışında. Günlük konuşmalarımızda yer alan kelime sayısı az olduğu gibi onların da çoğunu yanlış kullanıyoruz.
       <br>
        <br>
         Kapak konusu olarak Türkçedeki yozlaşmayı belirledik. Bu sorunu sadece üniversite öğrencileri arasındaki moda ile açıklamak doğru değil. Sanatçı, sunucu, televizyon dizilerinde rol alan oyuncu, hasılı topluma örnek olarak gösterilen insanların nevzuhur "konuşma dili", ilkokul öğrencilerini bile kuşatmış durumda.
         <br/>
         <br/>
         Meramını anlatmak için Türkçe kelime bulamayanlar kırık dökük İngilizcesiyle işi kotarmaya çalışıyor. Konuşmaların arasında serpiştirilen yabancı kelimeler bilgili ve donanımlı olmanın göstergesi sayılıyor.
         <br/>
         <br/>
         İnsanın düşünme ve tefekkür derinliği kelime haznesi kadardır. Kelimeler sadece isteklerimizi ileten araçlar değil, düşüncenin sonsuz ufkuna pervaz etmemizi sağlayan kanatlardır. Güzel dilimizden sözlüğe hapsettiğimiz her kelime ise tefekkür âlemimize vurulan birer kilit oluyor. Toplumun okur yazar oranı yükselmesine rağmen kitap ve gazete satışları düşüyor. Okul sadece diploma için bir vasıta işlevi görüyor. Kalem ve kitap okulun kapısında bırakılıyor, hayata taşınmıyor.
         <br/>
         <br/>
         Dilimizin zenginliğini sadece edebi metinlerle koruyamayız. Sokağa, işimize, günlük hayata aktarabilmeliyiz. Kitap okuma alışkanlığının kazandırılmadığı, argo ve sokak jargonunun yaygınlaştığı, sözlük kullanma geleneğinin yerleşmediği bir ülke burası. Çok değil, bir kuşak öncesi yazılan kitapları bile anlamakta zorlanıyoruz.
         <br/>
         <br/>
         İyi haftalar dileğiyle.
         <br/>
        </br>
       </br>
      </br>
     </br>
    </font>
   </p>
  </p>
 </font>
</div>


## Yorumlar

### ufuk ufu, 02-Haziran-2004
> Sonuna kadar katılıyorum 3.sayfa: 
> Köylü genç kızın elindeki "poşet" (Yoksa "pochet" mi?) dedikleri naylon torbanın üstünde "Nursace" yazıyor; mağazanın adı! Bu sözcük hangi dilden? Annesinin elindeki torbanın üstünde de "Magic Staff" yazıyor. Torbanın içinde ne var?   "Fine line"yi "fayn layn" diye okudunuz diyelim, "LineAK"ı nasıl okursunuz?   Peki, "Canderel Spoonful"da, ikinci sözcüğü sormuyorum; ama ilk sözcük nasıl okunacak? "Canderel" diye mi, "kendrıl" diye mi?   "UPS"leyin"i nasıl okudunuz? "CNR", "CNN", "MSNBC"" Nasıl okuyorsunuz bunları? "D&R", sözgelimi, nasıl okudunuz? Neden öyle okudunuz? Mutfak & banyo, Baklava & börek, ana & oğul arasına giren o "&" nedir? "MN & DM" nasıl okunacak peki?   "Telsim"de vardır." dedikleri "EFR", "Enhanced, Full ve Rate" sözcüklerinin kısaltmasıymış. Telsim şaşırmadıysa bunu nasıl oluyor da "e - fe - re" diye okutuyor? Böylesine basitleşmeyi "içinize sindiremeyip" bunu da "i - ef - ar" diye okumayacak mınız?

### ufuk ufuk, 02-Haziran-2004
> Sonuna kadar katılıyorum 2.sayfa: 
> "Kwik Kopy Printer" hangi dilin özelliklerine göre yazılmış? "Kopy" böyle yazılıyorsa "Copy" nedir?   "Conbay Jeans"in ilk sözcüğü nece? "Futura Mutfak" hangi dildendir, "Gigi Zazo"? "Koçlar Centroom"daki "centroom", "center" da değil, "centrum" da değil; peki nedir? "La mod" Fransızca mı? "Antirefle cam" nasıl bir cam türüdür? "Mydonose", maydonoz; "chiwi", çivi; "porttakal", portakal mı?   Adam, "Turkcell - Telsim" sözcüklerinin üstüne, dükkânının adını yazmış: "Güncell İletişim"" İlk sözcüğü nasıl okursunuz?   Şu kartın adını, "hattı muhabbet" diye yazıp "hatt-ı muhabbet" gibi söylüyorlar. Bu söyleyişle, Farsça kurallara göre yapılmış bir ad tamlaması kurduklarını ve "hatt-ı müdafaa"nın "savunma çizgisi" anlamına gelmesi gibi, "hatt-ı muhabbet"in de "sevgi çizgisi" anlamına geleceğini biliyorlar mı? Siz biliyor musunuz?   Şimdi daha zor bir soru: "Türk" nasıl yazılır? "TURKCELL"deki ya da "DIGITURK"taki gibi mi, "CNN TÜRK"teki gibi mi? Yoksa "Turc" ya da "Törk" diye mi?

### ufuk ufuk, 02-Haziran-2004
> Sonuna kadar katılıyorum.: 
> Evet bu da yine bizi sömürge yapmak isteyenlerin bir oyunu...  Aşağıdaki Feyza Hepçilingirler hanımefendinin yazısını okumanızı tavsiye ediyorum. _ 1. sayfa: OKURYAZAR MISINIZ?  Ne kadar anlamsız bir soru! Şu anda "okumaktasınız" zaten.   Öyle mi?   Bence değil. Böyle bir soruyu hiç düşünmeden yanıtlamanız söz konusu bile edilemez artık. Nasıl Osmanlıca okuyup yazmak için Arapça - Farsça bilmek gerekiyordu, bugün de okur yazar olmak için biraz Fransızca, az Almanca, bir gıdım İtalyanca, çok İngilizce bilmek zorundasınız. Siz Türkiye"de okuryazar olmayı kolay mı sanıyorsunuz?   Sözgelimi, her an, her yerde duyduğunuz sözcüklerin nasıl yazılacağını biliyor musunuz? "Fiks kart" sözcüklerini nasıl yazarsınız? "Fiks kart" diye mi, "fix kart" diye mi, "fiks cart" diye mi, "fix card" diye mi?   "Şlovskiis"i, hiçbir yere bakmadan yazabilir misiniz? Hatta size "o" harfi dışında 9 sessizden oluştuğu kopyasını versem bile.

Kaynak: [www.aksiyon.com.tr](http://www.aksiyon.com.tr:80/detay.php?id=11554&yorum_id=1), [web.archive.org (arşiv bağlantısı)](http://web.archive.org/web/20050119204818/http://www.aksiyon.com.tr:80/detay.php?id=11554&yorum_id=1)
