# Şöhretin çocukları

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20041106091237im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106091237im_/http://www.aksiyon.com.tr/resim/477/editor.jpg" vspace="5"/>
  </p>
 </font>
 <font class="content">
  Eyyamcı, günübirlik yaşayan demek. Günü kurtarmayı düşünen, geleceği inşa etmek adına proje üretmeyen insanlar için kullanılır bu tabir. Bir süredir gençliğin içine düştüğü kısırdöngüyü bundan daha iyi anlatan kelime bulamadım. 1968 kuşağı, Prag olaylarından sonra Avrupa’da esen öğrenci hareketlerinin ülkemizdeki yansımasıydı. Üniversitelerde sağ ya da sol görüşleri benimseyen öğrencilerin ciddi biçimde yaptıkları fikri mücadeleyi sembolize ediyor. Bugün ülkeyi yöneten pek çok isim o kuşağın temsilcisidir.
 </font>
 <p>
  <font class="content">
   <br/>
   1978 kuşağı, kendini şiddetin içinde bulan talihsiz nesildir. Beş bin fidan toprağa verildi. Ölümü göze alacak kadar dava sahibiydiler. Türkiye için düşünmekten geri durmadılar. Ancak yanlış yönlendirmelerle ellerine silah verildi.
   <br/>
   <br/>
   1980 kırılma noktasıdır. 12 Eylül askeri müdahalesi, politikaya mesafeli bir gençlik hedefledi. Toplum apolitik hale geldi. Serbest piyasa ekonomisi ülkeyi dışa açarken insanlar pragmatist davranmaya yöneldi. Gençlik daha müreffeh bir yaşama kilitlendi.
   <br/>
   <br/>
   21. yüzyıla geldik. Küreselleşmenin bütün sınırları yerle bir ettiği dünyada yaşıyoruz. Medeni dünyadaki rolümüz şimdilik ‘tüketici’ olmaktan öteye gitmiyor. Medyanın renkli dünyalara ilişkin yaptığı tanıtımlar rasyonel yollarla hayatını kazanma imkanı kalmamış geniş kesimi müthiş etkiliyor. Popüler kişiler kanalıyla sunulan bu yaşam 17—25 yaş arasındaki gençliği maceraya itiyor. Marka, moda, müzikle başlayan masum adımlar içki, kumar ve uyuşturucu illetine kadar uzayabiliyor.
   <br/>
   <br/>
   “Beni TV’de gördün mü?” diyen mirasyediler popüler kültüre teslim olmuş şöhretin çocukları gibi. Bu köksüz, melez kültür, emek vermeden, ter dökmeden, kısa yoldan para kazanmanın yollarını göstermekle kalmıyor, aldığı kurbanlar üzerinden reyting yapmanın da  keyfini sürüyor. Son günlerde canımızı yakan örnekler bizi bu konuyu kapağa taşımak zorunda bıraktı. Bu sayımızda ayrıca, Kurban Bayramı’nda gidebileceğiniz alternatif mekanlar da sunuyoruz.
   <br/>
   <br/>
   Hepinize iyi haftalar.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11103), [web.archive.org (arşiv bağlantısı)](http://web.archive.org/web/20041106091237/http://aksiyon.com.tr:80/detay.php?id=11103)
