# Süper olmak zor zenaat

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20030923201747im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030923201747im_/http://www.aksiyon.com.tr/resim/46/blank.gif" vspace="5"/>
  </p>
 </font>
 <font class="content">
  Tarih süper güçlerin uzun süren sükûnet ve barış dönemlerinden rahatsız olduklarını gösteren onlarca örnekle dolu. Hiçbir protestoyu dikkate almadan, etkisi yıllarca sürecek bir savaşa start vermek üzere olan Başkan Bush’un ısrarı tarihin tekerrür etmesinden başka bir şey değil. Bugünlerde tarihi rolünü oynamakta olan Bush’un kararlılığı tek bir nedene indirgenemez. Tarih erken bir uyarı sistemidir. Küresel güce sahip devletlerin geleneklerinde savaş vazgeçilmez bir yoldur.
 </font>
 <p>
  <font class="content">
   Uzun sükunet dönemlerinden endişe eden liderler hakimiyetlerini pekiştirmek ve kitlelerin kenetlenmesi için ya bir ülkeye savaş açmış ya içeride kontrollü bir gerilim oluşturmuş.
   <br/>
   <br/>
   Hiçbir vicdan günahsız insanların savaşlarda katledilmesini onaylamaz. Hele o körpecik çocuklar ile savunmasız kadın ve yaşlıları katletmenin vebalini insanlık çok ağır ödeyecek. Ancak, savaş tarihi bir gerçek. Bir o kadar da kaçınılmaz. Çünkü, öteden beri dünya süper güçleri savaşsız duramadılar. Şimdinin süperleri de öyle. Belki kıyamete kadar bu böyle devam edecek. Süper devletler, kötü bir yol olsa da savaşı iyi amaç uğruna rahatlıkla tercih ettiler hep. Bu devletten devlete farklılık arz etse de, mutlaka savaş adına bir iyi amaç bulundu. Bazen güvenlik veya jeopolitik avantajdı, bazen dışarıdan gelecek muhtemel bir saldırı için ulus bilincini oluşturmak ve toplumsal katmanlar arasındaki kopukluklarını gidermek. Kimi zaman da insanın doğasındaki engellenemeyen hükmetme isteği.
   <br/>
   <br/>
   Son süper güç Amerika Birleşik Devletleri’nin  Başkanı George W. Bush da tarihi rolünü oynuyor bugünlerde. Hiçbir şey onu Irak operasyonundan vazgeçiremiyor. Milyonlarca insan savaşa hayır diyor ama nafile. Saddam’ın geri adımları ise kifayetsiz. ABD’nin istediği adımı da Saddam atmıyor. Bu gelişmeler yüzünden uluslararası bloklar paramparça. NATO, Avrupa Birliği ve Birleşmiş Milletler’deki kadim beraberlikler çatırdıyor. Arap Birliği, Arap ikiliği olmak üzere. Stratejik müttefik Türkiye’de şaşkınlık hakim. TBMM’den yetki tezkeresi geçmediği için kuzeyden cephenin açılması tehlikeye girdi. Savaşın uzaması ve zayiatın artma ihtimali giderek yükseliyor. ABD Özel Kuvvetler eski Komutanı Davit Grange’a göre, bütün bunların Bush’un kararındaki etkisi sıfır. O kararını vermiş, dönüş yok. Bush’un ısrarını sadece petrole indirgemek kimseyi tatmin etmiyor. Ya da son günlerde iddia edildiği gibi kendini dine vermesiyle birlikte ilahi misyon için görevli hissetmesi de konuyu izah etmekte yetersiz kalıyor.
   <br/>
   <br/>
   Tarihin öğreticiliği
   <br/>
   <br/>
   Norman Cousins, “Tarih muazzam bir erken uyarı sistemidir” diyor. Cousins’in işaret ettiği gibi tarih boyunca küresel güce sahip devletler dünya hakimiyetini pekiştirmek ve kamuoylarının kenetlenmesi için zaman zaman savaşa başvurdu. Hun İmparatorluğu’ndan Roma’ya, üzerine güneş doğmayan İngiltere’den Osmanlı İmparatorluğu’na, Rusya ve Amerika Birleşik Devletleri’ne kadar büyük devletlerin geleneğinde savaş vazgeçilmez bir yere sahip. Uzun süren sükunet dönemleri bu devletlerin yöneticilerini hep korkutmuş. Bu yüzden bir sebep icat edilerek ya bir ülkeye savaş açılmış ya da içeride kontrollü bir gerilim meydana getirilmiş. Hatta Roma imparatorluğunda belirgin nüfus artışı sonrasında da bu yola başvurulmuş.
   <br/>
   <br/>
   Amaçsız ulus olamaz...
   <br/>
   <br/>
   Hun İmparatoru Atilla’ya göre, ulusal amaçsız devlet olamaz. Devlet ortaya bir ideal koyamazsa, obaların kendi aralarında kavga etmeleri kaçınılmazdır. Liderin gerekirse savaş gibi riskleri alması gerektiğine inanan Atilla, “En değerli çabalarınızın arkadaşlarınız tarafından lanetleneceğini bilmelisiniz” der.
   <br/>
   <br/>
   İnsanlık her açıdan gelişti ama savaş ihtimali gündemdeki yerini hiç kaybetmedi. 20. yüzyılda müthiş teknolojik gelişmeler oldu. Demokrasi, hukukun üstünlüğü, insan hakları açısından çıta yükseldi. Uluslar yakınlaştı, çeşitli birliktelikler oluştu. Ancak bütün bunlara rağmen en fazla kan bu yüzyılda aktı. İki dünya savaşı meydana geldi. Milyonlarca insan hayatını kaybetti. Osmanlı İmparatorluğu yıkıldı, Almanya parçalandı. Avrupa yerle bir edildi. Dünya Japonya’da atom bombası faciasıyla tanıştı. Yine bu yüzyılın yarısı adına soğuk savaş denilen iki kutuplu bir sistemle yönetildi.
   <br/>
   <br/>
   Demirperde ülkelerinin dünya ile bağlantıları koptu, işgaller sürdü. Bulgaristan’daki 2,5 milyon Türk’ü asimile girişimi Türkiye tarafından engellendi. Avrupa’nın göbeğinde bir Bosna–Hersek kıyımı yaşandı ki, belki tarihte benzeri çok az. Ardından Kosova’da nice kan aktı. Daha bir çok bölgede zulümler devam ediyor. Ama diğerleri gibi bunlar da timsah gözyaşlarıyla izleniyor.
   <br/>
   <br/>
   İnsanoğlu için 21.yüzyıl yeni bir başlangıç ve umuttu. Barış ve  hoşgörü rüzgarının daha güçlü esmesi bekleniyordu. Ama yaşananlar gösteriyor ki, bu asır geçeni de aratacak. 11 Eylül 2001 tarihindeki ikiz kuleye yapılan saldırı ABD’yi derinden sarstı. Terörist avına çıkan ABD, bütün dünyayı operasyon alanı ilan etti. Afganistan’a girdi. Şimdi Irak’a girmek üzere. Sıradaki ülkenin hangisi olduğu tartışılıyor. Dünya 3. büyük savaşa mı gidiyor, kimse bilemiyor.
   <br/>
   <br/>
   Devlet de canlı gibidir
   <br/>
   <br/>
   Düşünürler devleti de doğan ve zamanı gelince ölen canlı organizmaya benzetiyor. Devletler her zaman dinamik olamazlar, bazen hastalanırlar. Ünlü Fransız felsefeci Montaigne bunu anlatırken şöyle diyor: “Hekimler sağlığımızın fazla iyi olmasından korkarlar ve her şeyimiz değişken olduğu için derler ki sağlığımız fazla parlak, fazla kanlı canlı oldu mu özellikle bozmalı, hızını kesmeli, yoksa belli bir yerde durakalamayan yaratılışımız düzensizce ve birdenbire geriye teper; işte bu aşırı sağlığı önlemek için atletlere müshil verir ve kan alırlar.” İnsanın sürekli steril bir ortamda yaşamını sürdürmesi tehlikelidir. Vücut dirençli değilse bir mikrop karşısında yıkılabilir. Onun için aşı yani dışarıdan mikrop enjekte edilerek dirençli kılınır. Montaigne, devletlerin dinamizmi için de zaman zaman gerilimlere ve savaşa bu yüzden ihtiyaç duyulduğunu anlatır ve bunları ‘iyi amaç uğruna kötü yollar’ şeklinde tarif eder.
   <br/>
   <br/>
   Süper gücün geleneği
   <br/>
   <br/>
   Gerçekten de tarihe baktığımızda güçlü gelenekleri olan devletler toplumsal bütünlüğü korumak adına sıkça sınırları dışına taşıyor, sefer düzenliyor. Tek ve rakipsiz olmanın yöntemi böyle belirlenmiş. Osmanlı Sultanı Yıldırım Beyazıt, Timurlenk’le savaşa tutuşurken yazdığı mektupta, “Bu dünya ikimize çok, birimize az” derken tek söz sahibi olmak isteğini belirtiyordu.
   <br/>
   <br/>
   Öte yandan, barış döneminde birbirleriyle mücadele içindeki fikir akımları yine savaş döneminde bir ideal etrafında kenetlenmenin yolu olarak görüldü. 11 Eylül olayı ile Amerika’da, 20 Temmuz 1974’te Kıbrıs Savaşı ile Türkiye’de böyle bir işlev gördü.
   <br/>
   <br/>
   Osmanlı’dan miras alınan devlet geleneğinde toplumda biriken gerilimin bir şekilde boşaltılması hep vardır. “Yurtta sulh, cihanda sulh” parolasıyla çıkılan yolda genç cumhuriyetimiz, Alevi–Sünni, Türk–Kürt, sağ–sol, laik–antilaik gibi fikri kutuplaşmalar sonucu 80 yılda iki kez askeri darbe, iki defa da muhtıra yaşadı. Ne zaman Kıbrıs’a çıkarma yapıldı ya da Kore’ye asker gönderildi, toplumdaki bu farklılıklar unutuldu; bir ve beraber olma duyguları yükseldi. O nedenle siyasetçiler ‘her zamankinden daha çok birlik ve beraberliğe muhtaç olduğumuzu’ o kadar çok vurguladılar ki.
   <br/>
   <br/>
   Savaşa sokan lider hep güçlenerek çıkmıştır. Kıbrıs Savaşı’ndan sonra gidilen 1977 seçimlerinde Bülent Ecevit’in CHP’si çok partili hayattaki en yüksek oy oranına (Yüzde 41,3) ulaştı. Sıcak savaş yaşamadığımız yıllarda ise enerjimizi siyasi, ekonomik ve ideolojik mücadelelere harcamamız ise olayın bir başka trajik yönü.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2468), [web.archive.org (arşiv bağlantısı)](http://web.archive.org/web/20030923201747/http://www.aksiyon.com.tr:80/detay.php?id=2468)
