# Bıyıklı sermaye

*İbrahim Karayeğen Bilinmeyen-tarih*

<div>
 <p>
  <font>
   Türkiye tarihî bir haftayı geride bıraktı. 200 yıllık batı yolculuğumuzda önemli bir viraj geçildi. 6 Ekim’de yayımlanan İlerleme Raporu’nda, bazı kısıtlamalarla birlikte Türkiye ile müzakerelerin başlaması tavsiye edilerek Avrupa Birliği’nin kapısı aralandı.
   <br/>
   <br/>
   Bu haberle birlikte piyasalar adeta bayram havasına girdi. Borsa 23 bine dayanarak rekor kırdı. Döviz ve faiz ise düşerek aynı yöndeki eğilime eşlik etti.
   <br>
    <br>
     İyimserlik aynı şekilde devam eder, 17 Aralık’ta müzakere tarihi alınabilirse borsanın ikinci bir fırlama yapması bekleniyor.
     <br>
      <br>
       Son dönemde sık kullanılan bir terim ‘bıyıklı sermaye’. Borsadaki iniş çıkışlarda önemli ölçüde bunların rolü var. Yerli ya da millî olmalarına rağmen borsada yasaklandığı için yurtdışına çıkıp yabancı bir bankanın kılıfında yeniden sisteme entegre olan sermayedârdan söz ediyoruz. Borsadaki yabancı sermayenin üçte biri bunların elinde.
       <br>
        <br>
         Yeni bir istikrarsızlığa neden olmamak için göz yumulmasının altında bıyıklı ya da bıyıksız paraya ihtiyaç duyulması yatıyor. Yakın zamana kadar İMKB’deki bıyıklı yabancı, bir elin parmaklarını geçmez iken birkaç yıl içerisinde yüzlercesinin para hareketine katıldığı görüldü. Özellikle borsayı yakından takip edenler ve hangi hissede kimlerin işlem yaptığını bilenler bunları yakînen biliyor.
         <br/>
         <br/>
         Sermaye Piyasası Kurulu bugüne kadar 2 binden fazla kişi ve kuruma borsa yasağı getirmesine rağmen aslı yerli olan yabancı sermayeyi takip edip cezaya çarptıramadı. SPK’nın üstüne gidememesinin en önemli sebeplerinden biri de hiç şüphesiz sıcak paranın denetlemeden korkarak dövize dönüp tekrar yurtdışına kaçması.
         <br/>
         <br/>
         Borsadaki bıyıklı yabancıyı arkadaşımız Harun Odabaşı yazdı. Kapağımızda konuya ilişkin olumlu/olumsuz bir yargıda bulunmaktan kaçındık. Mevcut durumun fotoğrafını çektik.
         <br/>
         <br/>
         İyi haftalar dileğiyle..
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1745 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=16692), [web.archive.org (arşiv bağlantısı)](http://web.archive.org/web/20050327175846/http://www.aksiyon.com.tr:80/yazdir.php?id=16692)
