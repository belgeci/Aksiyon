# Şoförler üzerinden Türkiye ile mi savaşılıyor?

*İbrahim Karayeğen 2004.09.27*

<div bgcolor="#FFFEF6">
 <font>
  <img border="0" height="1" src="/web/20060105114616im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Son aylarda Türk şoförlerinin kaçırılmaları ve öldürülmelerinde büyük artış gözleniyor. Fransa, iki gazetecinin kaçırılmasıyla dünya kamuoyunu ayağa kaldırırken; Türkiye, kaçırılan 60 şoförün 18'inin öldürülmesini teenniyle karşıladı.
   </font>
   <p>
    <font class="content">
     Ekmek parası için yollara düşen 10 bin şoför, aylık 1 milyar liralık gelir uğruna can pazarına atılıyor. El Cezire ve El Arabiya kanallarıyla yansıtılan kaçırmaların mağdurları hep aynı: Türk şoförler.
     <br>
      <br>
       Sigortası olmayan şoförlerin ellerinde iletişim imkanı da yok. Akıbetleri hakkındaki bilgiyi arkadaşları aracılığıyla iletebiliyorlar. Irak'a iş yapan firmalar bu iletişim biçimine 'şoför gazetesi' adını takmış. Anaların, yavruların yüreğini dağlayan ölümüne ticaret sürüyor. Yılın ilk altı ayında Irak'a yapılan ihracat rakamları 1 milyar doları buldu. Geçen hafta Zaho ve Sümele yakınlarında başlayan bine yakın Türk şoförünün bekleme eylemi devam ediyor.
       <br/>
       <br/>
       Türk şoförleri için Musul-Bağdat güzergâhı ölüm hattı gibi. Ancak dikkatlerden kaçan bir başka nokta, Irak'ın güneyinde nakliyatçılık yapan şoförler arasında da kaçırma olayları yaşanıyor. Ama, sayıları çok olmadığından bu eylemler medyada yer bulmuyor.
       <br/>
       <br/>
       Şu soruyu sorma vakti geldi: Acaba bu eylemlerle Türkiye ile mi savaşılıyor? Bölgeyle hesabı olan birçok devlet ve grup var. Türk işadamlarının bölgeden çekilmesinden, yeniden askeri konuşlandırma ihtimaline kadar pek çok senaryo konuşuluyor.
       <br/>
       <br/>
       Eylemler direnişçiler tarafından Amerikan işgaline karşı yapılıyor gibi görünse de çeteleştiği aşikâr. Otorite boşluğu kaosu körüklemiş. Fidye için ya da karşı firmanın tetiklemesiyle Ali Baba ve kırk haramiler yollarda cirit atıyor. Öte yandan mafyalaşmanın diğer göstergesi de çocuk kaçırma olaylarının artması. Iraklı ailelerin en büyük korkusu bu.
       <br/>
       <br/>
       İyi haftalar dileğiyle...
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16200), [web.archive.org (arşiv bağlantısı)](http://web.archive.org/web/20060105114616/http://www.aksiyon.com.tr:80/detay.php?id=16200)
