# Yeni meclis 1. Meclis gibi olacak

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050226075954im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075954im_/http://www.aksiyon.com.tr/resim/406/32.jpg" vspace="5"/>
  </p>
 </font>
 <font class="content">
  “Tarihsel sürecin önümüze koyduğu benzerlik bu. Türkiye 80 yıllık bilançosunu yapacak.  80 yıl önce ne var? Coğrafyanın küçülmesi var, savaş var, fukaralık var, manda tartışması var, var da var. Şu anda var olanlarda farklılık var mı? 80 yıl sonra başa döndük. Bunun 80 yıl önceki kurgunun doğru yapılmadığı gibi bir anlamı olamaz.” Bu sözler Refahyol döneminin Devlet Bakanı Gürcan Dağdaş’a ait.
 </font>
 <br/>
 <p>
  <font class="content">
   Seçimlerde Kars'tan bağımsız milletvekili adayı olan Dağdaş devam ediyor: “Birinci Meclis’e benzer etnisite, dinsel, mezhepsel, ideolojik yansımaların tamamının içinde bulunduğu bir Meclis olacak. Bu Meclis’te HADEP olacak. HADEP kapatılmış olsa bile temsil ettiği düşünce olacak. Kürt etnisitesinin karşısında Türk etnisitesini temsilen bir yapı olacak. Bu Meclis’te birebir Alevi kimliğinden dolayı Parlamentoya taşınması gereken siyasal organizasyonların ötesinde bir arayışın yansımış olduğu aktörler olacak. Bu Meclis manda dahil, savaş dahil, devletin yeniden yapılandırılması dahil tamamını önünde tartışma konusu olarak bulan bir Meclis olacak. Birinci Meclis’in içinde de etik açıdan tartışılan bir sürü insan olduğunu biliyoruz. Orada feodalitenin ağaları var, silahşorlar var, orada inancın istismarı üzerine siyasal hesap yapan aktörler var. Hiç eksik değil. 40-50 kişilik kadro var ki devletin şekillenmesini içeren sağlıklı, içerikli tartışma yapıp bir yönelimi ortaya çıkarabilmiştir. Bu Meclis’te de olacağı kanaatindeyim. Eğer siyaset devam ederse...”
   <br>
    <br>
     Gürcan Dağdaş, DP çizgisinden gelen bir isim. Anketlerde açık ara önde çıkan AKP’nin sıçramasını DP ile örtüştürüyor mu? Dağdaş, 1946 hareketinin rafine bir kadroyu doğurduğunu belirtiyor; “O hareket de AKP’nin şu anda siyasal zemini açısından arkasındaki yığınların itirazlarını içeren siparişi üzerine ortaya çıkmıştı. Yani, açlıkla, fukaralıkla, karaborsayla, ağır vergiyle, zaman zaman inançlarıyla, değerleriyle ilgili baskıyla karşı karşıya. AKP’den ayıran en önemli özelliği rafine bir kadro olması. Celal Bayar, Adnan Menderes vardı. Söylemlerine baktığınız zaman 2000’in Türkiye’sini içine alan ufuk ve vizyonu görüyorsunuz. Devlet kavramını daha net anlayabilen, ölçülerine vâkıf, içini doldurabilecek nitelikte, dünyayı daha iyi algılayabilen bir kadroydu.” Dağdaş, DP’nin “Yeter söz milletindir” haykırışının yanı sıra ‘Her mahallede bir milyoner’ hedefiyle iktisadi bir projeyi yürürlüğe koyduğunu hatırlatıyor. Dağdaş’ın dikkat çektiği diğer bir nokta da merkezdeki boşluk: “Bu boşluk yeni bir binayı çıkardı. Benim kanaatimce bunun statik hesabı doğru değil. Bu zemin, 7 şiddetindeki bir depreme dayanıklı değil. İnşaallah ben yanılırım. Burada kocaman, heybetli bina çıkıyor. Orada iddia sahibi olanlar ise ufacık, tek odalı gecekondulara dönüşmüş. Heybetli bina, gecekondu ahalisinin hep gözünü diktiği bina olur. Bu boşluk rafine bir projenin ortaya çıkarmış olduğu binaya yönelim değil. Sadece tepkisel. Varolana kızgınlığı belirli argümanlarla beslenerek yöneldiği bir binaya dönüşmüş.”
     <br>
      <br>
       Gürcan Dağdaş’a göre, merkezin sağında kimlik tartışması üzerine; merkez solda ise kişisel post arayışının sonucu bir bölünme yaşanıyor. 3 Kasım seçimi bu genel boşluğun tartışıldığı bir süreci ortaya çıkaracak. Peki bu boşluğu kim dolduracak?  “Aman AKP gelmesin diye CHP’yi AKP’nin önüne geçirecek bir yarış beklemiyorum. Çünkü AKP’ye yönelimde bir itiraz şekilleniyorsa o itirazına muhatap olan bir fotoğrafı CHP’de görmemesi lâzım. Sırf AKP gelecek korkusuyla CHP’ye yönelmez.”
       <br/>
       <br/>
       Siyaset dışı arayış çözüm değil
       <br/>
       <br/>
       Dağdaş’la 4 Kasım sabahını konuşmayı sürdürüyoruz: “Siyaset kurumu itibarsız hale getirilmiştir. Bu proje ise şayet, başarılmıştır. Bunun malzemesi olan siyasetçi de toplum nezdinde bu tükenişe her türlü desteği vermiştir. Siyasetçi en itibarsız insan konumuna gelmiştir. Toplum mühendisleri bunun yerine yeni bir siyasi organizasyonun peşinde iseler makul bir şeydir. Ama bunun yerine bir başka arayış siyaseti, demokrasiyi inkıtaa uğratacak bir başka arayış varsa onu da bu coğrafya iki kere fiili olmak üzere üç kere metodu, yöntemi değişmiş şekliyle yaşadı. Biz siyasetin yerine bir şey koymaya çalıştığımız projede de başarılı olamadık. Siyaset dışı mekanizma, problemlere çözüm getiremedi tam tersi bunalımları ağırlaştırdı.”
       <br/>
       <br/>
       Görünen o ki, bu seçim siyasi kurumlardan bir kısmını tasfiye edecek. Dağdaş, AKP’nin tek başına iktidarının bazı odaklarda şüphe oluşturacağı ve Refahyol’da olduğu gibi ülkeyi gerginleştireceği ihtimalini hatırlatarak, “Eğer bu tansiyon siyasal projeyle düşürülemiyorsa bir başka şey gelir. Biz bunu Refahyol döneminde, 28 Şubat sürecinde başka yöntemle karşımızda bulduk. Refahyol haklıdır, haksızdır bunu tartışmak istemiyorum. Bir realite var. Sandığın getirdiği tablo sandık dışı bir dayatmayla ortadan kaldırılmıştır. Bu atmosfere hepimiz katkıda bulunduk. Orada varolan korkuyu, sinmeyi, gerginliği hepimiz gördük” diyor Gürcan Dağdaş.
       <br/>
       <br/>
       Kars'tan bağımsız aday
       <br/>
       <br/>
       3 Kasım seçimlerinde milletvekili adaylığını Kars'tan bağımsız olarak koydu. Sansürsüz, promosyonsuz bir kampanya yürüteceğinin altını çizen Dağdaş, yapacağı çalışmanın sivil bir itirazı geliştirmek için model olacağını söylüyor. Bugün halkın liderlerin dayatmalarına karşı tepkilerinin 'pik' noktada olduğunu, Kars gibi bir yerden 4 tane bağımsız aday çıkmasının da bundan kaynaklandığını belirtiyor.
       <br/>
       <br/>
       ‘Masum değiliz hiçbirimiz’
       <br/>
       <br/>
       Gürcan Dağdaş, ekonomik kriz sonrası yaptığı çalışmaları ‘Toplumsal Çözülme’ kitabında topladı. Sadece siyaset kurumunun suçlanmasının kolaycılık ve haksızlık olacağını belirten Dağdaş, “Masum değiliz hiçbirimiz” diyor ve ekliyor: “Herkes başkasını sorunların sorumlusu olarak görüyor. En fazla suçlanan kesimlerin başında ise siyaset ve siyasetçi geliyor. Oysa en fazla ihtiyaç duyduğumuz husus, toplum olarak kendimizi bir eleştiri süzgecinden geçirmemizin gerekliliğidir.” Dağdaş’a göre, “Bakire olmayan bir toplumun bakire yönetici talebi bir paradoksu içerir.” Seçmen sadece sandığa giderek sorumluluktan kurtulamaz. “Halk seçime katıldığı alanlara dönüp oradaki seçiciliği bir tartması gerekir.”
       <br/>
       <br/>
       Liderlerin milletvekili adaylarına kızan seçmenin kendi tercihinin isabetsizliğini hatırlatıyor Dağdaş; “Örneğin 100 kişi biraraya gelip kooperatif kuruyor. Onun içinde etik açıdan en tartışmalı olan o kooperatif başkanı oluyor. Burada parti yok, delege yok. Bu coğrafyada muhtar seçiliyor. Seçtiğimiz muhtarlardan memnun muyuz? Ahali, özeleştiri yapıp kendi evinin önünü temizlemediği sürece Ankara’da masanın başında kim otursundan öte bir tartışmayı önümüze koyamaz. Masanın etrafında şu otursun bu otursunu bu seçimde sormuyor ki, her seçimde soruyor. Her seçim sonrası hayıflanarak elim kırılsaydı da vermeseydim diyor. Biraz karikatürize edecek olursak, Türkiye sanki bir ortopedik hastaneye dönmüş.” Dağdaş, toplumun merkezinde bir disiplin ve toparlanma olduğu takdirde siyasetin merkezindeki çözülmenin duracağını savunuyor. Dağdaş’ın son önerisi, partilerin il ve ilçe bürolarının sadece seçim propaganda döneminde açık kalması. Mesleği sadece siyasetten rant elde eden yaklaşık 20 milyon insan bu şekilde mekanizmadan ayrılacak ve devleti rahatlatacak.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1861), [web.archive.org (arşiv bağlantısı)](http://web.archive.org/web/20050226075954/http://www.aksiyon.com.tr:80/detay.php?id=1861)
