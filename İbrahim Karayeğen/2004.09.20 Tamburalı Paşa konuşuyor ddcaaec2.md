# Tamburalı Paşa konuşuyor

*İbrahim Karayeğen 2004.09.20*

<div>
 <p>
  <font>
   “Abdullah Öcalan İmralı’da ama terör örgütünü cezaevinden yönetiyor. Devlet Öcalan’dan yararlanamıyor.” Bu sözler, TSK’da Korgeneral rütbesine kadar yükselmiş, PKK operasyonlarının bizzat içinde yer almış emekli bir paşanın tespitleri.
   <br/>
   <br/>
   Bu hafta kapağımıza, son günlerde yeniden popüler hale gelen, 16 yılda 30 bin insanın hayatını kaybetmesine sebep olan terör örgütü PKK’yı taşıyoruz.
   <br>
    <br>
     Abdullah Öcalan, 1999’da örgütünü yönettiği Suriye’den Türkiye’nin kararlı tutumu sebebiyle çıkmak zorunda kalmıştı. Rusya, Yunanistan ve son olarak Kenya’ya kendini atsa da paketlenerek İmralı’ya getirilmesini engelleyemedi. O gün Apo’yu bize teslim eden ABD, bugün Osman Öcalan’ı himâyesine aldı.
     <br>
      <br>
       Apo, militanların dağdan inmesi için kısmi bir çağrı yapsa da PKK dağılmadı. Ama lidersiz kalan örgüt de bütünlüğünü koruyamadı. Bölünmeler başladı. Bugün iki kardeş birbirini ağır biçimde suçluyor. Osman Öcalan’ın boy boy röportajları çıkıyor gazetelerde. Bu arada terörist faaliyetlerin de ufak ufak başladığı  gözleniyor. Bölgeden her gün bir çatışma haberi geliyor.
       <br>
        <br>
         “Tamburalı Paşa” namıyla maruf Hasan Kundakçı, bölgeyi karış karış bilen bir asker. Aksiyon’a hem anılarını hem de tespitlerini büyük bir açıklıkla anlattı. Bir ara DYP saflarında siyasete ilgi duyan Kundakçı, emekli olduktan sonra da bölgeye yönelik çalışmalarını sürdürdü. Yeni bir terör dalgası gelebileceği uyarısında bulunan Kundakçı, Birinci ve İkinci Körfez savaşlarının bitmek üzere olan PKK’yı yeniden canlandırdığına dikkat çekiyor.
         <br/>
         <br/>
         <b>
          Fikri takip
         </b>
         <br/>
         <br/>
         İki hafta önce kapaktan duyurduğumuz Sudan’ın Darfur bölgesinde yaşanan insanlık trajedisi Türk yetkilileri harekete geçirdi. Arkadaşımız Mehmet Demirci, kamuoyunu ayağa kaldıran o fotoğrafları dünya medyasından çok az gazetecinin girebildiği mülteci kamplarında çekmişti. ‘Türk askeri istiyoruz’ diyen Sudanlıların çağrısına Dışişleri Bakanlığı kulak verdi. İki  milletvekili Aksiyon’u ellerine alarak üç üst düzey bürokratla Sudan’a uçtu. İki kargo uçağı da onlarla birlikte havalandı; toplam değeri 275 bin dolar olan gıda ve sağlık yardımıyla birlikte…
         <br/>
         <br/>
         Hepinize iyi haftalar…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3173 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=15826), [web.archive.org (arşiv bağlantısı)](http://web.archive.org/web/20050903073639/http://www.aksiyon.com.tr:80/yazdir.php?id=15826)
