# Hz. İsa (A.S.)

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050119035734im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Tam 8 Aralık"ta çıkmıştık Hz. İsa kapağıyla. Noel arefesinde şirazeden çıkan eğlencelere değil, doğumu miladî takvimin başı kabul edilen Hz. İsa"ya dikkat çekmek istemiştik. Çalışmamız 21 gün sonra fark edildi ve tartışıldı. Günlük gazetelerin olayı üç hafta sonra fark edip gündeme taşımalarını ünlemli bir şekilde alkışlıyorum. İlmî açıdan ele alınan dosyamızın arkasında özellikle durduğumuzu belirtmek istiyorum.
   </font>
   <br/>
   <p>
    <font class="content">
     Hz. İsa, İslâm"a göre beş büyük peygamberden biri (Ülü"l Azm) kabul edilir. Doğumu Hz. Adem gibi mucizevidir. Yani, Hz. Adem topraktan yaratılırken, Hz. İsa babasız doğmuştu. Kur"an"daki ayetlerin 25 tanesinde Hz. İsa"dan, 11"inde Hz. Mesih"ten, 34"ünde Hz. Meryem"den söz edilmektedir.
     <br>
      <br>
       Dosyamızda Hz. İsa"nın doğumuna ilişkin ayetlere yer verdik, ahir zamanda tekrar dünyaya döneceğini bildiren yaklaşık yüz kadar hadis-i şerifin varlığını hatırlattık. Ancak, bunun keyfiyeti noktasındaki yorumların farklılığına da işaret ettik. Âlimlerin bir kısmı bu nüzûlü bizzat, diğer kısmı da "şahs-ı mânevî" şeklinde, yani Hıristiyanlığın yorumlardan arınarak aslî hüviyetine dönmesi ve İslâmiyet"e yakınlaşması şeklinde anlamışlardı. Ateizme karşı birlikte tavır almaları ve ihtilafları bırakarak evrensel ahlâkî değerleri korumada ortak mücadele etmeleri, gelecekte de farklı konularda dinler arasında birlikteliklerin yaşanabileceğine delil idi.
       <br>
        <br>
         İtiraz da bu noktadaydı. "Hz. Muhammed"den (s.a.v) sonra peygamber gelmeyecek" deniyordu. Elhak doğruydu. Biz, Hz. İsa"nın yeniden peygamberlik vazifesiyle geleceğini söylemedik. Hele bu nüzûlü Kur"an"daki ayetlere hiç dayandırmadık. Konu ilk kez de gündeme gelmiyordu. Asırlardır İslâm âlimleri bu konuda fikir beyan ediyordu.
         <br/>
         <br/>
         Dosyamızın bütününü okumadan, parçacı bir yaklaşımla gazetelere alelacele beyanat verenler olsa da ciddi ve seviyeli eleştiri getiren üniversite hocalarına saygı duyuyorum. Dosyayı bütünlüğü içinde dikkate almadan her konuda ahkâm kesenlerin çirkin üslubunu, hezeyanlarını, iftira ve ithamlarını ise kınıyorum. Bu haberi fırsat bilerek, toplumun genelinin sevip hürmet gösterdiği kişilere dil uzatanlara en iyi cevabı tarihin vereceğine inanıyorum.
         <br/>
         <br/>
         İyi haftalar dileğiyle...
        </br>
       </br>
      </br>
     </br>
    </font>
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10025), [web.archive.org (arşiv bağlantısı)](http://web.archive.org/web/20050119035734/http://www.aksiyon.com.tr:80/detay.php?id=10025)
