# Sağlık sistemi kalbinden vuruldu

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20041121183946im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041121183946im_/http://www.aksiyon.com.tr/resim/472/editor.jpg" vspace="5"/>
  </p>
 </font>
 <font class="content">
  Ekonomik krizin nedeni olarak yolsuzluk gösterildi. Yolsuzluk deyince akla hemen banka operasyonları geliyor. Gerçekten de bankaları kurtarmak için ihtiyaç duyulan 40—50 milyar dolar için IMF’ye el açıldı. Şu anda bankacılık belli bir düzene girdi. Ancak kontrol edilemeyen bir sektör var ki adeta hepimizi içine alan bir kara delik gibi. Sektörü elinde tutan gruplar haksız kazançlarının elden gideceğini anladıkları zaman insan sağlığıyla oynamaktan çekinmiyor.
 </font>
 <p>
  <font class="content">
   Devletin raporlarına göre tam 14 milyar dolarlık yıllık cirosu olan bu alandaki yolsuzluk rakamları dudak uçuklatıyor. Doktor, firma, eczane üçgenine hasta da göz yumarsa vahim bir tabloyla karşı karşıya kalıyoruz. O tablonun altından ise sahte reçeteler, kobay olarak kullanılan fakir hastalar, tehditler, ilaç firmalarının sağlık çalışanlarına hediye adı altında sundukları rüşvetler çıkıyor.
   <br/>
   <br/>
   Neşter operasyonuyla başlatılan temizlik hareketi sonuçlanmış değil. Emniyet görevlileri, çeşitli bakanlıklara mensup müfettişler, hekimler, banka yeminli murakıplarından oluşan uzman bir çalışma grubu rapor üstüne rapor hazırlıyor. Ancak gelinen nokta hâlâ tatmin edici değil. Önceki dönemde 25 dolarlık bir cihazı 2 bin 450 dolara alan devlet şimdilik bu rakamı 193 dolara indirebildi. Daha fazlasını yapmak isteyenlerin karşısına büyük bir duvar çıkıyor.
   <br/>
   <br/>
   Yetkililer yolsuzluğu önlemek için pazarlığa başladıkları zaman firmalar karşı atağa geçiyor ve acil durumda gereken ilaçların da satışını durduruyor. “Bu sektörde binlerce insan yaşayacaksa bir—iki kişi ölebilir” diyen firmalar olması ne kadar ürkütücü değil mi? Hayat kurtarmak gibi bir ideal uğruna yola çıkanların bugünkü görüntüsü iç karartıcı.
   <br/>
   <br/>
   DGM ve Sağlık Bakanlığı’nın hazırladığı raporlardaki iddialar bu gerçeği gözler önüne seriyor. Koroner stent, kalp pili, kalp kapağı, atroskopi, omurga implantı, eklem implantı, external fixatör, plak—çivi ve kemik yıkama sistemlerine ödenen para sağlık sektörünün yüzde 80’ini oluşturuyor. Bu malzemeleri toplu alımdan çıkararak sosyal güvenlik kurumlarına yüksek fatura kesmek suretiyle fahiş kâr elde etmek isteyen firmalar var. Umarız suç örgütlerinin sağlığımızla daha fazla oynamalarının önüne geçilir.
   <br/>
   <br/>
   İyi haftalar dileğiyle.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3301&yorum=535), [web.archive.org (arşiv bağlantısı)](http://web.archive.org/web/20041121183946/http://aksiyon.com.tr:80/detay.php?id=3301&yorum=535)
