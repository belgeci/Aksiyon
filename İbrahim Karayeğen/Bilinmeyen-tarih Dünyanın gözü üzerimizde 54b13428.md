# Dünyanın gözü üzerimizde

*İbrahim Karayeğen Bilinmeyen-tarih*

<div>
 <p>
  <font>
   Yaz sıcakları bunaltmaya başladı. Genellikle bu mevsim insanları rehavete iterdi. Ama bu kez öylesine başdöndürücü bir trafik var ki. Dünyanın gözü Türkiye"nin üzerinde. Önce İslam Konferansı Örgütü"ne mensup 57 ülkenin liderini ağırladık. Şimdi de NATO"nun en kritik kararlarının alınacağı zirve yapılıyor.
   <br/>
   <br/>
   Ancak liderlerden önce ülkemizi terör ziyaret etti. Geçen hafta Ankara ve İstanbul"da meydana gelen patlamalar paniğe değil güvenlik önlemlerini artırmaya yaradı. Ülkemiz, prestiji için bu organizasyondan başı dik çıkmalı. 11 Eylül"le birlikte girilen yeni dönemin gerçek anlamda startı İstanbul"da verilecek. Soğuk Savaş"ın bitmesiyle işlevsizleşen NATO"nun görev alanı artık bütün dünyayı içine alacak. Ancak bunun için nasıl bir "ideoloji"yi benimseyeceği hâlâ muamma. NATO ruhunu arıyor. Arkadaşımız Mehmet Yılmaz"ın analizini zevkle okuyacaksınız.
   <br>
    <br>
     Ayrıca dergimizde bu hafta ilginç haber ve araştırmalar bulacaksınız.
     <br>
      <br>
       İsrail"in Kuzey Irak üzerindeki faaliyetleriyle ilgili söylentilerin ardı arkası kesilmiyor. MOSSAD ajanlarının Peşmergeler arasında komando yetiştirdiği haberi geçtiğimiz günlerde İsrail tarafından yalanlanmıştı. Bu kez İsrail"in Kuzey Irak"taki Kürtlere sivil uçaklarla silah ve mühimmat sevkettiği ileri sürülüyor. PKK"nın bu iddiası, Türkmen kaynaklarca da doğrulanıyor.
       <br>
        <br>
         Türkçede "cami avlusu" diye bir deyim vardır. Almanya"da bu, "Musa bebek penceresi"yle kurumsallaşmış. Genç kadınların gayri meşru bebeklerine Katolik kilisesi sahip çıkıyor. Çocuklarını kiliseye terkedenler arasında Türkler de bulunuyor. Devletin verilerine göre Almanya"daki durumumuz içler acısı: Her yıl ortalama 2 bin gayri meşru çocuk dünyaya getiriyor Türk kızları.
         <br/>
         <br/>
         Diğer haberimiz, düne kadar terörle anılan Nusaybin"den gelen bir başarı öyküsü. "Oxford vardı da biz mi gitmedik" diyen İbrahim Tatlıses"e inat Yatılı Bölge İlköğretim Okulu öğrencisi Barışcan Çimen, TÜBİTAK matematik olimpiyatlarında Türkiye ikincisi oldu. İmkan verildiğinde ve ortam sağlandığında nelerin başarılabileceğine en güzel örnek Barışcan.
         <br/>
         <br/>
         Hepinize iyi haftalar...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1713 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11653), [web.archive.org (arşiv bağlantısı)](http://web.archive.org/web/20050213060706/http://www.aksiyon.com.tr:80/yazdir.php?id=11653)
