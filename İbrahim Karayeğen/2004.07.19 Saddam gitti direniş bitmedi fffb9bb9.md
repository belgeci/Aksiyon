# Saddam gitti, direniş bitmedi

*İbrahim Karayeğen 2004.07.19*

<div>
 <p>
  <font>
   Amerika, Irak’ı kısa sürede düşürdü, Saddam’ı yakaladı ama düzeni kurmakta hâlâ başarılı ol(a)madı. 28 Haziran’da egemenlik Iraklılara devredilmesine rağmen gözyaşı dinmiyor.
   <br>
    Direnişçiler, işgalciler ülkeyi terk edene kadar eylemlerine son vermeyeceklerini açıkladı. İntihar saldırılarıyla, işgal yönetimi hedef alınıyordu.
    <br/>
    <br/>
    Son aylarda Irak’a asker gönderen ülkelere mensup siviller de kaçırılmaya başladı, kimisinin başı kesildi. Filipinli bir rehine, askerin Irak’tan çekilmesi karşılığında serbest bırakıldı.
    <br>
     <br>
      Kaçırılanlar arasında medya mensupları da bulunuyor. Güvenlik güçleri, gözaltına aldıkları Cihan Haber Ajansı’nın yöneticilerini direnişçilere teslim etti. Kafaların karıştığı bu süreçte at izi ile it izi birbirine karışmış durumda. Direnişi Zerkawi’nin organize ettiği söylenirken Iraklılar ‘Burada Zerkawi yok’ diyor. Öte yandan İran Cumhurbaşkanı, başı kesilenler için ‘Bu MOSSAD’ın işi’ iddiasında bulunuyor.
      <br>
       <br>
        Bölgede Amerikan aleyhtarlığının yükseldiği bir dönemde Büyük Ortadoğu Projesi kolay gerçekleşmeyecek. Bu süreç sancılı, sıkıntılı ve kanlı geçecek. 21. yüzyılı kendine göre planlamak isteyen ABD, istikrarlı bir ortamda bu projesini hayata geçiremeyeceğini biliyor. Bunun için her türlü yöntemi kullanıyor.
        <br>
         <br/>
         Seçime giden Amerika’da, Irak meselesinin sadece Bush’a bağlanması konuyu izah etmiyor. Bush’u hatta daha sonra gelebilecek başkanları bile koltuğundan etse de vazgeçemeyecekleri bir projeden söz ediliyor. Dolayısıyla ABD’nin bugünkü tabloyu hiç hesaplamadığı düşünülemez.
         <br/>
         <br/>
         Kapak sayfalarında direnişin nedenlerini bulacaksınız. Özgürlük, demokrasi ve refah vaat eden ABD, bu hedeflerine ulaşamadı. Eski BAAS’çılarla birlikte işsiz ordusu büyüdü. Ülkede sık sık elektrikler kesiliyor, içme suyu sağlıklı değil. Çöpler birikmiş, hastaneler yetersiz. Boru hatlarına yapılan sabotajlardan dolayı benzin ithal ediliyor.
         <br/>
         <br/>
         Halkın dini hassasiyetine dikkat etmeyen askerin kadınların üstünü araması ya da ulu orta ev basması infiale neden oluyor. Ebu Garip gibi hapishanelerdeki işkence görüntüleri kin ve nefreti büyütüyor. Halk Saddam’ı istemiyor ama yeni yönetimden de umutlu değil.
         <br/>
         <br/>
         Hepinize iyi haftalar...
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2256 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=12646), [web.archive.org (arşiv bağlantısı)](http://web.archive.org/web/20060119000234/http://aksiyon.com.tr:80/yazdir.php?id=12646)
