# Saçlarına ak düşmüş delikanlılar

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20040824135035im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040824135035im_/http://www.aksiyon.com.tr/resim/505/40.jpg" vspace="5"/>
  </p>
 </font>
 <font class="content">
  Onları, siyah beyaz fotoğraf karelerinde gördük hep. Toprak sahalarda, çamur içinde meşin yuvarlağın peşinde koşuyorlardı. Hayatları bugünkü kadar renkli değildi. Dolayısıyla, gazetelere yansıyan fotoğrafları da...
 </font>
 <p>
  <font class="content">
   Bir döneme damgasını vurmuşlardı. Hepsi birer efsaneydi. Her birinin kendine has özellikleri vardı. Çileli bir neslin, yeşil sahalardaki uzantısıydı onlar.
   <br/>
   <br/>
   Dolmuşla antrenmana gider, eve dönmek için gece vapurunu kaçırmamaya çalışırlardı. Duş için sırayı ağabeylerine verecek kadar centilmen, kendini çalımlayan rakibinin arkasından elini yüzüne kapatacak kadar da utangaçtılar.
   <br/>
   <br/>
   Türkiye'nin, yokluk içinde varlık cilvesi göstermeye çalıştığı yıllardı. Onlar da yaşadıkları dönemden nasiplerini almış, toprak sahalarda toz yutarak top oynamışlardı.
   <br/>
   <br/>
   1959 yılında başlayan futbol ligimizin ilk futbolcularıydı onlar. Bir çırpıda isimleri sayılıveren dünün Turgayları, Suatları, Bahattinleri, Dursun Alileri, Ahmetleri, Nazmileri, Münirleri, Cengizleri, Saimleri, Ergunları, Yükselleriydi.
   <br/>
   <br/>
   Bu hafta, bir dönem fırtına gibi esen efsane futbolcuları taşıyoruz kapağımıza. Aksiyon için İnönü Stadı’nda buluşan 11 eski futbol kahramanını...
   <br/>
   <br/>
   İnönü’nün çimlerine ayak basarken hüzünlenen, eski dostlarıyla bir araya gelirken sevinen 75’lik delikanlılar, Behram Kılıç arkadaşımızın projesine ‘evet’ diyerek bir araya geldiler. Hem eski günleri yâd ettiler hem de ilk şampiyonun Beşiktaş mı yoksa Fener mi olduğu üzerine tatlı bir münakaşaya girdiler.
   <br/>
   <br/>
   Futbolda yeni bir sezonun başladığı şu günlerde, geçmişin güzelliklerini anlatarak geleceğe ışık tutmak; rakip takım taraftarlarının birlikte maç seyredebileceğini, rakip futbolcuların soyunma odasına el ele gidebileceğini maziyi anlatarak göstermek istedik.
   <br/>
   <br/>
   Bir de “vefa” kavramının ne kadar önemli ve vazgeçilemez bir kavram olduğunu yeni nesillere hatırlatmak...
   <br/>
   <br/>
   Hepinize iyi haftalar...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=14012&yorum_id=1), [web.archive.org (arşiv bağlantısı)](http://web.archive.org/web/20040824135035/http://aksiyon.com.tr:80/detay.php?id=14012&yorum_id=1)
