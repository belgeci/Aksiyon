# Sakıncalı'sı bitmeyen ülke

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20040915170502im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040915170502im_/http://www.aksiyon.com.tr/resim/480/40.jpg" vspace="5"/>
  </p>
 </font>
 <font class="content">
  Bu ülkede kendini devletin sahibi gibi görenler insanlar daima oldu. Vatanseverliği kimseye bırakma-yan ‘birinci sınıf’ insanlar, kendisi gibi düşünmeyenleri ‘sakıncalı’ ilan edegeldi. Osmanlı, sağcı, solcu, sanatçı... hep ‘öteki’ muamelesi gördü. Binlerce insan ‘fikir suçlusu’ damgası yedi. Her darbe ve muhtıra sonrası “istenmeyen adamların” listesi yayınlandı. Geçen hafta vefat eden Cem Karaca da onlardan biriydi. Bir konserden dolayı dava açılmış, yurt dışında olduğu için mahkemeye gelememiş ve vatandaşlıktan çıkarılmıştı. Sekiz yıl süren vatan hasreti zamanın Başbakanı Turgut Özal’ın aracı olmasıyla sona ermişti. Solculuğundan vazgeçmeyen ama alkışlarla değil tekbirlerle gömülmeyi isteyen Karaca, farklı görüşlerin bir arada hoşgörü içinde yaşayabileceğinin güzel bir örneğini sergilemişti.
 </font>
 <p>
  <font class="content">
   Ölmeden önce eşine bıraktığı vasiyet bu toprakların insanı olduğunun adeta tesciliydi.
   <br/>
   <br/>
   Kapak haberimiz, devrim kanunlarına muhalefet ettiği gerekçesiyle üzerine kırmızı çizgi çekilen bir grup Hataylının dramını anlatıyor. Teröristleri, devlete karşı kurşun sıkanları affeden devlet onları yarım asırdan fazla yok sayıyor. Seçim dönemlerinde sandık başına gidip oy kullanıyor ama nüfus kâğıdı alamıyorlar. Yaşlı bir teyzenin, “Oğlum, Ankara’ya söyleyin bizi vatandaş yapsınlar” feryadı yürekleri parçalıyor.
   <br/>
   <br/>
   Yine dopdolu bir sayıyla karşınızdayız. Başbakan Yardımcısı Abdüllatif Şener, İmar Bankası olayı ile devletin uğradığı zararın mutlaka tahsil edileceğini, vatandaşın hakkını Uzan grubundan alacaklarını açıkladı. İran’daki Reformcu kanatta yer alan Ayetullah Humeyni’nin torunu Zehra Eşragi, milletvekilliği adaylığının reddedilmesinden memnun olduğunu söyledi. Osmanoğulları Kuzey Irak’taki gayrimenkulleri için Amerika’nın oluşturduğu ofislere resmen başvurdu. Aile, Alman imparatoru II. Wilhelm’i emsal gösterdi. Bilindiği gibi II. Abdülhamid, mevcut petrolün tespit edilmesinden sonra Musul ve Kerkük arazisinin büyük bölümünü kendi mülküne geçirmişti. Şimdi torunları dede mirasının peşinde.
   <br/>
   <br/>
   Hepinize iyi haftalar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11173), [web.archive.org (arşiv bağlantısı)](http://web.archive.org/web/20040915170502/http://www.aksiyon.com.tr:80/detay.php?id=11173)
