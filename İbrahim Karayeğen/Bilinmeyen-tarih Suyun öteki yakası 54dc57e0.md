# Suyun öteki yakası

*İbrahim Karayeğen Bilinmeyen-tarih*

<div>
 <p>
  <font>
   İnsanlık tarihi bir bakıma göçler tarihidir. Büyük göçler, nüfus hareketleri, yeni medeniyetlerin habercisidir. Türkler Orta Asya"dan itibaren sürekli yer değiştirmiştir.
   <br>
    Malazgirt"ten önce Alperenler Anadolu"yu bir baştan bir başa geçmiş, fethin manevi önderi olmuş, Türk ordusuna zemin hazırlamıştı.
    <br/>
    <br/>
    Anadolu"daki birliği sağlayan Osmanlı, batıya yürüyüşünü sürdürürken kimi zaman politik, kimi zaman da fetih düşüncesiyle serhat boylarına Türk obalarını yerleştirdi. Balkanların İslamlaşmasında bu iskânların etkisi inkar edilemez.
    <br>
     <br>
      Devran dönüp, milliyetçilik hareketleri ile toprakların tek tek elden çıkmaya başlamasıyla bu insanlar yüzlerce yıl vatan belledikleri yurtlarından sürüldü. Onları Anadolu"nun sıcak kucağı bekliyordu. Muhacirler gerek Kurtuluş Savaşı"nda gerekse yeni kurulan devletin şekillenmesi ve kalkınmasında önemli roller üstlendi.
      <br>
       <br>
        Arkadaşlarımız Emin Akdağ ile Haşim Söylemez"in titiz çalışmaları sonucu hazırladığımız belgesel 300 yıllık göçün hikâyesini anlatıyor. Dosyayı okuyunca Osmanlı ve Cumhuriyet tarihindeki tanınmış pek çok ismin "suyun öteki yakası"ndan çıktığını göreceksiniz. Göçmenlerin Türkiye"nin kimi kurumlardaki ağırlıkları hatta rekabetleri meşhurdur.
        <br>
         <br/>
         Gelelim kapak dosyamıza... YÖK yasa tasarısı bahanesiyle ülke yeni bir gerilimin eşiğine geldi. Üniversite hocaları, imam hatip lisesi öğrencilerine üniversiteye girişte uygulanan katsayı eşitsizliğini kısmen gideren yasanın Meclis"e gelmesini bahane ederek yürüdü. Başta YÖK Başkanı Erdoğan Teziç olmak üzere birçok dekan ve rektör, rejimin tehdit altında olduğunu iddia ederek "darbe" imasında bulundu.
         <br/>
         <br/>
         Medyanın desteğini alsalar da 27 Mayıs, 12 Mart ve 28 Şubat"ta yanlarında olan öğrenciler bu kez yoktu. 21. yüzyılda, demokratik standartlarını yükselten, Avrupa"nın kapısında bekleyen bir ülkeye yakışmadı. Ulema sınıfının Osmanlı"nın son döneminden bugüne izlediği çizgiyi gözler önüne seriyoruz.
         <br/>
         <br/>
         İyi haftalar dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3083 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11525), [web.archive.org (arşiv bağlantısı)](http://web.archive.org/web/20050223015534/http://www.aksiyon.com.tr:80/yazdir.php?id=11525)
