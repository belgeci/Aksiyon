# Çizgimizi çizgi dünyasına taşımak

*İbrahim Karayeğen 2004.08.02*

<div>
 <p>
  <font>
   Anadolu toprakları birçok kültürün harmanlandığı bir yer. Bu topraklarda yaşayan insanlar, çok farklı kültürlerin kesiştiği bir coğrafyada yaşamanın getirdiği zenginliğin farkında.
   <br/>
   <br/>
   Bir özgüven duygusu hakim kendilerinde. Hazmedilmiş bir kültüre sahipler. Bundan olsa gerek, hem dünyanın gittiği istikameti zamanında fark edip değişime ayak uydurmaya çalışıyor hem de geleneklerinden, kültürel değerlerinden vazgeçmiyorlar.
   <br>
    <br>
     Bunun en önemli göstergesi, köyden şehre göç eden, hatta Türkiye'den yurt dışına giden Anadolu insanının, hayatını sürdürdüğü yeni mekanına kendi değerlerini taşıma gayretidir. Buna, yerel zenginlikleri küresel düzeye taşımak da denebilir. Özellikle İkinci Dünya Savaşı sonrası yaşanan bu olgu el yordamıyla yürümüş bugüne kadar. Şimdi ise dünyaya yeni şeyler söyleyebilecek kudreti kendinde gören şuurlu bir nesil var.
     <br>
      <br>
       Bu hafta kapağa taşıdığımız konu, biraz da bu noktadan hareketle hazırlandı. Hepimizin çocukluğunda izlediği çizgi filmler hâlâ ekranlarda. Farklı kültürel ögeleri barındıran bu renkli çizgiler, şimdi de bizim çocuklarımızın vazgeçilmezleri arasında.
       <br>
        <br>
         Halbuki, bizim de kendi dünyamızı anlatacak, başka milletlerin de sevip vazgeçemeyeceği çizgi film kahramanlarımız olması lazım değil mi?
         <br/>
         <br/>
         Elbette, yapılan güzel çalışmalar var. Ancak, küçüklerden ziyade büyüklere hitap eder tarzda hazırlanmış bu çizgi filmlerin uluslararası piyasalarda hüsn ü kabul görmesi çok zor.
         <br/>
         <br/>
         Arkadaşımız Tuba Kabacaoğlu'nun hazırladığı kapak dosyamızla çizgi film dünyasında bugüne kadar neden varlık gösteremediğimizi geniş biçimde irdeliyoruz.
         <br/>
         <br/>
         Hepinize iyi haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3163 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=13590), [web.archive.org (arşiv bağlantısı)](http://web.archive.org/web/20060110140339/http://www.aksiyon.com.tr:80/yazdir.php?id=13590)
