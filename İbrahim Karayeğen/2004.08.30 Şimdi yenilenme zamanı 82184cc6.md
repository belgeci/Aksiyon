# Şimdi yenilenme zamanı

*İbrahim Karayeğen 2004.08.30*

<div>
 <p>
  <font>
   Bir haber dergisi için en büyük handikap kendini tekrar etmesidir. Okur, her hafta kendini şaşırtacak dosyalar, fotoğraflar ister. Hedefi olmayan, kimliksiz, perspektif vermeyen, habere derinlik katmayan bir derginin başarı şansı yoktur.
   <br/>
   <br/>
   Türk dergilerindeki savrulmanın altındaki temel neden bu. Bu yolda yürüyenler, derginin hangi ihtiyacı karşıladığı sorusunun cevabını verebilmelidir. Televizyon ve gazetelerin haber bombardımanı karşısında kafalar karışıyor. Hızla değişen gündemin, sakin ve dingin bir zihin tarafından yorumlanması gerekiyor.
   <br>
    <br>
     Bunun yanında, gündemi belirleyen, belli bir duruş ve tavrı ortaya koyan dergiye ihtiyaç duyulduğu da ortada. Ama bunun için kafa yorulmuyor. Popüler kültürün altında ezilen, kişiliksiz, neyi ve kimi hedeflediği belli olmayan haberlerle çıkıyor dergiler. 500. sayı münasebetiyle haber dergilerini masaya yatırdığımızda gördük ki, "Devirler dergilerle açılıyor." Dönemi not ediyor ve üzerinde yükseldiği dalga sona erdiği anda misyonu bitiyor. Geleceği okuma ve vizyon sunma gibi bir derdi yok. Konjonktürel olarak belirlenen trendin üzerine yaslanıyor. Böyle olunca batıdaki örneklerinden uzaklaşıyor. Gelenek oluşmuyor, istikrar sağlanamıyor. İdeolojik ya da belli sermaye gruplarının menfaatlerini gözeten bu anlayışın ürünleri de elbette kısa ömürlü oluyor.
     <br>
      <br>
       Aksiyon üç ay sonra 11 yaşına girecek. Türkiye'de en çok satan haber dergisi olmamıza rağmen kendimizi yenilemediğimiz takdirde öncekilerin benzer kaderi bizim için de geçerli. Bu düşünceden hareketle yayın kadrosundaki arkadaşlarla zamanın ruhunu doğru yansıtacak yepyeni bir dergiyi kurgulamak, tanıtım, reklam ve pazarlama stratejilerini belirlemek amacıyla bir araya geldik. Beyin fırtınası şeklinde geçen toplantılar oldukça verimli geçti. İmtiyaz sahibimiz Ali Akbulut, Zaman Gazetesi Genel Yayın Müdürü Ekrem Dumanlı, gazeteci-yazar Ali Bulaç, danışmanlarımız Hamdullah Öztürk ve Ahmet Kemerli de katılarak görüşlerini bizlerle paylaştı, heyecanımıza ortak oldu.
       <br>
        <br>
         Yapılan tenkitler ve getirilen müşahhas öneriler kayıtlara geçti. Toplam kalite için önümüzdeki üç ayı en iyi biçimde değerlendirip beklediğiniz bir dergiyle karşınızda olacağız. İnançlı ve dinamik bir ekibimiz var. 'Amatör bir ruh, profesyonel bir gayretle' kollar sıvanmış durumda.
         <br/>
         <br/>
         Daha iyi Aksiyon'larda buluşmak dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2101 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15087), [web.archive.org (arşiv bağlantısı)](http://web.archive.org/web/20051105181532/http://aksiyon.com.tr:80/yazdir.php?id=15087)
