# 28 Şubat'ın perde arkası aralanıyor

*İbrahim Karayeğen Bilinmeyen-tarih*

<div>
 <p>
  <font>
   Geçen haftanın flaş olayı, 20 yıldır Türkiye"nin gündeminde olan bir medya imparatorluğuna el konulmasıydı. Medya-siyaset-ticaret üçgeninde büyüyen Uzan grubu büyük darbe yedi. İmar Bankası"ndan kaynaklanan 7,5 milyar dolar alacağa karşılık 300"den fazla şirket TSMF"ye geçti. İşin siyasi boyutunu zaman gösterecek. Ancak basın özgürlüğü tartışmasının bir süre daha devam etmesi bekleniyor.
   <br>
    28 Şubat post modern müdahalesinin üzerinden yedi sene geçti. Refahyol hükümetinin korku, şantaj gibi her türlü psikolojik harp teknikleri kullanılarak alaşağı edildiği bu süreçte demokrasi büyük yara aldı. Bazı siyasetçi, işadamı ve medyanın işbirliği ile asker harekete geçirildi.  Her akşam televizyon ekranlarına yansıyan abartılı haberler devletin "zinde güçlerini" tahrik etti. Vehimlerden yola çıkılarak sivil yaşam alanı daraltıldı.
    <br/>
    <br/>
    Fişleme kurumsallaştı, binlerce insan işinden oldu. İzleri hâlâ silinmeyen o döneme ait esrar perdesinin bütünüyle aralandığı söylenemez.
    <br>
     <br>
      Arkadaşlarımız Faruk Mercan ve Birol Uzunay"ın hazırladığı kapak haberimiz döneme ait kodların çözümüne katkı sağlayacak. 28 Şubat"ın "pik noktası"nın 13 Haziran gecesi olduğu söylenegeldi. Şimdi anlaşılıyor ki, 3 Haziran gecesi doğrudan darbe yapılmasına iki komutan karşı çıkarak müdahalenin yumuşatılmasını sağlamış. Bu komutanlar Hüseyin Kıvrıkoğlu ve Atilla Ateş"ti. Kaynağı toplantıdaki bir general olan yılların gazetecisi İrfan Ülkü"nün iddiası çok tartışılacak. Dönemin yakın tanığı devlet bakanı Bekir Aksoy da önemli açıklamalar yaptı. Aksoy, Yalım Erez"in önce karşı çıktığı kararları sonra mutlaka uygulayalım dediğini, DYP"den üç istifa beklerken rakamın 42"yi bulduğunu, Demirel"in "kritik rolü"nü anlatıyor.
      <br>
       <br>
        Darbelerin çözüm olmadığına en yakın örnek 28 Şubat"tır. Müdahale sonrası Türkiye, tarihinin en derin ekonomik krizine sürüklendi. Bankaların içi boşaltılarak 50 milyar dolarlık yolsuzluk yapıldı. Üstelik siyaset mühendisliği yine iflas etti. Mağdur olan bir partinin uzantısı tek başına iktidara geldi.
        <br>
         <br/>
         İyi haftalar dileğiyle.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2538 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11196), [web.archive.org (arşiv bağlantısı)](http://web.archive.org/web/20050126115943/http://www.aksiyon.com.tr:80/yazdir.php?id=11196)
