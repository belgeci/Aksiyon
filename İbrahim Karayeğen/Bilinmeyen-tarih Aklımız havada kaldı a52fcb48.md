# Aklımız havada kaldı

*İbrahim Karayeğen Bilinmeyen-tarih*

<div>
 <p>
  <font>
   Yine bir "Türk" gibi davrandık. Tedbirimizi önceden almadık, ama musibet geldiğinde insani bütün duygularımızı harekete geçirerek yardımlaşma ve dayanışmanın en güzel örneğini sergiledik. Karın İstanbul"u teslim aldığı geceden söz ediyorum. Soğuğun iliklerimize işlediği, binlerce insanın yolda kalan araçların içinde donma tehlikesi yaşadığı saatlerden... Şubat tatilinin iki gün öncesiydi. Sabah erken saatlerden itibaren yağan kar, günün "çetin" geçeceğini gösteriyordu. Velilerin gözü devletin valisindeydi. Zira çocuğunu okula göndermekte tereddüt içindeydi. Nihayet haber geldi. Sömestr tatili bir gün önce başlayacaktı, yani o gün okullar kapalı değildi.
   <br/>
   <br/>
   Ve beklentinin çok üstünde yağış olunca herkesi aldı kara bir düşünce. Özellikle yola dökülen okul servislerindeki yavrucaklar endişelendirdi. Şükür, "beyaz afet"in bilançosu büyük ölçüde maddi zararla sınırlı kaldı. Bu konudaki faturayı tümüyle kamu kurumlarına kesmek elbette doğru değil. Ancak durumdan vazife çıkarmak öncelikle vergiyi ve yetkiyi alan belediye ile devlet kuruluşlarına düşüyor.
   <br>
    <br>
     Bu felaketin ardından araştırmamızı meteorolojinin üzerinde yoğunlaştırdık. Gördüğümüz manzara iç açıcı değildi. Milyonlarca dolar verilerek alınan aletler ya bozuk olduğu için ya da kullanacak eleman olmadığından çalışmıyordu. Havadan sudan nedenlerle bu kurumun önemsenmediği ortadaydı. Gelişmiş ülkelerdeki ileri teknoloji dudak uçaklatacak ölçüdeydi. Okyanustaki birkaç derecelik ısı değişimini önceden tespit edebilmek, bir ülkenin ekonomisini batırırken diğerininkini düzlüğe çıkaracak kadar önemli sonuçlar ortaya çıkarabiliyordu. Gemicilerimizin Yunan rehberliğine bağlı olması, hava tahminlerinin Amerika"dan gelmesi gerçekten üzücüydü.
     <br>
      <br>
       Soğuk hava dalgasının ülkemizi terketmediği bir zaman diliminde kurban Bayramını idrak ediyoruz. İslâm âleminin dört bir yanında bayram namazları kılındı. İmkânı olanlar kurbanlarıyla Hakk"a yaklaşmanın yolunu aradı. Hacılar kutsal topraklarda ellerini açarak Âlemlerin Rabbi"ne yöneldi. Allah"ın bu mübarek günlerde bereketini sağanak halinde üzerimize yağdırmasını ümit ediyoruz.
       <br>
        <br>
         Hepinize hayırlı bayramlar.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1657 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11125), [web.archive.org (arşiv bağlantısı)](http://web.archive.org/web/20050129004240/http://www.aksiyon.com.tr:80/yazdir.php?id=11125)
