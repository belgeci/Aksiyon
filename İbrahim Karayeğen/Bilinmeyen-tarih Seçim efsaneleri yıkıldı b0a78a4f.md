# Seçim efsaneleri yıkıldı

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20031115195529im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031115195529im_/http://www.aksiyon.com.tr/resim/29/36.jpg" vspace="5"/>
  </p>
 </font>
 <font class="content">
  3 Kasım 2002 seçimleri sonucu ilk kez ikili bir parlamenter yapı oluştu. Meclis görülmemiş biçimde yenilendi. Darbe ve muhtıraların yıkamadığı efsane isimler sandıktan çıkamazken partiler ‘kale’ gördükleri illerden silindi. Kemik oylar eriyip gitti. Seçmen düne ait ne varsa sandıkta bıraktı.
 </font>
 <p>
  <font class="content">
   3 Kasım 2002 seçimleri siyaset zeminini alt üst etti. Siyaset tarlası yeniden sürülmek üzere temizlendi. Meclis yüzde 90 civarında yenilendi. Sandık hiç bir seçimde böylesine bir şok etkisi yapmamıştı. 52 yıl sonra ilk kez iki partili bir parlamenter yapı ile karşılaşıldı. Siyasi yasaklı Recep Tayyip Erdoğan’ın AKP’sine tek başına iktidar, parlamento dışı kalmış Deniz Baykal’ın CHP’sine de tek başına muhalefet rolü düştü. Seçimden önce ‘bu partinin ölüsü bile barajı geçer’ diyen Mesut Yılmaz, genel başkanlığı ve aktif siyaseti bırakırken Ankara’dan İstanbul’a taşınacağını söylüyordu. ‘Ceketimi göndersem seçilirim’ mantığı içinde seçmenin oyunu çantada keklik görenler büyük bir hayal kırıklığı yaşadı. Liderler toplumdaki öfkenin farkındaydı. “Ülkücülerin kızgınlığı 24 saat sürer” diyen MHP lideri Bahçeli yanılmıştı. Türkiye’nin siyasi coğrafyasını büsbütün değiştiren seçimler partilerin ‘kale’ gördüğü illerden silinmesi sonucunu doğurdu. DYP’liler Ege’de, DSP’liler Batı Karadeniz’de, MHP’liler de Orta Anadolu’da ‘kemik oyları’ olduğunu ileri sürerlerdi. Her seçimde yeni, farklı bir partiye yönelen seçmen profiline dört milyon gencin dahil olduğu sanki unutulmuştu.
   <br/>
   <br/>
   60'lı yıllardan beri sahne aynıydı
   <br/>
   <br/>
   Seçimlerin efsane isimleri vardı. 1960’lı yıllardan bu yana siyaset sahnesinin değişmeyen figürleri Bülent Ecevit, Necmettin Erbakan ve Süleyman Demirel yine müdahil olmuşlardı. Darbe ve muhtıraların bile yıkamadığı bu isimler zümrüd-ü anka gibi küllerinden yeniden doğmuşlardı. Sandıkta büyük yenilgiye uğradılar. Lügatlerinde ‘siyaseti bırakmak’ yazmayanları halk bıraktı.
   <br/>
   <br/>
   Bülent Ecevit, liderliğini 12 Mart Muhtırasına gösterdiği tepkiye borçluydu. ‘Ortanın solu’ teziyle CHP Genel Başkanlığı’nı 1972’de İsmet İnönü’den devralırken sol 30 yıllık liderini belirlemişti. Başbakan olarak 1974 Kıbrıs Barış Harekatı’na cesurane karar verdiği için ‘Karaoğlan’ denmiş, Köy-Kent projesini hayata geçirmişti. 1977’de CHP’yi demokratik seçimlerdeki en yüksek oya yükseltmiş, yüzde 41 almıştı. 12 Eylül’de partisi kapatılınca eşi Rahşan Ecevit Demokratik Sol Parti’yi (DSP) kurdu. 1999 seçimlerinden konjonktürün de yardımıyla başbakan olarak çıkan Ecevit, iki büyük ekonomik kriz ve sağlık sorunları nedeniyle çekil baskılarına maruz kaldı. Ancak o buna boyun eğmedi. Gönülsüz girdiği seçimden partisi yüzde 22’den 1,2’ye düşünce ilk tepkisi ‘intihar ettik’ şeklindeydi. DSP, Köy-Kent projesini başlattığı Ordu’nun Mesudiye ilçesinde bile dördüncü çıkmıştı.
   <br/>
   <br/>
   Milli Görüş’ün efsane lideri Necmettin Erbakan siyasi yasaklıydı ama Saadet Partisi’nin (SP) bütün mitinglerine katılarak oy istedi. Erbakan’ın bütün ağırlığına rağmen SP’nin oyu yüzde 2,5’te kaldı. Erbakan Konya’dan bağımsız milletvekili seçilirken oyu yüzde 45 idi. Aynı ilden bu kez SP’ye çıkan oy yüzde 4,8’de kaldı. SP, 1 milyon 300 bin kayıtlı üyesine karşın 778 bin oy aldı. AKP’nin SP’nin altını bütünüyle boşalttığı, Erdoğan’ın ‘oylarınızı bölmeyin’ çağrısının etkili olduğu anlaşılıyor. Siyasete 1969’da atılan Erbakan, 12 Mart 1971 Muhtırasından sonra Milli Selamet Partisi’ni (MSP) kurmuş, 1973’teki seçimde yüzde 11 oy almıştı. 12 Eylül 1980 darbesiyle partisi kapatılan Erbakan bu kez Refah Partisi’ni (RP) kurdurmuş, bu parti de 1984 yerel seçimlerinde yüzde 4.4 oy almıştı.
   <br/>
   <br/>
   Dokuzuncu Cumhurbaşkanı Süleyman Demirel de Köşk’ten indikten sonra siyasetle bağını koparmamıştı. ‘Güniz Sokak’a sığmam’, diyen Demirel, seçimden önce Tansu Çiller’le görüşmüş, DTP ile DYP’nin ittifak yapmasına ön ayak olmuştu. ‘Baba’, Mehmet Ali Bayar ile Tuğrul Türkeş’in de katılmasıyla DYP’nin barajı aşacağını düşünüyordu. Hüsamettin Cindoruk vasıtasıyla oyunun rengini belli ederek kurucusu olduğu DYP’ye oy istemişti. Gücü barajı aşmasına yetmedi. ‘Çoban Sülü’ imajıyla Demokrat Parti’nin mirasını sahiplendiğinde köylü ve çiftçi kesiminin neredeyse tamamının desteğini alırken bu kez blok oylar AKP’ye yöneldi. DYP’liler bile yenilgi üzerine ilk tepkilerini Demirel’e yöneltmişti.
   <br/>
   <br/>
   Karaoğlan efsanesi de ANAP misyonu da hepsi gitti. Yıllardır merkez sağı kapmak için olmadık mücadele veren Yılmaz ve Çiller sandıktan çıkamadı. Bütün bu efsaneleri liderlerin anlaşılmaz tutum ve inatları bitirdi. Son hafta kullanılan ‘rejim efsanesi’ de işe yaramadı. Seçmen AKP’nin rejim için tehlike olacağına yönelik propagandaya itibar etmedi. Seçim sonuçları seçmenin parti ve ideoloji bağımlılığının neredeyse sıfıra yaklaştığını gösteriyor. Parti geçişleri çok yüksek. Siyasi analistlere göre, DSP’den AKP’ye yüzde 10’a yakın oy kaydı; CHP de merkez sağdan yüzde 5 oy kaptı. Seçmen tercihinde bir kırılma teşkil eden seçimler çok konuşulacak. Mevcut parlamenter yapının merkez sağ ve solunda, iktidar ya da muhalefette olsun hiçbir parti barajı aşamadı. Liderler bir bir çekildiklerini açıkladılar. Seçim akşamı ilk istifa eden MHP Genel Başkanı Devlet Bahçeli oldu. Bahçeli bir yıl sonraki kongrede aday olmayacağını söyledi. Abdullah Öcalan ve türban konusundaki vaatlerini gerçekleştiremeyen, pasif kaldığı gerekçesiyle sürekli eleştirilen Bahçeli, oyunu yüzde 8,3’te görünce kararını veriyordu.
   <br/>
   <br/>
   4 Kasım sabahı Bahçeli’ye Yılmaz ve Çiller de eklendi. Bir türlü biraraya gelemeyen ANAP Genel Başkanı Mesut Yılmaz ile DYP Genel Başkanı Tansu Çiller halkın temayülünü dikkate alacaklarının işaretini verdiler. Sekiz yıl tek başına iktidarda kalan Rahmetli Turgut Özal’ın ANAP misyonu, ülkede büyük dönüşüme imza atmış, Türkiye’ye çağ atlatmıştı. 1991’de yüzde 36 ile partiyi teslim alan Yılmaz, üç seçim kaybetmesine karşın ayrılmadı. Bu dönemde koalisyon hükümetlerinde yer aldı. Partinin oyunun yüzde 5,1’e düşmesi üzerine aktif politikayı bıraktı. Partisini iktidarda teslim alan bir diğer lider Tansu Çiller’di. Ülkenin ilk kadın başbakanıydı. Seçimden önce liderleri televizyona davet ederek ‘hodri meydan’ diyen DYP lideri, yüzde 27’den aldığı partisini yüzde 9,5’e düşürünce o da duramadı.
   <br/>
   <br/>
   Son sözü seçmen söyledi
   <br/>
   <br/>
   Klasik particilik anlayışına isyan eden toplum, liderlerin çekişmesiyle ilgilenmediğini sonuçlarla ortaya koyuyordu. Yüzde 34,2 ile AKP tek başına iktidar, yüzde 19,3 ile CHP tek başına muhalefet oldu. 12 Eylül askeri yönetimi 2,5 partili bir Meclis öngörüyordu. Ortaya daha ileri bir tablo çıktı. Siyasi jenerasyon değişti. Büyük partiden sürgün veren bir uç bugüne kadar başarılı olamamıştı. Kimse ihtimal de vermiyordu. Demokratik Parti, AP’yi bölmüş, sonra küçülüp kaybolmuştu. CHP’den doğan Cumhuriyetçi Güven Partisi (CGP) de öyle. İlk kez AKP, ana gövdeden koparak başlı başına iktidara geldi.
   <br/>
   <br/>
   Türk insanının mevcut siyasi yapıya olan küskünlüğü katılımda da kendini gösterdi. Yüzde 76, son dört seçim içindeki en düşük orandı. 1991’den bu yana görülen en düşük katılım. Bir başka metaforu da Genç Parti yıktı. Cem Uzan, üç ay gibi kısa sürede tek başına ‘pop star’ havasında yürüttüğü kampanya ile yüzde 7,2 oy aldı. Türk siyasetinin ana damarlarından gelmeyen bir hareket tepki oylarının adresi oldu. Bu başarıda Ali Taran gibi profesyonel bir reklamcının imzası vardı. Konserler, yemekler, sloganlar, giysiler, jest ve mimikler... tam da toplum psikolojine göreydi. Uzan, ekonomi, eğitim, gençlik, kadın her alanda cömertce vaatlerde bulunuyor, IMF’yi kovacağını bile taahhüt ediyordu. Kampanya masrafı -açıklamasa da- 200 milyon dolar civarındaydı. GP seçimde 2,5 milyona yakın oy alarak bir ilki gerçekleştiriyordu.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2095), [web.archive.org (arşiv bağlantısı)](http://web.archive.org/web/20031115195529/http://www.aksiyon.com.tr:80/detay.php?id=2095)
