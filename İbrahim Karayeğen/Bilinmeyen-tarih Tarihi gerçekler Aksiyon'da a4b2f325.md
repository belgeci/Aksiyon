# Tarihi gerçekler Aksiyon'da

*İbrahim Karayeğen Bilinmeyen-tarih*

<div>
 <p>
  <font>
   Dergimizin müdavimleri tarihe yaklaşımımızı ve bu konuya nasıl duyarlı olduğumuzu iyi bilir. Aksiyon"un hakkı, kadirşinas okurlarımız tarafından her vesileyle teslim ediliyor.
   <br>
    Kamuoyunda geniş yankı bulan birçok dosyamızla yanlış bilinenleri tashih ettik ya da son şahitlerinin ağzıyla yakın tarihin bilinmeyen olaylarını deşifre ettik.
    <br/>
    <br/>
    Esir Türkler, Hezarfen Uçmadı, Yücel Teşkilatı bunlardan sadece birkaçı. Bugünü iyi yorumlamak eskinin doğru algılanmasıyla mümkün. "Bizimkiler yapmaz" mantığıyla mesafe alınamayacağı ortada.
    <br>
     <br>
      Bu hafta yine tarihin tozlu raflarında örtülü kalmış bir konuyu gündeme getiriyoruz. Arkadaşımız Haşim Söylemez, Hitler"in ordusundaki 180 bin kişilik Türkistan Birliğine komuta eden Baymirza Hayit"i Almanya"nın Köln kentinde buldu, konuştu. Biliyorsunuz, Türkiye, 2. Dünya Savaşı"na katılmamak için büyük çaba sarf etmişti. Bir yandan İngiltere öte taraftan Almanya arasında sıkışan Türkiye savaşa girme kararı aldığında ise zaten savaşın sonuna gelinmişti. Bu büyük badireyi atlatmak kolay olmadı. Hitler, Türkiye"deki büyükelçisi aracılığıyla epeyce baskı yapmış, hatta tehdit etmişti.
      <br>
       <br>
        Şimdi anlıyoruz ki, Türkiye sınırlarını açmayınca, Hitler, Anadolu"yu işgal ederek Rusya"yı çembere almayı düşünmüş ancak muvaffak olamamış. Nazileri durduran, Alman ordusundaki Türk askerleri olmuş.
        <br>
         <br/>
         Rus ordusunda Almanlara karşı savaşırken bir oyunla esir alınan Türkistan Birliği, daha sonra Alman safında Ruslara karşı savaşmaya başlar. Hedefleri Rus esaretindeki Türkleri kurtarmaktır. Yetenekleri ve cesaretleri ile övgü alan birliğin başında Özbek yüzbaşı Baymirza Hayit vardır.
         <br/>
         <br/>
         Almanlar, Türkiye ile ilgili emelleri için bu birliğin ağzını yoklar. Aldıkları cevap onları şoke edecektir: "Biz aynı dine mensup, aynı dili konuşan iki milletin, değişik coğrafyalarındaki insanlarıyız. Hiçbir Türkistanlı, Türk askerine silah çekmeyecektir ve Türk tarafına geçip savaşacaktır." Bugün yaşamını tekerlekli sandalyede sürdüren 90 yaşındaki bu yiğit askere minnet borçluyuz.
         <br/>
         <br/>
         İyi haftalar dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2403 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11600), [web.archive.org (arşiv bağlantısı)](http://web.archive.org/web/20050213060602/http://www.aksiyon.com.tr:80/yazdir.php?id=11600)
