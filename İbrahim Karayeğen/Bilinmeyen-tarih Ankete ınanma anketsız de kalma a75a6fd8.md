# Ankete ınanma, anketsız de kalma

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050224094854im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094854im_/http://www.aksiyon.com.tr/resim/402/40.jpg" vspace="5"/>
  </p>
 </font>
 <font class="content">
  Her seçim döneminde olduğu gibi anket tartışmaları yine alevlendi. Çiller, partisini barajda gösteren SONAR’a 100 milyarlık dava açtı. Partilerin büyük önem verdiği anketler objektif olarak nabız tutmaya mı, yoksa manipülasyona mı yarıyor?
 </font>
 <br/>
 <p>
  <font class="content">
   Parti liderleri, gazeteciler, toplum önderleri ve kararsızların bugünlerde en çok merak ettileri şey kamuoyu araştırmalarının sonuçları. Seçime ramak kala izlenecek stratejiler şüphesiz bu tabloya göre belirlenecek. Ne kadar objektif olduğu tartışılsa da bu sonuçların kitleleri etkilememesi mümkün değil. Bu nedenle SONAR’ın anketi büyük sükse yaptı. DYP Genel Başkanı Tansu Çiller, partisini barajda gösteren şirkete 100 milyar liralık tazminat davası açtı.
   <br>
    <br>
     Anket yapmak seçim dönemlerinin popüler konusu. Araştırmacıların bir kısmının aynı zamanda liderlerin danışmanı olması sonuçlar açısından ciddi soru işaretlerini de beraberinde getiriyor, inandırıcılığına yönelik kuşkuları artırıyor. Tarhan Erdem gibi bu alanın otorite isimleri anketlerin seçmen tercihi üzerinde pek etkisi olmadığını düşünse de bu seçimde küçük oranların bile Meclis’e yansımaları büyük olacağından partiler anketlere önem veriyor.
     <br>
      <br>
       Tarhan Erdem’e göre toplum, anketlere güven duyuyor: “Sayın Çiller’in dava açması da ona olan güvenden kaynaklanmıştır. Ancak, anket sonuçlarının seçmen tercihi üzerine fazla etkisi olduğunu sanmıyorum. İnsanlar oy verecekleri partinin programını, liderini beğendikleri için oy veriyorlar. Yoksa kamuoyu yoklamalarına bakarak kimsenin tercih değiştirdiğini sanmıyorum.”
       <br/>
       <br/>
       27 Mart 1994 yerel seçimlerine ilişkin analizi kitaplaşan iletişim uzmanı Nurullah Öztürk şu saptamada bulunuyor: “Kamuoyuda, siyasal iletişimin ve siyasal sürecin en önemli ögesidir. Bu durum yönetilenlerin yönetime bir şekilde katılmalarının mümkün ve gerekli olduğu demokratik sistemlerde özellikle daha bir ‘öyle’dir. Çoğulcu demokrasilerde 5. kuvvet olduğu bile ileri sürülmüştür  ve demokrasilerde kamuoyu araştırmaları ile seçimlerde oy verme araştırmaları neredeyse tamamen birlikte algılanırlar.”
       <br/>
       <br/>
       Ankara Üniversitesi İletişim Fakültesi’nde bu konu üzerine doktora çalışması yapan Nurullah Öztürk,  kamuoyu araştırmalarını iki ucu keskin kılıca benzetiyor: “Eğer anketler sizi gösteriyorsa iyi bir propaganda aracı, rakipleri gösteriyorsa iyi bir eleştiri malzemesi olmaktadır. (Anketlere inanma, anketsiz de kalma!)”
       <br/>
       <br/>
       SONAR yöneticisi Hakan Bayrakçı da benzer tespitlerde bulunuyor: “Ne zaman anket sonucunda DYP iyi çıkmışsa takdir ettiler, düşük çıkınca da suçladılar. SONAR, 14 yıldır bu işi yapıyor. DYP’nin 1991’deki yüzde 27 oyunu ilk saptayan biz olduk. O zaman alkışlamışlardı.”  DYP liderinin açtığı davanın dayanıksız olduğunu belirten Bayrakçı, “Oysa bizden önce yapılan üç ankette de yüzde 9,5 ile 10,5 arasında çıkmışlardı” diyor.
       <br/>
       <br/>
       Kamuoyu araştırmaları bir nabız tutma mıdır yoksa kamuoyu oluşturmak için kamunun yönlendirilmesine yarayan bir manipülasyon aracı mıdır? Nurullah Öztürk en masum ve iyi niyetli araştırmaların bile teknik anlamda birtakım açmazları barındırdığını söylüyor: “Örneklem ve kota —cinsiyet, yaş, coğrafi bölge, eğitim, gelir, ırk, vs.— soru ve anket tekniği, zamanlama, sunuş ve yorumlama becerisi, deneklerin ‘takiyyeci’ olup olmadıkları gibi hususlar sağlıklı nabız tutmayı zorlaştırmaktadır. Manipülasyon peşinde olanlar için ise yukarıda sayılanlar şüphesiz birer avantajdır.”
       <br/>
       <br/>
       Dürüst ve bilimsel yapılan bu çalışmaların gerçekleri yansıttığını belirten SONAR’dan Hakan Bayrakçı, yüzde 2 civarındaki hata payını da kabul etmek gerektiğini söylüyor. Bayrakçı, kamuoyu yoklamalarının 80 yıldır ABD, İngiltere gibi Batılı ülkelerde yaygın biçimde uygulandığını belirterek, “Yönlendirmeye gelince, bilimsel bir yön varsa ve çok ciddi olduğuna toplum inanıyorsa yapılacak bir şey yoktur. AKP almış başını gitmişse bir kısım seçmende farklı tercihler olabilir” diyor.
       <br/>
       <br/>
       Türkiye’de kamuoyu araştırmalarının profesyonel anlamda uygulanması 1980’li yıllarda başlıyor. PİAR, 1983 genel seçim sonuçlarını oldukça yakın tahminlerle bildi. Bu nedenle araştırma şirketleri büyük güven kazandı. Ancak, 1994 yerel seçim sonuçlarında ise tam tersi gerçekleşti. Bu kuruluşların güvenilirlikleri konusunda büyük tartışma yaşandı. Hatta bir daha anket yayınlamayacağını açıklayan basın organları bile çıktı. Yanılgının büyük olmasında medyanın keskin bir RP karşıtlığı yapması rol oynadı.
       <br/>
       <br/>
       18 Nisan 1999 seçimlerine gelindiğinde, yepyeni uygulamaları ve belirsizlikleri ile seçim yasaklarının en çok tartışıldığı bir yıl oldu. Yasaklar o kadar ileri götürüldü ki, Başbakan’ın icraatlarının ve konuşmalarının haber yapılması TRT’de bile sansürlenmiş, bazı TV kanalları kapatılma uyarısı almış ve ayrıca anketlerin yayınlanmasından başka yapılmaları da yasak kapsamına alınmıştı. Bu yıl makul bir yol bulan Yüksek Seçim Kurulu, seçim yasakları dönemini iki safhada ele almayı kararlaştırdı. Anketlerle ilgili yasağın 27 Ekim’de başlayacağı belirtildi.
       <br/>
       <br/>
       Kamuoyu araştırmaları seçimlerin parçası
       <br/>
       <br/>
       İletişimci Nurullah Öztürk, kamuoyu araştırmalarının hatırı sayılır bir kitle tarafından gerçekleştiği için seçimlerin bir parçası haline geldiğinin altını çiziyor: “Ancak araştırmaların sağlıklı olabilmesi için her aşamada uygulanan teknik çok önemlidir. 27 Mart 1994 yerel seçimleri, bu çalışmanın sonuçlarının medya açısından nerelere kadar götürülebileceğinin bir örneği oldu. Bir adayın seçim öncesi, medya organlarından birinin yazarı olması, rakip medyanın o adaya karşı kampanya yürütmesi için yeterli olmuştur.  Öte yandan sözkonusu aday (Zülfü Livaneli), daha önce yazdığı gazete (Sabah) tarafından çok açık ve taraflı bir şekilde desteklenmiştir. Diğer taraftan RP’nin özellikle İstanbul adayına karşı, Sabah ve Hürriyet ağırlıkta olmak üzere her üç gazetede de onlarca aleyhte manşet haber yapılmıştır.”
       <br/>
       <br/>
       Türkiye koşar adım 3 Kasım seçimlerine gidiyor. Genelde anketler koalisyon ortağı partilerin (DSP, MHP ve ANAP) büyük oranda oy kaybedeceğini ortaya koyarken, Recep Tayyip Erdoğan’ın Adalet ve Kalkınma Partisi(AKP)’nin ise açık ara önde olduğunu gösteriyor. Yine anketler Meclis dışı kalan CHP ile muhalefet partisi DYP’nin çıkışta olduğuna işaret ediyor. Kapatılan Fazilet Partisi’nin devamı olan SP’nin ise ciddi biçimde baraj sorunu yaşayacağı anlaşılıyor. Bugün anketler böyle diyorsa da daha seçimlere 2,5 ay gibi azımsanmayacak bir süre var. Partiler bütün kozlarını kullanmış değil. İttifak arayışları tamamlanmadı. Türk seçmeni her seçimde bir sürpriz yaptı. Rekor sayıda partinin katıldığı sandıktan yine sürprizlerin çıkması kuvvetle muhtemel.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11800), [web.archive.org (arşiv bağlantısı)](http://web.archive.org/web/20050224094854/http://www.aksiyon.com.tr:80/detay.php?id=11800)
