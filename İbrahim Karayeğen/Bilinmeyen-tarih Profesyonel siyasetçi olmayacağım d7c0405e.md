# Profesyonel siyasetçi olmayacağım

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20050226080327im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080327im_/http://www.aksiyon.com.tr/resim/408/36.jpg" vspace="5"/>
  </p>
 </font>
 <font class="content">
  Türkiye altın yıllarını 1980’lerde Özal’la yaşadı. Ülkenin kabuklarını yırttığı, ufkunun açıldığı, ‘çağ atladığı’ yıllar. Turgut, Korkut ve Yusuf Bozkurt Özal. Türkiye’nin yapısal değişim ve dönüşüm projelerinin uygulandığı, kalkınma dönemlerinde ya bürokrat ya da siyasetçi olarak Turgut Özal ismini görüyoruz. Diğer Özallar da bakan olarak başarılı icraatlara imza attı.
 </font>
 <br/>
 <p>
  <font class="content">
   Ülke Turgut Özal’ın vefatıyla birlikte büyük irtifa kaybetti, üst üste yaşanan ekonomik krizler ve 28 Şubat gibi bir müdahale onun yokluğunda yaşandı.  Özal ailesi bu seçime iki isimle katılıyor. Ahmet Özal ANAP’ı, İbrahim Özal da AK Parti’yi seçti. Her ikisi de İstanbul için yarışıyor. İbrahim Özal’ı seçimin havasına girmiş olarak bulduk. Mesaisi sabah 8’de başlıyor, çalışmalarını gece 01’de tamamlıyor. Bölgesindeki on ilçeden beşini gezmiş; gördüğü ilgiden memnun. Ancak bölgenin geniş olması dolayısıyla insanların seçecekleri vekili tanıyamadığından şikayetçi. “3,5 milyon insanın vekili oluyorum. Seçmen vekili tanımakta zorlanıyor. Bu yüzden tercih ve dar bölge sistemini savunuyoruz” diyor.
   <br>
    <br>
     İşlerin düzelmesi kolay olmayacak
     <br>
      <br>
       Babasından ve amcalarından iyi niyet, gayret ve değişimi aramayı ilham aldığını söyleyen İbrahim Özal, sorunların sadece dürüst kadrolarla üstesinden gelinmesinin mümkün olmadığının altını çiziyor; “Onlarda devlet yönetimi tecrübesi, üst seviyede yetkili olarak çalışmış reel sektör tecrübesi ve uluslararası finans tecrübesi vardı. Şimdi bu vasıfları kim taşıyor ki? Statükoyu muhafaza etmek yerine, mutlaka değişimi, reformu hedeflememiz gerekiyor. Mevcut statüko ve politika anlayışı içerisinde işimiz çok zor. İnsanlar bu işi sadece düzgün, ehil kadrolar tarafından uygulanacak düzgün ekonomi politikaları ile düzeleceğini zannediyorlar. Keşke bu kadar basit olsa; ama değil.”
       <br/>
       <br/>
       Özal, bizimkiler dediği babası ve amcasının gündeme getirdiği 2. Demokrasi Programı’nın sıkı takipçisi olacağı izlenimi veriyor: “Bireyin hak ve özgürlüklerini çok net bir şekilde ortaya koyan yepyeni bir anayasa, dar bölgeyi de ihtiva eden seçim kanunu, şeffaflığı sağlayacak ve siyasetin finansmanını çözmeye çalışacak siyasi partiler kanunu, profesyonel yöneticilerden oluşacak ve seçilme endişesi olmadan sadece doğruları uygulayacak bakanlar kurulu, devletin asli fonksiyonlarına çekilmesi ve küçülmesi, vergi reformu, devlet personel reformu, merkezi yönetim reformu gibi bizimkilerin söylediği bir sürü başka reform. Aklın yolu birdir; eminim bir gün bunlar da yapılacak.”
       <br/>
       <br/>
       Siyasete girmeyi düşünmüyordum
       <br/>
       <br/>
       İbrahim Özal’a siyasete girdikten sonra sürekli yöneltilen sorulardan birisi de Korkut Özal’ın desteğini alıp almadığıydı; “Siyasete girmeyi düşünmüyordum. Hareket oluşturulurken teklif geldi. Ben de çevremle istişarelerimi yaptım. Korkut amcam da danıştığım kişiler arasındaydı. Ben kendisine gittim sordum, o da müsbet görüşlerini söyledi.”
       <br/>
       <br/>
       Malatya liste başı önerisini tasvip etmedim
       <br/>
       <br/>
       Bu noktada partinin aday tespitindeki bir ayrıntıyı öğreniyoruz. Malatya, Özal’ın memleketi. İki cumhurbaşkanı çıkaran bu il asıl hizmeti rahmetli Özal döneminde gördü. Malatyalılar da daima vefalı davrandı. O kadar ki, geçen seçimde Ahmet Özal’ı bağımsız milletvekili olarak Meclis’e gönderdi. AK Parti de bu sevgiyi dikkate alarak İbrahim Özal’a Malatya liste başı önerir. Ancak o bunu kabul etmez; “Geçmişte orada yaşamış, sorunlarını bilecek insanlar aday olmalıdır. Bayramdan bayrama giderek hizmet edilmez. Bu Malatya’ya da haksızlık olur” der.
       <br/>
       <br/>
       Sözü Ahmet Özal’a ve ANAP’a getiriyorum. İşte değerlendirmesi: “1990’lı yılları yaşadık ve Türkiye’nin durumu ortada. ANAP’ın bundaki katkılarını da artık inkar edecek pek kimse kalmadı. Zaten amcam vefat etmeden önce de bu konuda ciddi bir hata yaptığını söylemişti. Görüştüğümüz binlerce insan içinde, hatırladığım kadarıyla, hiç kimseyle bu konuyu konuşmadık. Yani ANAP’ı konuşacak kimse kalmamış, esamisi bile okunmuyor. Biz sadece yapmaya çalışacaklarımızı ve kendimizi anlatıyoruz. Bir karalama kampanyası yapmıyoruz; buna ihtiyacımız da yok.”
       <br/>
       <br/>
       Aynı 1983’teki gibi
       <br/>
       <br/>
       Hareketin lideri Tayyip Erdoğan’a gelen yasak partinin oylarını nasıl etkileyecek? “AK Parti’ye şimdi CHP’den bile kayma var. Büyük kesim bu yasakçı zihniyete tepki olarak AKP’ye yönelecektir. Yüzde 40’larda gözüküyor parti.” Özal, YSK’nın Erdoğan hakkındaki kararının bir kırılma noktasına dönüşeceği görüşünde, aynen ANAP’ın 1983 seçimlerindeki gibi. “O zaman askerler MDP’nin Turgut Sunalp’ini tercih etmişlerdi. Halk tepki olarak ANAP’a yüklendi. Bu yasak da benzer sonucu getirir. O zaman da ANAP’a iktidarın verilip verilmeyeceği tartışılıyordu, hatta Cumhurbaşkanı Kenan Evren bir ay rahmetli Turgut Özal’ı görevlendirmedi. Ama sonra aşıldı. AK Parti için de sorun olacağını sanmıyorum.” Özal’ın İstanbul için tahmini, “70 milletvekilinden 40’ı AKP’li olur” şeklinde.
       <br/>
       <br/>
       Özal’ın mevcut siyaset kurumuna bakışı ise biraz sert: “Zamanında amatörce politikaya girenler, birkaç dönem sonra profesyonelce bakmaya başlıyorlar. İki dönem nefsine hakim politikacı sayısı çok az. Asla profesyonel siyasetçi olmayacağım. Popülist yaklaşımlarım olmayacak.” Özal, Siyaseti bir meslek değil halka hizmet aracı olarak gördüğünü söylüyor.
       <br/>
       <br/>
       Babamın duasını aldım
       <br/>
       <br/>
       Amansız bir hastalığın pençesine düştüğünde toplum, babası merhum Yusuf Özal’ı müttaki bir insan olarak tanımıştı. Merak ettiğim son soru babasının vasiyetiydi; “Hiç bir zaman kamu kurumları ile ticari ilişkin olmasın, dedi. Prensiplerime bağlı kalmamı istemiştir, aynı kendisinin yaptığı gibi. Yaşam tarzımdan ve fikir dünyamdan razı olduğunu tahmin ediyorum. Son zamanlarında yanındayken, hep duasını almışımdır.”
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1918), [web.archive.org (arşiv bağlantısı)](http://web.archive.org/web/20050226080327/http://www.aksiyon.com.tr:80/detay.php?id=1918)
