# Petrolün saltanatı

*İbrahim Karayeğen Bilinmeyen-tarih*

<div>
 <p>
  <font>
   Geçen yüzyılın başında tahta kurulan petrolün saltanatı, bu asır da hükmünü devam ettireceğe benziyor. Gelişmiş ve gelişmekte olan ülkelerin sanayisi büyük ölçüde petrole bağlı. Ancak rezervler sınırsız değil. Talebin artması, terör gibi çeşitli nedenlerle petrol fiyatındaki yükselme dünyanın büyük ekonomilerini ciddi biçimde tehdit ediyor.
   <br>
    <br/>
    <br/>
    Geçen hafta Arabistan"a yönelik El-Kaide saldırısı petrol fiyatlarını tetikledi. Uzun süreden beri istim üzerinde duran fiyatlar varil başına 42 dolara yükseldi. Bu haber Türkiye"de cılız bir yankı bulsa da uluslararası piyasa hareketlendi. Bunun yeni bir ekonomik krizin habercisi olup olmayacağı tartışılıyor.
    <br>
     Normalde 22-28 dolar arasında seyreden fiyatların ikiye katlanmasının elbette maliyeti olacak. Bizim kaybımız 2 milyar dolar. Bunun anlamı zammın kapıda beklediği. Petrol üreticileri bu durumdan kazançlı çıkarken, petrol yoluyla dışa bağımlı ülkeler olumsuz etkilenecek. Fiyatların alıp başını gitmesini şimdilik durduran OPEC oldu. Petrol üreticileri günlük iki milyon varil artırma kararı aldı. Fiyatlar 40 doların altına düştü.
     <br>
      <br>
       Kapak dosyamızda, rafineri saldırılarının sonuçlarından hangi ülkelerin nasıl etkileneceğine ilişkin analizler bulacaksınız. Dünyadaki esas mücadele enerji havzalarının kontrolü kavgasıdır. Geniş Ortadoğu ve Kuzey Afrika bu anlamda gerçek bir hazine. Dünyanın patronluğuna soyunan güç, doğal olarak bu alanda söz sahibi olmak isteyecek.
       <br>
        <br>
         Petrol üzerine koparılan fırtına geçmişte koca bir imparatorluğun çöküşünü hızlandırmıştı. Ortadoğu"da zengin petrol rezervleri olduğunu anlayan İngilizler, Osmanlı"yı bölgeden sökmek için her türlü entrikaya başvurdu. Musul ve Kerkük, Misak-ı Milli sınırları içinde olmasına rağmen Türkiye"ye verilmedi.
         <br/>
         Bir varil petrol için fırtınaların koparılmadığı günler dileğiyle.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2611 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11577), [web.archive.org (arşiv bağlantısı)](http://web.archive.org/web/20050213060057/http://www.aksiyon.com.tr:80/yazdir.php?id=11577)
