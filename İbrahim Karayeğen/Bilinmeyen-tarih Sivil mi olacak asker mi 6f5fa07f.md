# Sivil mi olacak, asker mi?

*İbrahim Karayeğen Bilinmeyen-tarih*

<div>
 <font>
  <img border="0" height="1" src="/web/20031024084734im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024084734im_/http://www.aksiyon.com.tr/resim/37/38.jpg" vspace="5"/>
  </p>
 </font>
 <font class="content">
  Devlet, bölgemizi ve dünyayı yeniden dizayn etmeye matuf muhtemel Irak savaşına odaklandı. Yüksek Askeri Şûra, TÜMAS'taki tehdit değerlendirmesini değiştirdi.  MİT’in başına geçecekler arasında 10 yıl aradan sonra yeniden asker kökenli isimler gündeme geldi. 30 Ağustos'ta emekliye sevkedilen Edip Başer, Atatürkçülük konusunda tezi olan tek paşa. 4. Kolordu Komutanı Korg. Kemal Yılmaz da istihbarat konularına yatkın bir komutan
 </font>
 <p>
  <font class="content">
   Devletin en kritik birimlerinde, Milli İstihbarat Teşkilatı’na (MİT) atama yapılacağına ilişkin haberler yoğunluk kazandı. Devletin bekasına yönelik istihbari bilgilerin toplandığı bu önemli kurumun başına kimin geleceğine yönelik spekülasyonlar da haliyle arttı. Her dönem olduğu gibi yine ‘asker mi, sivil mi gelecek’ sorusu soruluyor. Eski Büyükelçi Nüzhet Kandemir ile Em. Korg. Hasan Kundakçı’nın DYP’li kimliklerinden ötürü şansları azalırken, 30 Ağustos’ta emekliye sevkedilen Em. Org. Edip Başer ve 4. Kolordu Komutanı Korg. Kemal Yılmaz’ın ismi kulislerde geçmeye başladı. Edip Başer, Atatürk konusunda ilk tez hazırlayan paşadır. 30 Ağustos’ta görev süresi uzatılan Kemal Yılmaz ise Milli Güvenlik Akademisi Komutanlığı da yapmış, istihbari konulara yakınlığıyla tanınan bir komutandır.
   <br/>
   <br/>
   Konsept değişti
   <br/>
   <br/>
   10 yıl aradan sonra yeniden asker kökenli adayların tartışılıyor olmasının ardında, ‘Milli Siyaset Konsepti’nin değişmesinin rol oynadığı ileri sürülüyor. Ortadoğu’yu hatta dünyayı yeniden şekillendirmeye matuf Amerika’nın muhtemel Irak operasyonu eli kulağında. 26 Aralık 2002’deki son Yüksek Askeri Şûra toplantısında Irak operasyonu öncelikli tehdit kapsamına alındı. Şûra, Türkiye Milli Askeri Stratejisi’nde (TÜMAS) değişiklik yaptı. TÜMAS, muhtemel Irak savaşı ve sonrasında yaşanabilecek gelişmelere yönelik senaryolar ve öngörülere göre değiştirildi. Irak savaşı ve buna bağlı tehditler öncelikli hale getirildi.
   <br/>
   <br/>
   AK Parti iktidarının müsteşar atamasında askerlere öncelik vereceğini savunan çoğu yorumcu bu tezlerini, 28 Şubat’ı Refahyol’un bakanı olarak yaşayan isimlerin kurduğu yeni hükümetin askerlerle sıcak diyalog kurmak isteyecekleri öngörüsüne dayandırıyor.
   <br/>
   <br/>
   1992 yılında Demirel hükümeti, demokratikleşme ve sivilleşme talepleri doğrultusunda kurumun başına ilk kez sivil bir ismi, büyükelçi Sönmez Köksal’ı getirmişti. 28 Şubat sürecinde ise Genelkurmay, Jandarma Genel Komutanlığı, Emniyet ve MİT arasındaki istihbari bilgilerde koordinasyon eksikliği dillendirilmişti. Yılmaz hükümeti, 1998 yılında bu koltuğa teşkilat içinden Şenkal Atasagun’u atadı.
   <br/>
   <br/>
   MİT, kurulduğu günden bu yana meraklı bakışların üzerinde toplandığı bir kurum. Doğası gereği gizlilik esas. Bu da önemini artırıyor. Gazetecilerle bir yemekte buluşan zamanın müsteşarının, ‘Aranızdan birine suikast yapılabilir, dikkatli olun’ uyarısı üzerinden çok geçmeden Uğur Mumcu’nun öldürülmesi uzun süre konuşulmuştu. Yine bombalı bir suikaste kurban giden Bahriye Üçok’un MİT’ten patlayıcılar konusunda önceden eğitim almış olması da kamuoyunda tartışılan konular arasındaydı. MİT, kimi zaman darbeleri hükümete zamanında haber vermemekle suçlandı, kimi zaman da politize olmakla. Diğer bir eleştiri de kurumun klikler arası çatışmalarla yıpratılmasıydı. Konunun uzmanlarının dikkat çektiği bir başka husus ise, Amerikan CIA, İngiliz MI6, İsrail MOSSAD, Rusya FSB’si gibi niçin dış istihbarata yoğunlaşmadığıydı.
   <br/>
   <br/>
   MİT raporlarının ortaya çıkması da büyük gürültü koparmıştı. Bu raporlarda yeraltı dünyasının ünlü isimlerinin sorgusundan tutanaklar yer almış, bu ifadeler üzerine Başbakanlık, Genelkurmay eski Başkanı Necdet Üruğ’a tazminat ödemek zorunda kalmıştı.
   <br/>
   <br/>
   Müsteşar Şenkal Atasagun dönem dönem ilginç çıkışlarıyla gündeme geliyordu. Terör örgütü elebaşısı Abdullah Öcalan için asılmasına karşı çıkarak “biraz da biz kullanalım” demesi halen güncelliğini koruyor. Yine, “bu televoleler insanı komünist eder” şeklindeki çıkışı da magazin tarihine geçecek önemli mesajlar içeriyordu.
   <br/>
   <br/>
   Bir kitabın yaptıkları
   <br/>
   <br/>
   Bir MİT mensubunun müstear isimle yayınladığı kitap piyasaya çıkar çıkmaz toplatılsa da gerekli yankıyı yapmıştı. Kurumu ‘ti’ye alan bu çalışma, yönetimi harekete geçirdi. Gerçekten de gazetelerde çıkan ‘MİT manzaralı ev’ ilanları, minibüslerde ‘MİT’te inecek var’ sözleri kurumu kısmen şeffaflığa zorladı. Yönetim kapısına ilk kez MİT levhası asarak 3 Ekim 2000 tarihinde başbakan ve yardımcılarının da katıldığı törenle Basın Müşavirliği’ni resmen açtı. Akreditasyon şartı getirilmeyen açılışa 41 ayrı medya kuruluşundan temsilci, muhabir, foto—muhabiri ve kameraman olmak üzere 123 medya mensubu iştirak etti. Dört TV kanalı da canlı yayın yaptı. Ankara Yenimahalle’deki kampus gezdirildi. Mekanlar bomboştu. Ortadaki tek tük insanlar da siyah gözlüklüydü. Fotoğraf makinası ve kameraların görüntü almasına izin verilmemişti. Müsteşar Şenkal Atasagun ile yardımcıları Mikdat Alpay, Emre Taner ve Sadi Sağdam soruları içtenlikle yanıtlamıştı. Atasagun, MİT’çi gazeteciler ile ilgili bir soru üzerine “Buraya gelmeniz büyük bir cesaret” derken bu açılımı “Şartlar bizi bu noktaya getirdi. Zaman zaman yanlış yorumlar yapılıyor” diye izah ediyordu. Kurumda 30 yılını dolduran Basın Müşaviri Cem Koca da bu tarihten itibaren gazetecilerin telefonlarına çıkmaya başladı. Ayrıca, 75. yıl anısına hazırlanan ‘Milli İstihbarat Tarihçesi’ isimli kitap basın mensuplarına dağıtıldı. Kitapta gün yüzüne çıkmamış kimi bilgiler medyada geniş yer buldu.
   <br/>
   <br/>
   Web sitesini de güncelleştiren MİT, bu kitabı meraklıların hizmetine sundu. Burada ayrıca, kurum tanıtılarak merak edilen sorulara sanal âlemde cevap veriliyor. Kurumun yüzde 80,6’sı erkek, yüzde 19,6’sı ise bayan elemandan oluşurken; yüzde 64,4’ü yüksekokul mezunu, yüzde 2,3’ü de asker kökenli olduğu belirtiliyor.
   <br/>
   <br/>
   Fuat Doğu
   <br/>
   <br/>
   Soğuk savaş döneminde MİT’e damgasını vuran isim Mehmet Fuat Doğu’dur. Kurmay albay rütbesiyle 1962’de MAH Reisi olarak atanan Doğu, iki yıllık görevden sonra yeniden TSK’ya döndü. İkincisinde ise 1966’da getirildiği MİT Müsteşarlığı görevini 1971’e kadar sürdürdü. Korgeneral rütbesiyle de emekliye ayrıldı. Doğu, komünizm propagandası ve eylemlerinin yoğun olduğu bu yıllarda kurumu operasyonel tarzda örgütledi. Hiram Abas, Mehmet Eymür gibi isimleri o dönemde parladı.
   <br/>
   <br/>
   MİT Müsteşarı, doğrudan Başbakan’a karşı sorumlu olmakla birlikte hazırladığı raporları Cumhurbaşkanı’na, Genelkurmay Başkanı’na ve Milli Güvenlik Kurulu Genel Sekreteri’ne de sunuyor. Müsteşar, Başbakan’ın tercihi ve Cumhurbaşkanı’nın onayı ile atanıyor; ancak kanun gereği sözkonusu isim Milli Güvenlik Kurulu’nda istişare ediliyor. Eymür, ABD’den yönettiği internet sitesinde son atama haberlerini şöyle yorumluyor: “MİT’in başına emekli orgeneral Edip Başer’in getirilmesi konuşulmaktadır. MİT’in başına muhakkak bir asker getirilecekse, bu değerli komutan iyi bir seçim olabilir. Ancak deneyimler, Genelkurmay’ın hiyerarşik yapısından dolayı, MİT’in başına getirilen bu derecedeki üst düzey emekli subaylarla sorunlar yaşandığını göstermiştir.”
   <br/>
   <br/>
   2. Abdülhamid’den bugüne istihbarat
   <br/>
   <br/>
   II. Abdülhamid devrinde yaşanan iç ve dış olaylar, Abdülhamid’i Yıldız İstihbarat Teşkilâtı’nı kurmaya sevketti. Hâtıratında, “Yabancı devletler kendi emellerine hizmet edecek kimseleri vezir ve sadrazam mertebesine kadar çıkarabilmişlerse, devlet emniyet içinde olamazdı. Doğrudan doğruya şahsıma bağlı bir İstihbarat Teşkilâtı kurmaya, bu düşünce ile karar verdim. İşte düşmanlarımın Jurnalcilik dedikleri teşkilât budur” ifadeleri ile bu teşkilâta neden ihtiyaç duyduğunu belirtmişti.
   <br/>
   <br/>
   Ülkemizde, sistemli ve organize nitelikte istihbarat örgütü kurma girişimleri, Osmanlı Devleti’nin son yıllarında başlar. Siyasi birliğin korunması, ayrılıkçı hareketlerin önlenmesi ve özellikle yabancı devletlerin Ortadoğu üzerinde odaklaşan faaliyetlerinin izlenebilmesi için Enver Paşa tarafından 17 Kasım 1913 tarihinde Teşkilat—ı Mahsusa kurulur.
   <br/>
   <br/>
   Bu örgüt, Birinci Dünya Savaşı sırasında askeri ve paramiliter hareketler gerçekleştirerek önemli görevler üstlendi. Doğrudan operasyonlar yapan, devletler kuran, darbeler tezgahlayan Teşkilat—ı Mahsusa, yapısı itibarıyla, görevi istihbarat toplamak ve değerlendirmek olan klasik istihbarat örgütlerinden ayrılır. Bu konu aslında günümüzde de çok tartışılan, “İstihbarat örgütlerinin operasyon yapma yetkisi olmalı mıdır?” sorusu için önemli bir örnektir.
   <br/>
   <br/>
   Anadolu’nun işgaline karşı çeteleri ve halkı silahlandırmış, milli kuvvetlere silah ve malzeme temin etmek suretiyle kurtuluş hareketine önemli hizmetler sağlayan sırasıyla Karakol Cemiyeti, Zabitan, Yavuz, Hamza ve Felah grupları kurulur. Deşifre olan isimler anında değiştirilir. Daha sonra Genelkurmay tarafından önce Askeri Polis Teşkilatı kurulur, daha sonra o da kapatılarak Tedkik Heyeti Amirlikleri vasıtasıyla istihbarat ihtiyacı karşılanır. Fevzi Çakmak’ın direktifiyle kurulan Müsellah Müdafaa—i Milliye ise İstanbul’da büyük bir ajan ve haber ağı oluşturmayı başarmış, Anadolu’ya silah ve cephane kaçırılması faaliyetlerini organize etmiş, düşman karargahlarına, işbirlikçi gruplara ve yabancı misyona sızarak çok sayıda önemli belge ve bilgiler elde etmişti.
   <br/>
   <br/>
   1926 tarihinde Mareşal Fevzi Çakmak’ın emriyle Milli Emniyet Hizmeti Riyaseti’nin (M.E.H./MAH) kurulması kurumsal açıdan önemlidir. MAH ismini 1965’te Milli İstihbarat Teşkilatı (MİT) olarak değiştirildi.
   <br/>
   <br/>
   MİT konusu olunca haliyle ajan hikayeleri de yeniden hatırlanıyor. Mahir Kaynak’ın 9 Mart darbesinin ortaya çıkarılmasında deşifre edilmesi, Müsteşarlığın tarihçesinde önemli bir kilometre taşıdır. Yine MİT’in teşkilat içinden iki CIA ajanı yakalaması ve bunların her ikisinin de emekli kurmay albay (Sabahattin Savaşman ve Turan Çağlar) olması, güncelliğini koruyan, her zaman sır perdesi tamamen açılmamış konular olarak tartışılagelmektedir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2278), [web.archive.org (arşiv bağlantısı)](http://web.archive.org/web/20031024084734/http://www.aksiyon.com.tr:80/detay.php?id=2278)
