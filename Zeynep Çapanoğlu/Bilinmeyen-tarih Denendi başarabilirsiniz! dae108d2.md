# Denendi, başarabilirsiniz!

*Zeynep Çapanoğlu Bilinmeyen-tarih*

<div>
 <p>
  <font>
   “Okuma hızınızı ‘net’ üç kat artırabilirsiniz. Yani daha önce dakikada 200 kelime okuyabiliyorsanız, ‘hızlı okuma’ teknikleri sayesinde bunu 600’e çıkarmanız mümkün.” Kendi Kendine Hızlı Okuma Seti’nin iddiası bu.
   <br/>
   <br/>
   Set, şimdiye kadar yapılmayan bir şeyi yaparak; interaktif CD ve okuma kartları ile birlikte herhangi bir kursa gitmeksizin okuma hızını artırmayı vadediyor, doğal olarak bu vaadin gerçekleşmesi için gereken araçları da sunuyor. Hızlı okuma kursları ve kitaplarının ‘yararlılığının’ tartışıldığı bir ortamda bu kitabı değerlendirmemizin sebebi fiili olarak denenmiş bir projenin kitaplaştırılmış olması. Aynı zamanda bir eğitimci olan Ziya Baran, kısa zamanda pek çok soruyu çözmesi gereken ve hep ‘zaman darlığından’ şikayet eden üniversite hazırlık öğrencilerinin başarılı olması üzerine bu projeyi hazırlamış. Malum olduğu üzre haklı olarak “Hızlı okuyan acaba okuduğunu anlıyor mu?”sorusunun ortalıkta dolaştığı bir zamanda, bir kelimenin anlamını kaçırdığınızda kaybedeceğiniz ÖSS sınavında ‘hızlı okuma’nın müspet sonuç vermesi proje açısından önemli görülüyor.
   <br>
    <br>
     Hızlı okumanın önündeki birinci engel “Hızlı okursam anlayamam” inancı. Kelime kelime okumak, kelimeleri seslendirerek okumak, okurken geri dönüşler yapmak, konsantrasyonun kaybolması, pasif okuma yani ‘amacı’nı kaybetme, göz idmansızlığı ve kelime haznesinin sınırlı olması hızlı okumayı frenleyen diğer faktörler olarak sayılıyor. ‘Hızlı okuma’ dendiğinde hep göz idmanı akla gelirken bunun sıralamada son sıralara düştüğünü görüyoruz.  Ziya Baran, tekniğin 1940’lı yıllardan beri Avrupa’da uygulandığını fakat Türkiye’de çok iyi takdim edilemediğinden dolayı ‘imaj’ sorunu olduğunu söylüyor. Türkiye’de yaptığı çalışmalardaki başarıyı şöyle özetliyor: “İlk defa bir set çalışması yapıldı; kartlar, cd’ler...
     <br>
      <br>
       Binlerce öğrenci üzerinde denendi. Öğrencilerin özgüvenleri arttı, algılama yetenekleri gelişti, okumalarında belirgin bir artış oldu.” Yazara göre yaygın olan inancın tersine sadece iş okumaları değil roman da, gazete de hızlı okuma kapsama alanına giriyor. Ziya Baran, insanın potansiyelinin yaptığı şeylerle sınırlı olmadığını, yapabileceklerini de görmesi gerektiğini söylüyor.
       <br>
        <br>
         Hızlı okumakla işim olmaz, önemli olan ‘keyifle’ okumak diyorsanız da diyecek bir sözümüz yok. Ama az zamana çok okuma sığdırmak isteyenlerin faydalanabileceği bir konsept Hızlı Okuma Seti...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1089 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1886), [web.archive.org (arşiv bağlantısı)](http://web.archive.org/web/20050301180311/http://www.aksiyon.com.tr:80/yazdir.php?id=1886)
