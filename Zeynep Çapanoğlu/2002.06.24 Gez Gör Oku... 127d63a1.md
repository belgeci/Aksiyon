# Gez, Gör, Oku...

*Zeynep Çapanoğlu 2002.06.24*

<div>
 <p>
  <font>
   Geziler, şimdiye kadar gözardı edilen özel bir coğrafyada yoğunlaşıyor. Osmanlı bakiyesi ülkelere, daha genelde İslam ‘antik’ kentlerine. Yerelden ‘evrensel’e uzanan bir yolculuk bu.
   <br/>
   Emanname, Türkiye’de eşine rastlanmayan bir gezi faaliyetini “taçlandıran” bir gezi dergisi. Bu dergiyi diğerlerinden ayıran en önemli fark, sadece yayın yönetmeni ve yazarların değil, mali işlerden halkla ilişkilere, dağıtımdan idari yönetime kadar hemen her kademedeki çalışanların da birer ‘gezgin’ olması...
   <br/>
   <br/>
   Emanname, Türkiye’de eşine rastlanmayan bir gezi faaliyetini “taçlandıran” bir gezi dergisi. Bu dergiyi diğerlerinden ayıran en önemli fark, sadece yayın yönetmeni ve yazarların değil, mali işlerden halkla ilişkilere, dağıtımdan idari yönetime kadar hemen her kademedeki çalışanların da birer ‘gezgin’ olması... Sözgelimi Mali İşler Sorumlusu Tülay Kaş, 40’a yakın ülkeyi gezmiş ve her geçen gün yeni ülkeler katıyor kişisel gezi listesine.
   <br/>
   <br/>
   Emanname’nin hikayesi isim benzerliğinden de fark edileceği gibi Eman Tur’un hikayesiyle paralel ilerliyor. Eman Tur, sadece yurtdışında değil, İstanbul’da düzenlediği kültür turlarıyla da ün salmış bir seyahat firması. Diğer gezi firmalarından farklı bir kulvarda yol alıyor. Güney Afrika, Fransa, İngiltere, İskoçya, Hindistan, Amerika gibi hemen hemen tüm uluslararası tur şirketlerinin ilgi gösterdikleri yerler onların da listesinde; fakat Eman’a haklı bir şöhret kazandıran şey ise İslam coğrafyasının ‘antik’ kentlerine düzenledikleri turlar. “Gözden ırak olan gönülden de ırak olur” sözünün geçerliliğini ortadan kaldıran, bir zamanlar var olan tarihi bağlarımızla birlikte gönüllerimizden sürdüğümüz diyarları bize yakın kılan bir gezi konsepti bu. Daha özel alanda hâlâ Osmanlı’dan izler taşıyan ülkeler yer alıyor. Haluk Dursun’un rehberliğinde gerçekleşen “Avrupa’da Osmanlı İzleri”, bu anlayışı ele veren bir konsept. Osmanlı’nın tarih sayfasından çekilmesiyle kurulan 28 ülke, ‘peşinen’ gezi listesinde yer alıyor. Yemen’den Kırım’a, Macaristan’dan Tunus’a, Makedonya’dan Ürdün’e, Şam’dan Saraybosna’ya, Yunanistan’dan Kudüs’e, Bulgaristan’dan Mısır’a kadar uzayıp gidiyor bu liste. Yılda en az bir iki defa tur yapılan ülkeler bunlar. Özbekistan, Endülüs İspanyası, Rusya gibi tanıdık/tanımadık, uzak/yakın coğrafya gidilen yerler arasında.
   <br/>
   <br/>
   En uygun koşullar da yeni coğrafyalar
   <br/>
   <br/>
   Gezmek bir kültürel faaliyet. Tatil yapmaktan farkı var; oldukça yorucu, tehlikelerden ari değil, maliyeti külfetine denk. Eman Tur yetkilisi Bülent Katkak’a göre asıl zorluk ‘kültürel’. Yani insanlar farklı ülkeler gezme, farklı toplumaların bıraktığı ‘tarihi’ merak etme gibi eğilimleri şöyle dursun kendi coğrafyalarına bile yabancılar. Dolayısıyla Eman Tur’un Balkanlar’dan Yemen çöllerine uzanan seyahat turlarını hedef kitlesine anlatabilmesi oldukça zor. Ayrıca yurtdışı gezilerinin ‘sahil’ endeksli Akdeniz ülkeleri olduğu düşünülürse insanları farklı bir coğrafyanın cazibesine çekmek zor olmakta. Gezilecek yerlerin çoğu kez ‘turist’i ağırlayabilecek alt yapıdan yoksun olması, hâlâ durulmayan bir sosyal yapıda olmaları diğer bir zorluk. Saraybosna, Makedonya, Yemen, Kudüs yakın zamanlarda kitlesel savaşlara sahne olan yerler. Bazı yerlerde ulaşım ve konaklama ancak bireysel gezilerin maceralı yolculuğuna imkan tanıyabiliyor. Eman Tur, kafile ile yapılan gezileri ‘en iyi şartlarda’ olmasını sağlamayı şart koymuş kendisine. Yapılan şey sadece yeni coğrafyalar keşfetmek değil, gezmek isteyen kişilere uygun bir ortamda bunu gerçekleştirmesini sağlamak. Bülent Katkak, Özbekistan’a “yeni yeni” tur yapılıyor olmasını, “Seyahat ve konaklama için alt yapısı yoktu” şeklinde açıklıyor. Gezilerde konaklanan oteller beş yıldızlı, en aşağısı dört yıldızlı olacak. Ulaşım imkanları en gelişmiş olan araç gereçlerle yapılalacak. En iyi yerli ve yabancı rehberler olacak. Gidilen yerin damak zevki ‘yerel’ ve kaliteli lokantalarda tadılacak. Yemen’e yılda birkaç defa tur düzenleyen Eman Tur’un, bir şekilde yolları Yemen’e düşen ünlü gezginlerimizin yapamadıklarını yapması konuyu daha iyi anlatır herhalde. Belkıs’ın sarayının ve dünyanın en eski barajının bulunduğu Sebe’ye 12 askerin koruması altında 30 kişilik bir kafileyle giriyor. Yani gezilecek görülecek yerlerin sınırları zorlanıyor ve çoğu zaman maliyeti göz ardı ediliyor.
   <br/>
   <br/>
   Gezmek ama her yere
   <br/>
   <br/>
   Eman Tur ilk önceleri umre ve hac organizasyonlarıyla ismini duyurmuş bir firma. Beş yıldızlı otellerde konaklanarak gerçekleşen “lüks hac” kavramının patenti onlarda. Hac ve umre için Mekke Hilton Oteli’ne yolu düşen Türklerin yüzde 98’i Eman Tur müşterisi. Bülent Katkak, sık sık umreye giden müşterilerine ‘gezmenin evrenselliğini’ hatırlatmak için yeni coğrafyalar önererek bütün dünyaya açılan gezilere start verdiklerini söylüyor. Yani aslında firma sözü edilen coğrafyaya yapılan gezilerden ‘parasal’ bir beklenti içinde değil; sık sık umreye giden, ya da imkanı olup da başka ülkelere gitmeyen kişilere, en iyi koşullarda yapılan ‘kültür’ turları sunuyorlar. Anlaşılacağı üzre şirketin müşteri portföyü ‘muhafazakâr’ ağırlıklı. Fakat bu diğer kesime açık olmadığı anlamına gelmiyor. Bu coğrafyaya meraklı olanların Eman’dan başka bir alternatifleri olmuyor çoğu zaman. Fakat bu ‘zorunluluk’ değil, herkesi memnun eden konsept ve programın cazibesi asıl olan. Muhafazakâr kitleyi rahatlatan şeyse yenilen bir yemekten, içilen meşrubata, konaklanan ‘otel’den gezi kafilesinde yer alanların birbirleriyle uyumuna kadar her şeyin düşünülüyor olması.
   <br/>
   <br/>
   Bu gezilerin sadece gezenler yönü yok elbette. Ohri’den Kalkandelen’e, Priştine’den, Üsküp’e, Kırım’dan, Şam’a pek çok yerde yaşayan ‘unutulmuş coğrafyanın unutulmuş insanları’, karşılarında Türkiye’den gelmiş bir kafileyi gördüğünde yıllar yılı yaşanan özlem, hasret, hatıralar, kardeşlik duyguları canlanıveriyor. Yani Osmanlı havzasını gezmek sadece gezene değil gezilene de yarıyor.
   <br/>
   <br/>
   Eman için bu gezileri başlatmak, bu gezilerin önemini anlatmak o kadar kolay olmamış. İlk başlarda gezilerin varlığını duyurmak için pek çok masraf yapılmasına rağmen hiç bir gezi yapılamamış. Yavaş yavaş tepki vermiş kitle. İlk gidenler anlatmış, tavsiyeler başlamış ve bugün sayılan yerlerin hepsinde gezi trafiği var; bir kafile gidiyor, bir kafile dönüyor.
   <br/>
   <br/>
   Emanname, yurtdışı gezi kültürüne farklı bir pencere açan Eman Tur’un gezi düşkünlerine son armağanı. Dergide yer alan yazılar tamamen Eman Tur’un gezi konseptini yansıtıyor. Şimdilik yalnızca yurtdışı gezi yazılarından oluşan dergide birbirinden ilginç yazıları, kültürle tarihin, geziyle yaşamın iç içe geçtiği anlatımları profesyonel fotoğrafçıların fotoğrafları eşliğinde okuma fırsatı elde ediyorsunuz. İlk sayıda Hicaz Demiryolu’nun geçtiği coğrafyayı ve demiryolunun hikayesini kapağa taşıyan dergi, Yemen, Endülüs, Saraybosna, İran, İtalya, Macaristan ve Özbekistan’a yer veriyor. Ayrıca savaş muhabiri ve gezgin olarak tanınan Coşkun Aral’la yapılmış bir söyleşi var. Derginin Yayın Yönetmenliğini Hicaz Demiryolu belgeseliyle ismini duyuran Mustafa Aksay, Yayın Koordinatörlüğü’nü de Osmanlı coğrafyası üzerine gezi yazıları ve konuşmalarıyla tanınan Doç. Dr. Haluk Dursun yapıyor.
   <br/>
   <br/>
   “Aslında bir gezi dergisi çıkartmak düşüncesi hep vardı” diyor Mustafa Aksay; “Öncelikle üzerinde bulunduğumuz ülke, tarihi ve kültürel bağlarla bağlı olduğumuz üç kıtayı kapsayan coğrafya, değil bir taneyi bu kültüre vurgu yapacak en az 5—6 dergiyi besleyecek kadar zengindir. Türkiye’de yayınlanan gezi dergilerinin sadece isimlerinin değil muhtevalarının da bize yabancı bir perspektif içeriyor olması yerli bir bakışla çıkacak gezi dergisine ihtiyaç hissettiriyordu”.
   <br/>
   <br/>
   Eman Tur’un yerelden ‘evrensel’e uzanan gezi hikayesi “Emanname”yle devam ediyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1560 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1393), [web.archive.org (arşiv bağlantısı)](http://web.archive.org/web/20060426171453/http://www.aksiyon.com.tr:80/yazdir.php?id=1393)
