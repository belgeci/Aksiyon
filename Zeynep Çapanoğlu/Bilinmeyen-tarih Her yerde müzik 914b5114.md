# Her yerde müzik

*Zeynep Çapanoğlu Bilinmeyen-tarih*

<div>
 <font>
  <img border="0" height="1" src="/web/20031024073125im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031024073125im_/http://www.aksiyon.com.tr/resim/444/64.jpg" vspace="5"/>
  </p>
 </font>
 <font class="content">
  İstanbul’da festival gongu çaldığında sihirli bir değnek değmiş gibi büyük maliyetlere rağmen binlerce insan konserlere akın ediyor. 31. Uluslararası İstanbul Müzik Festivali’nde önceki yıllardan tanıdığımız isimlerin yanında, ilk kez İstanbullularla buluşacak isimler de var.
 </font>
 <p>
  <font class="content">
   İstanbul’da ‘müzik’ mevsimi. Hâlâ yaz akşamlarının serin geçtiği İstanbul’da festival gongu çaldığında sihirli bir değnek değmiş gibi büyük maliyetlere rağmen binlerce insan müziğin çağrısına kulak vererek konserlere akın ediyor. İstanbul pek çok müzik etkinliğine sahip olmasına rağmen İstanbul Kültür ve Sanat Vakfı’nın düzenlediği Müzik ve Caz Festivalleri ‘beklenilen’, hazırlıklar yapılan sanatsal etkinliklerin başında geliyor.
   <br/>
   <br/>
   Bu sene Müzik Festivali, Borusan Filarmoni orkestrasının tarihi Beylerbeyi Sarayı avlusunda verdiği konserle açıldı. İkinci günü aynı grubun Ayasofya’da verdiği konser “Mabedde bu olur mu?” tartışmalarını doğurduğu gibi bazıları da Avrupa’ya giden bu fotoğrafın olumlu taraflarına dikkat çekti. 5 Haziran’da başlayan, 3 Temmuz’a kadar devam edecek olan festivalde ağırlık klasik müzikten yana. Şakir Eczacıbaşı’nın hoşgörü kültürünün bir yansıması olarak nitelediği bir başka yenilik de bazı kiliselerin kendi mekanlarında kendi korolarıyla festivale katılmaları.  31. Uluslararası İstanbul Müzik Festivali’nde 34 gösteri ve 1 atölye çalışması yer alıyor. Festival programında önceki yıllardan tanıdığımız isimlerin yanında, ilk kez İstanbullularla buluşacak isimler de var. Bunların başında yalnızca Avrupa’nın değil, dünyanın en iyi orkestralarından biri olarak kabul edilen ve çok tanınmış bir şefin, Lorin Maazel’in yönetiminde iki konser verecek olan Bavyera Radyosu Senfoni Orkestrası geliyor. Topluluğun ikinci konserine piyanist Hüseyin Sermet de solist olarak katılacak.
   <br/>
   <br/>
   Iván Fischer yönetimindeki Budapeşte Festival Orkestrası, 23 Haziran tarihli ilk konserde, ağırlıklı olarak Stravinsky ve Rahmaninof’un yapıtlarını seslendirecek. İstanbul Müzik Festivali bu yıl birbirinden seçkin oda orkestralarına ev sahipliği yapıyor. Bu toplulukların içinde, konserlerini dönem çalgılarıyla veren üç topluluk göze çarpıyor. 21 Haziran akşamı Aya İrini Müzesi’nde vereceği konserle ilk kez İstanbulluların karşısına çıkacak olan Les Musiciens du Louvre-Grenoble topluluğu,13 ve 14 Haziran’da iki farklı programla Aya İrini Müzesi’nde dinleyeceğimiz Fabio Biondi yönetimindeki Europa Galante topluluğu, 30 Haziran günü dinleyeceğimiz iki Almanya’nın birleşmesinden önce Doğu’da müzik yolculuğuna başlamış olan Akademie für Alte Musik-Berlin topluluğu.
   <br/>
   <br/>
   İstanbul Oda Orkestrası’nın 25 Haziran akşamı, Arkeoloji Müzesi’nde şef Emre Aracı yönetiminde vereceği konser, “Boğaziçi Mehtaplarında Sultanlarla Vals” başlığını taşıyor. Bu isimden de anlaşılacağı gibi, konserin ağırlığını Osmanlı Sarayı’nda dinlenen Batı müziği yapıtları oluşturuyor. Solist ise Cihat Aşkın.
   <br/>
   <br/>
   18 Haziran akşamı, Aya İrini Müzesi’nde bu yılki festivalin en ilginç dinletilerinden biri İstanbullu müzikseverlerle buluşacak. Konser geçtiğimiz yıllarda festivale konuk olan ünlü kemancı Shlomo Mintz, ünlü Türk kemancı Cihat Aşkın ve İsrail doğumlu udi ve kemancı Yair Dalal’ın katılımıyla gerçekleşecek. Üç Kemanın Hikâyesi başlıklı bu konserde sanatçılar Ortadoğu’daki kültürlerin birbirinden ne denli etkilendiğini müzikal olarak anlatmaya çalışacak. 10 ve 11 Haziran’da Yıldız Saray Tiyatrosu’nda çalacak olan piyanist Kenneth Hamilton, konserlerinde Franz Liszt’in 1847 yılında İstanbul’da Çırağan Sarayı’nda Sultan Abdülmecid’in huzurunda seslendirdiği parçaları yorumlayacak. 10 Haziran’da Aya İrini Müzesi’nde bir konser verecek olan günümüzün en tanınmış oda müziği gruplarından Tokyo Yaylı Çalgılar Dörtlüsü, olağanüstü yorumlarının yanı sıra çalgılarıyla da ilgi odağı olmayı başarıyor. Ünlü piyanist Fazıl Say, bu yılki İstanbul Festivali’ne iki farklı projeyle katılıyor. Sanatçı 3 Temmuz akşamı Açıkhava Tiyatrosu’nda gerçekleşecek olan konserde şef İbrahim Yazıcı yönetimindeki Kültür Bakanlığı Devlet Çoksesli Korosu eşliğinde, şair Metin Altıok’un anısına bestelediği oratoryonun ilk seslendirilişini gerçekleştirecek. Ayrıca 10, 11 ve 12 Haziran’da, İstanbul’un sanat etkinliklerinin gerçekleştiği merkezinden uzakta kalan üç ilçesi Zeytinburnu, Avcılar ve Ümraniye’de vereceği konserlerle, yeni dinleyicilere ulaşmayı deneyecek. Geleneksel müzik konserleri, bu yıl da zengin bir program ve farklı mekânlarla dinleyicinin karşısına çıkıyor. Darphane-i Âmire’de gerçekleşecek dört konserlik dizide, klasik Türk musikisinin değişik dönemlerinden örnekler sunulacak. 16 Haziran’da Fikret Karakaya yönetimindeki Bezmârâ Topluluğu, 17 Haziran’da Kâni Karaca’nın da katılacağı Osmanlı-Türk Geleneğinde Fasıl Musikisi, 18 Haziran’da Nurettin Çelik yönetimindeki “19. Yüzyılda Fasıl” ve 19 Haziran’da Ferit Alnar’ın On Saz Semaisi dinlenebilir. Dünyaca ünlü mezosoprano Cecilia Bartoli 31. Uluslararası İstanbul Müzik Festivali’nde 22 Haziran’da Aya İrini’de bir konser vermek üzere İstanbul’a geliyor.
   <br/>
   <br/>
   Caz Festivali kapıda
   <br/>
   <br/>
   İstanbul Caz Festivali, 4 Temmuz’da 80’li yıllarda İngiltere’den çıkarak dünyada yıldızlaşan soul-pop grubu Simply Red konseriyle başlayacak. Caz festivalinin diğer önemli konuğu ise Jane Birkin. 7 Temmuz’da Açıkhava’da olacak olan Jane Birkin’in en son projesi “Arabesque”, Türkiye ve birçok Avrupa ülkesinde büyük ilgi gördü. Birkin, en popüler şarkılarını Arap ve Endülüs ezgileri ile birleştirerek seslendiriyor. 8 Temmuz’da Brooklynli bir grup Audriofact’tan caz, funk ve fusion arasında gidip gelen bir konserle birlikte Fahir Atakoğlu’nun Caz Festivali’nde ilk kez çıkacak olan Caz Triosu’nu dinleyebilirsiniz. Atakoğlu’nun popüler konserlerinden farklı olarak caz severlere seslenen bir etkinlik olacak. Geçen yıllarda verdiği konserler deyim yerindeyse Harbiye’yi sarsan grup Buena Visto Social Clup bu sefer iki önemli ismiyle festivalde yer alıyor. Grammy ödüllü İbralim Fererer 15 Temmuz’da, Aliades Ochao 10 Temmuz’da açıkhavada olacak.
   <br/>
   <br/>
   Bu sene İstanbul Kültür ve Sanat Vakfı’nın düzenlediği Müzik ve Caz festivallerinde dikkat çeken şey eski festival mekanları yerini korurken pek çok yeni mekanın da festival etkinlik alanına dahil edilmesi. Beylerbeyi Sarayı, Yıldız Sarayı Tiyatrosu, Arkeoloji Müzesi, Darphane-i Amire, Rahmi Koç Müzesi Müzik Festivaline yeni dahil edilen bazı yerler. Caz Festivali’nde ise geçen yılların gediklisi Babylon mekanlar içinde yer almazken Parkorman, Kemer Country Club, Nardis ve Barış Manço Gemisi yeni mekanlar olarak karşımıza çıkıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2652&yorum_id=1), [web.archive.org (arşiv bağlantısı)](http://web.archive.org/web/20031024073125/http://www.aksiyon.com.tr:80/detay.php?id=2652&yorum_id=1)
