# Türkıye Balkanlar'ın köşe taşı

*Nedim Yalçın 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Balkan siyasilerinin ve bu coğrafyayla ilgilenen diplomat, gözlemci ve yorumcuların hemen hemen her fırsatta vurguladıkları, üzerinde en fazla ısrarla durdukları husus "barış ve istikrar".
  </font>
 </div>
 <div id="newsText">
  <font class="detail-text">
   Belki bölgenin içinde bulunduğu şartların ve buradan dünyaya yansıyan bilgilerin de bunda rolü olabilir. Ancak bölgenin hem nüfus yapısı, hem de siyasi yapı olarak olabildiğine karışık bir durum arzettiği bir realite. Bunun yanısıra, dünya coğrafyasında da önemli bir konumu işgal ediyor Balkanlar...
   <br>
    <br>
     Balkanlar'da barışı çok sık telaffuz eden ve ülkesini bir "barış vahası" yapma konusunda ciddi gayretler sarfeden bölge liderlerinin başında Makedonya Cumhurbaşkanı Kiro Gligorov geliyor. Ülkedeki onca etnik çeşitliliğe, güvenlik sorunlarına, siyasi belirsizliğe ve komşularındaki karışıklığa rağmen Makedonya bugün kısmen bir barış ve sükunet ortamında ise bunda, ülke nüfusunun yarısını teşkil eden ve geleneksel yaşantısı güçlü olan Müslümanların sağduyulu hareketlerinin yanısıra Cumhurbaşkanlığı makamında bir Miloşeviç, bir Tudjman değil de Gligorov gibi barışçı bir şahsın bulunmasının da payı büyük. Bu konuda çoğu dış politika gözlemcisi hemfikir.
     <br>
      <br>
       Çocukluğu Türkler arasında geçen Kiro Gligorov, Tito Yugoslavyası'nda bir çok önemli mevkilerde bulunmuş. Yugoslavya'nın parçalanmasından önce, Makedonya'ya bağımsızlık verilmesi gerektiğini savunduğundan zorunlu emekliye sevkedilen Gligorov, 1991 yılından sonra bağımsızlıkla birlikte Makedonya'nın ilk cumhurbaşkanı oldu. Yugoslavya parçalanırken ülkesini tek kurban vermeden bağımsızlığa taşıması onun barışçı yönünü de ortaya koymuş oluyordu. Geçtiğimiz günlerde yine Makedonya için çok ciddi bir hadise sayılabilecek "bayrak krizi" esnasında Makedon polisinin kabul edilemez tutumu üzerine Arnavutlar'dan ve Gostivar halkından bizzat özür dilemesi de barışa verdiği önemin ayrı bir göstergesi olarak değerlendirilmişti.
       <br>
        <br>
         Cumhurbaşkanı Kiro Gligorov ile Üsküp'te Balkanlar'ın durumu ve MakedonyaTürkiye ilişkileri üzerine görüştük. Ona göre, "demokrasi, insan hakları ve mevcut sınırlara saygı" Balkan barışında temel şart. Bunun yanısıra, Balkanlar'a kalıcı barışın gelmesi, ancak "Avrupa'yla entegre olmakla mümkün." Balkan ülkeleri idarecilerinin, Bosna trajedisinden yeterince ders almadıklarını da ifade ediyor Gligorov; bu yüzden de Yugoslavya'nın diğer bölgelerinde de savaş tehlikesi hâlâ mevcut.
         <br/>
         <br/>
         Gligorov'un, Türkiye ile Makedonya arasındaki dostluğun, taa Osmanlılar'ın bu bölgede uyguladığı din, ırk ve dil hoşgörüsünden kaynaklandığını belirtmesi ve Makedon kültürüne Türklerin sağladığı katkıların küçümsenemeyeceğini söylemesi de dikkat çekiciydi.
         <br/>
         <br/>
         "Avrupa'ya yönelelim"
         <br/>
         <br/>
         Balkanlar yakın geçmişte çok acıklı hadiselere sahne oldu. Acaba Balkan insanının gözü gelecek günlerde de hep yaşlı mı olacak, yoksa yüzleri gülecek mi? Siz Balkanlar'ın geleceğini nasıl görüyorsunuz?
         <br/>
         <br/>
         21. yüzyılın eşiğinde iken Balkanlar, daha iyi bir geleceği umut etmektedir. Ne yazık ki, Balkanlar'ın çıkarlarına uygun bir siyasetin düşünülmesi, aynı siyasetin uygulanmasından hayli kolay. Hemen her 2030 yılda bir savaşa sahne olmuş Balkanlar'ın huzuru için kanatimce, 3 husus çok önemli: Bir; her Balkan ülkesi, insan hakları ile azınlık haklarına gerektiği gibi riayet etmeli; devletlerinde demokrasiyi oturtmalıdır. Bu, şartların ilki olmalı. Balkanlar'ın bugünkü durumu göz önüne alındığında, bir halklar mozayiği ile karşılaşıyoruz.
         <br/>
         <br/>
         İki; Balkanlar'da Avrupa yönelişi galip gelmeli. Balkan ülkeleri, günün birinde Avrupa Birliği'ne üye olurlarsa eğer, eski Yugoslavya topraklarında yaşananlara benzer savaşların hiçbir anlamı kalmaz. Devlet sınırları birer formaliteden ibaret olur. Dolayısıyla ekonomik, bilimsel, kültürel ve diğer sahalarda işbirliği yeni bir hız alır. Böylece azınlıklar sorunu hafifler. Mesela, bizdeki Arnavut azınlık komşu ülkelerde yaşamakta olan soydaşlarıyla yakın temasta bulunur. Farklı devletlerde yaşamalarına rağmen bir toplumun kültürel bütünlüğü sağlanmış olur. Böyle bir yöneliş sayesinde, Balkanlar, Avrupa'nın salt coğrafi bir bölümü olmaktan çıkacak, Avrupa'nın birleşme sürecine katkı sağlayacaktır.
         <br/>
         <br/>
         Diğer yandan, böyle bir yöneliş, Balkanlar'da yeni bir uygarlık sayfasını da açmış olacaktır. Bundan böyle, zengin tarihe sahip olan Balkan ülkelerinin her biri farklı kültürlerin karşılıklı etkileşimiyle daha yüksek bir yaşama seviyesine ulaşabilecektir. Balkan ülkeleri, bu çerçevede, NATO ile AB yolunda iken, aralarındaki çatışmalar da ortadan kalkmış olacaktır. AB üyeleri bu yolda iyi birer örnek. Mesela Fransa, Almanya, İngiltere vb., birbirleriyle yüzyıllarca savaşmışlar. Aynı devletler bügün ortak para birimine varma çabalarından sonra yeni ekonomik birleşmeye yöneleceklerdir. Gümrük anlaşmaları derken, ticaret değişimi, karşılıklı yatırımlar sıraya gelecek... Velhasıl, adım adım, bir "Avrupa Birleşik Devletleri" kurulacak. Makedonya'ya gelince, AB üyesi olma arzusunu açıkça belirtmiştir.
         <br/>
         <br/>
         Ve, üçüncü husus, Makedonya'nın iyi komşuluk ilişkilerinden yana oluşudur. Bu yüzden Güneydoğu Avrupa ve Balkanlar'da ileri sürülen tüm işbirliği girişimlerini destekliyoruz. Böylesi bir doğal süreç, tarihten kaynaklanan tüm olumsuzlukların yolunu kesecektir. Bilindiği gibi, Balkanlar, tarihten miras kalan mitoslarla yüklüdür. Evet, her ulus kendi tarihini ve geçmişini tanımalıdır. Ancak bunu, başkalarının tarihini, geleneğini ve dilini inkar ederek yapmamalıdır.
         <br/>
         <br/>
         "Kosova'da etnik temizleme yaşanabilir"
         <br/>
         <br/>
         Balkan ülkelerinin sorunlarının çözümünden neyi kastediyorsunuz?
         <br/>
         <br/>
         Balkanlar'ın önemli açık sorunlarının çözümü derken, BosnaHersek sorununun kesin çözümü ilk akla gelir. Batı ülkeleri Bosna'nın bütünlüğünden yanadır. Bu iyi bir tavırdır. Kosova sorunu Balkanlar'ın ikinci açık sorunudur. Zamanında bir çözüm bulunmazsa eğer, Kosova'da da Bosna'nın etnik temizleme biçimli trajedisi tekrarlanabilir. İnsanların evlerinden edilmesine benzer herhangi bir yol, asla çözüm değildir. İşte, şahidiz ki, AB, iki milyonun üzerinde Bosna mültecisinin evlerine dönmesini desteklemektedir. Çözümsüz görünen Kosova sorunu, Makedonya'da Arnavut sorunu ve Yugoslavya ile aramızdaki sınır sorununun çözümü yolunda da çabalar vardır.
         <br/>
         <br/>
         "Büyük devlet hayallerinden vazgeçmeli"
         <br/>
         <br/>
         Sizce, Balkan ülkeleri, Bosna trajedisinden gerekli ibret dersini alabildiler mi? Mesela Sırp liderlerin tutumlarında bu dersin alınmadığı görülüyor...
         <br/>
         <br/>
         Her Bosna ailesi acı bir trajediye maruz kalmıştır. Dünya, bunu, 20. yüzyıl sonlarının en iğrenç bir olayı olarak algılıyor. Çünkü aynı trajedi Avrupa'da olagelmiştir. Zor ve güçle hiçbir yola varılamaz. Savaşa yol açan başlangıç nedenleri ise hâlâ ortadan kaldırılmış sayılamaz. Bosna'nın Sırp Cumhuriyeti'nde gerçekleşen son seçimlerde her taraf kendi liderlerini destekledi.
         <br/>
         <br/>
         Bosna'nın diğer bölümlerinde, örneğin Hersek Hırvatları oylarını kendi milliyetçi şoven partisine verdiler. Boşnakların durumu aynı ki, bu onlara, büyük insan kaybı, evlerinin yıkılışı ile tarih eserlerinin yokedilmesine malolmuştur. Öyle görülüyor ki, Balkan ülkeleri, henüz Bosna trajedisinden gerekli ibret dersini almış değillerdir. Gelgelelim, Türkiye ile Yunanistan ilişkileri de iyi sayılamaz. Durum o dereceye varmıştır ki, bir uçak düşse veya bir gemi batırılsa, savaş ha başladı ha başlayacak.
         <br/>
         <br/>
         Aktüel siyasilerin son ilhamları, kendi taraftarlarını "Büyük Sırbistan", "Büyük Bulgaristan", "Büyük Arnavutluk" gibi hayalperest idealler peşinde seferber etmekten ibarettir. Bu açıdan Makedonya bir istisna olsa gerek. Makedonya'nın sağlıklı sınırları mevcut. Balkan savaşları sonucunda müttefik devletlerin kendilerine ilhak etmiş oldukları parçaların Makedonya'ya iadesi gibi fikirler neticesinde oluşan "Büyük Makedonya"nın kurulması hayali de yanlıştır. Hiçbir devlete karşı toprak emellerimiz yoktur. Bu hususu Makedonya Cumhuriyeti'nin Anayasasına da oturtmuş olduk ki, savaşın Kuzeyden Güneye taşınmasına yol vermedik. Aksi tarzda, tarih tekrarlanmış olurdu. Çünkü komşuların hiçbiri savaş durumu karşısında seyirci kalmazdı. Bölgede Türkiye ile Yunanistan gibi NATO üyesi ülkelerin bulunması ise, muhtemel savaşın Avrupa çaplı olmasına yol açardı. Bu da Balkanlar'a iyilik yerine felaket getirirdi.
         <br/>
         <br/>
         "Birarada yaşayabiliriz"
         <br/>
         <br/>
         Efendim, söylediklerinize katılmamak mümkün değil. Ama bu arada Balkanlar'da kalıcı barışa giden yolda bir realite daha var ki o da Arnavutların durumu. Malumunuz şu anda aynı milletin insanları farklı üç devlette yaşamak zorundalar. Yani bu "Arnavut sorunu"nun aşılması için teklifleriniz nedir?
         <br/>
         <br/>
         İlk soruya verdiğim cevap kısmen bu soru için de geçerlidir. Balkanlar'da buna benzer birkaç sorun vardır. Bilindiği gibi, Sırp liderlerin tutumu Yugoslavya'nın dağılmasına sebep oldu. Böylece "Sırp sorunu" meydana çıktı. Şimdi Hırvatistan'da halkının tümü mülteci olan bir bölge bulunuyor. Bosna'da halkının tümü mülteci olan bölgeler mevcut. Artık salt Arnavut veya Sırp sorunları değil, Makedonlar'ın da tek devlette toplanması sorunu açığa çıktı. Bu da karşılıklı savaş kışkırtıcılığını çağrıştırabilir. Yeni Avrupa'nın dayandığı Helsinki ve diğer belgeler, devletlerin var olan sınırlarının tanınmasını, güç kulanma yoluyla değiştirilmemesini, özellikle etnik temizleme gibi bir vahşetin kabul edilemezliğini içermektedir. Giderek din, ırk ve diğer sebeplerden oluşan kinlerin insanlar arası ilişkileri olumsuz etkilediğini belirtebiliriz. Paris Beyannamesi ile AGİT belgeleri de bu anlamdadır. Çünkü, insanlar bir arada yaşamalı. Geçmişin bir döneminde, tüm milli, dini, kültürel ve diğer farklarla yaşandığı gibi...
         <br/>
         <br/>
         Anlattıklarınıza göre her bir Balkan ülkesindeki "büyük''lük hayalperestliği de Balkan barışına giden yolda önemli bir sorun. Kökü tarihten kaynaklandığı için aşılması da zor bir problem gibi. Sizce bu nasıl aşılabilir?
         <br/>
         <br/>
         Irki coşkuların sinmesi, insanların hayat sorunlarına eğilmesi, evlerini düşünmeleri, kendilerine çalışma alanı aramaları, çocuklarını okutmaları, komşuları ile yakın ilişki kurmaları sayesinde "büyük devlet" olma hayalleri aşılabilir. Bu uzun bir yoldur. Dökülen kan kolayca unutulmaz. Zaten Bosna'daki zorluklar da bu yüzdendir hep. Arnavutlar da "Büyük Arnavutluk" fikrinden kolayca sıyrılamazlar. Buraya bizim Makedon sorunumuzu da ilave etmek gerek. Bu gibi sorunlar, yukarıda sözünü ettiğim üç husus yoluyla çözümlenir fikrindeyim. Sözü edilen ön koşullar ve Bosna yaralarının tedavi edilmesi sonucunda, bir arada yaşama havası da oluşturulabilir.
         <br/>
         <br/>
         Türklerin kültürümüze katkısı
         <br/>
         küçümsenemez
         <br/>
         <br/>
         Şu andaki Balkan ülkeleriyle ortak geçmişe sahip olan Türkiye'nin bu coğrafyadaki yeri ve rolü ile iki ülke arasındaki işbirliğini nasıl değerlendiriyorsunuz? Ayrıca Balkanlar'ın iki önemli devleti olan Türkiye ile Yunanistan arasındaki problemlere bölge barışı adına nasıl bakıyorsunuz?
         <br/>
         <br/>
         Türkiye'nin Balkanlar'da önemli bir yeri vardır. Türkiye ile Makedonya'yı ayıran hiçbir sorun yoktur. Makedonya'da yaşamakta olan Türkler ise bizleri daha da birleştirmektedir. Makedonların bünyesinde, geçmişte Türklerle birarada yaşamanın izleri çoktur. Dolayısıyla kültürümüz üzerinde Makedonya'da hâlâ yaşamakta olan Türklerin katkısı da küçümsenemez. Makedonya ile Türkiye'nin Balkanlar'da hedefleri aynıdır: Barışı sağlayarak işbirliğini geliştirmek.
         <br/>
         <br/>
         Yunanistan'ın aşırı talepleri sınırlanmalı
         <br/>
         <br/>
         Türkiye Kıbrıs'tan olduğu gibi, Ege'de karasuların 12 mil'e çıkmasına yönelik Avrupa kararından da endişelidir. Bunu çok iyi anlıyorum. Böyle bir kararın tatbiki Türkiye sularının bir kısmını dahi tehdit edebilir. Bu yoldaki muhtemel çözümde Türkiye çıkarlarını göz önüne almak zorundadır. Yunanistan'ın aşırı bazı taleplerine sınır koyulmalıdır. Özellikle Kıbrıs sorununda bu husus gözden kaçırılmamalı. Çünkü adada yıllarca kendi ordusuna sahip olan ayrı bir Türk toplumu da oluşmuştur. Kıbrıs iki bölümlüdür. Her muhtemel karar bu esasa dayanmalı ve yalnız adanın bir bölümü değil, federasyon veya başka bir bütünlük olarak Kıbrıs, AB'ye adaylığını göstermelidir.
         <br/>
         <br/>
         "Türkiye'yi ben şahsen bölgede ve daha geniş alanda önemli bir etken olarak algılıyorum. Bugün Türkiye'nin yeniden çehresini değiştirmek istiyenler ortaya çıkma hevesinde." Bu yüzdendir ki, bendeniz, Türkiye'yi, yeni bir Avrupa ve Yakındoğulu bir dünyada ekonomik gücü daima artan, adım adım ancak kesintisiz Avrupalaşan ve stratejik bir yeri olan ülke olarak görüyorum.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3321-turkiye-balkanlarin-kose-tasi.html), [web.archive.org (arşiv bağlantısı)](http://web.archive.org/web/20141106182012/http://www.aksiyon.com.tr/aksiyon/haber-3321-turkiye-balkanlarin-kose-tasi.html)
