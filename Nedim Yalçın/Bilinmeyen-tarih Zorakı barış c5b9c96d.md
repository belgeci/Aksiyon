# Zorakı barış

*Nedim Yalçın Bilinmeyen-tarih*

<div>
 <font>
  <img border="0" height="1" src="/web/20050226214218im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214218im_/http://www.aksiyon.com.tr/resim/350/54.jpg" vspace="5"/>
  </p>
 </font>
 <font class="content">
  Balkanlarda, asrın başından beri savaş ve barış hiç eksik olmadı. Aylar, yıllar süren kanlı çatışmalardan sonra büyük ümitlerle masaya oturuldu; ardından barış anlaşmaları imzalandı.
 </font>
 <br/>
 <p>
  <font class="content">
   Ama Balkanların karmakarışık yapısından mıdır nedir, barış hep bıçak sırtında oldu; tıpkı yaklaşık 6 aydır yaşadığı gergin ve gerilimli günlerin ardından Makedonya’da en son imzalanan barış anlaşmasında olduğu gibi...Evet, Üsküp’te geçtiğimiz pazartesi akşamı imzalanan çerçeve anlaşması, bu küçük Balkan ülkesindeki etnik halklara, daha önce sahip oldukları, ancak 1991’deki bağımsızlıktan sonra gaspedilen bazı hakların önemli bir kısmını yeniden kazandırdı. Ama barışın bu bölgede yaşatılmasının zorlukları da hemen kendini gösterdi.
   <br>
    <br>
     Çünkü barış anlaşması imzalansa da henüz ortada netleşmeyen hususlar olduğu görülüyor. Mesela sözkonusu barış anlaşmasının geçerliliği için şart olan meclis onayı, Arnavut militanların bir an evvel silah bırakmalarına bağlı. Ama buna karşılık militanlar da böyle bir adımın atılabilmesi için öncelikle anlaşmanın uygulanmasını istiyor. Diğer yandan, basına yansıdığı kadarıyla sözkonusu anlaşmayla Arnavutlar’a verilecek haklar, bölgedeki azınlıkların 1974 Anayasası’nda sahip oldukları hakların seviyesini bırakın, silahlı militanların, Makedonya’da eyleme başladıkları ilk günlerden itibaren dile getirdikleri talepleri bile karşılamıyor.
     <br>
      <br>
       Anlaşma ne getiriyor?
       <br/>
       <br/>
       Bir kere, ilk günlerden itibaren, “iki toplumlu federal bir yapı” kurulmasını isteyen UÇK, bu ülkedeki Arnavutlar’ın Anayasa’da millet olarak kabul edilmesi taleplerine de ulaşamadı. Gerçi bu talebin yerine getirilmesi, Makedonya’nın bölünmesini hızlandırmaktan başka bir işe yaramazdı. Şimdilik, Anayasa’da değişiklik yapılacak ve tek halkın Makedonlar olduğu ibaresi değiştirilecek.
       <br/>
       <br/>
       Ayrıca militanların diğer bir talebi de “Arnavutça’nın Makedonya’da ikinci bir resmi dil olarak tanınması”ydı. Anlaşmanın ilgili maddesi de, bu konudaki eski mevzuatı bilenler için pek bir yenilik içermiyor. Arnavutlar’ın nüfusun yüzde 20’den fazlasını oluşturdukları bölgelerde Arnavutça’nın resmi dil olarak kullanılması ve parlamentoda Arnavut milletvekillerinin anadillerinde konuşmaları, 74 anayasasında da yer alıyordu ve hâlâ da yürürlükte. Ama son anlaşma, “Devletin dilinin Makedonca ve alfabenin Kril olduğu” hükmünü tekrar vurguluyor ve uluslararası camiada da Makedonca konuşulmasını öngörüyor.
       <br/>
       <br/>
       Barış anlaşmasının en önemli ve “kazanç” denebilecek maddesi ise, özetle “azınlıkların, nüfusa oranları nispetinde devlet kademelerinde yer alacakları” hükmü. Bundan Türkler ve diğer azınlıklar da istifade edecekler. Ancak bu maddeye bağlı olarak polis teşkilatında Arnavutlar’ın istediği yapılanma da beklendiği gibi olmayacak; Arnavut polisler, ülkenin genelinde görevlendirilecekler ve oranları toplam yüzde 23 olacak.
       <br/>
       <br/>
       Özetle vurgulamak gerekirse, barış anlaşmasında, eğitim ve yerel yönetimlerle ilgili olarak tanınan diğer haklar da 1991 Anayasası’yla askıya alınan haklar arasında vardı. Bu durum, silahlı Arnavut gruplar arasındaki çatlağı, daha da artırabilir ve her kafadan farklı sesler çıkabilir.
       <br/>
       <br/>
       “3. etnik grup Türkler’e haksızlık”
       <br/>
       <br/>
       Bu değerlendirmeler sadece bize has değil. Konu ile alakalı olarak Üsküp’ten görüştüğümüz Türk Demokratik Partisi (TDP) Genel Başkanı Erdoğan Saraç da bizi teyit etti. Saraç, barış için militanların hemen silah bırakmaları gerektiğini hatırlattı ve ekledi: “Bugüne kadar silahları bırakması gerekenler gündeme geldiğinde hep Arnavut militanlara vurgu yapıldı. Ama Makedon militanlardan hiç söz edilmedi. Halbuki bize gelen duyumlardan biliyoruz ki, başında Lube Boşkovski’nin bulunduğu İçişleri Bakanlığı’ndan 3 ay kadar önce gizli yollarla Makedon halka silah dağıtıldı. Bu durumu Makedonya kamuyouna ve diğer yetkililere ilettik ama şu ana kadar bir tedbir alınmadı.”
       <br/>
       <br/>
       Saraç, anlaşmayı prensip olarak onayladıklarını, ama, maddeleri aynı anlayışla karşılamadıklarını, zira bu anlaşmaya imza koyan çevrelerin, Makedonya’daki Türk toplumuna karşı bir samimiyetsizlik içerisinde olduğunu söyledi. Erdoğan bey, bu konudaki tepkisini şu sözlerle ortaya koydu: “İmza törenine Türklerin temsilcileri de katılmalıydı. Makedon yetkililer olduğu gibi uluslararası camianın temsilcileri de Türkleri görmezden geldi. Ülkede nüfus açısından 3. etnik grubuz ama görüşmelere çağrılmadık.”
       <br/>
       <br/>
       Hasılı Makedonya’da barışı korumak zor görünüyor. Bir kere barışın Makedonya’da sağlanması, tarafların ve barışı bu noktaya birtakım zorlamalarla getiren uluslararası çevrelerin samimiyetine bağlı. TDP lideri Saraç ve görüştüğümüz diğer bazı gözlemciler, taraflardaki samimiyetten şüpheliler.
       <br/>
       <br/>
       Öncelikle, Arnavut militanların, imzalanan anlaşmayı tanıma konusunda yaptıkları açıklamalara rağmen silahlarını susturmamaları, olaylarda öne çıkan Ali Ahmeti liderliğindeki UÇK grubunun NATO yetkililerine silah bırakma taahhüdünde bulunurken, diğer bir grubun, anlaşmayı tanımadığını ilan etmesi de barışın zor olacağının önemli göstergelerinden. Öte yandan Makedon militanların kışkırtığı olaylarda saldırıların, özellikle etnik fark gözetilmeden Müslümanlara ve İslâmi yapılara yönelmesi, milli—etnik temele dayalı çatışmaların, dini bir kutuplaşmaya yol açacak boyut kazanma riskinin ortaya çıkması, bugüne kadar zaten hassas dengeler üzerinde olan ülkede etnik gruplar arasında iyice zayıflayan köprülerin daha da aşınmasına yol açtı.
       <br/>
       <br/>
       Bölgedeki bir başka gözlemci Türk asıllı eski Kültür Bakanı İlhami Emin’in şu değerlendirmesi de barışın ve Makedonya’nın geleceği konusundaki soru işaretlerini ortaya koyuyor: “Ortaya bir barış anlaşması çıktı ama, bu haliyle gerçek manada ne Makedonlar, ne de Arnavut bağımsızlık yanlıları (ki toplumları üzerinde etkili bir kesim) bu barışa taraftar. Militanlar beklediklerini bulamadılar. Makedonlar ise özellikle Makedonya Bilimler Akademisi üyeleri, aylar önceden alenen ülkenin bölünmesini deklare ettiler. Hatta barış anlaşması imzalanacağı gün ‘Dünya Makedon Kongresi’ diye bir platform, Üsküp’te bildiri yayınlayarak, anlaşmaya imza koymak için gelecek delegelerin araçlarının Üsküp’e sokulmaması yolunda çağrıda bulunmuştu.”
       <br/>
       <br/>
       Barışı zorlaştırıcı bu faktörlere bir de “uluslararası güç”lerin etkilerini de eklemek gerek. Bu noktada TDP lideri Saraç’ın söylediği şu sözler de büyük önem arz ediyor: “Uluslararası camia samimi olmalı. Ama bu mümkün görünmüyor. Zira dış güçler, kendi menfaatlerinin hesabıyla Balkanlara karışıyor. Bu güçler hep kendi eksenleri çerçevesinde bir yapı oluşturmaya çalışıyor. Mesela ABD, Arnavut militanları istediği gibi kullanıyor.”
       <br/>
       <br/>
       Meselenin gerisinde hangi faktörler olursa olsun, ortaya bir barış anlaşması çıktı. Olaylarda “uluslararası güç” faktörünün olumsuz etkilerinden bahsedilse de Makedonya’da uzun süreli bir barışın, uluslararası bir gücün varlığıyla ancak korunabileceğini de herkes biliyor. Genel Sekreter Robertson, “ülkeye NATO askerlerinin gelmesi, tarafların birbirlerine verdiği sözleri tutmalarına ve silahları bırakmalarına bağlı” diyor. AB Ortak Savunma ve Dış Politika Yüksek Temsilcisi Solana da, NATO’nun Makedonya’ya 10 gün içinde gireceğini ve Arnavut gerillaların silahsızlandırılması için elinden geleni yapacağını ifade ediyor. Birbirini tamamlamayan bu sözler de Makedonya’daki barış anlaşmasının belirsizlik noktalarından.
       <br/>
       <br/>
       Bekleyip göreceğiz.. Ortaya çıkan sonuç, bölgede kanın “şimdilik” durması için memnuniyet verici bir gelişme.
       <br/>
       <br/>
       “Şimdilik” diyoruz, çünkü biliyoruz ki, bu ülkenin, uzun süre birlik—beraberlik içerisinde ve barış ortamında yaşaması için tarihî, kültürel, coğrafî, bölgesel, sosyal ve siyasî şartlar hiç müsait değil. Karamsar bir yaklaşım olmaması için rahatlıkla ifade edemiyoruz ama kısacası Makedonya’nın belirttiğimiz olumsuz şartlar yüzünden uzun süre yaşamasını da mümkün görmeyenlerdeniz. Bize göre, maalesef Makedonya’yı, çok uzun olmayan bir zaman diliminde eski Yugoslavya’nın akıbeti bekliyor.
       <br/>
       <br/>
       Kısacası Makedonya’da barış gerçekten bundan sonra zor; o da ancak uluslararası gücün Bosna ve Kosova’daki gibi desteğiyle olabilir. Şu da hatırlanmalı ki zaten Makedonya, bağımsızlığına ilk adımını, böyle bir uluslararası güç desteğiyle, 1500’e yakını ABD’li akserlerin oluşturduğu BM barışgücü UNPROFOR’un nezaretinde atmıştı.
       <br/>
       <br/>
       e—mail: n.yalcin@zaman.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12925), [web.archive.org (arşiv bağlantısı)](http://web.archive.org/web/20050226214218/http://www.aksiyon.com.tr:80/detay.php?id=12925)
