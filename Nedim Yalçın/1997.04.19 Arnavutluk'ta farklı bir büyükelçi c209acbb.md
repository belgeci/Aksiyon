# Arnavutluk'ta farklı bir büyükelçi

*Nedim Yalçın 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arnavutluk'ta banker kriziyle başlayıp, silahlı bir isyanla iç çatışma boyutuna gelen olaylar hiç beklenmeyen bir hızda yaşandı.
  </font>
 </div>
 <div id="newsText">
  <font class="detail-text">
   Merkezi hükümet neredeyse tüm ülke genelinde aniden otoritesini kaybeder hale gelmişti. Gerek yerli gerekse yabancı insanlar, büyük bir telaşla can derdine düştüler. Gelişmeler öyle konkunç idi ki, eline silah geçiren çocuklar bile adam öldürmekten çekinmiyordu.
   <br/>
   <br/>
   Kamuoyunun da yakından bildiği gibi krizin doruğa ulaştığı dönemdeTürkiye'nin Tiran Büyükelçisi Ahmet Rifat Ökçün, tüm elçilik personeliyle, Arnavutluk'taki vatandaşlarımızın can ve mal güvenliğini, imkanları ölçüsünde sağlamak için seferber oldu. O kadar ki, Büyükelçi Ökçün, o esnada Berişa yönetimi tarafından ilan edilen olağanüstü hal kanununun vatandaşlarımızı ilgilendiren bölümlerini tercüme ettirerek, birer suretini otelde misafir kalanlardan Tiran'ın en ücra yerindeki vatandaşlarımıza kadar tek tek ulaştırdı. Fiilen ulaşılamayanlara da telefonla bilgi verildi. Ökçün, kriz döneminde vatandaşlarımızın tahliyesi konusundaki gayretleriyle de takdir aldı.
   <br/>
   <br/>
   Aslında bütün bu gayretler tesadüfi değildi. Büyükelçi Ökçün, Türkiye'nin en çok savaş ve çatışma gören büyükelçilerinden birisi.
   <br/>
   <br/>
   En önemli özelliği ise halkla, özellikle kendi vatandaşlarıyla beraber olma anlayışına son derece önem gösteren bir diplomat olması. Bunu, olağanüstü hal kararı ilan edilmeden bir kaç gün önce Tiran'da yaptığımız temaslarımızda bizzat kendi gözlerimizle gördük. Büyükelçinin farklılığı daha ilk telefonumuzda karşımıza çıkmasından da anlaşılıyordu.
   <br/>
   <br/>
   'Hadi oradan, ne büyükelçisi'
   <br/>
   <br/>
   Ahmet Rifat Ökçün, çeşitli sebeplerle Arnavutluk'ta bulunan her meslek ve anlayıştan insanımızı önce bizzat ziyaret etmiş ve sonra bazı organizasyonlarla onları biraraya getirmiş. Geçtiğimiz Ramazan bayramının ilk günü ülkenin adetlerine uyarak, Arnavutluk Müftüsü Sabri Koçi'yi, Arnavutluk Cumhurbaşkanı Sali Berişa'dan bile önce ziyaret ederek, oradaki insanların da takdirini kazanmış. Vatandaşlarımızla elçiliğimiz arasında çok güzel bir diyalog kurmuş. Ziyaretine gittiğimiz işadamlarımızın ilk söyledikleri, "Ahmet Bey'le birlikte devleti arkalarında daha çok hissettikleri" idi. Hatta Tamirci Halil Usta'nın anlattıkları hayli ilginç. Yağmurlu bir günde, düzgün giyimli ancak ayakları çamur içinde bir kişi gelir tamirhanesine. Kısa bir bakışmadan sonra Halil Usta, "Buyrun, ne istediniz?" der Türkçe olarak. Karşısındaki şahıs ise, Tiran'da bir gün önce göreve başlayan Türkiye Cumhuriyeti Büyükelçisi olduğunu söyler. Bir anlık şaşkınlıktan sonra Halil Usta tepeden tırnağa süzmeye başlar gelen kişiyi. Kapıda flamalı herhangi bir araç görememiştir, karşısındaki şahsın da üstü başı çamur içindedir. Sinirli bir tarzda söylenir: "Hadi oradan beyefendi, benimle dalga mı geçiyorsun?" der. Ahmet Ökçün, kimliğini ve diplomatik pasaportunu göstererek, büyükelçi olduğuna zor ikna eder. Halil Usta özür diler ama zaten alınmamıştır Ökçün.
   <br/>
   <br/>
   Büyükelçi Ökçün'ün kurduğu diyaloğun meyvesi ise vatandaşlarımızla büyükelçilik arasındaki mesafenin neredeyse ortadan kalkması olmuş. Arnavutluk'taki vatandaşlarımız bayramlarını bile büyükelçilik binasında kutluyorlar, hem de çoluk çocuklarıyla birlikte. Rahmetli Özal'ın Çankaya Köşkü'nü halka açması gibi bir durum...
   <br/>
   <br/>
   Banker krizi öncesi görüştüğümüzde halkla bu derece samimi bir diyalog içerisine girebilmesindeki sırrı sorduk Ahmet Rifat Ökçün'e. Her yiğidin kendine göre bir yoğurt yeme usulü olduğunu ifade ederek söze başlayan Ökçün'ün anlattıkları, gerçekten diyaloğun önemine inanan bir insan olduğu kanaatini uyandırıyordu. Büyükelçi Ökçün, görev yaptığı Arnavutluk'ta bulunan vatandaşlarımıza 'isimsiz kahramanlar' diyor. "Vatandaşlarımız, kendilerine yol gösteren, destekleyen olmadan gelmişler buralara. Bir sürü rakiple mücadele etmişler; mahalli halkla mücadele etmişler, tabii İtalyanıyla, Yunanıyla, Amerikalısıyla, şunla bunla mücadele etmişler. Ve öyle bir yer kapmışlar ki, Arnavutluk istatistiklerine baktığınızda Türk vatandaşları ithalatta ve ihracatta üçüncü sırada geliyor. Arnavutluk'ta sürekli bulunan vatandaşlarımızın sayısı 200. Bunların hepsi iş sahibi değil, bir kısmı işçi. İş sahibi olan 20 civarında vatandaşımız var. Bunlar isimsiz kahramanlardır" şeklinde konuşuyor.
   <br/>
   <br/>
   Vatandaşlarımızın aslında devletten fazla birşey istemediğini vurguluyor Ökçün. Sadece sırtlarının okşanmasını istediklerini, bunun yettiğini belirtiyor. "Biz de bu duyguyu vermek istiyoruz. Bütün Türk vatandaşlarına 'Büyükelçiliğe gelin' diyorum. Burası sizin eviniz. Ne olursanız olun; sağcı olun, solcu olun, dinci olun, dinsiz olun, fakir olun, zengin olun, işçi olun... Tek yumruk olalım. Bu bayrağa saygı gösterene kapım açık. Türk işadamlarıyla görüştük, Türk İş Adamları Derneği kurduk. Burada vatandaşlarımıza şunu söylemeye çalıştım: Ortak sorunlarla birlikte daha kolay başedebiliriz. Bu anlayışla hareket ettik ve gördüğümüz kadarıyla başarılı da olduk. Ramazan bayramında 150'ye yakın Türk vatandaşı Büyükelçiliğimize geldi, bizimle bayramlaştılar. Bizler de, onlar da gurbet burukluğunu pek hissetmedik. Hepimiz şu elçilik bahçesinde toplandık. Çoluk çocuk, genç ihtiyar herkes buradaydı. İşte o birlik manzarasına her zaman ihtiyacımız var. Aynı şeyi nasip olursa Kurban bayramında da yapacağız. Kurbanı bu elçilik bahçesinde keseceğiz. Eğer müsait olursanız sizi de davet ediyorum, bekliyoruz" diyor.
   <br/>
   <br/>
   Okullar geleceğe yatırım
   <br/>
   <br/>
   Büyükelçiliğimizin diyaloğa açık bir yapıda olmasından ve vatandaşlarımızla yakından ilgilenmesinden büyük takdir ve övgüyle bahsedenlerin başında, bu ülkedeki eğitim gönüllüleri geliyor. Kolejler Genel Müdürü İbrahim Aydoğan, büyükelçinin sık sık arayarak veya bizzat gelerek sıkıntı ve problemleriyle ilgilendiğini sevinç duyguları içinde anlatıyor. Hatta krizden önce ülkenin başka şehirlerinde de okul açılması yönünde tavsiyelerde bulunmuş. Türkiye'den gelen bazı resmi misafir ve gazetecilere bizzat büyükelçi okulları gezdirmiş. Gerçekten de büyükelçi buradaki Türk okullarını "geleceğe yatırım" olarak gördüğünü ve elçilik binasındaki büyük bayrak direklerini bu kolejlerin marangozhanesinde yaptırdığını söylüyor. Bu kolejleri sadece kendinin değil, sade vatandaşından cumhurbaşkanına bütün ülkenin takdir ettiğini belirtiyor. Hatta birçok Arnavut, çocuklarının Türk kolejinde okuduklarını övünerek açıklamışlar büyükelçiye. Büyükelçi bu çocukların yarın önemli yerlere gelmesiyle iki ülke ilişkilerine mükemmel bir katkısı olacağını düşünüyor ve "Türkiye'de Fransa'nın, Almanya'nın kolejleri ne ise Arnavutluk'taki Türk koleji de odur" diyor.
   <br/>
   <br/>
   Görüşme sonunda rahatsızlığına rağmen bizi dış kapıya kadar yolcu eden büyükelçimizle gurur duymadığımızı söylesek yalan söylemiş oluruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2500-32-arnavutlukta-farkli-bir-buyukelci.html), [web.archive.org (arşiv bağlantısı)](http://web.archive.org/web/20120613180914/http://www.aksiyon.com.tr:80/aksiyon/haber-2500-32-arnavutlukta-farkli-bir-buyukelci.html)
