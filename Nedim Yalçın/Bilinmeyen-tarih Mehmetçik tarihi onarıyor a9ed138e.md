# Mehmetçik tarihi onarıyor

*Nedim Yalçın Bilinmeyen-tarih*

<div>
 <font>
  <img border="0" height="1" src="/web/20050225005058im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005058im_/http://www.aksiyon.com.tr/resim/386/40.jpg" vspace="5"/>
  </p>
 </font>
 <font class="content">
  PRIZREN - Gittiği yerleri öncelikle medeniyet ve kültür yapılarıyla donatan Osmanlı’nın, bölgede bıraktığı eserlerin çoğu, bugüne kadar savaşların yıkıcılığından daha çok ilgisizlikten ötürü yok olup gidiyordu
 </font>
 <br/>
 <p>
  <font class="content">
   Son bir asırda, ikisi dünya çapında olmak üzere 6 önemli savaşa sahne olan Balkanlar'da, bu olumsuz süreçlerden, insanlar ve diğer mahlukat gibi tarihî eserler de ciddi oranda zarar gördü. Tahribatın en çok görüldüğü Balkan coğrafyası ise Kosova oldu.
   <br>
    <br>
     Gittiği yerleri öncelikle medeniyet ve kültür yapılarıyla donatan Osmanlı’nın, bölgede bıraktığı eserlerin çoğu, bugüne kadar savaşların yıkıcılığından daha çok ilgisizlikten ötürü yok olup gidiyordu. Ancak bu makus talih, NATO barışı koruma gücü KFOR bünyesindeki Kosova Türk Tabur Görev Kuvveti’nin bölgeye gelmesinden sonra önemli oranda değişti. Askerlerimizin, Balkanlar'daki varlığımızın en önemli delilleri olan tarihî eserlere ciddi olarak sahip çıktılarını, geçtiğimiz günlerde, Kosova’nın ikinci büyük şehri olan ve 200 bin civarında nüfusa sahip bulunan Prizren’de bizzat gördük. Kosova’nın kültür ve ticaret merkezi olan ve 14. yüzyılda Sırbistan’a başkentlik yapan, ancak 1455’te Fatih Sultan Mehmet’in komutanı Evrenos Bey oğlu Ahmet Bey tarafından fethedildikten sonra 31 Ekim 1912’ye kadar Osmanlı hakimiyetinde kalan Prizren, camileri, tekke ve türbeleri, han ve hamamlarıyla tam bir “Türk şehri” hüviyeti kazandı.
     <br>
      <br>
       İşte Prizren’de 1455’te yapılan eserlerden biri olan ve savaş sırasında ordu komutanı ile ileri gelenlerin, barış sırasında da sefere gidenlerin namaz kıldıkları, minberi ve mihrabı bulunan, üstü ve çevresi açık, “açık hava camileri” de denen bir namazgahın, halk arasındaki adıyla “Kırık Cami”nin, şehrin yeni imar planı çerçevesinde mevcut kalıntılarının tamamen yıkılması öngörülüyordu; tâ ki, Türk TGK Komutanlığı’nın, tarihi ve mimari önemi olan bu yapının korunması için Prizren Eski Eserleri Koruma Enstitüsü ile resmi temaslarda bulunmasına kadar...
       <br/>
       <br/>
       Kosova Türk TGK Komutanlığı’nın bu teşebbüsü üzerine, Türk cumhuriyetleri ve akraba topluluklarla ilişkilerden sorumlu Devlet Bakanlığı, Türk İşbirliği ve Kalkınma İdaresi TİKA ile Türk Tarih Kurumu harekete geçerek, Prizren’in kuzey kesiminde, Yeni Mahalle mevkiinde, sadece sembolik minare kaidesi ayakta kalmış olan sözkonusu namazgâhın restorasyon çalışmasını başlattı. Titiz bir kaynak taramasından sonra eserin aslına yakın özelliklerini ortaya çıkaran çalışma grubu,  kısmen Diyanet İşleri Başkanlığı’nın da sağladığı maddi katkıyla namazgâhın restorasyonunu, -bir yerde yeniden inşasını- Aralık 2001 tarihi itibarıyla tamamladı. Bu arada, namazgâhın etrafındaki bazı bakımsız binalar da yıkılarak, çevresi park haline getirildi. Yapı işlerinin tamamlanmasıyla, namazgâh’ın adı, döneminde yaptırıldığı düşünülerek, “Fatih Sultan Mehmet Namazgâhı” olarak değiştirilirken, etrafındaki parka da Kosova’da mayın temizlerken şehit olan Başçavuş Hüseyin Kutlu’nun ismi verildi. Neticede, bölgedeki siyasi belirsizlik ve yalnızlıktan ötürü sıkıntılı günler geçiren Prizren’deki Türk toplumu ve diğer Müslümanlar için önemli bir heyecan oluşturan bu eser’in açılışı, Devlet Bakanı Dr. Reşat Doğru, Türkiye’nin bölgedeki diplomatik temsilcileri, Türk Tabur Görev Kuvvet Komutanlığı’na bağlı askerlerimiz, Kosova Kültür Bakanı Behcet Brayşori, Kosova İslam Birliği(KYB) Başkanı Recep Boya, bölgedeki bazı müftüler ile çok sayıda bölge halkının katılımıyla geçtiğimiz günlerde yapıldı. Bakan Doğru burada yaptığı konuşmada, namazgâhın, Türklerin insanlığın ortak mirasına sunduğu eserlerden biri olduğunu anlattı. Açılışta Kosova Türk Tabur Görev Kuvvet Komutanı Yarbay Kahraman Güneş de kısa bir konuşma yaptı. Yarbay Güneş’in anlattıklarına göre, Kosova’ya geldiği Temmuz 1999’dan itibaren bölge halkının huzuru için hizmet yapan Mehmetçik, dünya kültür mirasının bir parçası olan tarihi namazgâh ve çevresindeki 2700 metrekarelik parkın yapımı için de, fiilen harcırahlarından bağışta bulundu.
       <br/>
       <br/>
       Hasılı, ecdadımızın, yaklaşık 6 asır önce yaptığı ve bugüne ancak kalıntıları gelebilen bu tarihi eserin yeniden imarı, 21. yüzyılda, bölgede barışın nasıl ve hangi değerlere bağlı kalınarak korunacağının da önemli ipuçlarını veriyordu.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11894), [web.archive.org (arşiv bağlantısı)](http://web.archive.org/web/20050225005058/http://www.aksiyon.com.tr:80/detay.php?id=11894)
