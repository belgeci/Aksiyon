# Asıl sorun Makedonya'da

*Nedim Yalçın 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya, Kosova'daki soy kırımı, evlerinden, yurtlarından zorla sürülen binlerce Kosovalının dramını çaresizlik içinde izledi; şimdi de geri dönen ve bir yıkımla karşılaşan mültecilerin durumunu seyrediyor.
  </font>
 </div>
 <div id="newsText">
  <font class="detail-text">
   NATO müdahalesinin 79. gününde sağlanan barıştan sonra bölge nasıl bir yapıya kavuşacak henüz tam belli değil. Krizin ve tedirginliğin odağı Sırp lider Miloşeviç'in Yugoslavya'sıydı. Ama krizin tedirginliğini derinden hisseden bir başka ülke daha vardı bölgede: Makedonya... Etnik ve sosyal yapısından ötürü zaten hassas bir konumda bulunan Makedonya, Kosova kriziyle birlikte yeni bir sıkıntıyla karşıkarşıya kaldı: Gelecek endişesi...
   <br/>
   <br/>
   Bugün, federasyonların dağılması, yeni bağımsız devletlerin ortaya çıkmasıyla Balkanlar'daki karışık etnik yapı daha da karmaşık hale geldi; barış ve istikrar arayışının gündemden düşmediği bu coğrafyada ülkeler, adeta milletler mozayiği oluşturmuş vaziyette. Bunun en çarpıcı misalini, sadece 2 milyonluk bir devlet(cik) olan Makedonya'da görmek mümkün; ülke, şu anda etnik açıdan eski Yugoslavya'yı andırır nitelikte... Resmi kaynaklara göre, çoğunun anayasada adı geçmese de, 33 ayrı etnik grup yaşıyor bu ülkede.
   <br/>
   <br/>
   Nüfusunun yüzde 50'si Müslüman ve bunun da çok önemli  bir bölümü Arnavut. Bunlar da blok olarak Arnavutluk ve Kosova ile olan sınır bölgelerinde yaşıyorlar. Kosova'daki gelişmeler Makedonya'daki bu Arnavutları da derinden etkiliyor. Makedonya'daki Arnavut entellektüelleri, fikri ve kültürel desteklerini yıllardır Kosova'dan alıyorlardı. Bu yüzden Üsküp'teki bazı gözlemciler, Kosova'nın geleceğini, haklı olarak Makedonya'dan ayrı düşünmüyorlar.
   <br/>
   <br/>
   Makedon yetkilileri, işte bu noktada ortaya çıkan "NATO müdahalesinden sonra elde edilen barış, bölgede nasıl bir yapılanmaya yol açacak? Kosova bağımsız olacak mı?"gibi sorular derinden endişelendiriyor. Çünkü Kosova Kurtuluş Ordusu UÇK'nın ve hatta bütün bölge Arnavutlarının arzusu, Kosova'nın bağımsız olması. Makedonlara göre bu "doğrudan Makedonya'nın toprak bütünlüğünün de gündeme gelmesi ve hatta ciddi şekilde tehdit altında kalması" demek.
   <br/>
   <br/>
   Bağımsız Kosova endişesi
   <br/>
   <br/>
   Nihayet bu durum, ülkenin en yetkili ağzı tarafından da dile getirildi. Cumhurbaşkanı Kiro Gligorov, "Yeni Yugoslavya'nın parçalanmasının ne gibi sonuçları olabileceği" şeklindeki bir soruyu cevaplarken, "Kosova'nın bağımsızlığı elbette bizi tehdit eder, çok sayıda başka ülkeleri de..." demişti. Ayrıca Makedonya İçişleri Bakanlığı yetkilileri, NATO bombardımanının başladığı günlerde, topraklarında ortaya çıkarılan Kosova Kurtuluş Ordusuna ait silah depolarına dikkat çekerek, UÇK'nın kendi ülkelerinde de harekete geçeceğini ileri sürmüşlerdi.
   <br/>
   <br/>
   Makedon yetkililerdeki bu endişeler, ülkenin içinde bulunduğu belirsizliği daha da derinleştiriyor. Bu belirsizlik sadece bölgedeki son siyasi gelişmelerden kaynaklanmıyor elbette, işin tarihi boyutu da sözkonusu. Mesela Makedonya'nın, son 90 yıl içinde bir kaç farklı devletin yönetimi altında kalması, zorlamalarla, tarihi, bölgesel, coğrafi ve demografik gerçekler gözönüne alınmadan sınırları çizilmiş bir cumhuriyet olması ve bu yapı üzerine bağımsız bir devlet statüsü kazanması da, sözkonusu belirsizliklere yol açan unsurlar.
   <br/>
   <br/>
   Yugoslavya dağılırken, uluslararası camianın, tabii olarak ABD'nin iradesiyle bu ülkeye sahip çıkması ve BM askerlerinin, daha barış zamanında konuşlandırılmasıyla Makedonya'nın toprak bütünlüğü bugüne kadar korundu. Şimdi ise bu ülkede ciddi şekilde "gelecek endişesi" hissediliyor; daha düne kadar, komşularına göre "Balkanlar'ın istikrar adası" olarak anılan Makedonya, bugün, varlığına "Bağımsız Kosova"nın gölgesinin düşmesinin tedirginliğini yaşıyor.
   <br/>
   <br/>
   Bu durum, Balkanlar'da zaten muğlak olan sınırların daha da değişebilecek potansiyelde olduğunu ortaya koyuyor. Makedonya, maalesef böyle bir muhtemel gelişme zeminine sahip.
   <br/>
   <br/>
   Karadağ'dan esen rüzgar
   <br/>
   <br/>
   Böyle bir muhtemel gelişme zeminine Balkanlar'da sadece Makedonya sahip değil; gerek Kosova krizi esnasında, gerekse daha önce, ortaya koyduğu davranışlar ve politikalardan ötürü Karadağ da benzer bir potansiyeli haiz görünüyor. Miloseviç Yugoslavyası'nın bir cumhuriyeti olan Karadağ'da, epeydir "batı"ya doğru "ayrılık" rüzgarlarının estiği biliniyor. Hatırlanacaktır, Karadağ yönetimi, NATO müdahalesinden bir gün önce, yani 23 Mart'ta, "Belgrad'a uluslararası askeri operasyon yapılması halinde ülke topraklarının Yugoslavya ordusu tarafından kullanılmasına izin verilmeyeceği" kararı almıştı. Akabinde, Belgrad'ın olağanüstü durum ilanını kabul etmeyeceğini açıklamıştı. Karadağ yönetiminde şu anda, Devlet Başkanı Milo Djukanoviç ve Başbakan Filip Vujanoviç gibi Miloseviç'e karşı ve reformcu kişiler işbaşında bulunuyor. Bu yazı yayına hazırlandığı sırada Belgrad'da, Karadağ'ın geleceği konuşuluyordu. Karadağlılar, şimdiki federal yapının devam etmesini istemiyorlar, "Olacaksa gevşek bir konfederal yapı olsun, yoksa Karadağ kendi yolunu kendi çizecek" diyorlardı. Öyle ya da böyle, Karadağ'ın, bulduğu ilk fırsatta bağımsız olacağı söyleniyor. Bu da, şimdiki Yugoslavya'nın, zaten Kosova'nın bağımsızlık adımından sonra bir değişikliğe uğrayacak muhtemel sınırının, daha da muğlak olduğunu gösteriyor.
   <br/>
   <br/>
   Dışlayıcılık psikolojisi
   <br/>
   <br/>
   Bu gelişmelerle birlikte Kosova krizi, Balkan insanındaki dışlayıcılık psikolojisini daha da artırdı. Bu durumu, Kosovalı mültecilerin dramını yerinde izlemek için geçtiğimiz günlerde Makedonya'ya gittiğimizde bizzat görmüştük. Bu ülkedeki Makedonlar ve Sırplar, senelerdir birarada yaşadıkları kapı komşusu Türklerle ve Arnavutlarla, Kosova krizi başlar başlamaz selamı sabahı kesmişlerdi. Öyle ki, böyle bir tepkiyle karşılaşan Müslümanların Hıristiyan komşularından isimlerinden başka farkları kalmadığı halde, şuuraltlarında yerleşen "dışlayıcılık psikolojisi" hemen kendini göstermişti.
   <br/>
   <br/>
   Böyle bir tavrın  en korkunç tezahürlerini zaten Kosova'da gördük. Çünkü, mültecilerin yaşadıkları insanlık dramının fitilini ilk ateşleyenler, yıllardır birarada oldukları Sırp komşularıydı. Kosovalı Müslümanları, Sırp güçlere ihbar eden ve hatta barbarca evlerini basarak, terketmelerini isteyenler arasında başları maskeli bu "tanıdık sesler" de yeralıyordu. Şimdi de bunun tersi yaşanıyor haklı olarak; yurtlarına dönen Arnavut mülteciler, Sırp komşularının evlerini yakıyorlar.
   <br/>
   <br/>
   Barış, namlunun ucunda
   <br/>
   <br/>
   Kosova'da şimdi gelinen nokta, Balkanlar'da barışın, uluslararası gücün namlusunun ucunda olduğunu bir kez daha ortaya koydu. Kendi döneminde bir "denge unsuru" olan Osmanlı Devleti'nin, tarih sahnesinden çekilmesinden sonra ortaya çıkan boşluğun, I. ve 2. dünya savaşlarıyla yapılan düzenlemelerle doldurulamadığının da bir göstergesi olan Kosova krizi, şimdilik NATO barış gücünün kontrolünde. Bilindiği gibi  şu anda BosnaHersek de benzer bir gücün koruması altında.
   <br/>
   <br/>
   Kosova'da 3 yıl sonunda yapılacağı belirtilen referandumdan "bağımsızlık" kararı çıkacağı kesin gibi. Bu pek muhtemel gelişmeyi Makedonlar da biliyor ve idareleri altındaki Arnavutların önde gelenleri de "bağımsızlığa ve Büyük Arnavutluk'a hayır" demiyorlar. Dolayısıyla Makedonların "gelecek" adına endişelerine hak vermemek mümkün değil.
   <br/>
   <br/>
   Etnik yapının karmakarışık, bölge devletlerinin de "büyüklük" hülyaları olduğu sürece Balkanlar'da kalıcı barışı sağlamak zor. Cumhurbaşkanı Gligorov, daha önceki bir görüşmemizde şunları dile getirmişti: "Siyasilerin, 'Büyük Sırbistan', 'Büyük Bulgaristan', 'Büyük Arnavutluk', 'Büyük Makedonya' gibi hayalperest görüşleri yanlıştır. Yalnız AB ve NATO'ya yöneliş, demokrasi, iyi komşuluk, Balkan ülkelerini Bosna'dan daha büyük ve korkunç felaketten kurtarabilir."
   <br/>
   <br/>
   Bu sözler de Balkanlar'da barışın, uluslararası gücün namlusunun ucunda olduğunun bir başka ifadesi değil mi?
   <br/>
   <br/>
   Email:
   <a class="__cf_email__" data-cfemail="a5cbdcc4c9c6cccbe5c8c4ccc98bdfc4c8c4cb8bc6cac88bd1d7" href="http://web.archive.org/web/20140904073750/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4722-asil-sorun-makedonyada.html), [web.archive.org (arşiv bağlantısı)](http://web.archive.org/web/20140904073750/http://www.aksiyon.com.tr:80/aksiyon/haber-4722-asil-sorun-makedonyada.html)
