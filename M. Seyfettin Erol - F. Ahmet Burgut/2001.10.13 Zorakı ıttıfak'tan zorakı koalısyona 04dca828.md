# Zorakı ıttıfak'tan zorakı koalısyona

*M. Seyfettin Erol - F. Ahmet Burgut 2001.10.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD'nin, Afganistan'a yönelik operasyonda Taliban'a karşı savaşan gruplardan istifade etmek istemesiyle birlikte, 1998'den bu yana Taliban'a karşı mücadele eden Kuzey İttifakı'nın (Afganistan İslam Devleti Askeri Konseyi) da bir anda yıldızı parladı.
  </font>
 </div>
 <div id="newsText">
  <font class="detail-text">
   Bu işe dünden gönüllü olan Kuzey İttifakı, ABD'ye, kendilerine destek verilmesi halinde Taliban'ı ve Üsame bin Ladin'i ülkeden çıkartabileceklerini ve kendileri olmadan ABD'nin bölgede bir başarı elde edemeyeceğini açıkladı.
   <br/>
   <br/>
   Kuzey İttifakı, Afganistan'daki Taliban karşıtı değişik İslami grupların bir araya gelmesinden oluşuyor. Bu gruplardan Tacik etnik grubuna mensup olan Rabbani'nin partisi Cemiyeti İslamiyeyi Afganistan (Afganistan İslami Cemiyeti), Sovyetler tarafından işgal edildiği dönemde Afganistan'daki en güçlü İslami örgüt durumundaydı. Başlangıçta Afganistan'ın kuzeydoğu ve batı bölgelerinde faaliyetlerde bulunan Rabbani liderliğindeki Cemiyeti İslamiyeyi Afganistan, yine Tacik asıllı olan "Şurayı Nazar" partisinin lideri Ahmed Şah Mesud'u da yanına çekmeyi başararak, Afganistan'ın en güçlü partisi haline yükseldi. Rabbani liderliğindeki Cemiyeti İslamiyi Afganistan'ın askeri lideri konumunda olan Ahmet Şah Mesud, Sovyetler'e karşı savaştığı dönemde, "Penşir Aslanı", "Afganistan'ın Che Guevera'sı" gibi lakaplarla ünlendi.
   <br/>
   <br/>
   Cemiyeti İslamiyi Afganistan, Sovyet savaşı sırasında Pakistan, Suudi Arabistan, Birleşik Arap Emirlikleri, Çin ve Fransa gibi ülkeler tarafından desteklenmekteydi. Fakat 1992'de Afganistan'daki komünist rejimin yıkılmasından sonra Pakistan, Suudi Arabistan ve Birleşik Arap Emirlikleri gibi ülkeler bu desteklerini çektiler.
   <br/>
   <br/>
   1994'te kurulan Taliban örgütünün, Pakistan ve Suudi Arabistan gibi devletlerin büyük destekleri ile, 1996'da Kabil'i ve 1997'de de General Abdürreşid Dostum kontrolündeki Kuzey Afganistan'ı ele geçirmesinden sonra kurulan Kuzey İttifakı'nın da en güçlü müttefiki olan "Cemiyeti İslamiyi Afganistan"ın lideri Burhaneddin Rabbani, aynı zamanda Afganistan İslam Devleti'nin devlet başkanıydı.
   <br/>
   <br/>
   Hizbi Vahdet
   <br/>
   <br/>
   Kuzey İttifakı'nın içindeki bir diğer grup da Hizbi Vahdet (Birlik Partisi). 1968'den 1979'a kadar Sazmanı Nasr, İttihadi Mücahidin ve Mektebi Tevhid gibi birkaç örgüt kurarak Afganistan komünistlerine karşı mücadele eden Şii Hazara etnik grubu Sovyet işgalinden sonra birleşerek Hizbi Vahdet'i kurdular. Liderliğine, Abdulali Mezari'nin getirildiği Hizbi Vahdet, AfganistanSovyet savaşı boyunca özellikle İran tarafından büyük destek görmekteydi. Ayrıca Mısır'daki Müslüman Kardeşler örgütü de Hizbi Vahdet'e destek vermekteydi.
   <br/>
   <br/>
   Komünist rejiminin yıkılmasından sonra çıkan çatışmaları engellemek için Kabil'e giden Abdulali Mezari, Taliban örgütüne esir düştü ve 1997'de öldürüldü. Liderliği Muhammed Kerim Halili tarafından devralınan Hizbi Vahdet, bugün Kuzey İttifakı'nın en büyük güçlerinden birisi ve 10 bin civarında askere sahip. Grubun siyasi lideri M. Kerim Halili, Afganistan'ın iç kısımlarında, genelde Hazaraların yaşadıkları bölgelerde Taliban'a karşı savaşırken; askeri lideri olan Üstad Muhakkik, Dostum birlikleri ile beraber Samangan ve Mezarı Şerif yakınlarında.
   <br/>
   <br/>
   Dostum Grubu
   <br/>
   <br/>
   Türk kamuoyunun yakından tanıdığı General Dostum liderliğindeki grubun adı ise Cünbüşi Milliyi İslamiyi Afganistan (Afganistan Milli İslami Hareketi). 1992 Martında, Ahmed Şah Mesud ve Hizbi Vahdet lideri Abdulali Mezari başta olmak üzere, bazı mücahit gruplarıyla anlaşan Özbek asıllı General Abdürreşid Dostum, bir isyan başlattı ve 25 Nisan 1992'de Şah Mesud birlikleriyle beraber Kabil'i ele geçirerek Afganistan'daki komünist rejime son verdi. Özellikle Kuzey Afganistan'da büyük bir etnik potansiyel ve askeri güç elde ettiğini fark eden Dostum, kendi başına bir parti kurmaya karar verdi ve Haziran 1992'de Cünbüşi Milliyi İslamiyi Afganistan'ı kurdu. Yeni parti, Özbek ve Türkmen asıllı mahalli komutanların da katılmasıyla büyük bir güç haline geldi. Özellikle Kuzey Afganistan'da bölgesel bir devlet kuran General Dostum, bu dönemlerde Türkiye, Özbekistan, Türkmenistan, Hindistan ve Rusya gibi ülkeler tarafından desteklenmekteydi.
   <br/>
   <br/>
   Emrinde 78 bin askeri bulunan Dostum, Devlet Başkanı Burhaneddin Rabbani tarafından Kuzey Afganistan bölgesinde savaşmakta olan askeri güçlerin başkumandanı olarak görevlendirilmiş durumda.
   <br/>
   <br/>
   Hizbi İslamiyi Afganistan
   <br/>
   <br/>
   Hizbi İslamiyi Afganistan (Afganistan İslam Partisi), Cecanani Müselmani Afganistan örgütünün dağılmasıyla 1970 yılında Burhaneddin Rabbani, Yunus Halis, Gülbeddin Hikmetyar ve Habibrahman tarafından Kabil'de kuruldu.
   <br/>
   <br/>
   Hizbi İslami'nin en önemli kurucularından olan Burhaneddin Rabbani, 1978'de "Cemiyeti İslamiyi Afganistan" adıyla kendi örgütünü kurdu. Hizbi İslamiyi Afganistan, komünist rejiminin yıkılmasından sonra en güçlü gruplar arasında yer almaktaydı. Taliban örgütünün ortaya çıkmasıyla kontrolündeki bölgeleri hiç savaşmadan Taliban örgütüne teslim etti ve kendisi Rabbani hükümetine sığındı. Hikmetyar'ın liderliğindeki Hizbi İslamiyi Afganistan, bugün Kuzey İttifakı'nın en zayıf üyesi. Etnik kökeni Peştun ve mezhebi Sünni.
   <br/>
   <br/>
   Taliban'a karşı zoraki bir ittifak
   <br/>
   <br/>
   Başta da anlattığımız gibi Afganistan'da eskiden beri mevcut olan Şii, Sünni, Vehhabi vb. temelli İslamcı örgütler, 1978 komünist ihtilalinden sonra, etnik gruplara ve farklı ideolojilere göre bir çok örgüte bölünmüşlerdi. Afganistan, eski Sovyet Rusya tarafından işgal edildiği zaman bütün bu örgütler, bir yandan Sovyet Rusya'ya karşı mücadele ederlerken, bir yandan da kendi aralarında sık sık silahlı çatışmalara girdiler. Özellikle Peştun asıllı Gülbeddin Hikmetyar liderliğindeki Hizbi İslamiyi Afganistan ile Tacik asıllı Burhaneddin Rabbani ve Ahmed Şah Mesud liderliklerindeki Cemiyeti İslamiyi Afganistan ve Şurayı Nezar örgütleri kendi aralarında büyük bir rekabet içerisindeydiler. Zaman zaman Cemiyeti İslamiyi Afganistan ve Şurayı Nezar birlikleri ile Hizbi İslamii Afganistan birlikleri arasında çıkan çatışmalarda her iki taraftan da onlarca insan hayatını kaybetti, bir o kadarı da yaralandı. Bu rekabet, Sovyet işgalinin sona ermesinden sonra da devam etti. Bugünkü Kuzey İttifakı'nın güçlü üyelerinden birini oluşturan General Dostum'un Nisan 1992'de gerçekleştirdiği bir isyan sonucunda Afganistan'daki komünist rejim son buldu ve yerine "Afganistan İslam Devleti" kuruldu. Komünist rejiminin yıkılışı arefesinde, Pakistan'ın Peşaver kentinde bütün "mücahit" grupların katıldığı bir antlaşma ile kurulan İslam Devleti'nin terkibine göre, "tarafsız" olduğu gerekçesiyle Cebheyi Nicati Milliyi Afganistan lideri Tacik asıllı Sıbgatullah Müceddedi, iki aylık bir süre için Devlet Başkanı, Hizbi İslamiyi Afganistan'ın lideri Peştun asıllı Gülbeddin Hikmetyar Başbakan, Cemiyeti İslami'nin bir yan kuruluşu olan Şurayı Nezar'ın lideri Tacik asıllı Ahmed Şah Mesud Milli Savunma Bakanı oldu. Diğer bakanlıklar ise diğer "mücahit" örgütleri arasında paylaşıldı. Protokole göre Müceddedi'den sonra altı aylık bir süre için devlet başkanlığına Cemiyeti İslamiyi Afganistan'ın lideri Prof. Burhaneddin Rabbani geçecekti. Sekiz ay sonra genel seçim yapılacaktı. Afganistan halkı, gerek Sovyet işgali döneminde, gerekse işgalden sonraki komünist rejim döneminde sürekli kendi aralarında silahlı çatışmalara giren, binlerce insanın ölümüne neden olan bu örgütlerin kurmuş oldukları İslam Devleti'nin akıbetini merak ediyorlardı. Nitekim, 25 Nisan 1992'de "mücahit" grupların başkent Kabil'e gelmeleriyle, özellikle Kabil halkının korktukları başlarına geldi. Peştun asıllı Gülbeddin Hikmetyar, bir taraftan kendisi Peşaver'de diğer "mücahit" grupların liderleriyle antlaşmaya otururken diğer taraftan da komünist rejimin Cumhurbaşkanı Dr. Necibullah (Peştun) ile gizli bir şekilde anlaşarak başkenti teslim almak için binlerce askerini Kabil'e gönderdi. Öte yandan ise Dr. Necibullah ve dönemin Milli Savunma Bakanı Muhammed Aslam Vatancar, diğer önemli şehir merkezlerindeki askeri birimlerine "bulundukları bölgeleri Hikmetyar birliklerine teslim etmelerini" emrettiler. Fakat komutanlar durumun kritik olduğunu anlayınca, emirlerindeki askerlerle birlikte, kendi etnik gruplarından olan "mücahit" örgütlerine bağlandılar. Bu durumda, daha önce Ahmed Şah Mesud ile anlaşan Dostum, Kabil'deki askeri güçlerinin komutasını elinde bulunduran General Abdülmecit Rozi'ye durumu bildirerek "gerekenin yapılmasını" emretti. General Abdülmecit Rozi emrindeki askerler, Ahmed Şah Mesud birlikleriyle bölgenin stratejik noktalarını ele geçirdiler. Bu durumda General Dostum ve Ahmed Şah Mesud birlikleriyle Hikmetyar'ı destekleyen Peştunlar arasında büyük bir silahlı çatışma oldu. Bu çatışma sonucunda, Hikmetyar birlikleri Kabil'i terk etmek zorunda kaldılar. Hikmetyar, Afganistan İslam Devleti'nin başbakanı olmasına rağmen, Kabil'in güneydoğusunda bulunan Çarasyap bölgesinden Kabil'i bombalamaya başladı. Bir yandan Burhaneddin Rabbani ve Şah Mesud birlikleriyle Hikmetyar birlikleri arasında Kabil'in dışında şiddetli çatışmalar olurken öte yandan da şehir merkezinde, Abdulali Mezari liderliğindeki Hizbi Vahdet (Hazara) ile Abdurrab Resul Sayyaf liderliğindeki İttihadi İslami (Peştun) birlikleri arasında çatışmalar başladı. Kısa bir süre sonra Tacik asıllı Şah Mesud birlikleri, Peştun asıllı Resul Sayyaf birliklerinin yanında yer alırken, Özbek ve Türkmenlerden oluşan General Dostum birlikleri ise Hazaraların yanında yer aldı. Bunun neticesinde Dostum Birlikleri ve Hazaralar, başlangıçtan beri Rabbani Devletine karşı olan ve devamlı Kabil'i bombardıman altında tutan Hikmetyar'ın birlikleri ile anlaştılar. Bu durumda "Afganistan İslam Devleti" ve "muhalif gruplar" şeklinde birbirleriyle çatışan iki ayrı grup ortaya çıktı. O dönemde Afganistan İslam Devleti saflarında, Peştun Resul Sayyaf liderliğindeki İttihadi İslami ve Tacik Ahmed Şah Mesud liderliğindeki Şurayı Nezar ve Prof. Rabbani liderliğindeki Cemiyeti İslami Tacik gibi örgütler yer almaktaydı. Kabil'de devam eden bu çatışmaların ardından Dostum birlikleri bölgeyi terk etmek zorunda kaldı. Kabil'de Resul Sayyaf ve Ahmed Şah Mesud birlikleri tarafından kuşatılan Dostum birliklerinin bir kısmı Kabil'deki diğer güçler tarafından öldürüldü ve bir kısmı ise bütün silahlarını Gülbeddin Hikmetyar birliklerine bırakarak silahsız bir şekilde Mezarı Şerif'e ulaşabildiler. Bu dönemde Kabil'de gruplar arasında şiddetli çatışmalar sürerken, Afganistan'ın güney bölgelerinde "Taliban" adıyla yeni bir örgüt ortaya çıktı. Büyük kayıplarla birliklerini Kabil'den çekmek zorunda kalan Dostum, "büyük rakibi" "Ahmed Şah Mesud'u Taliban ile vurmak" gibi bir planı devreye sokarak Taliban'a destek vermeye başladı. Taliban örgütü, bir taraftan ABD, Pakistan, Suudi Arabistan ve Birleşik Arap Emirlikleri'nin, bir taraftan da Dostum'un büyük yardımları ile hızla ilerliyordu. 1994'ten Şubat 1995'e kadar kısa bir süre içerisinde Hikmetyar liderliğindeki Hizbi İslamiyi Afganistan'ın hakimiyetinde olan Kandahar'ı ve hemen ardından Hikmetyar'ın hakimiyetindeki güney bölgelerin tamamını ele geçirerek Helmend ve Feraah üzerinden Burhaneddin Rabbani'ye bağlı İsmail Han'ın hakimiyetinde olan batıdaki Herat bölgesine yöneldiler. General Dostum'un da yardımı ile kısa bir süre içinde Herat'ı ele geçiren Taliban örgütü, Kabil'e yöneldi ve Eylül 1996'da da Kabil'i ele geçirdi. Ayrıca, bu yıllarda Afganistan'daki Hazaraların lideri Abdulali Mezari, Taliban'ın eline esir düştü. Burhaneddin Rabbani liderliğindeki Afganistan İslam Devleti'nin müttefikleri bölgeyi Taliban örgütüne kaptırdıktan sonra, bir süre önceye kadar silahlı çatışma halinde oldukları General Dostum ile barışma yollarını aramaya başladılar. Fakat, bu dönemlerde Dostum'un en önemli komutanlarından General Malik'in ağabeyi Abdürrasul Pahlevan, Mezarı Şerif'te bir suikast sonucunda öldürüldü. General Dostum'un rakipleri bu suikasttan Dostum'u sorumlu tutarken, Abdürrasul Pahlevan'ın kardeşi General Malik'i, General Dostum'a karşı kışkırtmaya başladılar. General Malik ise, Eylül 1997'de Taliban örgütüyle anlaşarak Dostum'a karşı bir isyan başlattı ve Dostum'un hakimiyetindeki kuzey bölgelerini Taliban'a teslim etti. Dostum başlangıçta Türkiye'ye sığındı, ancak, kısa bir süre sonra tekrar bölgeye giderek kalan az sayıdaki askerleri ile belli bölgelerde Taliban'a karşı savaşmaya devam etti. İşte bu dönemlerde Taliban örgütüne karşı Kuzey İttifakı adı verilen birlik kuruldu.
   <br/>
   <br/>
   Kuzey İttifakı'nın cepheleri
   <br/>
   <br/>
   Kendi aralarında üç savaş bölgesi oluşturan Kuzey İttifakı'nın askeri gücünün yaklaşık 50 bin kişi olduğu sanılıyor. Kuzey Cephesi' olarak adlandırılan Mezarı Şerif, Samangan ve Şıbırgan bölgelerinde General Abdurraşit Dostum kontrolü elinde bulunduruyor. General Dostum, Afganistan'daki Hazaraların lideri Ustat Muhakkik ile de işbirliği içerisinde. Cepheden sızan bilgilere göre bu iki gücün toplam askeri 18 bin kişi. Dostum komutasındaki askerler özellikle Bamyan, Samangan ve Şıbırgan bölgelerinde Taliban'a karşı savaşıyorlar. Dostum, Özbekistan'a ve son zamanlarda bölgedeki mevcut gelişmelere bağlı olarak ABD'ye yakın bir isim olarak görülürken aynı zamanda da Özbekistan ile güçlü bağlantıları bulunmakta.
   <br/>
   <br/>
   Kuzey İttifakı'nın elinde olan ve Batı Cephesi olarak adlandırılan bölge Taliban'ın elinden kaçan Turan İsmail Han'ın bölgesi olarak biliniyor. İran tarafından desteklendiği bilinen İsmail Han'ın, Afganistan'ın batı bölgesinde çok sayıda taraftarı bulunduğu dile getiriliyor. Kuzey İttifakı'nın etkin olduğu ve Doğu Cephesi olarak adlandırılan Kabil'in kuzey bölgeleri ise General Muhammed Fahim'in kontrolünde. 1992'ye kadar komünist rejimin genarellerinden olan Fahim, 1992'de Şah Mesud'un saflarına geçti ve Mesud onu yardımcılığı görevine atadı. Şah Mesud'un 9 Eylül'de bombalı bir saldırı sonucu öldürülmesi sonrası General Fahim, Burhaneddin Rabbani tarafından Ahmed Şah Mesud'un birliklerinin başına getirilirken emrinde 20 bin askerin olduğu biliniyor.
   <br/>
   <br/>
   Afgan Yüksek Milli Birliği Konseyi
   <br/>
   <br/>
   Taliban'a karşı ülke içerisinde giderek yükselen muhalefet 2 Ekim'de Roma'da yaptığı toplantıda Kuzey İttifakı ve Afganistan eski Kralı Zahir Şah arasında yapılan ortak koalisyon ile Afganistan Yüksek Milli Birliği Konseyi kuruldu. 120 kişiden oluşan konseyin amacı, 1747 yılından beri devam edegelen ve özellikle Afganların geleneksel meclisi olan Loye Cirge Meclisini oluşturmak ve Taliban sonrası "kalıcı" bir hükümetin kurulması için ortak bir karara varmak. Nitekim, 2 Ekim'de kurulan Afganistan Yüksek Milli Birliği Konseyi'nin ilk amacı da Loye Cirge Meclisi'ni oluşturmaktı. ABD, bu konsey ile yönetimde Peştun geleneğini devam ettirmek istemişti.
   <br/>
   <br/>
   ABD öncülüğünde Afganistan'a yönelik olarak başlatılan operasyonda tekrar önem kazanan Kuzey İttifakı esas itibariyle 'gevşek' bir koalisyon. Değişik etnik gruplardan meydana gelen bu ittifakın en zayıf noktasını da zaten bu karışık etnik yapı oluşturmakta. Taliban sonrası oluşturulması planlanan yeni yönetimin başına tekrar getirilmesi düşünülen Burhaneddin Rabbani'nin, ittifak içerisindeki diğer ortaklarıyla bu işbirliğini nereye kadar götürebileceği hakkında kuvvetli şüpheler var. Özbekistan destekli Dostum'un, Taliban sonrası yönetimde lider olarak şimdiden adının geçmeye başlaması ve arkasındaki ABD desteği, bugüne kadarki Peştun asıllı liderlik geleneğine Afganistan'da ters düşen bir girişim olacak. Diğer taraftan, Taliban sonrası Afganistan'ı için değişik senaryolar da üretilmiyor değil. Nitekim, bu senaryolardan biri hayata geçirilmeye çalışılmakta. Başta kısaca değinilen Afganistan Büyük Milli Birlik Konseyi'ne Taliban sonrası kurulacak yönetim gözüyle bakılmakta. ABD'nin yönetimde Peştun geleneğini devam ettirmek ve böylece bir hataya düşmemek, diğer taraftan da aslında çok güvenmediği Kuzey İttifakı'na bir "sus payı" olarak yönetime katılma şansını tanımak istediği dile getiriliyor. Daha sonraki hedefin de Afganistan'da bir uydu yönetim kurmak olduğu söyleniyor. Diğer taraftan bu konsey içerisinde de değişik hesaplar yapıldığı biliniyor. Böyle bir gelişmeyi göz önünde bulunduran Kuzey İttifakı'nı oluşturan gruplar, büyük bir ihtimalle federatif bir yapıya gitmek ve böylece bulundukları bölgelerde hakimiyetlerini sürdürmek isteyecekler. Yalnız bu durumda, Kuzey İttifakı'nı oluşturan gruplar ve bu gruplar içerisindeki örgütler arasında bir liderlik ya da bölgesel hakimiyet çatışmaları beklenebilir. Hatta, Zahir Şah, Loye Cirge'deki kendi kontenjanına bu gruplardan, özellikle de Özbeklerden, Türkmenlerden ve diğer etnik grup ve mezheplerden önde gelen muhalif isimleri alarak kendisini daha güçlü bir hale getirmek isteyebilir ve bu çatışmaları körükleyebilir. Bunlar, daha önceden Afganistan tarihinin ve halkının alışık olduğu olaylar.
   <br/>
   <br/>
   * Avrasya Strasetjik Araştırma Merkezi
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7871-34-zoraki-ittifaktan-zoraki-koalisyona.html), [web.archive.org (arşiv bağlantısı)](http://web.archive.org/web/20131129184606/http://www.aksiyon.com.tr:80/aksiyon/haber-7871-34-zoraki-ittifaktan-zoraki-koalisyona.html)
