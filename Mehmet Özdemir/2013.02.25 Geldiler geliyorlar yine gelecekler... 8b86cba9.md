# Geldiler, geliyorlar yine gelecekler...

*Mehmet Özdemir 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   15 Şubat’taki meteor yağmuru özellikle Rusların yüreğini ağzına getirdi. Dünya kamuoyunda da şaşkınlıkla karşılanan bu gök olayı sıradışı bir gelişme değil. Milyonlarca yıldır devam ettiği gibi bundan sonra da sürecek.
  </font>
 </div>
 <div id="newsText">
  <font class="detail-text">
   <p>
    <span>
     <strong>
      Sahne 1:
     </strong>
    </span>
    <p>
     65 milyon yıl önce... Saatte 54 bin km hızla gelen 9,6 km çapındaki bir göktaşı, Meksika’nın Yukatan Yarımadası açıklarında Dünya’ya çarpar. 100 milyon megaton TNT’ye eşdeğer enerji açığa çıkar. Çarpmanın etkisiyle oluşan toz tabakası atmosferi kaplar, Dünya aylar boyu karanlıkta kalır, asit yağmurları yaşanır, buz devri oluşur. Bitkiler  fotosentez yapamaz, besin zinciri yıkılır. Birçok kara ve deniz canlısı ile dinozorlar bu süreçte yok olur.
     <p>
      <span>
       <strong>
        <img alt="" height="501" src="http://web.archive.org/web/20130304043157im_/http://medya.aksiyon.com.tr/aksiyon/2013/02/25/meteor.jpg">
         Sahne 2:
        </img>
       </strong>
      </span>
      <p>
       Yıl 1998… ABD’nin New York kenti merkezine basketbol topu ile otomobil büyüklüğünde meteorlar düşer. Binalar, yollar, köprüler yıkılır, hayat felç olur. Ama asıl tehlike 18 gün sonra yaşanacaktır. 9,5 km enindeki bir asteroit, saatte 60 bin km hızla Dünya’ya yaklaşmaktadır. Asteroit durdurulamazsa Dünya’nın sonu gelecektir. Amerikan hava ve uzay birimleri harekete geçer ve bir ekip görevlendirir. 2 mekikle yola çıkan ekip fire verse de asteroite ulaşır. Dev matkaplarla asteroit delinir, içine patlayıcı yerleştirilir. Atmosfere girmesine ramak kala patlatılır ve Dünya kurtarılır.
       <p>
        <span>
         <strong>
          Sahne 3:
         </strong>
        </span>
        <p>
         Tarih, 15 Şubat 2013… Rusya’nın doğusundaki Çelyabinsk kenti semalarında yanarak seyreden cisimler belirir. Kameraların kaydedittiği bu cisimler göktaşından başka bir şey değildir. Ses bombası etkisi yapan meteorlar çatıları yıkar, camları kırar (170 bin metrekare). 2 bin 962 ev, 361 kreş ile hastane ve spor kompleksleri zarar görür, 1200 kişi yaralanır. Telefon ve internet hatları kesilir. Çelyabinsk, Sverdslok ve Tümen’de eğitime ara verilir. 6 şehri kapsayan 3 bölgede olağanüstü hâl ilan edilir.
         <p>
          Bu 3 sahneden ikisi gerçek. İlkine insanoğlu şahit olmadı; ama 1980’lerde delilleri bulundu. Amerikalı fizikçi Luis Alvarez ve jeolog oğlu Walter’in ortaya attığı iddia bilim dünyasınca da kabul gördü. İkinci sahne bu kabulden hareketle çekilen ve kıyamet teorisini işleyen Armageddon isimli 1998 yapımı bir Amerikan filminde geçiyor. Üçüncüsüne ise 15 Şubat’ta bütün dünya şahit oldu. 10 gündür kamuoyunda tartışılan olayın boyutları gerçekten ciddiyet arz ediyor.
          <p>
           Rusya Atom Enerjisi Kurumu ile Avrupa Uzay Ajansı konu hakkında önemli bilgiler paylaştı. Buna göre, sabah 09.00 sıralarında dünya atmosferine giren 17 metre çapındaki 10 ton kütleli göktaşının hızı, 65 milyon yıl öncekiyle aynıydı; saatte 54 bin kilometre (Ses hızının saatte sadece 1224 km olduğunu hatırlatalım). Göktaşı, 55 km yükseklikten başlayarak (25 km’ye kadar) 9 ayrı patlamayla parçalandı ve yere daha küçük kütleler hâlinde ulaştı. Göktaşının atmosfere girişi sırasında meydana gelen patlamanın gücü ise 300 kilotondan fazlaydı. Amerikan Uzay ve Havacılık Kurumu NASA’ya göre bu, 1945 yılındaki Hiroşima atom bombası patlamasının gücünden 20 kat büyük veya 500 bin tonluk TNT etkisinde. 1908’de yine Rusya’nın Tunguska bölgesine düşen meteoritten sonraki en büyük kütle. 20. yüzyılın en büyük çarpması olarak bilinen Tunguska meteroidinin, 2 bin kilometrekarelik Sibirya ormanını dümdüz ettiği sanılıyor.
           <p>
            Çelyabinsk’te oluşan maddi zarar bir milyar rubleyi (33,5 milyon dolar) geçti. Patlamalara şahit olan  halk, ilk etapta dünyanın sonunun geldiğini, kıyametin koptuğunu düşünmüştü. Dolayısıyla bölge sakinlerinde psikolojik bir yıkıma uğradı. Rus devleti, yıkımı onarmak için kriz merkezleri açtı.
            <p>
             <span>
              <strong>
               Asteroit, 15 dakika teğet geçti
              </strong>
             </span>
             <p>
              Rusya’daki meteor yağmurundan 14 saat sonra bir başka gök olayı zuhur etti. Bilim dünyasının uzun süredir beklediği ve ‘2012 DA14’ adını verdiği asteroit, Dünya’ya epey yaklaştı; ama atmosfere girmeden yoluna devam etti. Amerikalı astronomlara göre, genişliği 46 metre, kütlesi 130 bin ton olan asteroit ile yeryüzü arasında sadece 27 bin 599 km kaldı. Bu mesafe birçok uydudan daha yakındı ve Dünya’nın Güneş etrafındaki yörüngesinde 15 dakikalık bir zaman dilimini temsil ediyordu. Yani asteroit 15 dakika önce gelse büyük felaket yaşanabilirdi. Mesela, Londra gibi bir şehri yok edebilirdi. NASA, Rusya’daki meteor yağmuruyla bu olayın bir ilgisi olmadığını, iki cismin yörüngesinin farklı olduğunu açıkladı.
              <p>
               Aynı gün yaşanan iki gelişme özellikle Rusların yüreğini ağzına getirdi! ‘ABD’nin silah denemesiydi’ veya ‘Göktaşını UFO’lar patlattı’ gibi mesnetsiz iddiaların gündeme taşınması da, akıllarda birçok soru işareti doğurdu. ‘Meteor yağmurları olağanüstü bir olay mı, ne zaman nereye düşer, kaynağı ve tehlikesi ne, kıyamete sebep olur mu?’ gibi sorular pek gündeme gelmese de cevapsız değil. Biz sorularımızı, alanının yetkin isimlerden Çanakkale 18 Mart Üniversitesi Gözlemevi Müdürü Prof. Dr. Osman Demircan’a yönelttik.
               <p>
                Verdiği cevaplara göre, göktaşı yağmurlarının cinsi ve zamanı tespit edilmiş. (En yoğun 5 göktaşı yağmuru, ilk sayfadaki kutularda görülüyor.) Ama atmosfere hangi noktadan gireceği ve Dünya üzerinde nereye düşeceği konusunda net ifadeler kullanmak güç. Yeryüzünün büyük bölümü (dörtte üçü) suyla kaplı olduğundan, meteorların çoğu okyanus, göl veya yerleşim alanı dışındaki alanlara düşüyor. İstatistiklere göre, meteor yağmurlarıyla her gün ortalama 10 bin ton göktaşı dünyaya iniyor, inmeye de devam edecek. Bunların büyük bölümü birkaç miligram kütlesinde (toz hâlinde) olduğu için gözle görülmüyor. Yeterince büyük olanları nadiren yüzeye erişiyor. Göktaşları (Dünya’nın uzay hızı da dikkate alındığında) genelde atmosfere saatte 70 bin km gibi çok yüksek hızla giriyor (hızları saniyede 10 ile 70 km arasında değişiyor). Bu hızda bir cisim için atmosferin alt katmanları beton gibi davranıyor. Göktaşı sürtünmeden dolayı akkor hâle geliyor ve âdeta yanarak eriyip gidiyor (küçük kütleler). Bu sırada parlak bir iz bırakıyor. Hemen belirtmekte fayda var; halk arasında ‘yıldız kayması’ olarak bilinen hadisenin aslı tam olarak bu. Yani yıldız kayması; bazılarının inandığı gibi ömrü biten yıldızın ölmesi değil. Elbette görüldüğü anda tutulan dileğin yerine geldiği iddiası da bir söylentiden ibaret.
                <p>
                 İçeriğine göre 4-5 tipte göktaşı varsa da demir ve taş yoğun olanlar daha çok biliniyor. Demirli cinste olmayan göktaşları atmosfere girdikten sonra patlıyor ve parçalanarak uzaya saçılıyor. Patlama, göktaşının atmosfere giriş açısına da bağlı. Büyük açıyla ve akşam saatlerinde atmosfere ulaşan bir göktaşı patlamıyor, bütün olarak yere düşüyor. Çok eğik açıyla girenler ise sekip uzaya gidiyor. Hızlı ve eğik girenler alt atmosfer katmanlarında patlıyor ve küçük parçalar hâlinde yere düşüyor. Atmosfer bir bakıma koruma kalkanı olarak görev yapıyor. Burada akıllara atmosferi aşıp gelen göktaşları için herhangi bir önlem alınıp alınmadığı sorusu geliyor. Prof. Dr. Demircan, “Bildiğim kadarıyla herhangi bir çalışma yapılmıyor.” diyor. Ardından radyo dalgalarıyla uzayın daha planlı izlenip en azından büyük olanların çarpma öncesinde parçalanabileceğini, ama henüz böyle bir çalışma olmadığını hatırlatıyor. Araştırmacılara göre, göktaşı 300 metreden küçükse tahminî çarpma bölgesindeki insanların tahliye edilmesi gerekiyor. Çok sert ve yoğun ise, yakınında nükleer başlıklı füze patlatılarak yörüngesinden saptırılmaya çalışılır. Fakat bu müdahale riskli olabilir; enerji az gelebilir, radyoaktif serpintiler Dünya’ya düşebilir.
                 <p>
                  <span>
                   <strong>
                    Kıyameti göktaşı mı koparacak?
                   </strong>
                  </span>
                  <p>
                   Bu arada Rusya üzerinde patlayan göktaşı en yoğun 5 yağmur çeşidi arasında bulunmuyor. Demircan’a göre, 15 Şubat’ta düşen göktaşı, tahminî düşme zamanı 24 Şubat olan, delta Leonidler’e ait. Söz konusu patlamaya bir meteor yağmurunun tek üyesi sebep oldu. Bu en büyük meteor yağmuru değil hatta küçük meteor yağmurlarından biri. Fakat Rusya üzerinde patlayan meteor yağmurunun büyükçe bir üyesi. Demircan, meteorların radyasyon yaydığı iddialarına karşı rahatlatıcı bir bilgi veriyor: “Göktaşlarının radyoaktivite etkisi yoktur. Bir göktaşının vereceği zarar yerleşim alanına ne kadar yakın düştüğüne ve hangi yükseklikte patladığına bağlıdır. Örneğin Rusya üzerinde patlayan göktaşı 25 km yükseklikte değil de yerleşim alanının 2-3 km üstünde patlasaydı tüm yapılar ve ağaçlar yerle bir olurdu. Bu zararı oluşturan ses dalgaları değil şok dalgalarıdır.”
                   <p>
                    Dünya’da su yüzeyine düşen göktaşlarının yaptığı etki tam olarak ölçülemiyor. Kara parçasına düşenler ise büyüklükleri, açısı ve hızı oranında kraterler oluşturuyor (Bilinen en büyük 5 göktaşı krateri de ilk sayfadaki kutularda gösteriliyor). Elbette canlılar için oluşturacağı zarar da, söz konusu değişkenlere ve çevredeki popülasyona göre netleşiyor. Gelelim en kritik soruya. Kıyamet bir göktaşı veya asteroit çarpmasıyla mı kopacak? Prof. Dr. Osman Çakmak, konuyu ele aldığı ‘Bir Çekirdekti Kainat’ isimli kitabında zamanı tam olarak belli olmayan kıyametin şeklinin de bilinemeyeceğini vurgulamakla beraber bunu ihtimal dışı görmüyor.
                   </p>
                   <p>
                    <span>
                     <strong>
                      Göktaşı kaynakları
                     </strong>
                    </span>
                    <p>
                     <strong>
                      Göktaşı:
                     </strong>
                     Çapları 1 km’nin altında olan kuyruklu yıldız artıkları veya asteroit parçaları.
                    </p>
                    <p>
                     <strong>
                      Meteor:
                     </strong>
                     Göktaşlarının yere düşerken gökyüzünde oluşturduğu ışıklı yolun adı.
                    </p>
                    <p>
                     <strong>
                      Asteroit:
                     </strong>
                     Mars ile Jüpiter arasında hareket eden gök cisimleri. 100 bin kadarının çapı 1 km’den büyük. Bunların yüzde 10’u Güneş sisteminin her yerinde bulunur. Binden fazlası da yere yakın hareket eder. Yörüngeleri Dünya’nınki ile kesiştiği için asıl tehlikeli olan bunlar. Birbiriyle çarpışıp ufalanır  ve göktaşlarını oluştururlar.
                    </p>
                    <p>
                     <strong>
                      Kuyruklu yıldızlar:
                     </strong>
                     Plüton ötesinden gelip Güneş etrafında dolanan çapları 40 km’ye kadar çıkabilen kalın buz katmanlı, taş-toprak-kaya içeren cisimler. Güneş’in yakınından geçerken buz katmanı erir, gaza dönüşür ve kuyruk oluşturur. Bu yüzden kuyruklu yıldız adını alır. Buz katmanları tamamen eridikten sonra içlerindeki taş-toprak-kaya parçaları yörüngeye dağılır. Dünya uzaydaki hareketi sırasında bu taş-toprak-kaya parçalarının içinden geçerse bunlar yıldız yağmuru oluşturur. Bazıları da göktaşı olarak yeryüzüne düşer.
                     <p>
                      <span>
                       <strong>
                        Dünya’ya çarpma ihtimali olan ne kadar göktaşı var?
                       </strong>
                      </span>
                      <p>
                       Dünya’ya düşme ihtimali olan asteroit parçaları ve kuyruklu yıldız artıklarının sayısı hayli fazla. Milyonlarca denebilir. Ancak çarpma ihtimalleri için şöyle tahminler yapılıyor:
                      </p>
                      <p>
                       10 metre çapında göktaşının yere düşme ihtimali 10 yılda bir tane.
                      </p>
                      <p>
                       60 metre çapında göktaşının yere düşme ihtimali bin yılda bir tane.
                      </p>
                      <p>
                       1500 metre çapında göktaşının yere düşme ihtimali 1 milyon yılda bir tane.
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F32357285B43E635F5D57A79EF4F9BFC?newsId=34942), [web.archive.org (arşiv bağlantısı)](http://web.archive.org/web/20130304043157/http://www.aksiyon.com.tr:80/aksiyon/newsDetail_getNewsById.action;jsessionid=F32357285B43E635F5D57A79EF4F9BFC?newsId=34942)
