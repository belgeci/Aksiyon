# Ölüm-hayat çizgisinde bir element: Uranyum

*Mehmet Özdemir 2010.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Brezilya ve İran arasında imzalanan anlaşmanın önemi sadece İran’ın ikna edilmesinden kaynaklanmıyordu. Dünyayı  heyecanlandıran asıl sebep, anlaşmanın öznesi durumundaki uranyum elementiydi...
  </font>
 </div>
 <div id="newsText">
  <font class="detail-text">
   <p class="MsoNormal">
    Türkiye ve Brezilya’nın İran’ı uranyum takası konusunda ikna etmesi bütün dünyada geniş yankı uyandırdı. ‘Tarihî başarı’ diye nitelendirilen anlaşmanın diplomatik boyutu, liderler, basın ve diplomasi çevrelerinde çokça konuşuluyor. Oysa, dünyanın ateşini yükselten asıl husus anlaşmanın öznesi konumundaki uranyum elementi ve onun mahiyeti. Peki bu konuda ne biliyoruz? Meselâ uranyumun hem enerji (hayat) hem de ölüm kaynağı olarak kullanıldığını söylesek dikkatinizi çekmiş olur muyuz? “Nasıl yani?” diyenlerdenseniz teknik ayrıntılara girmeden izah edelim...
    <span>
    </span>
   </p>
   <p class="MsoNormal">
    Uranyum, tabiatta iki izotop (bir elementin farklı nötron sayısına sahip türleri) hâlinde bulunuyor (U-235 ve U-238). Tabiattaki toplam uranyum elementinin yüzde 99’dan fazlası ağır U-238 izotopundan oluşuyor. Hafif U-235’in tüm uranyum rezervlerindeki oranı yüzde 0,72. Nükleer enerji üretiminde genellikle hafif izotop kullanılıyor. Çünkü zincirleme fisyon (çekirdek bölünmesi) gerçekleştirme kabiliyetine sahip uranyum izotopu bu. Dolayısıyla nükleer enerji üretmek için hafif uranyum elde edilmesi gerekiyor. Bunun için laboratuvar ortamında uranyum elementinden ağır izotoplar ayıklanıp geriye nükleer tepkimeye girecek hafif U-235 izotopları bırakılıyor. İşte bu işleme uranyum zenginleştirmesi deniyor.
   </p>
   <p class="MsoNormal">
    Zenginlik miktarı hafif uranyum izotopunun oranına göre belirleniyor. Hafif izotop oranı yüzde 0,9 ile yüzde 2 arasında ise az zenginleştirilmiş, yüzde 2 ile yüzde 20 arasında ise orta zenginleştirilmiş, yüzde 20’den fazla ise yüksek düzeyde zenginleştirilmiş uranyum oluyor. Nükleer reaktörlerde yüzde 3-5 düzeyinde zengin uranyum kullanılıyor. Uranyumun üretimi, zenginleştirilmesi ve yakıt olarak kullanımı, Uluslararası Atom Enerjisi Ajansı’nın denetiminde yapılabiliyor.
   </p>
   <p class="MsoNormal">
    U-235 oranı yüzde 85 ve üzerindeyse asıl tehlike o zaman başlıyor ki, enerji üretiminde insanlığın faydasına kullanılan element bu seviyeden sonra dünyanın korkulu rüyası nükleer silaha, yani atom bombasına dönüşüyor. Burada ABD’nin 1945’te Japonya’ya 3 gün arayla attığı iki atom bombasını hatırlatmakta fayda var. 6 ve 9 Ağustos’ta atılan bombalar sadece o günlerde 200 binden fazla kişinin hayatına mal olmuştu, radyasyon etkileri ise hâlâ devam ediyor.
   </p>
   <p class="MsoNormal">
    Atom bombası sadece uranyumdan elde edilmiyor. Plütonyum (Pu) da bir bomba kaynağı. Plütonyumun hammaddesi yine uranyum; ama bunda ağır izotop U-238 kullanılıyor. Bu izotopun bir nötron yakalaması ile U-239, ve ardından beta bozunması ile Pu-239 elde ediliyor. Günümüzde yapılan atom bombaları daha çok Pu-239 kaynaklı.
   </p>
   <p class="MsoNormal">
    Uranyum hakkında daha detaylı bilgileri Türk Asya Stratejik Araştırmalar Merkezi (TASAM) Yönetim Kurulu üyesi ve nükleer mühendislik öğretim üyesi Prof. Dr. Vural Altın’dan aldık.
   </p>
   <p class="MsoNormal">
    -Uranyum zenginleştirmek zor mu, nasıl bir süreçten
    <span>
    </span>
    geçiriliyor?
   </p>
   <p class="MsoNormal">
    Bu işlemi yapmak zor. Hassas teknolojiler gerektiren bir süreç. İran santrifüjlerle üretiyor. Geniş çaplı zenginleştirme işlemleri ABD ve Fransa’da ağırlıklı olarak gaz difüzyonu yöntemiyle yapılıyor. Fakat santrifüj daha etkili, daha ucuz ve pratik bir yöntem.
   </p>
   <p class="MsoNormal">
    -Yüzde 20’nin üzerine çıkmak için ekstra bir teknoloji gerekiyor mu?
   </p>
   <p class="MsoNormal">
    Hayır, süreç aynı. Bu santrifüj dizisini bir kere yaptıktan sonra uranyumu bir ucundan sokup çıkarın yüzde 3,5 zenginleştirilmişi elde edin. Bir daha sokup çıkarın 8,5; 20; 40… böyle gider. Yani turnikeden geçirdikçe zenginleşir.
   </p>
   <p class="MsoNormal">
    <span>
    </span>
    -Türkiye’de ne kadar uranyum var?
   </p>
   <p class="MsoNormal">
    Türkiye’de pek bir şey yok. 5 bin ton kadar uranyum cevheri olduğu söyleniyor. Fakat bizde ‘cevher var’ denildiğinde bunun tenörü hakkında pek açıklama yapılmıyor. O da şu anlama geliyor; mesela 5 bin ton uranyum evinizin bahçesindeyse iyi; ama karşı dağların hepsinde dağılmış vaziyetteyse, tenörü düşükse o zaman uğraşmaya değmeyebilir. Tenör hakkında ben bir şey duymadım, o söylenmiyor. Dolayısıyla kayda değer bir uranyum rezervi yok Türkiye’nin.
   </p>
   <p class="MsoNormal">
    -Dünyada uranyum kaynaklarının dağılımı nasıl, en zengin kim?
   </p>
   <p class="MsoNormal">
    Hâlihazırda dünyanın en büyük üreticisi Avustralya. Kazakistan başa güreşiyor, üretimi bayağı artırdılar. Fakat zaten uranyum üretimi biraz gevşedi. Çünkü nükleer silahların indirilmesi anlaşması kapsamında eski başlıkların bazıları reaktör yakıtı oluşturulmak üzere devre dışı bırakıldı. Özellikle Rusya’da. Dolayısıyla oradan gelen plütonyum ve zengin uranyum, yakıt talebini azalttı. Afrika da zengin (Angola ve çeşitli yerlerde). Kanada bilinmediği kadar zengin, çünkü çok büyük bir coğrafya, tam araştırılmış değil. ABD’de epey bir rezerv var.
   </p>
   <p class="MsoNormal">
    -Hangi ülkenin bu elementi nasıl kullandığı sağlıklı biçimde takip edilebiliyor mu?
   </p>
   <p class="MsoNormal">
    Tabii, burada anahtar ifade şu: Nükleer yakıt reaktöre girene kadar temizdir. Girdikten sonra kirlenir, yani tehlike hâline gelir. Üst düzeyde radyasyon içermeye başlar. Girene kadar düşük ve orta dereceli aktivite söz konusudur. Onun yönetimi, kontrolü, zırhlaması, taşınması nispeten daha kolaydır. Kaldı ki, bütün bu işler ülkelerin kendi inisiyatifinde değil, Uluslararası Atom Enerjisi Ajansı’nın teknik mevzuatı ve ekiplerinin denetiminde yapılır.
   </p>
   <p class="MsoNormal">
    -Yakıt olarak kullanılan uranyumun çevre ve insan sağlığına zararı hangi aşamada başlıyor?
   </p>
   <p class="MsoNormal">
    Evet, asıl riskler orada. Yakıt kirlenmiş oluyor. Bu yanmamış kömürün riskiyle yandıktan sonrakinin riskine benzer. Yanan kömürün karbondioksit, kükürt dioksit, kül, baca gazı gibi tehlikeleri vardır… Tabii nükleer santrallerde potansiyel zarar unsurları kalbin içinde mahfuz. Reaktörde eğer kaza durumu söz konusu değilse bütün zarar potansiyeli kabin içinde tutulur.
   </p>
   <p class="MsoNormal">
    -İran’daki uranyumun taşınması, işlenmesi ve bekletilmesiyle ilgili riskler neler?
   </p>
   <p class="MsoNormal">
    Zenginleştirme aşamasındaki uranyum, uranyum hegzaflorür; çok güçlü bir paslandırıcıdır. Yani çelik tanklara da konsa, uzun süre kalması hâlinde delebilir. Rusya’da bunun örneklerine rastlandı. Yani uzun yıllar ihmal edip bir köşeye atabileceğiniz şeyler değil. Periyodik olarak kapları değiştirmeniz gerekir (10-15 yılda bir), sürekli gözetim altında olması lazım. Sivil halkın girip çıkabileceği alanlar olmamalı. Burada Türkiye’nin maksimum bekleteceği süre bir yıl gibi. Çünkü İran, bir yıl içinde karşılığı olan zengin yakıt gelmezse, iadesini şart koşuyor. Dolayısıyla bir yıl zor bir süre değil. Daha uzun olacak olsa da, artık gözetim altındaki çelik bidonların radyasyon kontrolleri günübirlik yapılıyor, hem de otomatik olarak. Muhtemelen Küçükçekmece’de saklanacak. Orada bu tür donanım zaten var.
   </p>
   <p class="MsoNormal">
    -Şu aşamada bir tehlike söz konusu değil o zaman!
   </p>
   <p class="MsoNormal">
    Yani artık korkusuz yaşamaktan korkar hâle geldik. Her gün yeni bir komplo, felaket... Galiba biraz da medyanın sansasyon merakından kaynaklanıyor bu durum. Türkiye artık bir sürü teknoloji yönetiyor. Böyle ufak tefek şeylerden korkmanın âlemi yok.
   </p>
   <p class="MsoNormal">
    <span>
    </span>
    -Türkiye nükleer teknolojinin neresinde? Rusya ile yapılan anlaşma teknolojimizi nasıl etkiler?
   </p>
   <p class="MsoNormal">
    Rusya’ya “Gel bir santral kur, işlet. Ben yüzde 70’ini kesin alacağım. Sen de kâr edersin” dedik. Teknolojik bir tarafı yok bunun. Biz, hâlihazırda ciddi bir nükleer teknolojiye bulaşmış değiliz. Bu bir tercih de olabilir. Daha iyi yapabildiğiniz başka şeyler varsa bir sakıncası yok. Ama hem teknolojiye vâkıf olmak istiyorum, hem de gidip anahtar teslimi, mülkiyeti dahi karşı tarafa ait bir tesis kurduruyorum; bu olmaz, çelişir. Uluslararası Atom Enerjisi Ajansı, nükleer enerji konusunda muazzam bir bilgi birikimine sahip ve üyeleriyle bunu paylaşmaya hazır. Fakat pek kullanılmıyor nedense.
   </p>
   <p class="MsoNormal">
    -Nükleer teknoloji konusunda üniversitelerimizin altyapısı yeterli mi?
   </p>
   <p class="MsoNormal">
    Üniversitelerimiz bu konuda ciddi erozyona uğradı. Çünkü 35 yıldır askıda kalan bir konu. Boğaziçi’nde, biz emekli olduktan sonra ana bilim dalını askıya aldılar. Zaten çok öğrenci almıyorduk. Atıl olan her sektör için bu doğaldır; ama iş başa düşünce, hızlı bir şekilde tekrar gaza basabilmek gerekiyor.
   </p>
   <p class="MsoNormal">
    -Yüzde 90 oranında zenginleştirilmiş (atom bombası) uranyum hangi ülkelerde var?
   </p>
   <p class="MsoNormal">
    Amerika, Rusya, Fransa, Çin ve Kuzey Kore’de var. Hollanda, Belçika ticari zenginleştirme yapıyor. Fakat bomba yapacaksanız uranyum en iyi yol değil. Plütonyum var. Yani
    <span>
    </span>
    bir reaktörde uranyumu plütonyuma dönüştürebilirsiniz. Farklı element olduğu için onu kimyasal ayrıştırabiliyorsunuz. Böylece zenginleştirme ihtiyacı kalmıyor. Plütonyumu ayrıştırır, bomba yaparsınız. Uranyumdaki gibi uğraşmazsınız. Uranyum zenginleştirmesi hakikaten elektrik üretimi için, santral için yapılır. Zaten uranyum bombası artık Batı’nın stoklarında yok.
   </p>
   <p class="MsoNormal">
    <span>
    </span>
    -Peki neden İran’ın üzerine gidiliyor bu kadar?
   </p>
   <p class="MsoNormal">
    Uranyumu zenginleştirmek zor; ama plütonyuma oranla, zengin uranyumdan bomba yapıp patlatmak daha kolay. Plütonyumun zorluğu onu patlatmak, orada başka hassas teknolojiler gerekiyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=78BEE473E236987DE189A94DCF1EAE8E?newsId=26871), [web.archive.org (arşiv bağlantısı)](http://web.archive.org/web/20140614111830/http://www.aksiyon.com.tr:80/aksiyon/newsDetail_getNewsById.action;jsessionid=78BEE473E236987DE189A94DCF1EAE8E?newsId=26871)
