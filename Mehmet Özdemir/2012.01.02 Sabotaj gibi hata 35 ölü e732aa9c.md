# Sabotaj gibi hata: 35 ölü

*Mehmet Özdemir 2012.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terörle mücadele tarihinin en dramatik olaylarından birini yaşadık. Yanlış istihbaratla jetlerin vurduğu 35 vatandaşımız hayatını kaybetti. 90’lı yıllarda açık infazlar yapan devlet şimdi mahcubiyetini gizlemiyor.
  </font>
 </div>
 <div id="newsText">
  <font class="detail-text">
   <p class="MsoNormal">
    Türkiye, Kıbrıs Barış Harekâtı sırasında kendi jetlerimiz tarafından batırılan Kocatepe muhribinden sonraki en büyük istihbarat skandalıyla karşı karşıya. TSK jetleri bu sefer verilen koordinatlar çerçevesinde korucu köylerine mensup 35 kişiyi öldürdü...
   </p>
   <p class="MsoNormal">
   </p>
   <p class="MsoNormal">
    Aslında her şey iyi gidiyordu. Terörle mücadelede yapılan taktik ve strateji değişikliği sonuç vermeye başlamıştı. Öldürmekten çok yaşatma prensibi üzerine planlanan operasyonlarla yönetici konumundakilerin de aralarında olduğu birçok militan teslim alınıyor, direnenlere ağır zayiatlar verdiriliyordu. Yıllardır girilemeyen Kavaklı, Kazan ve Görese gibi terör kampları dağıtılıyordu… Ta ki, 28 Aralık gecesine kadar. O gece Şırnak’tan gelen haberlere önce kimse inanmak istemedi. Zira F-16 savaş uçaklarının terörist diye 20’den fazla sivil vatandaşı öldürdüğü iddia ediliyordu. Sabah saatlerinde olayın boyutu ve ciddiyetinin daha da büyüdüğü anlaşılacaktı. Ölü sayısı söylendiği gibi 20 değil, 35’ti; hayatını kaybedenler de Kuzey Irak’tan sızma yapan teröristler değil, sigara-mazot kaçakçılığı yapan sivil vatandaşlardı. Üstelik aralarında 12-14 yaşında çocuklar, lise öğrencileri vardı. Hatta bir kısmı korucu ve gazi yakınıydı. Nereden bakılırsa bakılsın büyük bir trajedi ve acı...
   </p>
   <p class="MsoNormal">
    Talihsiz olayın sebeplerinden önce, nasıl geliştiğine bakmakta fayda var. Şırnak Uludere’ye bağlı Ortasu ve Gülyazı köylerinde yaşayan 50 kişi, çarşamba sabahı katırlarıyla Kuzey Irak tarafına geçti. Ucuza mazot, sigara, şeker ve çay gibi şeyler alıp Türkiye’ye getireceklerdi. Aslında yaptıkları yıllardır devam eden ve geçimlerini sağlayan kaçakçılık faaliyetiydi. Başka alternatifleri olmadığı için güvenlik güçleri göz yumuyordu. O gün dönüş saatine kadar işler yolunda gitti. Fakat akşam üzeri sınıra geldiklerinde beklenmedik şeylerle karşılaştılar. Heron’lar havadaydı; ama yollarına devam ettiler. Sınırı geçtiklerinde ise gözetleme yapan köylüler kendilerini uyardı. Askerlerin geçiş yolunu tuttuğunu söyleyip beklemelerini istediler. Beşer altışarlı gruplar hâlinde ilerleyen köylüler zamanla sınıra yakın noktada toplandı. İddiaya göre bu sırada Gülyazı Karakolu’ndan askerler önce ateş etti. Ardından aydınlatma fişeği ile top-obüs atışı yapıldı. Bunun üzerine köylüler tekrar Kuzey Irak’a doğru kaçmaya başladı. Sınırın diğer tarafında ateş hattından çıktıklarını düşünürken bu kez savaş uçaklarının sesi geldi ve tepelerine bomba yağmaya başladı. İlk etapta 20 kişi hayatını kaybetti. Bombalama devam edince sayı 35’e yükseldi.
   </p>
   <p class="MsoNormal">
    Şok edici olay karşısında Türkiye uzun sayılacak bir sessizliğe büründü. 29 Aralık’ta ilk açıklama öğleden sonra Şırnak Valiliği’nden geldi. 35 kişinin hayatını kaybettiği, 1 kişinin yaralandığı belirtiliyordu. İkinci açıklama Genelkurmay’dandı. İnternet sitesinden duyurulan açıklamada, olay yerine dikkat çekildi. Terör örgütünün ana kamplarının bulunduğu, sivil yerleşim olmayan Kuzey Irak’taki Haftanin bölgesi olduğu belirtildi. Açıklamada, örgütün sızma girişiminde bulunduğuna dair istihbarat alındığı da vurgulandı: “Terör örgütü elebaşılarının son dönemde verdikleri kayıplar için gruplara misilleme talimatı verdikleri ve bu doğrultuda özellikle sınır ötesinde Sinat-Haftanin’e takviye maksadıyla çok sayıda terörist gönderildiği bilgisi alınmıştır.” Genelkurmay’ın kafa karıştıran açıklamasından sonra Hükümet Sözcüsü Hüseyin Çelik konuştu. Daha sağduyulu ifadeler kullanan Çelik, hayatını kaybedenlerin kaçakçılık yapan siviller olduğunu net bir dille aktardı. Ardından, hata, yanlış varsa hukuk devleti mantığı içerisinde bunun tespit edilerek gereğinin yapılacağını söyledi.
   </p>
   <p class="MsoNormal">
    Bir gün sonra da hem Cumhurbaşkanı  Gül hem de Başbakan Erdoğan ‘talihsiz’ diye nitelendirdikleri olayın bir hatadan kaynaklandığını açıklayarak herkes için üzüntü verici olduğunu ifade ettiler. Gereğinin yapılması için de konunun takipçisi olduklarını belirttiler. Yine Genelkurmay bir gün önceki açıklamasını tashih eder nitelikli bir başsağlığı mesajı yayımladı.
   </p>
   <p class="MsoNormal">
    Peki, terörle mücadelede başarılı adımların atıldığı bir süreçte nasıl oldu da Türkiye’nin elini zayıflatabilecek bu acı olay yaşandı? Çoğu uzmanın üzerinde durduğu konu Başbakan Erdoğan’ın da zikrettiği kaçakçıların sayısıyla ilgili. Normal şartlarda kaçakçılar üç ya da beşerli en fazla onarlı gruplar hâlinde hareket ediyor. 40-50 kişilik kalabalık gruplar ise Gediktepe ve Hantepe olaylarında olduğu gibi silah ve mühimmat taşıyan teröristler oluyor. Güvenlik güçleri bu yüzden yanılmış olabilir. Aslında bölgedeki karakolda görevli askerler kaçakçılarla terörist grupları ayırt edebilecek kabiliyete sahip. Hatta tereddüt yaşadıklarında karakol komutanı köy muhtarını arayıp ‘sınırı geçen köylü var mı?’ diye bilgi alıyordu. Ama Ortasu’daki 1. Jandarma Sınır Bölük Komutanlığı’nın konuşlu olduğu karakol onarım sebebiyle hizmet dışı. Dolayısıyla köylüleri tanıyan askerler başka karakollarda görevli. Hava harekâtına karar verenler de muhtardan bilgi almadı. Bu soru işaretleri doğuran bir durum. Terörle mücadelede risk alıp devletin yanında yer alan korucuların ‘dost ateşi’yle bu kadar büyük kayıp vermesi, söz konusu aşiretlerin tutumunu değiştirebilir. Daha önce defalarca korucu köylerine baskın düzenleyen PKK’nın, ölümleri sahiplenmesi gözden kaçmıyor.
   </p>
   <p class="MsoNormal">
    Olayın cereyan ediş şekliyle ilgili diğer iddiaya göre, PKK büyük bir eylem planladığı için güvenliği artırılan sınırdan toplu geçiş yapıp yapamayacağını test etmek istiyordu. Heron’ların bölgeyi gözetim altında tuttuğunu bilen PKK, kaçakçı kılığında ülkeye girmeyi planladı. Bunun için de kaçakçıların toplu olarak sınırdan geçmesini sağladı; yani yem olarak kullandı.
   </p>
   <p class="MsoNormal">
    Diğer iddia ise güvenlik birimleri içine hatalı değil, kasıtlı yanlış bilgi veren sızmaların olduğu yönünde. Söz konusu iddiaları yabana atmamak gerekiyor. Geçmişte benzer olaylar yaşandı. Mesela kısa süre önce Eyüp A. isimli yüzbaşının hedeflerin koordinatlarını Hava Kuvvetleri’ne 18 kez yanlış verdiği ve jetlerin boş dağları bombalamasına sebep olduğu ortaya çıkmıştı. Daha vahimi ise Jandarma içinde PKK lehine çalışan subayların olması. Bunun somut örneği ise 2007’de yaşandı. 10 Ekim’de Ankara’daki 388 XX X6 nolu sabit telefondan bir GSM numarasını arayan Hava Pilot Üsteğmen F.Ç. Heron’ların çok iyi tespit yaptığını, çok zayiat verdirdiğini söyledi. Heron’ların düşürülmesi ya da koordinatlarının değiştirilmesini isteyen subaya cevap veren Hava Pilot Yarbay S.S.Ç. bir çaresine bakacakları söyledi...
   </p>
   <p class="MsoNormal">
    Şimdi tüm Türkiye’yi infiale uğratan bu olayın sağlıklı bir şekilde çözülmesi gerekiyor. Sorumluların bulunup hesap sorulması ülkeyi bir nebze olsun rahatlatacak. 90’larda göğsünü gere gere sokak ortasında adam öldüren devletin mahcup tavrı bir şeylerin değişmeye başladığını gösteriyor. Soruşturma sağlıklı yürürse değişimin sahiciliği ve inandırıcılığı ortaya çıkacak.
   </p>
   <p class="MsoNormal">
    Cevap bekleyen sorular
   </p>
   <p class="MsoNormal">
    Bölgede kaçakçılık yapıldığı ve aynı yolu kullanıldığı yıllardır bilinmesine rağmen yoldan geçenlerin kimliği neden teyit edilmedi?  Uzun süredir Heron kullanan güvenlik birimleri elde edilen görüntüleri sağlıklı olarak değerlendirebilecek tecrübeye henüz sahip olamadı mı?  Sınırda hareketlilik tespit edilmesi ile harekâtın başlaması arasında 3 saatlik bir zaman var. Bu sürede nerelerde hangi sorgulamalar yapıldı?  Önceden PKK’lıların saldırı yapacağı istihbaratı alındıysa neden bölgedeki birliklere bilgi verilmedi? Verildiyse kaçakçı ile terörist niçin ayırt edilemedi?  Böylesine büyük bir operasyon tek kaynaktan gelen bilgi üzerine mi yapıldı? Başka kaynaklardan da bilgi alındıysa hepsi yanlış bilgi mi verdi?  Bahsedilen istihbaratın kaynağı nedir?  Olayın sağlıklı şekilde soruşturulması için hangi birimlere talimat verildi?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31439-173-sabotaj-gibi-hata-35-olu.html), [web.archive.org (arşiv bağlantısı)](http://web.archive.org/web/20120217093821/http://www.aksiyon.com.tr:80/aksiyon/haber-31439-173-sabotaj-gibi-hata-35-olu.html)
