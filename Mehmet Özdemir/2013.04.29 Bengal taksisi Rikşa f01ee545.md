# Bengal taksisi: Rikşa

*Mehmet Özdemir 2013.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bangladeş, sadece ‘Bengal kaplanı’ ile ünlü değil. Ülkenin ulaşım yükünü çeken ‘üç tekerli taksiler’ de en az kaplan kadar şöhreti hak ediyor. Ama ‘rikşa’ denen bu araçlara sahip olmak o kadar kolay değil!
  </font>
 </div>
 <div id="newsText">
  <font class="detail-text">
   <p>
    Bangladeş ve keşmekeş, iki kardeş kelime… Sıcak Güney Asya ülkesinin başkenti Dakka sokaklarında dolaşırken aklıma düşen ilk kelimeydi keşmekeş. Dolayısıyla ikisini kardeş ilan etmek zor olmadı! Mübalağa değil bu, havaalanından çıkıp şehre adım attığınızda kelimenin tam anlamıyla kargaşanın içinde buluyorsunuz kendinizi. Sebep, trafik! Ama nasıl? Şehrin işlek caddelerinde, otomobiller, otobüsler, CNG’ler ve rikşalar aynı yolda, aynı anda seyrediyor. Otomobil ve otobüs tamam da diğer ikisi ne? Rikşa, üç tekerli, yolcu taşıyan bisikletin adı. Genelde iki yolcu alıyor.
   </p>
   <p>
    Tabii, binenlerin mahiyetine ve kabiliyetine göre yolcu sayısı  artıyor; mesela çocuklar varsa  6’ya kadar çıkabiliyor. CNG’ler ise rikşaların kapalı ve gazla çalışan versiyonu, şoför haricinde iki veya üç kişi alma kapasitesine sahip. Kaportası el yapımı otobüslerin tıka basa dolu olduğunu, sığmayanların çatısına çıktığını vurgulamakta yarar var. Siz bunlara son modelinden 30 yaşına kadar otomobilleri ekleyin ve hepsini trafik lambaları olmayan, olsa bile çalışmayan bir caddeye koyun… Manzara karşısında onca şikayet ettiğiniz İstanbul trafiğine şükrediyorsunuz doğrusu.
   </p>
   <p>
    <img alt="" height="450" src="http://web.archive.org/web/20130708115713im_/http://medya.aksiyon.com.tr/aksiyon/2013/04/29/mehmet-bengal-taksi-3.jpg">
     Aslında tabloyu ‘keşmekeş’ olarak gören, sadece yabancılar. Bangladeşliler için sanki fizikteki kaos teorisi işliyor; düzensizlik içinde bir düzen var yani. O kadar karışıklığa rağmen, yavaş veya hızlı, üstelik kavga gürültü çıkmadan trafik bir şekilde akıyor. Uyarı niyetiyle çalınmasa korna sesi de duyulmayacak. Rikşacıların kıvraklığından mı, diğer şoförlerin sabrından mıdır bilinmez, herkes yolunu bulup seyrine devam ediyor.
    </img>
   </p>
   <p>
    Trafikteki araçlardan en ilginci ‘Bengal taksisi’ de denen rikşalar. Bir kere sayıları çok fazla, sadece Dakka’da 1,5 milyon olduğu söyleniyor. Kaydı tutulmadığından 3 milyona kadar çıkaranlar var. Taşıdığı yolcuları hesap ettiğinizde insanları ‘rikşanın üstündekiler ve diğerleri’ diye ayırsanız abes kaçmaz! Bu arada şehrin ve ülkenin nüfusunu da hatırlatalım. Sağlıklı sayım yapılmadığından olsa gerek Dakka için muhtelif rakamlar dolaşıyor; 15 ila 20 milyon. Ülke nüfusu içinse sayı 160’tan başlayıp 175 milyona kadar çıkıyor. Bangladeş’in yüzölçümünün Türkiye’nin beşte biri olduğunu söyleyelim, popülasyon yoğunluğunu siz düşünün.
    <p>
     Herhangi bir rikşa sürücüsüne baksanız, ülkenin sosyal ve ekonomik yapısı hakkında epey bilgi sahibi oluyorsunuz. Mesela 26 yaşındaki Muhammed Faruk İslam. (Yüzde 85’i Müslüman ülkede erkeklerin çoğu Muhammed ismini ön ad olarak kullanıyor.) 3 yıldır rikşacılık yapıyor. Araç kendisine ait değil, günlük 120 Taka’ya kiralıyor. İyi iş yaptığı günlerde ortalama 500 Taka kazanıyor. 120’sini çıkın, kalan 380 Taka ile 5 çocuğu ve eşine bakmaya çalışıyor.
    </p>
    <p>
     <img alt="" height="334" src="http://web.archive.org/web/20130708115713im_/http://medya.aksiyon.com.tr/aksiyon/2013/04/29/mehmet-bengal-taksi-2.jpg"/>
    </p>
    <p>
     Miktarın yüksek göründüğüne bakmayın; 80 Taka, 1 dolar ediyor. TL hesabı yaparsak; Faruk İslam her gün üst düzey performans göstermiş olsa ayda eline geçecek para 250 lira ki, bu her zaman mümkün olmuyor. Peki, bu parayla 5 çocuklu aile nasıl geçinir? Soru o kadar dramatik ki, inanın biz soramadık. Sadece evini merak ettik ve hazmı zor bir cevapla karşılaştık. İslam ailesi, genelde fakirlerin kaldığı teneke barakaların birinde yaşıyor ve ayda 3 bin 500 Taka kira ödüyor… “Bu kadar yoksul biri her ülkede bulunur” diyebilirsiniz. Mesele bir, iki değil, sadece Dakka sokaklarında iyimser tahminlerle 1,5 milyon ‘Faruk’ dolaşıyor. Ve bunlar işi olan insanlar. Çok daha fazlası işsiz veya dilencilik yapıyor. Zaten ülkede ‘orta direk’ denen kesim yok, ‘zenginler’ ile ‘fakirler, az fakirler ve çok fakirler’ var. Onların şansı da iklim şartları galiba. Kısa süre etkili olan soğuk günlerde hava sıcaklığı yine 20 dereceleri buluyor. Dolayısıyla sokakta, kaldırımda yaşamak, çıplak ya da yarı çıplak olmak problem teşkil etmiyor. Ama Türkiye dâhil birçok ülkenin tekstil üretim merkezlerinden birinin Bangladeş olması bu durumla tezat teşkil ediyor! Ülkede asgari ücret 50, memur maaşı 120 dolar seviyesinde. Polisler, 200-250 dolarla iyi alanlar arasında sayılıyor.
     <p>
      Faruk İslam’a geri dönelim, zira kendisi için başka sorularımız var. Mesela, madem şartlar bu kadar kötü, neden Dakka’da yaşamaya devam ediyor? Verdiği cevabı aktarırken filmi biraz geri saralım. 3 yıl öncesine kadar Khulna şehrine bağlı Olua köyünde 4 kardeşi ve ailesiyle yaşamaktadır Faruk. Evin geçimi, pirinç yetiştirerek sağlanmaktadır. Ne var ki, elde edilen gelir yetmemektedir. 19 yaşına geldiğinde evlenmeye karar verir, çünkü bu ülkede kız değil erkek tarafı başlık parası almaktadır. Faruk da 20 bin Taka başlık parası teklifini çevirmez. Bu para ekonomiyi biraz düzeltir ama peş peşe çocuklarının olması (evliliğinin yedinci yılında beşinci çocuğu doğar) açığı kapanmayacak boyutlara ulaştırır. Bu arada tuğla fabrikasında çalışmaya başlar. Lakin ağır işe rağmen aldığı ücret yaraya merhem olmaz. Artık geçim imkânsız hâle gelince şansını şehirde aramak ister. Faruk, kendini şehre atabilen az sayıdaki şanslılardan. Çünkü onun gibi milyonlarcası köylerde yaşamaya devam ediyor. Nüfusun yüzde 80’i tarımla uğraşıyor. Ülke tarımı pirinç, Hint keneviri, çay, şeker kamışı ve buğday üzerinden yürüyor. Ekili alanların yüzde 80’inde pirinç yetiştiriliyor. Arazi yapısı ve iklim şartları pirinç için son derece elverişli. Zaten Bangladeş’i daha çok muson yağmurları ve sonrasındaki sel taşkınlarından hatırlıyoruz.
     </p>
     <p>
      Dakka’da fazla alternatifi yoktur Faruk İslam’ın. Vasıfsız olduğu için ya inşaatta çalışacaktır ya da rikşa kiralayıp yolcu taşıyacaktır. O nispeten kolay olanı, rikşayı tercih eder. Her şeye rağmen hayatından memnun; şükrediyor. Bir de hayali var; rikşa sahibi olmak. Fakat bu şimdilik imkânsız, zira bir rikşanın fiyatı 300 dolardan başlıyor. İki çocuğunun okula gittiğini, gelecek yıllarda diğerlerinin de başlayacağını düşündüğünde rikşa Kaf dağının ardında kalıyor. Gerçi o parayı bulsa da alması kolay değil, çünkü rikşa karteli var. 100 rikşa alma gücünüz yoksa ticari amaçlı bir tanesini elde etmek çok güç.
      <p>
       Memnuniyet hâli Faruk’la sınırlı değil, ülkenin geneline bir güler yüz, mutluluk hâkim. Bangladeş için ‘mutluluğun parayla doğru orantılı olmadığını gösteren yer’ dense yeri. Rikşacılar ortak bir başka özelliğe daha sahip: atletik vücut. Her gün ortalama 20 km yolcu taşıdıkları için bu gayet normal. 15 saatleri ‘üç tekerli taksi’ üzerinde geçiyor. Bazısını görseniz rikşayla bütünleşmiş sanırsınız. Küçücük oturağın üzerinde beklerken bağdaş kuran da var, uykusunu çeken de! Yolcu ücretlerinden de haber verelim. Daha ‘konforlu’ olduğu için toplu taşıma otobüslerinden yüksek ve gittiğiniz mesafeye göre değişiyor. Ama şu kadarını söyleyelim; bazen rikşa ücreti ödemek için dilenciden para bozdurmak durumunda kalabilirsiniz!
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=455FFD9BF61A4F9B85EAD1EB760CB352?newsId=35428), [web.archive.org (arşiv bağlantısı)](http://web.archive.org/web/20130708115713/http://www.aksiyon.com.tr:80/aksiyon/newsDetail_getNewsById.action;jsessionid=455FFD9BF61A4F9B85EAD1EB760CB352?newsId=35428)
