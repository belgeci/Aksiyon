# “Smaç”ör Şehir

*Serkan Akcan 2001.11.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basketbol pek çok şehirde seviliyor belki ama hiç bir yerde  Bologna’daki kadar ilgi görmüyor. İstikrarsız bir grafik çizen  futbol kulübü de olan şehir, övünç kaynağı olarak iki ünlü  takımını gösteriyor. Kinder ve Teamsystem Bologno bir  taraftan kendilerini zirveye taşıyor diğer yandan Bologno’ya  yeni bir sıfat kazandırıyor; “Basketbolun başkenti”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524183454im_/http://www.aksiyon.com.tr/resim/361/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İtalya’nın Venedik ve Floransa’dan sonra en tarihi şehirlerinden birisi olan Bologna’nın sokaklarında, içinize kasvet veren sarı ile grinin etkisinden kurtulmayı başarırsanız basketbol topunun insanın içini kaynatan rengini hemen fark ediyorsunuz.
   <br>
    <br>
     İtalya’nın kuzeyine yakın bir bölgede kurulmuş olan Bologna, sanayinin, eğitimin, tarihin gözbebeği olarak 1930’lu yıllara kadar Çizme’ye hizmet vermiş. Üzerine Oscar ödüllü filmlerin senaryo edildiği mafya savaşlarının Çizme’yi kasıp kavurduğu 1932 yılında bir kaç ‘iyi kalpli mafya’ elemanı bir araya gelip ileride Avrupa’nın basketbol tarihine geçecek bir devrim yaparak, Fortitudo Bologna Basketbol Kulübü’nü kurmuşlar. 1901 yılında sporla tanışmış olan Fortitudo’nun basketbola merak salmasıyla birlikte, sokakta birbirlerine çekinmeden tamburalı tüfeklerden mermileri boşaltan mafyanın hesaplaşma alanı parkelere taşınmış.
     <br>
      <br/>
      İkinci kardeş geç kalmamış
      <br/>
      <br/>
      Milano ve Roma gibi, medeniyetlere beşiklik etmiş şehirlerin yanında adı bile geçmeyen Bologna değişik aktivitelere sahip çıkarak kendini ispat yoluna gitmiş. İkinci Dünya Savaşı’nın patlak vermeye hazırlandığı yıllarda ekonomik kriz sebebiyle yüzü asılan İtalyan halkı, barış döneminde de küçük bir tebessüme hasret kalmışken, bu kez Virtus Bologna Basketbol Kulübü dünyaya gelmiş. Spor hayatına 1871 yılında cimnastik ve futbol branşlarıyla adım atan Virtus’un basketbol takımını kurması, Fortitudo’yu harekete geçirmiş. 1966—67 sezonunda start alan İtalya Birinci Basketbol Ligi Serie A’da yıllarca ilgiyle izlenmiş iki takımın mücadelesi. Virtus ile Fortitudo bir şehrin iki kardeşi gibi davranmaya çok çaba sarfetmişler ama bu kardeşlik, aradaki rekabet sebebiyle neredeyse düşmanlığa kadar varır olmuş.
      <br/>
      <br/>
      Münih’te savaştılar
      <br/>
      <br/>
      İtalya Basketbol Ligi’nde Virtus ile Fortitudo Bologna’nın rekabeti son hızıyla sürdüğü için takımlar yatırımlarını birbirlerinin kadrolarına göre oluştururmuşlar. 1998 yılının mayısında Avrupa Ligi’nin Final—Four’una iki İtalyan takımı Kinder Virtus Bologna ile Teamsystem Fortitudo Bologna birlikte kalmışlardı. Euroleague’in kuralları gereği iki ülkenin takımı yarı finalde karşı karşıya gelmişti. Münih’teki randevunun bitimine az bir süre kala Virtus Bolognalı basketbolcularla Fortitudolular bir faul tartışması yüzünden birbirlerine girmiş ve çıkan büyük kavgada bir çok basketbolcu yaralanmıştı. Güçlükle tamamlanan maçı 62—57 kazanan taraf Kinder Bologna olmuştu. Oysa o sezon Teamsystem Bologna, ezeli rakibini ligde iki kez 74—72 ve 67—65’lik skorlarla mağlup etmeyi başarmıştı.
      <br/>
      <br/>
      Son 10 yıla Virtus
      <br/>
      <br/>
      (Kinder) damgası
      <br/>
      <br/>
      İtalya Ligi’nin iki devi 1990’lı yılların başında büyük bir atılım yaparak dev kadrolar oluşturmaya başladılar. Bunun için de sponsor arandı ve Virtus Avrupa’nın en önemli çikolata firmalarından Kinder’e sırtını dayadı. Virtus, 1990 yılında Avrupa’nın 2 numaralı kupası olan, Efes Pilsen’in de 1992—93 sezonunda finalinde mücadele ettiği Kulüpler Kupası’nı müzesine götürmeyi başardı. Bu başarının ardından yatırımlarını artırıp daha büyük bütçelerle yoluna devam eden Virtus Bologna, Fransız Milli Takımı’nın guardı Rigadeu, Yugoslav basketbolunun yıldızı Sasha Daniloviç gibi isimleri transfer etti. Virtus, Kinder ismiyle yer aldığı ilk sezonunda Münih’teki olaylı Final—Four’da kupayı kazanarak tarihinde ilk kez büyük kupayı müzesine götürmüş oldu. Kinder’in desteğindeki Bologna, geçtiğimiz sezon ULEB’in düzenlediği Euroleague’de İspanya’nın Tau Ceramica takımıyla final oynadı ve kupayı iki sezon aradan sonra ikinci kez elde etmeyi başardı. Basketbolu hem sahada hem de masada çok iyi planlayıp oynayan Kinder Virtus Bologna, sponsorluk konusunda da rakiplerine çok açık fark atmış durumda. Ana sponsor Kinder dışında, Champions, Volvo, Gatorade, Carispo, Tecnologies, Aeroporti di Bologna, Grigioperla, Aprimatic gibi dev markalar da Virtus’a sponsorluk yapıyor. Kinder Bologna maçlarını 1993 yılında yapımı bitip hizmete giren 8 bin kişilik Palamalaguti salonunda oynuyor ve sahasında da kolay kolay yenilmiyor.
      <br/>
      <br/>
      Serie A’da da Kinder
      <br/>
      <br/>
      1966—67 sezonunda start alan İtalya Basketbol Ligi Serie A’da Virtus Bologna’nın ezeli rakibi Fortitudo Bologna’ya karşı bariz bir üstünlüğü var. Serie A’da bugüne kadar oynadığı 35 sezonda 15 kez lig şampiyonluğuna ulaşan Virtus Bologna, tam 7 kez de İtalya Kupası’nı kazanarak ulaşılması güç bir başarıya imza atmış. Geçtiğimiz sezon Avrupa Ligi şampiyonu olduktan sonra ligde de 29 galibiyet 5 mağlubiyetlik bir performansla mutlu sona ulaşmış.
      <br/>
      <br/>
      Teamsystem’i Efes’le tanıdık
      <br/>
      <br/>
      Türk basketbolseverler, 1995—96 sezonunda ülkemizi Koraç Kupası’nda temsil eden Efes Pilsen’in yarı finaldeki rakibi olunca Teamsystem’i iyice tanıdılar. İlk maçı İstanbul’da 102—78 kazanan Naumoski ve arkadaşları, Bologna’daki rövanşta canlarını zor kurtarmışlardı. Djordjeviç’li Teamsystem, Bologna’da Efes’e karşı 24 sayılık farkı ikinci devrenin ortalarında yakalamış, ancak temsilcimiz maçı 97—91 mağlup bitirmeyi başarmış ve finalist olmuştu.
      <br/>
      <br/>
      Fortitudo rakibinin gölgesinde
      <br/>
      <br/>
      1932 yılında basketbolla tanışan Fortitudo Bologna, ezeli rakibine oranla hep geri planda kalmış. 1966—67 sezonunda oynanmaya başlanan İtalya Basketbol Ligi Serie A’da kaydadeğer bir başarı elde edemeyen Fortitudo, 1998—99 sezonunda ligin normal süresini ilk sırada bitirmeyi başarmış ama şampiyonluk sevincini yaşayamamıştı. Bologna takımının tarihindeki en önemli başarılarından bir tanesi 1997—98 sezonunda kazandığı Coppa İtalia oldu. Avrupa’da elde ettiği en iyi derecesi 1997—98 sezonunda Münih’te oynadığı Final—Four olurken, 1976—77 sezonundaki Koraç Kupası finali de tarihindeki önemli başarılarından birisi olmuş.1996—97, 1998—99 ve 1999—2000 sezonlarında Avrupa Ligi’nde çeyrek finale yükselmeyi başardı. İtalya’da oldukça sevilen basketbolun reklam yönünü en iyi kullanan takımların başında gelen Fortitudo Bologna’nın bu sezonki sponsoru ise Skipper olacak. Geçtiğimiz yıllarda İsviçre kökenli Winninghton Grubu’nun desteğini alan ve PAF Bologna ismiyle boy gösteren Siyah—Beyazlı takım son 10 yılda Aprimatic (1990—91), Mangiaebevi (1991—93), Filodoro (1993—95), Teamsystem (1995—99) ve PAF (1999—2001) gibi önemli markaların isimlerini taşıdı.
      <br/>
      <br/>
      Bologna derbileri Virtus’un
      <br/>
      <br/>
      İtalya Basketbol Ligi’nin iki büyük kulübünün aralarındaki rekabette en çok gülen taraf Virtus Bologna olmuş. 35 yıllık Serie A tarihinde 87 kez karşı karşıya gelen Bologna takımlarının mücadelesinde 50 kez Virtus, 37 defa da Fortitudo galibiyetle sahadan ayrılmış. Kinder, 1993 yılında taşındığı Palamalaguti salonunda rakibine oranla daha başarılı bir grafik çizmiş ve Fortitudo ile kendi evinde oynadığı 40 maçta 23 galibiyet elde etmişti. Fortitudo ise, ilk kez 1966 yılında Splugen Brau Gorizia ile oynadığı maçla açılışını yaptığı 6 bin kişilik Paladozza’da Virtus’a karşı oynadığı 37 maçta sadece 15 galibiyet elde edebildi. Euroleague’de ise 5 kez karşı karşıya gelen Bologna takımlarının randevusunda gülen taraf yine Kinder Virtus olmuş. Virtus bu maçların 3’ünü kazanırken, Fortitudo’ya iki kez şans vermiş. Virtus, İtalya Kupası’nda da Fortitudo’ya üstünlük sağlamış ve 10 derbinin 7’sini kazanma başarısını göstermiş.
      <br/>
      <br/>
      Kinder her cephede favori
      <br/>
      <br/>
      Geçtiğimiz sezon Euroleague şampiyonluğunu kazandıktan sonra kadrosunu dağıtmayan Kinder Virtus Bologna, bu sezon hem İtalya Ligi Serie A hem de Avrupa Ligi’nin favorisi olarak gösteriliyor. Yeni sponsoruyla isim değiştiren Skipper Fortitudo Bologna ise Kinder’in gölgesinde kalıyor. Sezon başında Londralı İtalyan guard Carlton Myers’ı gözden çıkartarak çok radikal bir karar veren Fortitudolular, Kinder’i durdurabilmek için eski Efesli Zoran Saviç ile eski F.Bahçeli Marko Miliç’e yatırım yaptılar. Sosyalizm rüzgarının Avrupa’yı sardığı dönemlerde 1 Mayıs gösterilerinin adresi olan, aynı zamanda İtalya’nın en köklü üniversitelerine de ev sahipliği yapan Bologna, basketbol ile sesini uzun yıllar daha duyuracağa benziyor.
      <br/>
      <br/>
      e—mail: serkanakcan@hotmail.com
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12399), [web.archive.org (arşiv bağlantısı)](http://web.archive.org/web/20060524183454/http://www.aksiyon.com.tr:80/detay.php?id=12399)
