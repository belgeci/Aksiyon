# NBA artık rüya değil

*Serkan Akcan 2003.07.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Küreselleşen dünyaya ayak uyduran NBA'e kolayca giden Asyalı, Afrikalı, Güney Amerikalı ve Avrupalı basketbolcular, ister istemez rüya ligin yeni pazarlar açmasına yardımcı oluyorlar. Coca Cola ve McDonald"s gibi markalarla dünyada tekel oluşturan ABD böylece basketbolda da hegemonya kurmayı başarıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524183402im_/http://www.aksiyon.com.tr/resim/448/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Coca Cola ve McDonald"s gibi dev şirketleriyle dünyada tekel oluşturan ABD"liler şimdi de basketboldaki hegemonyalarını genişletmek için kolları sıvadılar. 1990"lı yılların başında bir Avrupalı"nın oynaması neredeyse imkansız olan ABD Profesyonel Basketbol Ligi"nde (NBA) artık Gürcistan"dan Polonya"ya, Çin"den Nijerya"ya kadar hemen hemen her milletten oyuncu görmek mümkün. Bu sene draft (oyuncu seçme) edilen 58 oyuncudan 21 tanesinin yabancı ve bunların da 17 tanesinin Avrupalı olması artık NBA"in kapılarını iyice dış dünyaya açtığının en güzel örneği.
   <br>
    <br>
     Bizdeki futbol tutkusunu ikiye katlayacak derecede basketbola ilgi duyan ABD halkına en iyiyi sunabilmek için her yıl kılı kırk yaran NBA yönetimi, 2000 yılından bu tarafa kapılarını dış dünyaya ardına kadar açarak yeni kıta dışından yetenekli gençleri bünyesine çekmeye başladı. Tabii birazcık yeteneği olan ve iyi bir menajere sahip basketbolcular da NBA"in sunduğu ultra profesyonel şartlara gözü kapalı evet dediler.
     <br>
      <br/>
      Halbuki çok değil, bundan 15 sene evveline kadar Amerikalılar, bırakın Avrupalılar"ı kendi milletinden olan beyazları bile basketbol oynama özürlü ilan edip, "Beyazlar asla beceremez" diye filmler çekmişlerdi. Bu yüzdendir ki Avrupa"nın gelmiş geçmiş en iyi basketbolcusu olarak kabul edilen Yugoslavlar"ın altın çocuğu Drazen Petroviç bile NBA"in kapılarını açmak için gittiği yaz kamplarında kendisini beğendirmek için ter dökmüştü. Litvanyalılar"ın yaşayan efsanesi Sabonis için de durum çok farklı değildi. 1986 yılında Portland tarafından 14. sıradan seçilen Sabonis, dev cüssesi ve 2.21"lik boyuyla süre almaya başladığında ABD"liler çok şaşırmışlardı.
      <br/>
      <br/>
      Türkiye"den bir basketbolcunun NBA"e gitmesi ise tam bir hayaldi, ta ki basketbolumuzun hırçın çocuğu Mirsad Türkcan 1998"de drafte girene kadar. Efes Pilsen"de oynadığı basketbolla Avrupa"nın en iyi power forveti olarak gösterilen Mirsad"ı Houston Rockets ilk turun 18. sırasından seçtiğinde ne Mirsad ne de Türk basketbolseverler kulaklarına inanıyorlardı. Mirsad"ın açtığı kapıdan Hidayet Türkoğlu girdiğinde ise Türkiye"de NBA"e ve basketbola bakış açısı değişmişti. Türkoğlu"nun oynadığı maçlarda Türkiye gece yarılarında ekran başına kilitleniyor ve NBA"le ilgili tüm haberleri en ufak detayına kadar takip ediyorlardı. Sonra Mehmet Okur sayfası açıldı. Detroit Pistons, tarihinde ilk kez draft hakkını bir yabancıdan yana kullanmış ve Efes Pilsen"den Mehmet"i kadrosuna katmıştı. Artık Türkiye sadece Hido için değil, Okur için de aynı ilgiyi göstermeye başladı. Bu üç basketbolcu koca bir ülkenin NBA"e olan ilgisini doruklara çıkarmaya yetti.
      <br/>
      <br/>
      NBA yönetimi dünyada basketbola ve rüya ligine olan ilgiyi farkettiğinde 90"lı yılların sonuna gelinmişti. Dünyanın küreselleşmesi için yıllardır dev şirketleriyle savaş veren ABD için bir kapı daha açılmıştı. O da basketbol. Çünkü basketbolun en iyi oynandığı yer olan NBA onlar için pazarlanması en kolay ürünlerden bir tanesiydi. Öncelikle Avrupa"dan işe başlamak ABD"lilere çok cazip geldi. Zira, NBA"e en yakın basketbol Avrupa"da oynanıyor ve en iyi savunmacılar hep oradan çıkıyordu. Bunun için basketbolda Avrupa"nın en iyisi olan Yugoslavlar"la işe başladılar. Ekonomisi çökmüş ve yıllardır siyasi krizlerle boğuşan Yugo"ları ABD"ye getirmek çok daha kolay oldu. Ardından ise diğerleri geldi.
      <br/>
      <br/>
      1980"li yıllarda sahada Larry Bird dışında beyaz görmeye alışık olmayan ABD"liler, 2000"li yıllara gelindiğinde artık beyazların da bu işi becerebileceklerini farketmişlerdi. Peki mademki beyazlar daha doğrusu Amerika kıtası dışındaki yabancılar bu kadar iyiydiler de neden NBA"in kapısından geçmek için bunca yıl beklemek zorunda kaldılar? Cevabı gayet basit; kendisine yeni pazar ve kaynak arayan NBA.
      <br/>
      <br/>
      Dışa açılma politikasını üç yıldır kusursuz uygulayan NBA pazarlamacıları Uzakdoğu"da bakir kalan Çin"i keşfettiklerinde takvimler 2001"i gösteriyordu. Yetenekleri sınırlı olan Van Zhi Zhi ve Moğol asıllı Menk Bateer sayesinde Çin"in ABD"ye bakış açısı değişti. 2002"de ise NBA"de bir ilk gerçekleşti ve Çin"in Shangai Sharks takımında inanılmaz bir performans gösteren 2,26 boyundaki Yao Ming, Houston Rockets tarafından ilk sırada draft edildi. Ming"in ABD"ye gidişi, Çin"de bir devlet meselesi haline gelmişti. Çin yönetimi, Yao Ming"i tıpkı bir saray veya bir köprü gibi "hazinenin malı" ilan etmişti, yani kamulaştırmıştı. Ming"in Houston formasıyla çıktığı ilk maçta Çin"de tam bir rayting patlaması oldu. 400 milyona yakın insan televizyonun başına geçip Ming"in maçını izledi. Bu bir dünya rekoruydu. İlk kez bu kadar insan oturup televizyonda aynı kanalı izliyordu. Sonra da Çin"de Houston Rockets"a olan ilgi kendini göstermeye başladı. Rockets"ın forma satışları patlamıştı, artık Pekin sokaklarında her 10 kişiden 3 veya 4"ünde Ming forması vardı. NBA de Ming"i öyle bir pazarlıyordu ki, dev firmalar Ming"le Çin pazarına girmek için astronomik tekliflerle kendi ürünlerinde dev Çinlinin fotoğraflarını kullanmak istiyordu. Yao Ming ise çaylak sezonu olmasına rağmen All Star takımına seçilerek sahadaki en büyük rakibi olan Shaq O"Neal"i çileden çıkartıyordu. Zira Shaq, daha draftlerden sonra, "Çinli benim dirseklerimle tanışmadan iyi basketbolcu olamaz" demişti.
      <br/>
      <br/>
      Yeni kıta dışındaki bu ilgiyi fark eden diğer NBA takımları da Houston gibi harekete geçmekte geç kalmadı. Kadrosunda bir çok yabancıyı barındıran Sacramento Kings, sezon öncesinde Houston Rockets ile Çin"de maç yapmanın planlarını yapmaya başladı bile. Bu senenin şampiyonu San Antonio Spurs ise Fransa"da yapacağı maçlarla Fransızlar"ın ilgisini kendine yönlendirmeyi hedefliyor. Memphis Grizzliers ise İspanyolların altın çocuğu Pau Gasol"un raytingini kullanarak sezon öncesi hazırlık dönemini İspanya"da geçirmenin hesaplarını yapıyor.
      <br/>
      <br/>
      NBA kapılarının bu kadar kolay aşılır olması, hem sahadaki basketbol kalitesini hem de Avrupa ve diğer liglerdeki takımların gücünü hatırı sayılır şekilde düşürüyor. Geçtiğimiz sezon Avrupa Ligi"nde (Euroleague) final oynayan ve İtalya Ligi"nde şampiyonluk ipini göğüsleyen Kinder Virtus Bologna bunların en güzel örneği. Kadrosundan Yugoslav guard Marko Jariç"i LA Clippers"a, Fransız guard Rigadeu"yu Dallas Mavericks"e ve Arjantinli skorer guard Emanuel Ginobili"yi de San Antonio Spurs"a kaptıran Kinder, bunlara paralel olarak en büyük sponsoru Kinder"i kaybedince büyük bir maddi krizin içine düştü. Virtus ismiyle sahaya çıkan Bologna takımı İtalya Ligi"nde küme düşmekten son anda kurtulurken, Eurolig"de de averaj takımı haline geldi.
      <br/>
      <br/>
      Milli takımlar düzeyinde Dünya ve Avrupa şampiyonluklarına ambargo koyan Yugoslavya"nın durumu da pek farklı değil. Zira milli takımı dünyanın en iyisi olan Yugoslavların kendi ülkelerindeki basketbol kalitesi ve bunun paralelinde Avrupa Kupaları"ndaki başarısızlıkları da ancak NBA"in sömürgesinin eseri olarak açıklanabilir. Yugoslavya"daki kulüplerle işbirliği içinde olan NBA"deki bazı takımlar istatistikçilerini de zaman zaman bu ülkeye göndererek biraz yeteneği olan gençleri toplamak için uğraş veriyorlar. Bu yüzden de Yugoslavların NBA"e geçişleri daha hızlı ve kolay oluyor. Zaten geçen yıl dünya şampiyonu olan Yugoslav Milli Takımı"ndaki oyunculardan sadece Cabarkapa (Buducnost), Igor Rakocevic (Buducnost) ve Milos Vujanic (Partizan) kendi liglerinde oynuyorlardı.
      <br/>
      <br/>
      Nitekim bu sene de, henüz Yugoslav Milli Takımı"nda oynayamayan 18 yaşındaki Darko Milicic de Detroit Pistons tarafından 2. sıra gibi inanılmaz yüksek bir yerden seçildi.
      <br/>
      <br/>
      Kendi liglerinde oynarken adını sanını duymadığımız bir çok oyuncu da şu anda NBA takımlarında oynuyor veya oynayacak. Bunların en güzel örneği ise Alman Dirk Nowitzki. Alman 2. Ligi takımlarından Wurzburg"da oynarken, menajerinin pazarlamasıyla Dallas tarafından seçilen ve NBA"e adım atan Nowitzki şu anda rüya ligin en iyi oyuncularından birisi olarak gösteriliyor. Geçen sene Benetton Treviso"da oynarken koca sezon boyunca sadece 2-3 dakika ortalama ile oynayan Gürcü asıllı Thkhisvili"nin Denver tarafından 5. sıradan seçilmesinin verdiği şaşkınlık hâlâ basketbolseverlerin yüzünden gitmedi. Yine Slovenya"nın Union Olimpia takımında oynarken sıradan bir oyuncu olmaktan öteye gidemeyen Jiri Welch"in de Philedelphia tarafından 15. sıradan seçilmesi hayretle karşılanmıştı. Bu sene Ülkerspor"da çok az forma şansı bulan Gürcü asıllı Zaur Paculia da Orlando tarafından 2. tur 42. sıradan seçildi.
      <br/>
      <br/>
      1998 yılından bu tarafa sürekli olarak ligdeki yabancı sayısını artıran NBA"de bu sene draft edilen (seçilen) 58 oyuncudan tam 21 tanesi yabancı ve bunların da 17 tanesi Avrupalı. Önümüzdeki sezon için bu kadar çok yetenek NBA"in yolunu tutmuşken bakalım Avrupa basketbolu yeterli ilgiyi çekecek mi?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2764), [web.archive.org (arşiv bağlantısı)](http://web.archive.org/web/20060524183402/http://www.aksiyon.com.tr:80/detay.php?id=2764)
