# Dev adamlar aynı potada eridi

*Serkan Akcan 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa ikincisi olduktan sonra katıldığı şampiyonalarda bekleneni elde edemeyen basketbolcularımız Japonya’da tarih yazdı. Başarıda ‘biz’ olgusunun ön plana çıkması önemli rol oynadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141939im_/http://www.aksiyon.com.tr/resim/613/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   SAİTAMA - Türkiye’de düzenlenen Avrupa Basketbol Şampiyonası’nda A Millî Takımımız sonradan bakıra dönen altın jenerasyonuyla gümüş madalya kazanınca ortaya çıkmıştı 12 Dev Adam efsanesi. Salonda fırtına gibi esen dev adamlar basketbola hatırı sayılır bir ivme kazandırmıştı halk ve medya nazarında. Akabinde de yükselen beklentiler. Bu beklentilerin yerini hayal kırıklığına bırakması ise çok sürmedi. 2001’de takım gibi takım olan “Dev Adamlar”, aradan geçen bir yılda adeta tanınmaz hale geldi. En önemli vasfı olan takım olma ruhunu kaybeden  basketbol millî takımı aldığı başarısız sonuçların yanısıra ortaya koyduğu oyun ile de herkesi şoke etti. Bu durumu takımdaki NBA virüsüne yoranlar olduğu gibi İbrahim Kutluay’ın liderlik rolüne soyunmasına bağlayanlar da oldu. İbrahim’in haklı olduğu yerler de yok değildi. 2002 yılındaki Dünya Basketbol Şampiyonası öncesinde Ankara’da İspanya ile oynanan çeyrek final baraj maçında İspanya’ya karşı 20 top kullanarak 35 sayı  kaydeden İbrahim, İndianapolis’teki şampiyonada sadece 2 top göndermişti çembere. Birçok otoriteye göre bu durum takım içindeki gruplaşmanın matematiksel sağlamasıydı. Şampiyona sonrasında isyan bayrağını açan Kutluay “Hidayet liderliğe soyunduğu için başarısız olduk.” demecini verince herkesin iyi bildiği ancak dillendirmediği bu kavga açıkça  günyüzüne çıktı. Artık tüm ülke millî takım içindeki huzursuzluğu konuşuyor ve soruna çözüm olacak fikirleri tartışıyordu. Hidayet’in Türkiye Basketbol Federasyonu Başkanı Turgay Demirel’i primler  nedeniyle eleştirmesi olaylara tuz biber oldu. Bu oyuncunun samimi arkadaşları Kerem Tunçeri ve Hüseyin Beşok’un da tartışmalara katılması sorunları iyice içinden çıkılmaz hale getirdi.
   <br>
    <br>
     DAĞILMA SÜRECİ İNDİANAPOLİS’TE BAŞLADI
     <br/>
     <br/>
     Takım içinde bu kadar kargaşa varken, yaşanan hezimeti “ilk kez katıldığımız Dünya Şampiyonası” diyerek hoş görenlerin ne kadar yanıldıkları 2003 yılında İsveç’te düzenlenen Avrupa Şampiyonası’nda ortaya çıktı. 2. turda evin yolunu tutan dev adamlar ortaya koydukları basektbol ile saç baş yolduruyordu. Bu çöküş 2004 Atina Olimpiyat Oyunları’nın da elden kaçtığının habercisiydi.
     <br/>
     <br/>
     Hidayet, Mehmet Okur, İbrahim Kutluay ve Mirsad Türkcan gibi ünü dünyayı sarmış dev oyunculardan kurulu olsa da 12 Dev Adam artık kâğıttan yapılmış büyük bir kaplandan farksızdı. Her turnuvaya favorilerden biri olarak gidip olmadık rakipler karşısında sahadan boynu bükük ayrılan “devler” için tehlike çanları çalıyordu.
     <br/>
     <br/>
     2005’teki Avrupa Basketbol Şampiyonası’nda yaşanan kavgalar antrenör Bogdan Tanjeviç’i radikal önlemler almaya itti. Avrupa’nın sayılı coach’larından birisi olan Boşnak asıllı çalıştırıcı yıllar önce İtalyanlara yaptığını bu kez Türkiye’de tekrarlayacaktı. Tamamen dibe vuran Türk Millî Takımının kurtuluşu için tarihî bir karar aldı. Gelecek vaat eden genç oyunculara hazırlık maçlarında uzun süreler vererek millî formaya ısındıran kurt hoca böylece geleceğin millî takımını oluşturmaya başladı.
     <br/>
     <br/>
     Sırbistan’daki Avrupa Şampiyonası’nda ilk beşe giremediği için Dünya Şampiyonası biletini kaçıran “12 Dev Adamla ilgili tartışmalar sürerken gelen bir haber  herkeste büyük bir heyecan uyandırdı. Basketbol Federasyonu Başkanı Turgay Demirel  FIBA’daki bağlantılarını kullanarak kaçan fırsatı yeniden kazandırdı ve millîler Aralık ayında FIBA’nın özel kontenjanıyla (Wild Card) 15. Dünya Basketbol Şampiyonası’na davet edildi. Ancak son beş senede yaşanan hüsranların  da tesiriyle kamuoyu bu habere pek  de sevinemedi.
     <br/>
     <br/>
     TANJEVİÇ’TEN NBA’LİLERE ALTIN MAKAS
     <br/>
     <br/>
     Dünyanın en saygın ligi olan NBA’de ter döken Hidayet ve Mehmet Okur’un sakatlıklarını bahane ederek kampa geç katılma taleplerinin Tanyeviç tarafından reddedilmesi ümitlerin daha da  sönmesine neden oldu. Şampiyonaya İbrahim Kutluay’ın liderliğinde genç bir kadroyla katılan millî takımdan kimse büyük bir başarı beklemiyordu. Kadrodaki yıldız oyuncuların azlığı 12 Dev Adam’ı uluslararası basketbol otoriteleri nezdinde de favori olmaktan çıkarıyor ve Türkiye turnuvaya gruptan çıkması bile mucize bir takım olarak başlıyordu.
     <br/>
     <br/>
     İlk sınavını bugüne kadar hiçbir resmî maçta yenemediği Litvanya karşısında veren devler bu karşılaşmadan galibiyetle ayrılınca başta Türk kamuoyu olmak üzere herkes büyük bir şaşkınlık yaşadı.
     <br/>
     <br/>
     Hamamatsu’da öyle bir 40 dakika oynuyordu ki yeni “Dev Adamlar” sadece Türkiye’nin değil dünyanın dikkatini çekiyorlardı maç sonunda. Evet, NBA yıldızlarımız yoktu belki kadroda ama yerlerine oynayan gencecik çocuklar fırtına gibi esiyordu Japonya’da. Bu savaş belki de NBA’liler yoksa biz varız demenin farklı bir yoluydu. Turnuva kadrosuna girip girmeyeceği bile belli olmayan Fatih Solak ilk beşte başlıyordu maçlara. Formasını giyen herkes her topa ölümüne atlıyor, herkes arkadaşının açığını kapatmak için canını dişine takıyordu. Hele de Kaptan İbrahim Kutluay. 32 yaşın vermiş olduğu olgunlukla sahada ayak basmadık parke bırakmıyordu adeta. Her topa koşuyor, arkadaşlarına da toz kondurmuyordu kaptan. Artık çekişmelerin odağından sıyrılıp takımının kaptanı olmuştu çünkü. Bu kararlılık her maçta tekrarlandı. Bunun neticesinde yine daha önce hiç bileğini bükemediğimiz Avustralya ve Brezilya’yı yenmeyi başardık.  Grup liderliği için oynadığımız Yunanistan maçını küçük hatalarla  kaybeden  ve grubunu 2. sırada tamamlayarak çeyrek finalin yolunu tutan A Millîler artık turnuvanın en çekinilen takımıdır. Kimsenin gruptan çıkmasına ihtimal vermediği Türkiye çeyrek finalin kapısındadır. NEFES KESEN ÇEYREK FİNAL
     <br/>
     <br/>
     Çeyrek finalde kadrosunda 4 NBA oyuncusu bulunduran hücum takımı Slovenya ile eşleşen millîlerin bu maçı da kazanmaları  oldukça zor görünmektedir. Skor yükünü üstlenen İbrahim ve Ersan’ın sakatlıklarının ciddi olması herkesi kara kara düşündürüyordu. Ersan oynayamadı ama İbrahim sakat bileğiyle tam 28 dakika sahada kalarak arkadaşlarını yalnız bırakmadı. Maç  sürekli gelip gidiyor, oyun içinde bir Slovenya bir Türkiye öne geçiyordu. Son iki dakikaya girildiğinde Slovenler 5 sayıyla öne fırlayıp maçı koparırken  o zamana kadar Türkiye’nin adını bile duymadığı genç bir oyuncu  Engin Atsür  devreye giriyor ve maçın kaderini değiştiriyordu. Son iki dakikaya tam 5 üçlük sığdıran “Dev Adamlar” bu maçı da kazanarak dünyanın en iyi 8 takımının arasına giriyordu.
     <br/>
     <br/>
     GİZLİ KAPTAN HARUN ERDENAY
     <br/>
     <br/>
     Hepsinden önemlisi artık 12 Dev Adam ruhu kazanılmıştı. Tüm oyuncular yemin etmişti savaşmaya. Ama her şeyden önce takım olmaya. Herkes birlikte yemek yiyor, birlikte geziyor ve birbirlerinin açıklarını kapatmak için sahada canları pahasına savaşıyordu.
     <br/>
     <br/>
     Takımın beyni Tanjeviç olsa da kaptan İbrahim Kutluay’ın arkadaşlarının üzerindeki ağırlığı hissediliyordu. Japonya’da diğer takımların oyuncuları geceleri özgürce dışarı çıkıp bar bar gezerken, Kutluay ve arkadaşları sadece gündüzleri o da sayılı zaman dilimi içerisinde dışarı çıkıyordu. Halbuki çok değil, daha 4 yıl önce İndianapolis’te bizim takımın oyuncularını sokaktan toplayamıyordu Millî Takım yöneticileri.
     <br/>
     <br/>
     Bu havanın yakalanmasında Kaptan İbrahim kadar, iki ay önce menajerlik görevine getirilen Harun Erdenay’ın da katkısı büyüktü. Herkese ağabeylik yapan Erdenay’ın takıma kattığı pozitif enerji mayanın tutmasını sağlıyordu belki de. Çiçeği burnunda menajerin tüm oyuncularla kardeşiymiş gibi ilgilenmesi herkesin dikkatini çekiyordu. Hatta yanında cüzdan olmayan oyuncuların cebine tek tek para bile koyduğu oluyordu.
     <br/>
     <br/>
     Millî Takım’ın kenetlenmesinin tarifini, “Birbirimize inanıyoruz ve birimiz hepimiz için felsefesiyle hareket ediyoruz.” şeklinde dile getiren Erdenay’a göre iyi niyetin bir yansıması kazanılan başarı. “Çocuklar öyle savaşıyor ki, her maçtan sonra hastaneye kaldırılacak hale geliyorlar. Slovenya maçından sonra 12 oyuncumuzun tamamı sakatlandı. Ersan ve İbrahim ayaklarını çekemiyorlar ama yine de sahaya çıkmaktan bahsediyorlar. Böyle olduğu için de tüm Türkiye onları ayakta alkışlıyor.” diyerek özetliyor takımın geldiği noktayı Harun.
     <br/>
     <br/>
     A Millî Basketbol Takımımız, çeyrek finalde dünyanın en iyi takımı olarak kabul edilen Arjantin’le karşılaştı. Sakatların çokluğu ve rakibin hücum silahlarının gününde olması maçı kaybetmemize neden oldu. Buna rağmen ortaya koyduğu mücadele ile alkışları toplayan millî takımın bu yeni karakterini en iyi sergilediği karşılaşma ise ikinci Litvanya maçı oldu.
     <br/>
     <br/>
     Son üç dakikasına 12 sayı geride girdiği karşılaşmayı uzatmaya taşımayı başaran cesur yürekler uzatma dakikalarında ortaya koyduğu oyun ile dünyanın en iyi altı takımı arasına girdi.
     <br/>
     <br/>
     Elde edilen bu büyük başarı herkesi mutlu ederken, teknik heyetten genç oyunculara kadar herkes dünya devleriyle aradaki makasın kapandığı görüşünde birleşiyor. Brezilya, Litvanya, Avustralya ve Slovenya gibi güçlü ekipleri deviren 12 Dev Adam’ın kürsüye çıkması için önünde koca bir dört yıl var.
     <br/>
     <br/>
     <br/>
     <br/>
     TAKIM KADROSU
     <br/>
     <br/>
     Cenk AKYOL Boy: 1.95 Yaş:19 Efes Ermal KURTOĞLU Boy: 2.06  Yaş: 26  Efes
     <br/>
     Engin ATSÜR Boy: 1.92 Yaş: 22  North Carolina State (NCAA)
     <br/>
     Ender ARSLAN Boy: 1.88  Yaş: 23 Efes
     <br/>
     Ersan İLYASOVA Boy: 2.08 Yaş: 19  Milwaukee Bucks (NBA)
     <br/>
     Serkan ERDOĞAN Boy: 1.94 Yaş: 28  Tau Ceramica (İspanya)
     <br/>
     İbrahim KUTLUAY Boy: 1.98 Yaş: 32  Fenerbahçe Ülker
     <br/>
     Fatih SOLAK Boy: 2.14 Yaş: 26  G.Saray
     <br/>
     Kerem GÖNLÜM Boy: 2.11  Yaş: 21 Efes
     <br/>
     Semih ERDEN Boy: 2.11 Yaş: 20  Fenerbahçe Ülker
     <br/>
     Kaya PEKER Boy: 2.07 Yaş: 26 Efes
     <br/>
     Hakan DEMİREL Boy: 1.90 Yaş:20  Fenerbahçe Ülker
     <br/>
     <br/>
     <br/>
     HEDEFİMİZ ARJANTİN OLABİLMEK
     <br/>
     <br/>
     Millî takımın başarısında en büyük paya sahip koç Tanjeviç tüm oyuncularıyla gurur duyuyor. Sakatlıklar sebebiyle kimsenin gerçek performansını ortaya koyamadığını kaydeden deneyimli çalıştırıcı, “Ama kaptandan en genç oyuncusuna kadar herkes formasını sonuna kadar ıslatıyor. Ben bu çocuklarla gurur duyuyorum.” diyor. Takımın hâlâ eksikleri bulunduğunu ve bunları çözebilmek için zamana ihtiyaç olduğunu söyleyen Tanjeviç’in hedefi ise Arjantin gibi bir ekip oluşturabilmek. “Takımımı ileride Arjantin gibi görmek istiyorum.” diyen Boşnak  çalıştırıcı savunma kadar hücumu da mükemmel olan bir millî takım kurmaya çalıştıklarını ifade ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25179), [web.archive.org (arşiv bağlantısı)](http://web.archive.org/web/20070623141939/http://www.aksiyon.com.tr:80/detay.php?id=25179)
