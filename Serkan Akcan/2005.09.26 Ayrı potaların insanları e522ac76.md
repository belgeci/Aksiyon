# Ayrı potaların insanları

*Serkan Akcan 2005.09.26*

<div bgcolor="#FFFEF6">
 <font>
  <img border="0" height="1" src="/web/20051225085202im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225085202im_/http://www.aksiyon.com.tr/resim/564/70.jpg" vspace="5"/>
  </p>
 </font>
 <font class="content">
  "En huzurlu geldiğimiz turnuva bu" diyorlardı. Ama sonuç felaket olunca hepsi eteklerindeki taşları dökmeye başladı. Meğer bize yalan söylemişlerdi. Birbirleriyle olan problemleri sebebiyle Türkiye bir şampiyonaya daha havlu attı. Peki suçlu kim?
 </font>
 <p>
  <font class="content">
   Türk sporu, 2000 yılından sonra futboldan voleybola, basketboldan haltere kadar birçok branşta gözle görülür bir çıkışa geçmişti. Tesis yatırımlarının meyveleri sahada da toplanmaya başlayınca gelecek için hayaller kurmuştuk. Nasıl kurmayalım? Süreyya Ayhan pistte tarih yazarken futbolcularımız dünya üçüncüsü oluyor, basketbolcu ve voleybolcularımız Avrupa’nın zirvesine tırmanıyor, güreşçilerimiz altın gibi parlıyor, haltercilerimiz rekora doymuyordu.
   <br>
    <br>
     İşte bu çıkış sürecinde ilk yükselenlerden biriydi basketbolcularımız. Ülkemizde düzenlediğimiz 2001 Avrupa Basketbol Şampiyonası’nda final maçına çıktığımızda artık bütün Türkiye’nin diline pelesenk olan 12 Dev Adam şarkısı sınırları çoktan aşmıştı. Finali kaybetmiştik ama tarihimizde ilk kez dünya şampiyonasına gitme hakkını elde etmiştik. Her şeyden önemlisi tüm Türkiye’de 12 Dev Adam’a karşı müthiş bir ilgi olmuştu. Hazırlık maçlarında bile Abdi İpekçi Spor Salonu’nda yer bulmak mümkün olmuyordu. Yıllarca sürecek bu ilgiden olsa gerek Indiapolis’teki 2002 Dünya Şampiyonası’na mehteran takımının çaldığı 12 Dev Adam şarkısıyla uğurlamıştık A Millî Basketçileri. Dışarıya bir şey yansıtmasalar da sahada kötü giden bir şeyler vardı ve ABD’de dokuzunculuk gibi felaket bir derece elde edene kadar da problem su yüzüne çıkmamıştı.
     <br/>
     <br/>
     Önce İbrahim Kutluay içini döktü, sonra...
     <br/>
     <br/>
     Sonra olaylar ufak ufak patlak vermeye başladı. Önce İbrahim Kutluay içini döktü; “Bu takımda gruplaşmalar var. Yıllardır ben liderdim, şimdi bu değiştirilmek isteniyor.” diye. Bu açıklamaların adresi belliydi tabii ki. NBA’deki çaylak dönemlerini geçiren Hidayet Türkoğlu’nun sahadaki liderlik tavırlarından rahatsızdı Kutluay. Olay orada kapandı ve tüm Türkiye biriken borçların ödenmesi için İsveç’teki Avrupa Şampiyonası’nı beklemeye başladı.
     <br/>
     <br/>
     2003 yılının eylül ayına gelindiğinde yine aynı ilgi ve beklentiyle yolcu edildi 12 Dev Adam. Grupta Yunanistan, Ukrayna ve Hırvatistan bizi bekliyordu. İki maçı kazandık ve Sırbistan’la baraj maçı oynayıp kaybettik. Tıpkı şimdi olduğu gibi evimize erken döndük. Ancak bu kez de fatura hakemlere kesilmişti. Mirsad Türkcan’dan gelen birkaç açıklama da sertlik dozajı düşük olduğu için dikkatleri çekmedi. Türkiye 2004 Atina Olimpiyatları’na da katılamamıştı.
     <br/>
     <br/>
     Dönüşte coach Aydın Örs bütün yükü sırtına alıp, “Ben gidiyorum, her şey düzelsin.” diyerek istifa ettiğinde sorunların biteceğini düşünüyordu. Peşinden yardımcıları da gitti. Yeni bir coach için aylarca bekledikten sonra federasyon yetkilileri dünyaca ünlü Sırp antrenör Bogdan Tanjeviç ile sözleşme imzaladı. Rüya Takım’la oynanan hazırlık maçlarında gençleri oynattıktan sonra aynı kadroyla Eurobasket 2005 elemelerinde çıktığı bütün maçları kazanarak Sırbistan Karadağ’a gitmemizi sağlayan Tanjeviç, herkesin güvenini kazanmayı başardı. Tüm kamuoyu bir türlü saha içi ve dışında birlikte olmayı beceremeyen ‘Dev Adamlar’ın Tanjeviç’le yola geleceğini düşünüyordu. Ama sorunlar öyle büyüktü ki, Tanjeviç gibi karizmatik ve disiplinli bir coach’u bile aştı. Daha önceden Milli Takım’da görev yapmış, isminin açıklanmasını istemeyen bir yetkilinin ifadesiyle, “12 sorun adam” Tanjeviç’i de eritiyordu.
     <br/>
     <br/>
     Takım içindeki kutuplaşmalar Sırbistan Karadağ’da sahaya çıkana kadar gün yüzüne çıkmamıştı. Hatta turnuvadan bir gün önce Karadağ bölgesinin tatil beldesi Budva’ya sahil gezmesine giden basketbolcuların ağzından dökülen ilk cümle “En huzurlu geldiğimiz turnuva bu.” oluyordu. Tüm Türkiye bu açıklamalara öylesine inanmıştı ki. Artık derece bekleniyordu. Bu beklentileri karşılayacak bireysel yeteneklere sahiptik. Ama ilk maçı kaybettik. Hem de tamamına yakını yerel ligde oynayan oyunculardan kurulu Litvanya’ya karşı.
     <br/>
     <br/>
     Oyuncular birbirini suçluyor
     <br/>
     <br/>
     Oyuncular üzerindeki kırgınlık halleri o kadar dikkat çekici boyutlara ulaşmıştı ki, bir sonraki Bulgaristan maçını kazanmamıza rağmen birbirimizi yemeyi ihmal etmemiştik. Uzatma dakikalarının son 12 saniyesine girerken çemberden dönen topu alan Mirsad, Kerem’e vermek yerine saklayıp kendine faul yaptırınca film kopmuştu. Mehmet, Kerem, hatta neredeyse bütün takım, “İstatistiklere oynuyor.” gerekçesiyle Mirsad’ı, dışladı. Boşnak asıllı oyuncu ise hayatında ikinci kez gözyaşı döktüğü bu olayı anlatırken arkadaşlarını bombardımana tutmayı ihmal etmiyordu: “Ben 12 yıldır Ay Yıldızlı forma için oynuyorum. Yüreğimi ortaya koyuyorum. NBA’e gidenler kendilerini takımdan üstün görüyor ve mücadele etmiyor. Kendimi bu takımda yabancı gibi hissediyorum. Herkes benden nefret ediyor.”
     <br/>
     <br/>
     Mirsad’ın bu açıklamaları sıcaklığını korurken takımın en çok eleştirilen oyuncusu olan NBA’li Mehmet Okur kontra yumrukları yapıştırıyordu: “Her şeyin sorumlusu Mirsad’dır. Geçen sene Milli Takım’a keyfine göre gelmedi. Şimdi kalkmış milli formayı savunuyor. Ben geçen sene evlendim, peşinden Utah Jazz ile kontratımı yaptım geldim. Uçaktan iner inmez, akşam milli takım idmanına çıktım. Mirsad her zaman olduğu gibi olaylardan sıyrılmayı iyi biliyor. Şimdi bu açıklamalarıyla halk kahramanı olacağını zannediyor. Ama artık Mirsad varsa ben yokum, onun olduğu takımda oynamam mümkün değil. Onun için istatistikleri her şeyin önündedir.”
     <br/>
     <br/>
     Mehmet ile Mirsad’ın girdiği bu polemik son derece düşündürücüydü aslında. Zira bu kadar sorunu çözmek için neden Milli Takım’ın teknik heyeti ve idarecileri bir çaba sarfetmemişlerdi sorusu akla geliyordu. Tam da bu sorunun üzerine Milli Takımlar Menajeri Doğan Hakyemez’in bir gazeteye verdiği röportaj patlayıverdi. Yıllardır bu oyuncuların genel menajerliğini yapan Hakyemez oyuncularını bombardımana tutuyordu, “Ender’in aklı tribündeki eşinde. Mehmet Okur bu takımı bozuyordu. Mirsad’ı kimse sevmiyor.”
     <br/>
     <br/>
     Bu açıklamaların ardından ise Mehmet Okur, Doğan Hakyemez’i kınadığını söylüyordu. Sonra Hakyemez, “Ben kimseye böyle bir açıklama yapmadım.” diyor ve ortamı yumuşatıyordu. Klasik bir, “suçu gazeteciye atma” durumuydu bu aslında. “Ben böyle bir şey söylemedim. Gazeteci arkadaş uydurmuş.” savunmalarına artık o kadar alışmıştık ki, Hakyemez bu açıklamalarıyla olaydan kendini sıyırmış, gazeteciyi ateşin ortasına atmıştı. Ama haberi yazan, kimsenin dürüstlüğünden şüphe etmediği Milliyet muhabiri Gökhan Türe’ydi.
     <br/>
     <br/>
     Mevcut kadro misyonunu tamamladı mı?
     <br/>
     <br/>
     Oyuncularını medyaya ispiyon eden yönetici pozisyonuna düşen Doğan Hakyemez’in kendisini savunmasına kimse inanmadı. Ortada bir hezimet vardı ancak sonrasında yapılan bombardımanlar hezimeti bile gölgede bırakacak düzeydeydi. Şimdi herkes kimlerin kellesinin gideceğini merakla beklemeye koyuldu. Acaba NBA’de yıldız adayı Mehmet Okur mu, yoksa istatistiklere oynadığı iddia edilen Mirsad Türkcan mı ya da medyaya yaptığı açıklamalarla oyuncularını ateşe atan Genel Menajer Doğan Hakyemez mi gidecekti?
     <br/>
     <br/>
     Zira 2010 Dünya Şampiyonası’na ev sahipliği yapacağız. O zamana kadar yeni bir nesil yetiştirmek zorundayız. Ama yeni jenerasyonun idolleri zaten şu an oynayanlar. Bu kadronun devrini yıllar öncesinden tamamladığını düşünenlerin sayısı her geçen gün artıyor. Türkiye Basketbol Federasyonu Başkanı Turgay Demirel’in, “Bize kalpten oynayacak, uzun kamp dönemlerinde özveriyle çalışıp sorun çıkarmayacak oyuncular lazım.” açıklamasındaki tanıma uygun basketbolcular bulunmalı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Erdal Ulam, 13-Kasım-2005
> Olur böyle şeyler: 
> Basketbol millî takımımızda oyuncuların birbirlerini çekememeleri gayet normal. Mehmet Okur NBA’de gün geçtikçe ilerliyor. Mirsad Türkcan da kendini göstermek için bireysel oynamayı tercih etmiş olabilir. İlla birilerinin takımdan gitmesi gerekmez. Olayların büyümemesi için orta yolun bulunması lâzım. Aydın Örs gittiğinde takımda bir değişiklik olmadı. Oyunculardan birinin takımdan çıkarılması uygun olmaz. Eskiden, takımın lideri İbrahim Kutluay’dı. Şimdi de o lider olsun.

Kaynak: [www.aksiyon.com.tr](http://www.aksiyon.com.tr:80/detay.php?id=22556&yorum_id=1), [web.archive.org (arşiv bağlantısı)](http://web.archive.org/web/20051225085202/http://www.aksiyon.com.tr:80/detay.php?id=22556&yorum_id=1)
