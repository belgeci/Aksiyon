# Okumuş çocukların şefı

*Fikri Türkel 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Onu belki de ilk defa görüyorsunuz. Ama verdiği mesajlar hergün televizyon ekranlarından dışarıya taşıyor. Ürünlerini de kullanıyoruz.
  </font>
 </div>
 <div id="newsText">
  <font class="detail-text">
   Ürünler de reklamları kadar ilginç. Bahsettiğimiz reklamlar Ali Desidero tiplemesiyle sunulan Derby ve Tokai reklamları. Ekmek fiyatına satılan ürünlerle piyasada iddialı olmak kolay değil. Bir de bütün bu operasyonların Sultanhamam'daki bir ofisten yapılması dikkat çekici. Koca koca holding gökdelenlerinden, plazalardan ve köşklerden yürütülen şirketler yanında Sultanhamam'daki bir ofisin iddiası ne olabilir ki? Bu yapının arkasındaki kişi, gerçekten merak edilecek biridir, diye düşündük.
   <br/>
   <br/>
   İsmi Bekir Hulusi Cansu.. Şirketinin adı Azmüssebat. İşte bir ilginç özellik daha. Önce tanışmak için gittik. Basına karşı sıcak ama mesafeliydi. Daha doğrusu medyada pek yer almak istemiyordu. Ama konuştukça ticari birikiminin yanında, insancıl sıcaklığı ve ekonomiye bakışıyla bizi şaşırttı. Fabrikayı da merak ediyorduk. Hani o "hepsi okumuş çocuklar"ın çalıştığı ve "bir nevi reality show"un yapıldığı mekanları... Tabii "atlayıp gittik"...
   <br/>
   <br/>
   Sultanhamam, Türkiye'de ticari geleneğin başladığı önemli mekanlardan biri. Türkiye'nin önde gelen gruplarının ilk merkezleri hep burada olmuş. Ve buradan çıkamayan şirketler de, genellikle ekonomide sıçrama yapılan son 15 yılda istenilen hamleyi yapamamışlar. Bunların istisnaları da var; Cansu gibi... Fabrikayı da gezdik. Pırıl pırıl bir tesis. Sessiz sedasız dünyada lider olmaya doğru hızla gidiyor. Sohbetimizi okuyunca zannediyorum siz de hak vereceksiniz.
   <br/>
   <br/>
    Türkiye'de iş hayatı deyince akla Sultanhamam geliyor. Siz de Sultanhamam'ın epey eskilerindensiniz. Sultanhamam geleneğinden bahseder misiniz?
   <br/>
   <br/>
   Büyüklerin çoğu Sultanhamam veya Tahtakale'yi yırtarak büyümüşlerdir. Ben 30 yılı aşkın bir zamandır Tahtakale'deyim. Babam daha eski. Raif Bey (Dinçkök, Ömer Dinçkök'ün babası), Sabancı, Vakko hepsi oradaydı.
   <br/>
   <br/>
   Sebebi nedir?
   <br/>
   <br/>
   Cenevizliler'den kalma bir piyasa var. Yani Bizans'tan da evvel bir piyasa. Şehrin merkezi. Trenle, vapurla, deniz motorlarıyla, belediye otobüsüyle veya arabanızla Sirkeci, Eminönü, Sultanhamam, Marpuççular'a her yönden gelebilirsiniz. Her gün 1  2 milyon kişi o civara geliyor ve dağılıyor.
   <br/>
   <br/>
    Peki 30 sene evvelki insan ilişkilerini şimdi bulabiliyor musunuz?
   <br/>
   <br/>
   İnsanlarda da bozulma var. Ancak Anadolu'nun ahlakı bozulmadı. Kabuk değiştiriyor ama öz sağlam. Bakın, 1994 krizi oldu. Dolar 15 bin liradan birden 45 bin liraya çıktı. Ekonomi acayip bir kriz yaşadı. Dünyanın başka ülkelerinde olsa müthiş iflaslar, dolandırmalar ve borçlarını ödeyememe durumları yaşanırdı. Türkiye böyle durumlar görmedi. Herkes o şartlara adapte oldu. Bir kısmı ufaldı, tedbirini aldı, yan mülklerini sattı şirketine ilave etti. Zaten her zaman olabilecek bir kaç hadise piyasaların çok iyi olduğu dönemlerde de yaşanıyor. Bunlar iyi niyetli olmayan, sırf bu gaye ile bu işlere giren insanlar. Ben Anadolu'nun ahlakını muhafaza ettiğini kabul edenlerdenim.
   <br/>
   <br/>
   Ekonomi kabuk değiştiriyor
   <br/>
   <br/>
    Eskiden geleneksel bir ticari yapı vardı. Babadan oğula geçen ticari anlayışlar. Bugün bu yeterli mi?
   <br/>
   <br/>
   Çekleri yazamayan o babaların çocukları İktisat Fakültesi, Yüksek Ticaret Akademisi mezunu oldu. Hatta bazı aileler daha ileri gittiler, yurtdışına ihtisasa gönderdiler. Baba ilkokul mezunu ama oğlu İktisat Fakültesi mezunu. Anadolu'da bir kabuk değiştirme var.
   <br/>
   <br/>
    Bunun sonuçları ne olacak?
   <br/>
   <br/>
   Bunun sonuçlarını Karaman, Kahramanmaraş hadisesi olarak yaşıyoruz. Kayseri, Malatya birer yatırım cenneti haline geldi. Hatta Türk cumhuriyetlerinde yatırımlar var. Kendi sınırlarını aşan bir müteşebbis niye sınırları içinde geri kalmış yerlere yatırım yapmasın? Demek ki, siyasi ve sosyal şartları sağlamıyoruz. Maraş kendini kurtarıyorsa, Van da, Kars da kendini kurtaracaktır.
   <br/>
   <br/>
    Siz tüccar bir aileden geliyorsunuz ama sanayiciliğe geçtiniz. Bu özellik bütün işadamlarında kendini gösteriyor mu?
   <br/>
   <br/>
   Yüzde yüz değil ama, bu kabuk değiştirme muhakkak olacak.
   <br/>
   <br/>
    Peki, sizin sanayiciliğe geçişiniz nasıl oldu?
   <br/>
   <br/>
   Biz tüccardık. Azimliydik, inşaatçılığa ve sanayiciliğe soyunduk. Demek ki, kabuk değişiyor. Toptancı gibi değildik, toptancılar üstüydük. Fabrikaların  genel distribütörlüğünü yapıyorduk. Permasharp'ı Permasharp yapan bizim ekipti. 20 sene Türkiye genel distribütörlüğünü yaptık. Mesleği iyi öğrendik. İhanetler oluyor. Sen doğru programları veriyorsun, sanayicinin kafası farklı. Onun hedefi farklı.
   <br/>
   <br/>
   O zaman Zaza, Fay vardı ama kapalı bir ekonomi de vardı. 25  30 senelik bir dönem. Onlar yatırım yapmadılar. Onlar kapalı ekonomilerin sanayicileri. Ekonomide de kabuk değiştirme var. Eskiden herhangi bir malın imalatını yaptığınızda, Ankara'ya müracaat ediyordunuz, o malın ithalatını yasaklatabiliyordunuz. Koç'lar,  Sabancı'lar bu şekilde oldular. Türkiye'de buzdolabı yapıyorsanız, devlet buzdolabı ithalatını yasaklıyordu. Bu ancak işçi permisiyle, işçi haklarıyla deliniyordu.
   <br/>
   <br/>
   O da kabuk değiştirmeye başladı. Türkiye'de insanlar dinamik. Bilhassa Özal faktörüyle oldu bu. Şimdi bir çakmakçı hiç bir ithalat fonu, gümrük ödemez. Adam Fransa'da üretiyor, Türkiye'de satıyor. Hiç bir engel yok. Gillette İngiltere'deki, Fransa'daki fabrikalarında traş bıçağı üretiyor, Türkiye'ye getiriyor. Hiç bir gümrük ödemiyor. Niye kursun buraya fabrika?
   <br/>
   <br/>
    Peki siz niye Türkiye'de fabrika kurdunuz?
   <br/>
   <br/>
   Türkiye'de istihdam sağlamak için kurdum. Bir de, Türkiye'de tesis kurduğunuz zaman beynelmilel maliyetlerin altında olmazsa elinizi sürmeyeceksiniz. Yani 21. yüzyılın teknolojisine ulaşamıyorsanız batarsınız. Kartal'da Clipper diye bir fabrika vardı, Musevi bir tanıdığımızın. İspanyol menşeli bir fabrikaydı ama yaşamadı.  Kapalı ekonominin fabrikasıydı. Zaza, Jop, Fay da o dönemin fabrikalarıydı. Hepsi kapandı. Niye? Devrin şartlarına uymadıkları için.
   <br/>
   <br/>
    Reklamda dediğiniz, "Hepsi okumuş çocuklar"la bu teknolojiyi mi kastediyorsunuz?
   <br/>
   <br/>
   İyi eğitimi olmayan adam, iyi mal üretemez. Bütün makinalar elektronik, o makinalara pratikten yetişen adamın müdahale etmesi mümkün mü? Ambalaj yapar, camları siler, yemekte servis yapar ama, makinaya müdahale edemez.
   <br/>
   <br/>
    Ürünleriniz çakmak ve traş bıçağı. Bu alanları seçmenizin sebebi neydi?
   <br/>
   <br/>
   Her ikisi de maziden gelen tecrübeler. Yoksa adaptasyon mümkün değildir.
   <br/>
   <br/>
    Burada iki zorlukla karşılaşıyoruz. Yüksek teknoloji ve bu alanda dünyada tekel olması. Bu zorlukları nasıl aştınız?
   <br/>
   <br/>
   Allah'ın izniyle aştık. Ali Desidero'nun dediği gibi; "Bizim de bir nevi vatandaşa bir hizmetimiz olsun".
   <br/>
   <br/>
    Reklamlarınız gerçekten ilginç. Türkiye'de yeni bir ekol başlattı. O reklamlardan sonra o tarzda bir çok yeni reklam filmi çekildi. Bu reklamları sadece reklamcınız mı buldu, yoksa sizin de bir katkınız oldu mu?
   <br/>
   <br/>
   Bir defa, reklamcımız Ali Taran'la çok iyi arkadaşız. Biz onun ilk müşterisiyiz. Kayıtlarda müşteri numaramız da 001. Mesleği çok iyi bilen bir arkadaş. Reklamcı ile sanayici entegre olmazsa başarılı bir reklam çıkmaz.  Reklamcının sanayiye, sanayiyi yöneten kadar vakıf olması lazım. Ben çakmak ve traş bıçağı hakkında ne biliyorsam, Ali Taran'ın da  o kadar bilgisi var. Bazen kafaya takar, ekibiyle gelip fabrikayı gezer. Bütün tesisi adım adım gezmiştir. "Art direktörümü çağırayım, yapsın" demez.
   <br/>
   <br/>
    Tepkiler nasıl reklama? Kamuoyundan, reklam sektöründen, müşterilerden...
   <br/>
   <br/>
   Halkı rahatsız edici bir reklam yaparsanız, tepki doğar. Bazı reklamlar belki, kamuoyuna antipatik gelebiliyor. Mümkün olduğu kadar kamuoyunun dikkatini çekecek, onu sinirlendirmeyecek, mesajı doğru verecek. Kamuoyu bu reklamlardan rahatsız olmamıştır. Reklamın dozajı bile çok önemlidir. Fazla reklamlar kamuoyunda tepki toplar. Halktan müsbet tepkiler alıyoruz; taklitçilerden, kaçakçılardan ise olumsuz.... Hatta rakiplerimizden bile müsbet tepki alıyoruz.  Tokai reklamında taklitçilerimizi itham ediyoruz. Onlar rahatsız olabilir. Reklam vermediğimiz medyalar rahatsız olabilir. Yarım para ile ilgili reklamda biri, RTÜK'e şikayet etmiş. RTÜK inceledi ve bizi haklı buldu. Sonra araştırdık, kim şikayet etti, diye. Baktık mahalli bir televizyon. Türk parasına hakaret, bizim ne haddimize... Bu hakaret davranışı değil ki, fiyatımızın yarı fiyatında olduğunu, vurucu bir biçimde halka anlatıyoruz. Halk bundan rahatsız olmuyor, o kanal kendisine reklam vermediğimiz için rahatsız oluyor. O kanalın kim olduğunu ben hâlâ bilmiyorum.
   <br/>
   <br/>
   Ali Desidero kendini yenileyecek
   <br/>
   <br/>
    Ali Desidero devam edecek mi?
   <br/>
   <br/>
   Edecek efendim.
   <br/>
   <br/>
    Yeni versiyonları hazır mı, tipler ve konular eskimedi mi?
   <br/>
   <br/>
   Ali Desidero kendini yenileyecek. Daha değişik ve yeni tipler katılacak.
   <br/>
   <br/>
    Gelelim reklamdan fabrikaya. Size göre, bu fabrikanın özelliği nedir? Öncelikle Tokai ve Derby fabrikalarından bahseder misiniz?
   <br/>
   <br/>
   Bir otomobil yapan fabrikanın özelliği nedir? Otomobilin teknolojisi, parçaları, herşeyi biliniyor. Bir Mercedes tamircisine verin bütün parçaları, size arabayı monte eder. Bütün dava bunu, insansız, çok süratli bir şekilde monte etmek. Fabrikayı gezip gördünüz. Kalite kontrolünü bile robot yapıyor. İnsanın hissiyatı var; morali bozulur, dikkat etmez o gün ama robotun atlaması mümkün değil. Mükerrer kontrol yapıyor. Her kademede bir arıza varsa, ayırıyor. Mesele, hatasız malı çok ucuz fiyata, konforlu ve halkın ihtiyacına takabül edecek şekilde üretmektir. Zaten reklam stratejileri de onun üzerine bina edildi.
   <br/>
   <br/>
    Böyle bir fabrika dünyada kaç tanedir?
   <br/>
   <br/>
   Bizdeki fabrikanın emsali zannedersem Japonya haricinde yok. Japonya ve bir de Amerika'da Tokai'nin fabrikası var. Amerika'da var ama orada sadece doldurulmayan çakmak.
   <br/>
   <br/>
    Kapasite olarak nasıl?
   <br/>
   <br/>
   Kapasite olarak Japonya bizden büyük, çünkü Uzakdoğu'ya hitap ediyor. Sadece Çin'e hitap ettiğini düşünün, kapasitenin büyüklüğünü daha iyi anlarsınız. Yalnız, doldurulabilir çakmak sadece Türkiye'de üretiliyor. Bu nevi malı Japonya da Türkiye'den ithal ediyor.
   <br/>
   <br/>
    Peki Derby fabrikasının teknolojik durumu nedir?
   <br/>
   <br/>
   Şu an çok ucuz, halka hitap eden, kullanılıp atılan  tipleri, berber piyasasının ihtiyacı olan yarım bıçakları üretiyoruz. Ama sistemleri üretmeye 1998 yılında ikinci fabrikada başlayacağız.
   <br/>
   <br/>
    Kalitesi nasıl olacak?
   <br/>
   <br/>
   Beynelmilel kalitede ve ihracata dönük üretilecek.
   <br/>
   <br/>
    Yüzde kaçı ihracata dönük olacak?
   <br/>
   <br/>
   Biz şu anda, ucuz malları bile Almanya, Fransa, Suudi Arabistan ve Amerika gibi ülkelere ihraç edebiliyoruz. Sistemlerde evvela iç pazarın yüzde 50'sini kontrol etmeyi planlıyoruz. Artan üretimi de yurtdışına ihraç etmeyi düşünüyoruz.
   <br/>
   <br/>
    Rakiplerinizle aranız nasıl?
   <br/>
   <br/>
   Medeni ilişkiler içerisindeyiz. Rekabet, teknolojinin gelişmesini sağlıyor. Türkiye'de ucuz mallarda Permasharp gibi malları üretiyorlar. Biz ucuz traş bıçağı pazarının yüzde 55'ini kontrol ediyoruz. Fakat sistemler yüzde 100 Gillette'in kontrolünde.
   <br/>
   <br/>
    Siz sadece hı  tecle değil, günlük ekonomik meselelerle de çok yakından ilgilisiniz. Orta ve uzun vadede Türkiye'nin durumunu nasıl görüyorsunuz?
   <br/>
   <br/>
   Türkiye'nin 94 krizi dahil, döviz sıkıntısı konusunda bir problemi olmamıştır.  Türkiye'nin kronik bazda meselesi bütçe açığı ve iç borç stoku ile ilgili. Dolayısıyla enflasyonla ilgili ekonomik mesele var. Bu meselelerin de, gelir dağılımında adaletsizlik, dar gelirlilerin problemleri gibi neticeleri çıkmaktadır.
   <br/>
   <br/>
   1994 krizi, Türk Lirasının değerinin dövize nazaran çok yüksek değerde tutulmasının etkisi olarak birden 15 bin liralık doları 45 bin liraya çıkartmıştır. Ama normal değeri olan 27 bin liraya inmesiyle de istikrara kavuşmuştur. Enflasyon nisbetinde de dövizlerin değerlerinin artması tabiidir. Demek ki, Türkiye'nin kronik bir enflasyon, bunu doğuran iç borç stoku gibi bir hastalığı vardır. Özal yıllarca evvel telaffuz etti ki, bunun da devası özelleştirmedir. Türkiye'de özelleştirme olmadan enflasyonun inmesi bahis mevzuu değildir. Yani enflasyon siyasi irade konmadan inmez. Siyasi otorite bu iradeyi henüz koymuş değil. Siyasi iradenin olup olmadığını anlamanın yolu, özelleştirmenin çok süratli şekilde ve devlet bankalarından başlamasıdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3105-36-okumus-cocuklarin-sefi.html), [web.archive.org (arşiv bağlantısı)](http://web.archive.org/web/20121028182449/http://www.aksiyon.com.tr:80/aksiyon/haber-3105-36-okumus-cocuklarin-sefi.html)
