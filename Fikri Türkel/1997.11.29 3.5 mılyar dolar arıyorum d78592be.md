# 3.5 mılyar dolar arıyorum

*Fikri Türkel 1997.11.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İkinci Dünya Savaşı sonunda yaşadığımız çağa "Atom Çağı" dediler.
  </font>
 </div>
 <div id="newsText">
  <font class="detail-text">
   60'larda yeni bir kavramla karşılaştık; "Uzay Çağı". 80'lerdeki "Bilgisayar Çağı" kavramı 90'lara geldiğimizde bir daha değişmişti. Bilginin önemini kavradığımızdan "Bilgi Çağı"nda yaşadığımıza karar vermiştik. Ama bilgi sınır tanımıyor, ölçüye sığmıyordu. Bilinmeyen dünyayı sadece bilgi dağarcığımız ölçüsünde hayal ediyorduk. Şimdi ise bilginin de bir ölçüsü var: "Tera". Böylece önümüzdeki çağın adı "Tera Çağı" oldu. Bu kavramı Türkiye'ye Gazeteci Şeref Oğuz getirdi. Oğuz'u dünyada ilk kez düzenlediği "sanal miting"le geniş kitleler tanıma fırsatı buldu. Elinde bilgisayar tabanlı böyle değişik projeler var ki gün yüzüne çıkmayı bekliyor. Bilgi teknolojileri, onun uğraş alanı. Bu bazda geliştirdiği "Internetle Eğitim Projesi" de önümüzdeki günlerde çok konuşulacak. Projenin ayaklarını oluşturmak için yeni yurtdışından geldi. Biz de,  3.5 milyar dolarlık (700 trilyon lira) projesi üzerine konuştuk; inanılmaz hızla gelişen bu teknolojilere daha da uzak kalmama endişesiyle.
   <br>
    <br>
      Sık sık yurtdışına çıkıyorsunuz. Bu kadar çok gezmenizin sebebi nedir?
     <br>
      <br>
       Internetle Eğitim Projesi'nin birinci ayağı için 3.5 milyar dolar para arıyorum. Yurtdışında bilgisayarlı eğitime para ayıracak alet üreten, program üreten pek çok şirket var. Enteresan kuruluşların çok büyük fonları var. Şu anda dünya, tarihin hiç bir döneminde olmadığı kadar zengin. Bunları akıtacakları uygun projeler arıyorlar.
       <br>
        <br>
          Bu fonlar yapılabilir projeler mi arıyorlar yoksa kendi faaliyet alanlarını güçlendirecek projeleri mi seçiyorlar?
         <br/>
         <br/>
         Her ikisi de.. Bir projenin kabul görmesi için gerekli şart yapılabilir bulunmasıdır ama, yeterli şart değildir; o proje, o insanların faaliyeti içinde kalmalıdır. Dünya Çelik Birliği'nden bilgisayar projesine kredi alamazsınız.  Onu alacağınız yer bilgisayarcılardır. Bu bir sponsorluk da değil, birlikte kazanma projesi. Bu projemin hedefi her okula internet getirerek insanların eğitimini ve içeriğini değiştirerek kalitesini artırmaktır.
         <br/>
         <br/>
          Şimdiye kadar ulaştığınız kaynak nedir?
         <br/>
         <br/>
         Henüz projeyi oluşturma aşamasındayım. Proje de işin en zor yanı. Parasal yönden ziyade,  zihinsel yönden çok fazla kredi aldım. Dünyanın en yüksek teknolojisini sunan ve o işin standartlarını koyan insanlardan, firmalardan destek aldık.
         <br/>
         <br/>
          Zihinsel kredi nasıl oluyor?
         <br/>
         <br/>
         Bilgisayar ve eğitim var, ben bunları biraraya getirdim. Ama, olay o kadar basit değil. Nasıl olacağından, alet seçiminden, birbirleriyle haberleşmesinden, çocukların kullanacakları programlara, Türkiye'nin şartlarına uygun yazılımlara varıncaya kadar çok ayrıntılı bilgilere ihtiyaç var. Bunlar para kadar kıymetli bilgiler.  İki yıldır 150 bin km yol yaptım. Bu alanda dünyadaki en önemli yer olan Silikon Vadisi'nin de yer aldığı California, kuzeyde Microsoft'un yeri de olan Seatle, ortada aynı ark üzerinde biraz aşağıda Los Angeles ki Los Angeles'ta Hollywood var bulunuyor. Burası başka bir şeyin de merkezi; Edutainment kavramının.
         <br/>
         <br/>
          Kelime olarak ne anlama geliyor?
         <br/>
         <br/>
         Entertainment eğlence, education da eğitim demek; eğlenerek öğrenmek. Çizgi film piyasasının kalbi Hollywood, bunun çevresinde oluşan content firmaların hepsi edutaiment kavramıyla ilgileniyorlar. Animasyon, canlandırma, sunuş tekniği ve bunları eğitimle bütünleştiren sistemler.
         <br/>
         <br/>
         Amacım kitabı CD'den okumak değil
         <br/>
         <br/>
          Uygulamaya Türkiye'deki mevzuat müsait mi?
         <br/>
         <br/>
         Türkiye'de 1930'larda oluşturulan Talim Terbiye, ondan bu yana kendisini dondurmuş. Dünya 1930'lardaki dünya değil. Bu çerçevede oluşturulacak kitap, dergi gibi konularda, Milli Eğitim Bakanlığı'nca tevhidi tedrisat çerçevesinde bunların bir kanunla denetlenmesi ya da CD'ye aktarılması yoluna götürüyor mevzuat bizi. Ben, Emin Oktay'ın tarih kitabını üçüncü hamur kağıt yerine CD'den okutmak istemiyorum. Amacım insanların muhakeme gücünü geliştirmek. Şimdiki yapı ise tevhidi tedrisat adı altında dayatılan ilkel bir eğitim sistemi. Hayatı bana öğretmeyen yapılar.
         <br/>
         <br/>
          Öğretmenin, diplomanın ve bizim öğretim süreci içinde yaşadığımız unsurların bu sistem içinde yeri nedir?
         <br/>
         <br/>
         Öğretmek ile eğitmek arasında ince bir çizgi var. Okullarda sadece öğretmek vardır. Eğitmek bedensel davranışlardır. Öğretmek ise, bir bilgiyi almaktır. Tarih öğretimi vardır, tarih eğitimi olmaz. Hayat bilgisi eğitimi vardır, öğretimi yoktur. İnsan etrafından, çevresinde onunla ilgili şeyleri okulda öğrenir ama eğitmekle alakalı şeylerde daha değişik öğretmenler devreye girer.
         <br/>
         <br/>
          Sizin projenizde öğretmenlerin yeri nerededir?
         <br/>
         <br/>
         Öğretmenin verdiği bilgileri akılda tutup, bunlardan mesul tutularak diploma edinme süreci yüzde 10 ila 20 arasında bir işe yarıyor. Benim bahsettiğim interaktif manasındaki şeyde ise çocuk, etkileşimli bir ortamda sanki kişiye özel öğretmen tutulmuş gibi (çünkü yazılımlar, programlar ona göre) bire bir eğitimini alıyor. Verim de yüzde 80'e çıkıyor. Bir de okulda kalan çocuğa hayatta lüzumlu bilgiler verilmiyor. Fizik dersinde transistörlü radyo bile yoktur ama çocuk evde cep telefonu görüyor.
         <br/>
         <br/>
           Dediniz ki, her milletin bir kültürü vardır ve bu kaybedilmemelidir. Demek ki, yerli bir yazılım gerekir. Böyle bir alt yapımız var mı?
         <br/>
         <br/>
         İnsan alt yapımız var. Sorun, bu insanlara cesaret vermektir. Gerekli sermayeyi sağlayarak onları üretime sevketmek ve bunların ürünlerini değerlendirmektir. Bunları satın almaktır. Her eve internet projesiyle bilgisayar girmeye başladığı zaman bu alan da genişleyecektir. Üniversitelerdeki hiçbir beklentisi olamayan çocuklar biraraya gelecek ve mezun olma durumunda kendileri üretme sürecine gireceklerdir. Sadece iç pazarda 400 trilyon liralık bir pazar var.
         <br/>
         <br/>
          Milli Eğitim Bakanlığı bu projenin hiç bir yerinde mi yok?
         <br/>
         <br/>
         Benim projemin hiç bir yerinde yok. Beni ilgilendiren öğretmenlerdir.
         <br/>
         <br/>
          Öğretmenler nerede?
         <br/>
         <br/>
         Onlar projenin göbeğindeler. Ben öğretmenlerin eline tebeşirden daha anlamlı bir alet veriyorum. Ortaçağdan bu yana eğitim sistemi çok az değişti. Tahta vardır, hoca vardır, talebe vardır. Bu sistem tamamen yıkılıyor. Hoca, bütün dünyayı öğrencisinin ayağına getirebilecek sinema, video, CD ve en son verilerle dolu kitapları seçme şansına sahip. Kendini yetiştirebildiği gibi, çok daha verimli eğitime de geçmiş olur. İlk defa gerçek fonksiyonunu, önderlik, rehberlik  fonksiyonunu elde eder. Yoksa şu anda öğretmen amele gibi çalışıyor. Hocaların patronu dışında Milli Eğitim'lik bir iş yok bu projede.
         <br/>
         <br/>
         Eğitimde mekan kalkacak
         <br/>
         <br/>
           Eğitim ve öğretimle ilgili bütün birimleri bilginin içine atıyorsunuz. Buna da bilgi çağı diyorlar. Ama siz "Tera Çağı" diyorsunuz?
         <br/>
         <br/>
         Tera trilyon demek. Trilyon artık bilgileri bir yerden bir yere aktarırken, teknolojinin geldiği noktanın ucudur. Aslında hayatın kendisi, bir yerden bir yere bilgi aktarmaktır. İnsan evinde çocuğuyla, işyerinde patronuyla, askerde komutanıyla sürekli veri aktarışı içinde. Veri aktarmaya tera çağı dememin sebebi, veri aktarmanın doruk noktası olmasıdır. Şu anda bir insanla diğer insanın iletişiminde  veri aktarmada kullanacağı fiziki sınırlar, 880 "giga byte"dır. Saniyede 880 milyar bilgi parçacığı aktarabilir. Saniyede 1 trilyon bilgiyi aktaracak teknoloji yeni ufuklar ortaya çıkarıyor. Ticaretimizi değiştiriyor, üretim tarzımızı değiştiriyor. Ama benim ilgilendiğim, odaklandığım parçasıyla eğitimin yapısını değiştiriyor. Eğitimde mekan ortadan kalkıyor.
         <br/>
         <br/>
          Şu andaki Milli Eğitim'in müfredatı, okulları ne olacak?
         <br/>
         <br/>
         Tabii ki, bir sistem gelirken mevcut sistemi birden ortadan kaldırmaz. İkisi birarada yürüyecek uzun süre. Verimi görüldükçe oradaki ağırlık buraya kayacaktır. Milli Eğitim ve okullar ortadan kalkar mı? Kalkmaz. Başlangıçta okullara bilgisayar götürürsünüz. Talim Terbiye'ye uygun CD üretemezsiniz. Onun da rasyonalitesi, disiplini vardır. Buranın oluşturduğu verim ortaya çıktıkça, ister istemez öbür taraf buna uymak zorunda kalacaktır.
         <br/>
         <br/>
          Zorunlu eğitim bu projenin neresinde?
         <br/>
         <br/>
         Zorunlu eğitim diye bir şey yok. Bana göre "Müebbed Eğitim" var. Kadınlar çocuğu doğurur, cemiyet onu bağrına basar, eğitir. Temel eğitim için 8 yıl bile yetersiz. Dünyada şu anda 11 yıla doğru giden bir temel eğitim var. Ama biz verimi düşük ortamda 80 yıl da eğitim versek, onların sadece hayatlarını çalarız.
         <br/>
         <br/>
          Bu projeyi uygularken yerli partnerleriniz var mı?
         <br/>
         <br/>
         Türkiye'deki bütün bilgisayar sektörüyle güç birliği anlamında bir ortaklığımız var. Biz hazırız buna diyorlar. Fakat firmaların bu projenin içinde olması yanlış veya yetersiz bir yöntem olur. Arzum sivil kuruluşların bu projede yer alması.
         <br/>
         <br/>
          Projenin uygulaması nasıl olacak?
         <br/>
         <br/>
         Tepeden inme değil, tabandan olacak. Yerel yönetimler çok önemli. Bir belediye başkanı benim için cumhurbaşkanından önemli. Artık her yerde olan SİAD'lar, GİAD'lar da yöresiyle ilgili ticaret yaptıkları için meseleye rasyonel olarak bakıyorlar. İmkanları da ellerinde tutuyorlar. Eğitimle ilgili pek çok sivil kuruluş var. Benim amacım bu tür birimlerle işbirliği yapmak. Onlara okullarda veya kendi ilgi alanlarında kullanacakları sürekli para gerektirmeyen bir proje geliştirmek. Öyle bir proje ki, bu kaynakları israf etmeyecek, aynı zamanda ülkenin eğitim sisteminde bir parça olabilecek .
         <br/>
         <br/>
         Merkezi liderlerden ümidimi kestim. Dikkatimi haketmiyorlar. Rahmetli Özal yaşasaydı, benim iki senedir Anadolu'yu dolaşarak yaptığımı iki saatlik televizyon konuşmasıyla çözebilirdi.
         <br/>
         <br/>
          Böyle bir diyalog oluştu mu aranızda?
         <br/>
         <br/>
         Hükümet bana danışmadan tek taraflı olarak benim projeme sahip çıktı. Her eve bilgisayar getireceğiz, okullara bilgisayar, CD eğitimi getireceğiz gibi benim primitif halindeki projemi bir anda Başbakan Mesut Yılmaz'ın ağzından duydum. 8 yıllık eğitim projesinin altı boştu, onu doldurmak için aldılar bunu.
         <br/>
         <br/>
          İyi bir şey...
         <br/>
         <br/>
         Her şeye rağmen iyi. Ama altını doldurma sancıları var. Işın Çelebi'nin sanki kendi projesiymiş gibi sahiplenmesi, politikacının sahiplenecek bir şey görmesi bu ilkel ortamda güzel bir şey.
         <br/>
         <br/>
         Eğitimle ilgili inanılmaz fonlar topluyorlar. .
         <br/>
         <br/>
         Türkiye'de yanlış bir şey var. Paraları binalara, makinalara, gözle görülen şeylere harcamak kolay geliyor da, düşüncelere, projelere para yatırmak yok. Türkiye'nin her tarafını okulla donatsanız hiç bir şey ifade etmez.
         <br/>
         <br/>
          Okul deyince, bir de siz "charter okul" fikrini attınız ortaya..
         <br/>
         <br/>
         Charter okul fikrini ben atmadım ortaya. Charter okul tarife dışı uçak gibi, tarife dışı okul demek. Tevhidi tedrisatın dışındaki okullar. Şu anda Türkiye okul bilgisine sahip değil. 72 bin civarında olduğu tahmin edilse de kimse tam sayısını bilmemektedir. Böylesine karmaşık bir sistemde insanlar, devletin vermediği bir eğitimi kendi başlarına oluşturma gayreti içindedirler. Bu sadece Türkiye'de değil, dünyada da aynı. 1990'ların başında Amerika'da sadece bir tane charter okul varken bugün sayıları 800'e çıkmıştır.
         <br/>
         <br/>
          Amerika bu eğitim sistemine müsaade ediyor mu?
         <br/>
         <br/>
         Bu, müsaade edip etmeme meselesi değil var olup olmama mücadelesidir. "Ben çocuğumu devletin okullarına emanet etmiyorum. Çünkü orada bürokrasi vardır, beni tatmin eden bilgiler verilmemektedir" diye çocuğunu eğitme külfetini bizzat üzerine alıyor. Bir anda ana, baba, komşular öğretmen haline geliyor. Ya da kendi civarında olan kilise veya benzeri organizasyonlardaki insanlar o mahallenin okulunu kuruyorlar. O lokal okullara da charter okullar deniyor. Dünyada  hızlı artan bu okullar Türkiye'de de var. Kendisini ifade etmeye çalışan insanlar charter okulları kurmuşlardır. Bunları yok sayıp, charter okulları zararlıdır, tevhidi tedrisatı bozuyor derseniz; belki haklısınız ama bunlar vardır, var olacaklardır ve sayıları da devamlı artacaktır.
         <br/>
         <br/>
          Bu, Şeref Oğuz'a dayalı bir proje mi?
         <br/>
         <br/>
         Hayır. Şeref  Oğuz bu projenin sadece bir hizmetçisi. Bu halkın projesi. Ben böyle bir sorununuz var diye dürtüyorum, tellallığını yapıyorum.
         <br/>
         <br/>
          3.5 milyar dolar büyük bir rakam..
         <br/>
         <br/>
         Çok küçük bir rakam. Türkiye'de 1996 yılında abuk sabuk projelerle toprağa gömdüğümüz  para 10 milyar dolar civarındadır. Türkiye'nin zenginlikleri gösterildiği kadar değil, çok zenginiz.
         <br/>
         <br/>
          O zaman niye Microsoft'tan, Intel'den yardım isteme ihtiyacı hissediyorsunuz?
         <br/>
         <br/>
         Bizim insanlarımızdan, ceplerindeki parayı almayı talep ettiğim zaman bana deli gözüyle bakarlar. Ben o paralar karşılığında ne vereceğim? Parasını bu işe harcamaya hazır değil toplum.
         <br/>
         <br/>
          5 milyon erişimle Türk toplumunun eğitim ihtiyacının kaçta kaçına ulaşmış oluyorsunuz?
         <br/>
         <br/>
         Yüzde 60 70 seviyesine ulaşmış oluyorsunuz. Önce pilot uygulama olacak, insanlar gördükçe yaygınlık kazanacak. Şimdiden pek çok talep var.
         <br/>
         <br/>
          Bunun dünyada örnekleri var mı?
         <br/>
         <br/>
         Sanal okullar, sanal laboratuvarlar var. Bir iki sene önce bir kaç taneydi şimdi binlerce. Gelecek sene on binlerce olacak. İki sene önce söylediklerime göre şimdiki projem daha da karmaşıklaştı. California'da okulların yüzde 60 'ı bu sisteme geçiyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3226-35-milyar-dolar-ariyorum.html), [web.archive.org (arşiv bağlantısı)](http://web.archive.org/web/20140722193742/http://www.aksiyon.com.tr/aksiyon/haber-3226-35-milyar-dolar-ariyorum.html)
