# Burası Muş'tur ekonomisi yokuştur

*Fikri Türkel Bilinmeyen-tarih*

<div>
 <font>
  <img border="0" height="1" src="/web/20050217132419im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050217132419im_/http://www.aksiyon.com.tr/resim/461/52.jpg" vspace="5"/>
  </p>
 </font>
 <font class="content">
  Türkiye"nin en fakir ili... Her ne kadar 81. sıradan 80. sıraya yükselse de; bu durum Muş"un gelişmesinden değil, Ağrı"nın gerilemesinden kaynaklanıyor. Muş"ta önemli yerlerin çoğu  "Alparslan" adını taşıyor. Türklere Anadolu kapılarını açan Malazgirt"in bunda etkisi çok. 578 dolar milli gelir ortalaması ve Türkiye'nin üçüncü büyük ovasıyla (1351 rakımlı Muş Ovası Hollanda'dan daha geniş) bir tezatlar şehri.
 </font>
 <br/>
 <p>
  <font class="content">
   Türküsü, ovası ve yollarıyla çoğumuzun gitmediği, gitmek istemediği, görüp de unutmak istediği bir yer. Son yıllarda susan ama bir zamanlar patlayan silahlarıyla da gündeme gelen bir ilimiz. Türkiye"nin en fakir ili... Her ne kadar 81. sıradan 80. sıraya yükselse de bu durum Muş"un gelişmesinden değil, Ağrı"nın gerilemesinden kaynaklanıyor. Murat ve Karasu ilkbaharda "delleşse" de, bereket getiren iki kol olarak ova boyunca akıp duruyor. Yöre insanı da öylece bakıyor...
   <br>
    <br>
     Şimdiye kadar Muş"un geçim kaynağı üç şey olmuş: hayvancılık, pancar ve tütün. Şu anda öylesine yapılan üç iktisadi değer. Herbirinin faaliyetinin sona erme hikayesi farklı. Hayvancılığın bitmesini iki şeye bağlıyor yöre insanı: Birincisi yurtdışına yönelik sınırdan yapılan geliş ve gidişlerin azalması. İhracat ve ithalat demeye kalemim elvermiyor. Çoğu kaçak yapılan bir iş. Muş ovasının geniş otlakları, meraları var. Ayrıca dağların etekleri de hayvancılığa uygun. 10 yıl öncesine kadar, sadece Muş"tan her yıl 10 bin kadar hayvan, Türkiye"nin değişik yerlerine gönderiliyormuş. Şimdi, ancak kendilerine yetecek kadar hayvan yetiştiriliyor. Öyle ki, SEK"i özelleştirmeden alan Ramazan Aşık"ın anlattıkları içler acısı. 1998"de SEK"i satın almış. Ancak ne ciddi fizibilite yapılmış ne de her türlü ihtimale karşı entegre bir yapı oluşturulmuş. Buna rağmen, fabrikayı yenilemek için ciddi yatırımlar yapılmış. Makine ve ekipman hazırlanmış. Ne yazık ki, 2000 yılındaki devalüasyonla bir gecede 600 milyar lira borçlanmış.
     <br>
      <br>
       Süt endüstrisiyle ilgili tek şirket olunca, bölgedeki askeri ihaleleri alma şansı doğmuş Ramazan Aşık"a. Acilen 5 ton süt lazım olmuş. Bölgede 5 ton süt bulamamış. İhaleyi kaçırmamak için, Amasya"dan süt getirerek, siparişi yerine getirmiş. Fakat sonuç yine zarar.
       <br/>
       <br/>
       Yine 12 Ağustos 1999"da süt inekçiliğini geliştirme programı çerçevesinde TÜGEM"le anlaşma yapılmış. Anlaşma şartları uygun bulunmuş. Buna göre 500 tane inek verilmesine karar verilmiş. Hatta buna bağlı olarak kardeşi yem fabrikası kurmak için harekete geçmiş. 17 Ağustos"ta anlaşma imzalanmış ama 19 Ağustos"ta deprem olmuş. Proje de askıya alınmış. Hâlâ da askıda.
       <br/>
       <br/>
       Hayvancılık konusunda yatırımlar iki yıl önce tekrar başlamış. Köye dönüş ve terörün kesilmesiyle birlikte bu konuda adımlar atılmış. Ancak sermaye birikimi yetersizliği ve şüpheler hızlı büyümeyi engelliyor. Ayrıca, batıda başlayan modern besi çiftliklerine göre klasik tarzda hayvancılık sağlıklı sonuç vermiyor. Bu arada dramatik olaylar da yaşanmıyor değil.
       <br/>
       <br/>
       İki yıl önce her aileye 10 koyun kampanyası başlatılmış. Bir grup, Diyarbakır"dan 200 kadar koyun getirmiş. Koyunları özel idareye satmışlar. O da ailelere 10"ar adet dağıtmış. Ertesi gün, sözü edilen bu grup, ailelerden koyunları toplayıp yine özel idareye satmış. Özel idare de, yeni koyunmuş gibi bunları da başka ailelere dağıtmış. Aynı koyunlar onlarca kez alınıp satılmış. Sonuçta iş çığırından çıkmak üzereyken koyunlar kasaba satılıp ortadan kaldırılmış.
       <br/>
       <br/>
       Sonuçta ne koyun var, ne satanlar, ne de sahipleri. Proje ters tepmiş. Benzeri bir gelişme de tütünde yaşanmış. Halka tütününü Tekel"e satmamaları için baskı yapılmış. Tütünü kendileri alıp Tekel"e satmışlar. Ancak, içine yaprak, taş, toprak doldurulan bir ton tütün doldurulup beş ton olarak satılmış. Sistem uzun süre yaşamış. Kimse de ses çıkaramamış. Terörün kesilmesiyle birlikte, buna da geçit verilmiyor. Hem tütün ekim alanlarının daraltılması hem de bu olaylar tütüncülüğü bitme noktasına getirmiş.
       <br/>
       <br/>
       Gerek tütün, gerekse pancar verimi bölgede yüksek. Ancak, pancar da ekim alanları daraltılan ürünlerden. Muş"taki şeker fabrikasının yüzde 20 kapasiteyle çalıştığı söyleniyor. Özelleştirme kapsamında ama, kimsenin burayı şeker üretmek için almayacağı görüşü ağırlıkta.
       <br/>
       <br/>
       Muş için kaçınılmaz olarak modern hayvancılığa geçiş ve yeni ürünler önem kazanıyor. Her bahar ovayı kaplayan laleler, pazarlanabilir ürün olarak hemen öne çıkıyor. Ankara Sanayi Odası Başkanı Zafer Çağlayan, Hollanda Çiçekçiler Birliği ile görüşmeler yapmış. Proje Hollandalıların da ilgisini çekmiş. Buna göre, uzmanlar Muş lalesinin ıslahı konusunu ve lalenin ticari değerini araştıracaklar. 1351 rakımdaki bu ovanın lalelerinin, geççil laleler olarak dünyanın değişik pazarlarına gitme ihtimali yüksek. Ancak bu da belli bir süreç istiyor.
       <br/>
       <br/>
       Üç dört yıl önce, dönemin valisi Dr. Cengiz Akın yeşil kuşak projesini başlatıyor Muş"ta. 5 milyon adet fidanı bu çerçevede köylülere ve yöre halkına dağıtıyor, ekiyor. Bunların önemli miktarını  üzüm oluşturuyor. Diğerleri meyve ve ağaç. Muş"ta üzüm geleneğinin yüzlerce yıldır var olduğunu bilen yaşlılar itibar etmese de, yeni nesil benimsiyor üzümü. Zaten Muş"un güneyindeki yamaçlarda Ermenilerden kalan bağların terasları hâlâ varlığını koruyor ama asmaları yok. Üç yıllık çalışma sonucunda şimdi, dünyanın en lezzetli üzümünü yiyor Muşlular. Önümüzdeki dönemde, bu üzümlerin bütün dünyaya gitme şansı olduğunu söylüyor uzmanlar. Üzümü tadanların ilk tepkisi bile, nasıl ekonomik değer olduğunu anlatmaya yetiyor: "Bu üzümün olduğu yerde fakirlik olur mu?"
       <br/>
       <br/>
       Muş Platformu çerçevesinde şehre gelen işadamlarından Ankara Giyim Sanayicileri Derneği Başkanı Canip Karakuş"un bu anlamda refleksi ilginç oldu. Hemen bir iki bağ yapılabilecek arazi sahibi ile anlaştı. Modern bağcılık için ilk adımı attı. Karakuş"un adımı bununla sınırlı değil. Hemen şirketini arayarak, Muş"la ilgili marka olabilecek şeylerin patentinin alınmasını da istedi. Dahası, arkadaşım dediği ünlü modacı George Armani"yi Muş"a getireceğine, olmazsa Türkiye"nin ünlü mankenleriyle Muş lalelerini içeren kataloglar hazırlayacağına söz verdi.
       <br/>
       <br/>
       Yeni bağlar arasında gezerken karşılaştığım köylüye sordum: "Ne iş yaparsınız?" "Bağcılık" dedi. "Peki, üzümleri ne yapıyorsunuz?" deyince Muş"ta tükettiklerini belirtti. Niye pekmez olarak İstanbul"a satmadıklarını sorunca da pekmez yapmasını bilmediğini söyledi. 40 yıldır bağcılık yapıyor ve pekmez yapmasını bilmiyor. Bu Muşlu Ankara"dan gelenlerle nasıl rekabet edecek?
       <br/>
       <br/>
       Meyvenin olduğu yerde arıcılık da oluyor. Mevcut meralarda bile arıcılık yapmak mümkün. Zaten Burdurlu arıcılar her yıl, yöreye kovanlarını getiriyorlar. Ama Muşlular yiyecekleri balı Bitlis"ten alıyorlar. Bir dönem bazı köylülere arı kovanları dağıtılmış ama ne yazık ki, arılar yaşamamış. Muşlu bir vatandaş durumu şöyle özetliyor: "Arılar değil, insanlar hastalıklı".
       <br/>
       <br/>
       Herkes küsmüş; hem kendine hem de devlete. Bütün gelişmelere kayıtsız kalınması biraz da bundan. Köy hizmetlerinin araçlarını çalıştıran müteahhitler var. Devletin aracı çalışıyor ama parayı müteahhit alıyor. 90"lı yıllarda yöre kredilerini de tefeciler alıp dağıtımını yapıyormuş. Halk Bankası son 5 yılda 2.7 trilyon kredi açmış. Ne yazık ki, 2.1 trilyonu şu an icra takibinde. Ancak, hâlâ kredi sahipleri "Bir kereliğine önümüzü açın, şu faizleri sıfırlayın" diyorlar. Bölgede hareket için sermaye de gerekiyor;  ama, kime, neden güvenesin ki! Bir garip uygulama da, Doğudaki teminatlara bankaların bile güvenmemesi.
       <br/>
       <br/>
       Muş uzun kışlarıyla da biliniyor. Bir metreyi aşkın karların aylarca kalkmadığı bir yöre burası. Bu bile bir avantaj aslında. Öyle ki, dünyanın başka bir bölgesinde bulunması imkansız denilen 10-15 kilometre uzunluğunda, yeterli kar yüksekliğine ve yol düzgünlüğüne sahip kayak pisti yapılacak yerler var. Ancak şimdiye kadar ne otel yapılmış, ne de proje geliştirilmiş.
       <br/>
       <br/>
       Haliyle uzun kışlar için gıda da lazım. Muş ovasında 2-3 dekar alanda ekilen 10 ila 20 kilo büyüklüğündeki lahanalar bu sorunun çözümü. Ancak ekim alanı genişletilmiyor. İstanbul"a gönderilmesi fizıbıl olmayabilir ama, etrafında büyük nüfuslara sahip şehirler var. Onların ihtiyaçlarını pekala karşılayabilir.
       <br/>
       <br/>
       Eğitim herkesin en başta belirttiği sorunlardan. Ancak bu konuya ne devlet el atmış ne de özel sektör. 1998"de yapılan Eğitim Fakültesi henüz eğitime başlamamış. Muş Ticaret Sanayi Odası Başkanı Tahsin Demirel, fakültenin tabelasını söküp, Cumhurbaşkanına götüreceğini söylüyor. Özel eğitim olarak sadece üniversiteye ve Anadolu liselerine hazırlık dersaneleri var.
       <br/>
       <br/>
       Başka bir terk edilmişlik hikayesi daha: 1966 yılındaki Varto depremi sonrası 2 bin konuta başlanmış. Ne acıdır ki, onca zaman geçmiş ama konutlar hâlâ bitirilebilmiş değil. İşte bir başkası; Türkiye"nin tek barit fabrikası da Muş"ta. Özellikle petrol aramalarında çimento yerine kullanılan bu ürün artık üretilmiyor. Çünkü fabrikası kapandı. Selahattin Akaydın, Muşlular için, "Beyinleriyle değil, gözleriyle yaşarlar"  derken en kolay yolun yatırım, en zorlu tarafın ise yönetim olduğunu vurguluyor. Muş, koca ülkeyi besleyecek potansiyelde ama şimdi, kendini doyurma telaşında. Vizyonu ise, Türkiye"nin fakirlik sıralama sında 80. basamaktan en azından plakasının olduğu sıraya yani 49"unculuğa yükselmek. Bu rüyanın 10-15 yıl içinde gerçekleşeceğine inanıyor Erdal Bahçıvan. Niye olmasın?...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3045), [web.archive.org (arşiv bağlantısı)](http://web.archive.org/web/20050217132419/http://www.aksiyon.com.tr:80/detay.php?id=3045)
