# Yatırım ortamı iyileşmedi

*Fikri Türkel Bilinmeyen-tarih*

<div>
 <font>
  <img border="0" height="1" src="/web/20041223173038im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223173038im_/http://www.aksiyon.com.tr/resim/513/56.jpg" vspace="5"/>
  </p>
 </font>
 <font class="content">
  Türk ekonomisinin yabancı yatırımcıya ihtiyacı olduğu ortada. Ancak, dışarıdan gelecek sermaye için gerekli düzenlemeler henüz tamamlanmış değil. Avrupa Birliği süreci ilerliyor. Aralık ayında yapılacak zirvede Türkiye’ye müzakere tarihi verilmesi kuvvetle muhtemel.
 </font>
 <p>
  <font class="content">
   Ancak, üyelik sürecinin ne kadar uzayacağı henüz belli değil. Siyaset ve ekonomiyi yakından ilgilendiren pek çok konu, aralık zirvesinden çıkacak sonucu bekliyor.
   <br/>
   <br/>
   Üyelik müzakerelerinin uzunluğunu ve ivmesini belirleyecek faktörler olarak siyasi konjonktür ve ekonomik gerekçeler gösteriliyor. Özellikle, uluslararası sermayenin Türkiye’ye yönelmesi, müzakere sürecini hızlandırabilecek en önemli faktör olarak zikrediliyor.
   <br/>
   <br/>
   Her ne kadar, yabancı sermayeden kısa dönemde yatırım refleksi göstermesi beklenmese de, yerli yatırımcıların uzun süredir ertelediği yatırımlarının artması, ortamın hareketlenmesinin işareti olarak kabul ediliyor. Ancak, ekonomi ile ilgili düzenlemelerin AB standartlarında olmadığı da bir gerçek.
   <br/>
   <br/>
   Yabancılar yatırım arsası peşinde
   <br/>
   <br/>
   Geçen ay, Maliye Bakanlığı’nın İzmir Defterdarlığı’na yazdığı üç ayrı yazıda; 10 bin metrekare, 1 milyon metrekare ve 10 milyon metrekare hazine arazisinin tespit edilip bakanlığa bildirilmesi talimatının verilmesi, yabancı yatırımcılar için hükümetin hazırlık yaptığını gösteriyor. İzmir’de yatırıma uygun arazi bulunup bulunmadığını bilmiyoruz. Ama İstanbul’da bulundu.
   <br/>
   <br/>
   Gelişmelerin arka planı ise şöyle: Yabancı yatırımcılar, gerek yatırım arsası temininde, gerekse bürokraside zorlandıklarını ifade ettiler. En son Yatırım Ortamını İyileştirme Koordinasyon Kurulu oluşturuldu. Başbakan Recep Tayyip Erdoğan, dünyanın ünlü şirketlerinin CEO’larıyla 15 Mart 2004 tarihinde bir toplantı yaptı. Yatırımcı Danışma Konseyi adı altında yapılan bu toplantıya beklenen katılım olmasa da, yabancı yatırımcıların sorunlarının bizzat başbakana iletilmesi açısından önemli bir adım atılmış oldu. Yatırımcı Danışma Konseyi’nde arsaların pahalı oluşu vurgulandı ve arazi temini konusunda yardım talep edildi. Başbakan Erdoğan, arsa temininde yardımcı olacağı vaadinde bulundu.
   <br/>
   <br/>
   1 Haziran 2004 tarihinde 2B olarak nitelendirilen orman arazilerinin değerlendirilmesine ilişkin tasarıdan sonra, konu genişletilerek kamu kurum ve işletmelerinin elinde bulunan gayrimenkul ve arazilerin de değerlendirilmesi gündeme geldi. Kamu taşınmazlarının Emek İnşaat ve İşletme Anonim Şirketi tarafından değerlendirilmesini öngören düzenleme, yetki kapsamını “Hazine’ye, kamu kurum ve kuruluşlarına ait taşınmazları inşaat yapmak, varsa üzerindeki muhdesat (sonradan ilave edilmiş) ile birlikte satmak, sattırmak, üzerinde sınırlı aynî hak tesis ettirmek, projeye dayalı kat karşılığı inşaat yaptırmak” diye uzayan uzun bir listeyle ifade ediyor.
   <br/>
   <br/>
   Bürokratik kolaylıklar da sağlanıyor
   <br/>
   <br/>
   Emek İnşaat’a tanınan bu yetkilerin kullanımı ise “Hazine taşınmazları için Maliye Bakanı’nın, diğer taşınmazlar için ilgili Bakan’ın teklifi ve Başbakan’ın onayına” bağlanıyor. Diğer taraftan Bayındırlık ve İskan Bakanlığı’na da imar mevzuatının dikkate alınmadan her türlü planı hazırlama yetkisi tanınıyor. Bunlardan anlaşılıyor ki hükümet, yabancı yatırımcılara her türlü taşınmazı pazarlamayı istiyor.
   <br/>
   <br/>
   Olayla ilgili olarak yaptığımız incelemelerde, Maliye Bakanlığı tespit ettiği bazı arazileri öncelikle yabancı yatırımcılara teklif ediyor. Yabancılar, ihtiyaçları doğrultusunda teklif edilen arazileri kabul ettiklerinde, usulüne uygun tahsis kararı çıkacak. Bu noktadan hareketle Maliye Bakanlığı, geçen hafta, kişi başına milli geliri bin 500 doları aşmayan iller ile kalkınmada öncelikli yörelerde yatırım yapacak işadamlarına, kendilerine bedelsiz olarak verilecek hazine arazileri için çok sayıda seçenek sunduğunu açıkladı. Ancak, söz konusu arazilerin sadece öncelikli yörelerde olmadığı da bir gerçek.
   <br/>
   <br/>
   Görüştüğümüz bir yabancı şirketin üst düzey yöneticisi, hem gelişmeleri doğruladı hem de sadece arsa bulmada değil, bürokratik işlemlerde de büyük kolaylıklar gösterilmeye başlandığını ifade etti. Tahsis ve arazi bulmanın sadece yabancı yatırımcılar için değil, isteyen yerli yatırımcılar için de geçerli olduğunu vurguladı.
   <br/>
   <br/>
   Aralıkta CEO’lara somut öneriler sunulacak
   <br/>
   <br/>
   Bu konuda yapılan bir diğer yoruma göre de, hükümet aralıkta uluslararası devlerin tepe yöneticilerini yeniden ağırlayacak. Maliye Bakanlığı’nın Türkiye’de yatırım yapma potansiyeli olan bu dev şirketler için arazi tespit çalışmalarına başlamasının altında bu hedef var. Hükümet bu çalışma ile Türkiye’ye gelecek uluslararası şirketlerin CEO’larına “Şu bölgede sizin yatırım planınıza uygun arsamız” var diyerek somut öneriler sunmak istiyor.
   <br/>
   <br/>
   Maliye, arazi tespit çalışmalarını Milli Emlak Genel Müdürlüğü kanalıyla yapıyor. Çalışmalar, özellikle Marmara Bölgesi başta olmak üzere İstanbul, Ankara İzmir, İzmit gibi şehirlerde yoğunlaştırılmış durumda. Arazilerin tespiti tamamlandıktan sonra bunların taliplilerine devrinin nasıl olacağı ayrıca belirlenecek. Hükümetin bu konuda yabancı ve yerli yatırımcılara önemli kolaylıklar sağlayacağı ifade ediliyor. Belirlenen arazilerin uygun fiyatlarla yatırımcıya satılması planlanıyor.
   <br/>
   <br/>
   Yatırımcı Danışma Konseyi’nin marttaki toplantısında CEO’lar, bürokrasinin azaltılarak sektör bazındaki sorunların hızlı bir şekilde çözümüne odaklı stratejilerin geliştirilmesini; hızlı, etkin işleyen ve öngörülebilir bir yargı sisteminin oluşturulmasını; vergi sisteminin anlaşılır kılınmasını; çifte vergilendirmenin önüne geçilerek AR-GE teşviklerini artıracak düzenlemelerin yapılmasını; yatırım için arsa temininin güvenceye alınmasını; kayıt dışıyla mücadele edilmesini; fikri mülkiyet haklarının korunmasını ve KOBİ’lerin ekonomideki tedarik zinciri içindeki rollerini artıracak bir programın hayata geçirilmesini talep etmişti.
   <br/>
   <br/>
   Arazi tahsisinde iyileştirme
   <br/>
   <br/>
   Bu talepleri karşılama konusunda, yabancı yatırımcılara yönelik en olumlu gelişmelerin başında arazi tahsisi ve bürokratik işlemlerin iyileştirilmesi geliyor. Ayrıca, ilgili kanunların değiştirilmesi, yönetmeliklerin düzenlenmesinde de büyük gelişmeler var. Hazine’den aldığımız bilgilere göre, ilgili 20 kadar kanun çıkarılmış durumda. Ancak yetki ve sorumlulukların belirlenmesi ile ilgili el atılmamış daha pek çok konu bulunuyor.
   <br/>
   <br/>
   Rekabet Hukukçuları Derneği Başkanı Prof. Dr. Arif Esin, AB kapısında bekleyen Türkiye’de rekabete uyum konusunun geciktiğini belirterek, Motorlu Taşıt Araçları Dağıtım Tebliği’nin bir an önce yürürlüğe konulması gerektiğini söylüyor. Aralık 2004’e kadar rekabet konusunda motorlu taşıt araçları dağıtımının yanı sıra başka tebliğlerin de çıkması lazım. Bunların çıkması Türkiye’ye bir şey kaybettirmeyecek; çıkmaması AB’li karar mercilerinin eline yeni kozlar verecek. Rekabetin düzenlenmesi gereken diğer tebliğ konuları ise şunlar: Sigortacılık, hava taşımacılığı, şirket birleşmeleri, ulusal rekabet otoriteleri arasındaki eşgüdüm, deniz taşımacılığı, araştırma - geliştirme...
   <br/>
   <br/>
   Bu  konularda halen herhangi bir çalışma yer almıyor. İlerleme Raporu’nda tek tek karşımıza çıkarsa şaşırmayalım. Tarife bazında uyumun gerçekleştiğini, ancak rekabet kanunu ve fikri mülkiyet hakları konusunda mevzuat uyumu sorunu bulunduğunu anlatan Prof. Dr. Esin, ‘’Rekabetin en önemli bölümlerinden bir tanesi de otomotiv sanayiiyle ilgili tebliğin çıkarılmamasıdır’’ diyor.
   <br/>
   <br/>
   Bir diğer nokta da, çalışma hayatında görülen uyumsuzluklar. Çalışma Bakanlığı kaynaklarına göre, Yabancı Sermaye Derneği (YASED), Yatırım Ortamını İyileştirme Reformu’nun ruhuna aykırı birkaç uygulama olduğundan şikayetçi. Buna göre, yabancı personel istihdamında “izin alma” süreci ile mezuniyet kaynağı konusunda ‘denklik belgeleri’nin tanınmasında ciddi sorunlar yaşanıyor. Buna rağmen dosyanın işleme konulmasında da yine uzun bir süre bekleniyor.
   <br/>
   <br/>
   Çözüm bekleyen sorunlar
   <br/>
   <br/>
   Bakanlığa intikal eden bu sorunun yanı sıra pek çok alanda onlarca idari ve yargısal düzenlemeler sonuç bekliyor. Yatırım ortamının iyileştirilmesi konusunda, değişik bakanlıklar ve kuruluşların yetki ve sorumluluğuna giren ve çözüme kavuşmamış olanlardan bazıları ise şunlar:
   <br/>
   <br/>
   AB’ye sunulan Ulusal Programda taahhüt edilen Ulusal Meslek Standartları Kurumu kanun tasarısı, başbakanlığa sunulmuş durumda. Aynı şekilde Türkiye İş Kurumu Kanun tasarısı da hazırlanıp TBMM alt komisyonuna sunulmuş olup, kanunlaşması bekleniyor.
   <br/>
   <br/>
   SSK ve Bağ-Kur’un otomasyon sistemine geçmesi kararlaştırılmasına karşılık finansman desteği sağlanmadığı için tamamlanmasıyla ilgili süreçte belirsizlik yer alıyor.
   <br/>
   <br/>
   Kaçak işçilerin çalışmasıyla ilgili veri bankasının oluşturulmasına ilişkin yasal düzenleme, bilgi ve finansman desteği sağlanmadığı için henüz çalışmaya başlanmadı.
   <br/>
   <br/>
   2002 yılında çıkması gereken, yeni bir ‘Doğrudan Yabancı Yatırımlar Kanunu Tasarısı’nın hazırlanması amacıyla, yatırımlarla ilgili tüm yasal çerçevenin dikkatli bir şekilde gözden geçirilmiş olmasına karşılık, bu dönemde yasallaşması bekleniyor.
   <br/>
   <br/>
   “Türkiye İçin Etkin Yatırım Tanıtım Modeli” projesi Hazine Müsteşarlığı tarafından hazırlanıyor. Buna bağlı olarak Yatırım Promosyon Biriminin kurulması kararlaştırılmış olmasına karşılık yasal düzenleme için bekliyor.
   <br/>
   <br/>
   Yatırım teşvik politikasının tek bir otorite altında tasarlanması çalışması, ilgili komitede devam ediyor.
   <br/>
   <br/>
   Özel arazileri ve kamu arazilerini kapsayacak şekilde, arazi kullanımı planlaması ve arazi envanteri çalışmaları için strateji geliştirilmesi girişimi bu yıl başlatılmış olmasına rağmen, henüz bir gelişme kaydedilmedi.
   <br/>
   <br/>
   Organize Sanayi Bölgeleri kurulması faaliyetlerine, özel sektörün etkin katılımının sağlanmasında hiçbir ilerleme sağlanamadı.
   <br/>
   <br/>
   Arazi temini işlemlerine yönelik “Yatırımcı Rehberi” hazırlığı, finansman desteği olmaması ve bilgi desteği bulunmaması nedeniyle tamamlanamadı.
   <br/>
   <br/>
   Gümrüklerin kurumsal kapasitesinin güçlendirilmesi tamamlanması gerekirken, herhangi bir çalışma henüz yapılmadı.
   <br/>
   <br/>
   Gümrük işlemlerinde otomasyonu sağlamak üzere mevcut işletim sisteminin yaygınlaştırılması da oluşturulamadı.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16470), [web.archive.org (arşiv bağlantısı)](http://web.archive.org/web/20041223173038/http://www.aksiyon.com.tr:80/detay.php?id=16470)
