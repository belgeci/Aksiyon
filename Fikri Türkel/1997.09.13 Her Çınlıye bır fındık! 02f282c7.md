# Her Çınlıye bır fındık!

*Fikri Türkel 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu yılın fındık fiyatları açıklandı. Kabuklu fındığın kilosu 400 bin lira. Her ay da, 25 bin lira fiyata eklenecek ve peşin para ile Fiskobirlik satın alacak.
  </font>
 </div>
 <div id="newsText">
  <font class="detail-text">
   Yıl sonundaki fiyatı da 500 bin lirayı bulacak. Kabinede 7 Karadenizli bakan olduğu hesap edilirse bu normal bir fiyat. Hemşehrilerine iyi bir "kıyak" yaptılar. Dolar bazında yüzde 12.5, Türk Lirası bazında ise yüzde 141 artışla fındık üreticileri sevinç içinde. Dünya fındık üretiminin yüzde 75'ini karşılayan Türkiye fındık ihracatından sağladığı 800 milyon dolar ihracat geliri dışında, dünya fiyatlarını, bundan da önemlisi tüketim alışkanlıklarını etkileme gücüne sahip. Peki, Türkiye bu imkanı ne ölçüde kullanıyor?
   <br>
    <br>
     Fazla fındık küspeye
     <br>
      <br>
       Türkiye'nin üretim ve tüketim rakamlarına baktığımızda dünyada rakipsiz olduğumuz bu ürünümüzün başımızı sık sık ağrıttığı ortaya çıkıyor. Bunun sebebi de talepten fazla üretimin oluşu. Her yıl 5070 bin ton fındık depolarda kalıyor. Devlet  kilo başına 2.35 dolar verdiği fındığın 60 bin tonunu depolarda saklıyorsa bu demektir ki, yılda 140 milyon doları depolarda bekletiyor. Fiskobirlik peşin ödediği malı tüketemiyor. Her iki yılda bir çıkarılan "yağlık kararnamesiyle" bu ürünler yağ çıkarılmak üzere ayrılıyor. Bu yıl, yağlık ürüne gönderilen rakam 105 bin ton. 105 bin ton yağlık fındıktan çıkarılacak olan yağın değeri fındık değerinin yüzde 20'sini karşılayabiliyor. Çünkü 105 bin ton kabuklu fındığın yarısı kabuk, onun da yüzde 5055'i ancak yağ oluyor. Bu da 20 bin tona yakın bir yağ demektir. Yağın rafine birim fiyatı 2 dolar. Geri kalan ise küspe olarak kullanılıyor. Küspenin kilo fiyatı 45 bin lira. Yani rafine yağ fiyatı kabuklu fındık fiyatı kadar etmiyor. Fındık yağı genellikle kozmetikte kullanılıyor. İlginç olan bir diğer yön ise, zeytinyağına karıştırıldığı iddiası.
       <br>
        <br>
         Fındık, Karadeniz Bölgesi'nin vazgeçilmez tarım ürünlerinden. Milyonlarca insanın temel geçim kaynağı. Fazla üretimi azaltmak için düşünülen fikir düşük fiyat. Bu şekilde bir uygulama ile, yasaklama olmadan arzın düşeceği bekleniyor. Bu durumda, siyasi tercihlerde duyarlı olan Karadeniz insanının politik tercihleri etkileniyor. Siyasi kadrolar da bundan uzak duruyor. Üreticiler fiyatlardan memnun ama, tüketimin çoğunluğunu değerlendiren ihracatçılar bu durumdan memnun değil. Daha yüksek fiyat dünya tüketiminin daralmasını sonuçlandırıyor. Esasında ihracatçılar, fiyatların siyasi sebeplerle teşvik edecek yükseklikte olmamasını istiyorlar. Yüzde 85 enflasyona karşılık yüzde 141 taban fiyatı artırılırsa, haliyle herkes yeni tarım alanlarına yeni fındık fidanları dikecek. Çarşamba Ovası'nda eskiden pirinç, darı yetiştirilirdi. Şimdi fındık bahçelerinden geçilmiyor. Belki Giresun gibi dağlık yerler için vazgeçilmez ürün fındık olabilir ama, ovaların sadece fındığa ayrılmasını uzmanlar doğru bulmuyor.
         <br/>
         <br/>
         Ege ve Akdeniz fındık bahçeleriyle dolabilir
         <br/>
         <br/>
         Fındık ihracatçıları geçen aylarda İtalya'ya gezi düzenlediler. Gördüler ki, Romano fındıkları zeytinliklerle yan yana kurulmuş. Bu demektir ki, Türkiye'nin fındık politikası böyle giderse, İtalya ile aynı iklime sahip Ege ve Akdeniz bölgeleri de fındık bahçeleriyle dolacak. Fındık için düşünülen ikinci tedbir, fazla üretimimiz için yeni pazarlar bulunması. İçinde bulunduğumuz durum zor. Suchard, Milka gibi Avrupalı firmalar fındık tüketimine doymuş durumda. Olsa bile ancak yüzde 12 ikame edilebilir. Halbuki Türkiye'nin 5060 bin ton fındığı tüketecek yeni pazarlara ihtiyacı var. Zaten Suchard, Milka gibi kuruluşlar bu gelişmelerden şikayetçi. 2. Dünya Savaşı'ndan beri çikolata fiyatlarını 1 markın üzerine çıkaramadıklarından yakınıyorlar. (100 gr.lık bir çikolata halen 90 fenik.) Hal böyleyken mark bazında fındığa yüzde 40 zam yapılıyor. Ritter marka çikolatanın yüzde 40'ı fındık olduğu hesap edilirse, firmanın ürününe yüzde 15 zam yapması gerekiyor. Yüzde 1.5 enflasyonun olduğu bir ülkede de bunu yapması mümkün değil. O zaman fındık yerine başka ikame ürünler kullanılıyor.
         <br/>
         <br/>
         İhracatımız 1 milyar doları bulur mu?
         <br/>
         <br/>
         Avrupa'ya olan ihracatımızda azalma var. Fındık ihracatımızın yüzde 90'ını Avrupa'ya yapmamız bunun önemini artırıyor. 1995 yılı ihracatımız 209 bin tondu. Şu ana kadarki rakam ise 185 bin ton. Geçen yılın rakamlarını yakalamamız zor görünüyor. İtalyanlar, Türk fındığı 5 dolardan satılıyorsa kendi ürünlerini 4.90 dolardan satıyor. Her yıl İtalya'daki fındık alanları genişliyor. İtalya, fındık fiyatlarını rahatlıkla düşürebiliyor. Çünkü, makine ile üretim yaptıklarından emek yoğun değil ve maliyetler Türkiye'den daha düşük. Bir de, teşvikler var. AB'den kiloda 20 sent destek alıyor. Halen İtalya'da fındık maliyeti 33.5 dolar. Giresun ve Akçakoca gibi yerlerde ise, daha çok kazanmak isteyen üretici sık ve bulduğu yerlere ekim yapıyor. Sonuç; eğer Türkiye, kabuksuz fındık ihraç fiyatlarını 3.54 dolar arasında tutabilirse, Avrupa'da da rakipsiz olabilir. İç tüketim de ayrı bir şans. Ancak iç piyasa fiyatımız yüksek. Avrupa'da kişi başına 1 kg fındık tüketimi gerçekleşirken, iç pazardaki tüketimimiz ancak 500 gr.
         <br/>
         <br/>
         Kadın dergileri fındığın şişmanlatıcı olduğunu yazıyor. Sağlıklı bilgilendirme yok. Halbuki fındığın kalbe faydalı ve kolesterolsüz bir ürün olduğu biliniyor. Bir de iç piyasaya doğru ürünler sürülmüyor. Bu konuda Balsu'nun çalışması var. Önümüzdeki aylarda piyasaya sürülecek bu ürünlerde besin değerleri yanında baharatlı, soslu çeşitleri de tüketiciye fındığı sevdirme gayesi güdüyor.
         <br/>
         <br/>
         Yeni pazar bulmalıyız. Bunlar da ABD, Güney Afrika, Uzakdoğu. Sanayisi olmayan ülkeler için fındık lükstür. Ayrıca İsrail, Mısır ve Tunus da cazip pazarlarımız olabilir.
         <br/>
         <br/>
         Her Çinli'ye bir fındık
         <br/>
         <br/>
         Uzakdoğu'da, Çin'de, ekim ayında fuar var. Burada fındık tanıtımı yapılacak. Şu anda Çin'de büyük bir damak tadı mücadelesi var. Kim Çin'in damak tadına göre ürünler gerçekleştirirse pazardan büyük bir pay kapacak. Bu konuda iki önemli lobi var. Birisi Nestle ve Cadbury'nin başını çektiği AB grubu, diğeri de Mars, Hershey'in desteklediği ABD grubu. Önemli bir fındık tüketicisi olan ve fındıklı ürünler üreten AB grubunu Türkiye de destekliyor. Türkiye'den Hong Kong'a dolaylı da olsa mal gitmiş durumda. Türkiyeli ihracatçılar Çin'deki küçük üreticileri destekleme kararı aldılar.
         <br/>
         <br/>
         Türkiye'nin ABD'de fındık üretimiyle ilgili yoğun çalışmaları var. Balsu Marketing Yönetim Kurulu Başkanı Cüneyt Zapsu, bu çalışmaları Türkiye adına yürütüyor. Zapsu, dört yıldır üzerinde çalıştığı bu büyük projeye oldukça önem veriyor. Çünkü ABD büyük bir pazar. Dış Ticaret Müsteşarlığının da desteklediği bu faaliyet içinde Oregon'daki üreticilerle iş birliği yapılıyor. Halen Oregon'da 15 bin ton iç fındık üretimi gerçekleştiriliyor. Türkiye'den de 56 bin ton fındık ithal ediliyor. Bu rakamın orta ve uzun vadeli çalışmalarla 5060 bin tona çıkartılabileceği belirtiliyor.
         <br/>
         <br/>
         ABD'de fındık lobisi
         <br/>
         <br/>
         Türkiye'nin, makarnadaki olay gibi bu gelişmenin de engellenmemesi için şimdiden tedbir alması lazım. Oregonlularla birlikte hareket etmeye de bu düşüncelerle 3 yıl önce başlandı. Hedef, ABD'deki pastayı büyütmek. Bu konuda onlar da ikna olmuş durumda. Bu çerçevede Hazel Nut Counsul kuruldu. Türk tarafını temsilen de İcra Kuruluna Cüneyt Zapsu alındı. Şimdi bir ön araştırma yapılıyor. Araştırmanın tutarı 250 bin dolar. Bu parayla savaş stratejisi oluşturuluyor. İlk önce gastronomiye mi hitap edelim yoksa, sanayiye mi girelim düşüncesinden hareket edildi. Türk tarafı paralel bir strateji takip edilmesini istedi.
         <br/>
         <br/>
         ABD'deki çalışma şu şekilde gelişti. Dört ayrı araştırma şirketi arasında concure yapıldı. Torwill adlı kuruluş aralarından seçildi. İlk çalışma sonuçları ekimde ortaya çıkacak. Bilgiler yılbaşından itibaren de Türkiye'ye ulaştırılacak. Hazel Nut Counsul'un ayrıca pazarlama şirketi var. Bu şirkette ihracat müşaviri bir Türk de görevli, çalışmalar konusunda Türkiye'ye rapor verecekler. Ayrıca Balsu Amerika şirketinin genel müdürü ve pazarlama şirketinde. Bunlar rapor üzerinde tartışma yapacaklar ve bir bütçe ortaya çıkacak. Bu çalışmalar 5 yıllık bir çalışma periyoduna yayılacak. Türkiye'nin yapması gereken acil bir görevi var. Halen fındık ihracatçısından kiloda 10 sent fon kesintisi var. İhracatçılar bu fonun 5 sente indirilmesini, ihracatçıdan da alınacak 5 sent ile bu fonun tanıtıma ayrılmasını istiyorlar. Böylece toplanacak olan 10 milyon dolarlık Fındık Tanıtım Fonu ile yeni pazarların gelişmesinin sağlanmasına çalışılması gerektiğini belirtiyorlar.
         <br/>
         <br/>
         Cüneyt Zapsu kendilerine örnek olarak, ABD'nin Japonya'ya yönelik yaptığı "badem tanıtım fonu"nu alıyor. ABD'nin bu proje için 56 miyon dolar harcadığı tahmin ediliyor. Türkiye de, böyle bir fonla yeni dünya pazarlarına ulaşabilir. Tanıtım fonunda toplanacak paranın 5 milyon dolarının ABD, 5 milyon dolarının da Çin'e ayrılması bu pazarlara ihracatımızın gelişmesini sağlayabilir. Maksat her Çinliye bir fındık yedirmek. Zapsu, böyle bir teklifin Refahyol hükümetinde ilgili bakan Fehim Adak'ın önüne geldiğini ancak Adak'ın bunu imzalamadığını söylüyor. Yeni hükümetin de ilgili teklife tavrı henüz netlik kazanmadı.
         <br/>
         <br/>
         Türkiye'de başka bir görüşmenin de çikolata üreticileriyle yapılması düşünülüyor. Türkiye'nin önemli üreticilerinden olan Ülker ve Sağra'nın böyle bir lobi çalışmasına sıcak bakması bekleniyor. Fındık ihracatçılarının bir diğer görüşü de, fındık kullananların da desteklenmesi. Fındıklı çikolata, fındık ezmesi, fındıklı çokokrem, Nutella gibi ürünler de destek kapsamına alınmalı.
         <br/>
         <br/>
         Bir diğer şekil de, kavrulmuş ve mamul haline gelmiş ürünlerin ihracatının geliştirilmesi. 1994'te çok iyi para kazanan Türk üreticisi, büyük tesisler kurdu. Çünkü o yıl, fındık fiyatına yüzde 217'lik artış yapıldı. Ancak bu tesisler şimdi çalışmıyor. Fiskobirlik, Doğu Bloku mantığı içinde çiğ fındığı ucuza satınca (son bir iki yıldır bu yapılmıyor) bu tesisler atıl kaldı.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2963-her-cinliye-bir-findik.html), [web.archive.org (arşiv bağlantısı)](http://web.archive.org/web/20131111074347/http://www.aksiyon.com.tr/aksiyon/haber-2963-her-cinliye-bir-findik.html)
