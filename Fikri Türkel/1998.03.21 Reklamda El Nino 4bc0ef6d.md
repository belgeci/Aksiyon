# Reklamda El Nino

*Fikri Türkel 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Reklam bütün boyutuyla hayatımıza girmeye devam ediyor. Hem her geçen gün adedi artıyor hem de etkinliğini hissettiriyor.
  </font>
 </div>
 <div id="newsText">
  <font class="detail-text">
   Yılda yüzlerce trilyon lira harcanan sektörün patronları, uzmanları insanlara nasıl ulaşılacağını ve nasıl etkili olunacağını öğrenmek için milyarlarca lira harcamada bulunuyorlar.
   <br/>
   <br/>
   Yazılı basın ve görsel yayın araçlarının yanında sokak afişleri ve sesli yayınlar reklamın etkisinden kaçamayacağımızı gösteriyor. Bir de bunlara son yıllarda internet eklendi. İnternetteki web site'lar kısa tarihine karşılık, en büyük reklam mecrası olarak yerini aldı bile. Reklamların üzerimize gelişinde son bir yılda yüzde 49'luk artış olduğunu hiç düşündünüz mü? Bir yetişkinin günde karşılaştığı reklam adedinin 400'ü bulması, bunu daha iyi açıklıyor.
   <br/>
   <br/>
   Bir medya planlama şirketi olan Initiative Media'nın "1997 Türk Medyasına Bakış" adlı raporu ilginç rakamlar içeriyor. Eğer konuyla ilgili "bilgi"lere sahip değilseniz, dinamik medya ortamı içinde yeni bakış açıları kazanmanız zor olacaktır. Buna göre; medya araçları artıyor, reklam spotları artıyor ve reklam fiyatları da artıyor. Reklam artışı 1997'de bir önceki yıla göre Avrupa'da yüzde 4 iken, Türkiye'de aynı dönemde tam 12 kat (yüzde 49) artış olmuş. Genç nüfus ve şehre göç bunda etkin rol oynuyor. Bu yapısıyla Türkiye hâlâ reklamda açlık çekiyor. Uzun dönemdir 1 milyar doları geçmeye uğraşan reklam sektörü geçen yıl 1.250 milyar dolara ulaştı.  Ancak Avrupa'daki kişi başına reklam harcamasına ulaşmış değil. Avrupa'da kişi başına reklam harcaması 79 dolarken Türkiye'de 20 dolar. Reklam harcamalarının milli gelirle paralel bir artış göstermesi, gelecek yıllar için de bir ölçü olarak alınabilir. Ayrıca artıştaki hız, Avrupa ile farkın kapatılacağı işaretini veriyor.
   <br/>
   <br/>
   Toplumsal ilişki ve teknolojilerin değişmesiyle reklamdaki mecralar da yerine oturmaya başladı. Buna göre, geçen yıllarda artan televizyon reklam pastasında bir duraklama görülüyor. Basın ve televizyon birbirine yaklaşmaya başladı. Diğer taraftan uzun zamandır ihmal edilen sinema reklamları ile yeni keşfetmeye başladığımız açık hava ve radyo reklamlarında çok fazla artış var. Öyle ki, sinema reklamları üç katından fazla arttı.
   <br/>
   <br/>
   Bir diğer özellik de, reklam deyince artık kollektif bir yapı aklımıza getireceğiz. Bunun anlamı kampanyalarda bütün mecralar birlikte kullanılacak demek. Radyo reklamı televizyon reklamıyla akılda kalacak. Açık hava reklamları dergilerdeki mesajları akla getirecek. Hatta bunun hesaplamalarını da yapmışlar. Televizyondaki reklamlardan etkilenme yüzde 35 iken, destek mecraların etkisi yüzde 65 oluyor. Bu oran gazetede yüzde 43, dergide yüzde 58 iken, radyoda sadece yüzde 4 olarak görülüyor. Bir diğer anlatımla, "eğer tv reklamını dram tarzında kurgulamışsanız; radyo reklamınız yüzde 61 etkileniyor. Hikâyemsi tarzda gerçekleştirmişseniz yüzde 55 destek görüyor, bilinen müzikle yapmışsanız yüzde 34 hatırlanıyor."
   <br/>
   <br/>
   İlginç bir nokta daha var. Günde 300 dakikaya yakın televizyon izliyoruz. Buna karşılık karşılaştığımız reklam spotu sayısı ortalama 80. Bu da seyircinin reklamlarda aşırı şekilde zapping yaptığının ilginç bir örneği. Çünkü yılda 29.5 milyon saniye reklam tüketiyoruz. Reklam adetleri artarken, reklam süreleri de uzayarak 23 saniye oldu. Bunu da, dizi film gibi banka reklamlarına borçluyuz.
   <br/>
   <br/>
   Mecralar artmasına rağmen, son iki yıl içinde reklam fiyatları 1.6 kat artmış oldu.
   <br/>
   <br/>
   "Reklamda El Nino" etkisini görmek için rakamlara bir daha bakalım. Günlük yaşantımızda bir günde karşılaştığımız reklamlar şöyle: Sabah gazeteleri okudunuz 25; sokağa çıktınız, işe gidip eve geldiniz 200 (tabela, bilboard, afiş vs.), televizyon izlediniz 80, ya da radyoyu açtınız 20, aylık dergi aldınız 30, haftalık derginizi aldınız 30 ve sinemaya gittiniz 10 reklam spot ve metniyle karşılaşırsınız.
   <br/>
   <br/>
   Reklamla ilgili bilmeniz gereken bir kaç noktayı daha verelim:
   <br/>
   <br/>
   * Televizyon reklamının en büyük müşterisi kadınlar. En kolay ulaşılan kesim ev kadınları.
   <br/>
   <br/>
   * Reklamın en pahalı ulaştığı hedef kitle yetişkin kadınlar.
   <br/>
   <br/>
   * En çok reklam yılın ilk üç ayında yayınlanıyor.
   <br/>
   <br/>
   * Rating pastasının galipleri, reklam pastasından da en büyük payı alanlar.
   <br/>
   <br/>
   * 1995'ten 1996'ya dünyadaki internet reklam harcaması 5 kat arttı.
   <br/>
   <br/>
   Reklamcılar artık "ince eleyip sık dokuyorlar". Bunda reklam verenle birlikte izleyicinin ve tüketicinin bilinçlenmesinin de etkisi var. Ancak her mecranın "en etkin" ulaştığı bir hedef kitle var. Ve reklamcılar bunun bilincinde.
   <br/>
   <br/>
   Initiative Medya uzmanları, yine de her mecranın tüketim şeklinin farklılık gösterdiğini; sinema tüketimini tek başına yaparken, radyo dinlemeye diğer aktiviteleri de ortak ettiğini açıklıyor. Buna göre, medya planlamasında hem "etkin" hem de "verimli" sonuçlara ulaşmak için tüm bu etkenleri bir arada değerlendirmek gerektiğini belirtiyorlar.
   <br/>
   <br/>
   Yine de, günlük hayatta karşılaştığımız reklamları, kişisel pratiğimize dayanarak sayarsak "Reklamda El Nino"nun hayatımıza yansıdığını görmeden geçemeyiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3563-reklamda-el-nino.html), [web.archive.org (arşiv bağlantısı)](http://web.archive.org/web/20121220010623/http://www.aksiyon.com.tr:80/aksiyon/haber-3563-reklamda-el-nino.html)
