# "Henüz Koç'la yarışacak yok"

*Fikri Türkel 1997.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk sanayii deyince akla Koç geliyor. Dünyanın önde gelen dergilerinden Fortuna'ın en zengin 500 kişi değerlendirmesinde Türkiye'den listeye giren tek aile Koç ailesi.
  </font>
 </div>
 <div id="newsText">
  <font class="detail-text">
   Holdingin kurucusu Vehbi Koç, hayattayken pek kamuoyunda görünmezdi. Onun bu prensibi grubu da etkiledi. Son yıllara kadar, halkla ilişkiler etkinliklerinde Koç Grubu dolaylı bir yaklaşım sergiledi. Artık grup, ekonomideki ağırlığını her alanda gösteriyor. Rahmi Koç uluslararası ilişkileriyle, Mustafa Koç spor etkinlikleriyle, Sevgi Gönül politikayla, Suna Kıraç grubun faaliyetleriyle, Semahat Arsel görsel sanatlarla sık sık gündeme geliyorlar. Yöneticiler de uzmanlık alanlarında her platformda konuşmaktan çekinmiyorlar.
   <br/>
   <br/>
   Şeffaflık, dinamizm ve etkinlik grubun bütün birimlerinde görünüyor. Son zamanlarda gerçekleşen ufuk toplantılarının tamamında Koç Grubu yetkilileri en kalabalık heyetlerle yer alıyorlar. Uluslararası gezilerde de öyle.
   <br/>
   <br/>
   MESS'in Marmaris'teki Değişim 97 toplantısında da en kalabalık grup yine Koç'tu. Grubu en üst düzeyde de Planlamadan Sorumlu Başkan ve Yönetim Kurulu üyesi Necati Arıkan temsil etti. Biz de, yazdan kalan bir kaç günün atmosferinde Marmaris'in güzel bir koyunda Koç Grubu'nun bugün ve yarınına bakalım istedik. Necati Arıkan'ın aklımıza gelen her soruya verdiği samimi cevaplardan size de bir demet sunalım dedik.
   <br/>
   <br/>
    Necati Bey, Beksa ve Netaş bu yıl kalite ödülü aldılar. Koç Grubu da önümüzdeki dönemde bu gibi ödüller alacak mı?
   <br/>
   <br/>
   Aramızda fark var. Onlar ara malı üreticisi. Biz tüketiciye ulaşan bir mal üretiyoruz. Bir tek üründe bile bir hata olsa, ödül konusunda bir sakınca teşkil eder. Ödül verenler müşteri memnuniyetine çok önem veriyorlar. Bunları değerlendirenler bir ara mal sanayiine daha kolay veriyorlar bu ödülü. Biz bu kurumların başarısını takdir ediyoruz. Ancak müşteri memnuniyeti konusunda bizim kadar geniş bir kitleye hitap etmiyorlar. Tabii ki, bizim de ödüllerimiz oldu ve olacak. Arçelik, bu sene İstanbul Sanayi Odası Çevre Ödülü'nü aldı. Geçen sene üç şirketimiz KalDer'in Toplam Kalite Ödülü finaline kaldı. Sanıyorum bu seneki değerlendirmede de yine şirketlerimiz olacak.
   <br/>
   <br/>
   Avrupa markası olmalıyız
   <br/>
   <br/>
    Bunlar fason markalar mı, yoksa yerli marka mı kullanıyoruz?
   <br/>
   <br/>
   Biz fasonu bıraktık. İhracata başladığımız zaman fason yapıyorduk. Fasonda iki riziko var. Fiyatınızı çok düşürtüyorlar, kendi markasını koyuyorlar. İkincisi de, istikrarlı değil. Kendi markamızla ihracata geçmemizin ana sebebi budur. Fason olarak yapmanın bir kalıcılığı yok. Avrupa'da "Türk Malı" imajının düzeltilmesi lazım.
   <br/>
   <br/>
    Avrupa markası olmak için ciddi bir bütçe ayırıyor musunuz?
   <br/>
   <br/>
   Hep beraber ayırmamız lazımdır. Ben bunu TÜSİAD'da da ileri sürdüm. Fikir benimsendi ama, bu bütçenin altından kalkamayız. Neticede biz bir bütçe ayırıyoruz.
   <br/>
   <br/>
   Mal aynı. Hatta oradaki müşterilerimiz, 'Sizin ürünleriniz dizayn olarak Avrupalı'dan daha iyi ama bir Alman markası karşısında sizin fiyatınız yüzde 15 düşük kalıyor' diyor. Markası tanınmadığı için. Avrupa'da Türk malı imajı ortaya koymalıyız. Bu bütün mallarımızın fiyatını artıracaktır. Böylece miktar artmadan ihracat gelirimiz en az yüzde 15 artacaktır.
   <br/>
   <br/>
    Bunu sizin söylemeniz ilginç. Çünkü Koç Grubu AB'ye karşı gibi bir izlenim var kamuoyunda.
   <br/>
   <br/>
   Hiç alakası yok. Biz AB'ye başından beri taraftar olduk. Dokümanlarımızda vardır. Zamanında Başbakanlığa yazılmış mektuplar da vardır. Yunanistan üyelik için müracaat edip Türkiye etmediği zaman rahmetli Vehbi Bey'in, Başbakan Ecevit'e yazdığı mektup vardır; fırsatı kaçırıyoruz, onlar giriyor, şunlar olacak diye.
   <br/>
   <br/>
   Bizim karşı olarak bilinmemizin ana sebebi şu: Biz her konuyu araştırırız. Ben Gümrük Birliği'ni 74'ten beri araştırıyorum. Bu araştırmalarımızda şunu gördük: Türkiye'nin hakları var; 63 Ankara Anlaşmasında ve 74 Katma Protokolde. Türkiye, Avrupa'dan birşey almadan Gümrük Birliği'ne girerken iyi pazarlık yapılması lazım. Türkiye'nin haklarının korunması lazım. Biz bunu söyledik diye, bilinçsizce saldırı oldu.
   <br/>
   <br/>
    Koç Grubu kalite ve değişim noktasında Türkiye'deki çalışmaların ne kadar önünde?
   <br/>
   <br/>
   Koç Grubu'nun ürünleri Avrupa pazarlarına satılıyor. Belki Türkiye'de en öndeyiz. Toplam kalite ve yeniden yapılandırma programlarımızı başlatalı 4 sene oldu. Sadece kalite değil, tasarım, kalite, müşteri memnuniyeti konusunda da 1990 yılında prensiplerimizi koyduk ortaya. Müşteri tatmini ana hedefimizdir. Rekabete hazırlanmak ana hedefimizdir.
   <br/>
   <br/>
    Yanılmıyorsam insan kaynakları konusunda da 80'lerde başlayan çalışmalarınız var.
   <br/>
   <br/>
   İnsan kaynaklarıyla ilgili birimimiz KOGEM'i yani Koç Eğitim Geliştirme Merkezi'ni kuralı aşağı yukarı 10 sene oldu. Burada grubun hem yöneticilerine, hem teknik elemanlarına, hemde işçilere eğitim verildi. Bu sene onu daha ileriye götürdük. Adını da değiştirdik İDEA yaptık.
   <br/>
   <br/>
   Hesaplar % 50 enflasyona göre
   <br/>
   <br/>
    Diyorsunuz ki: Hükümetin 1998 yılı için belirlemiş olduğu yüzde 50 enflasyon oranına göre şirketlerimizin stratejisini belirledik. İddialı bir ifade değil mi?
   <br/>
   <br/>
   Zor ama tutulabilir bir hedef. İddialı bir hedeftir ama gerekli bir istihdam ortamı sağlandığı takdirde tutturulabilir. Çünkü bunu yapan bürokratlar bilinçli, kamuoyu destekliyor ve dış dünyadan da destek var. 5 milyar dolarlık finansman desteği var. Herkes inanırsa, biz inanırsak bu hedef tutturulabilir. 50 olmazsa 55 olur. Ama 60'ın altında olur. Dolayısıyla o da bir toleranstır. Biz her sene şirketlerimize varsayım veririz. Maliyetlerini ona göre hesaplarlar. Dedik ki, 50'yi baz alalım.
   <br/>
   <br/>
    Yani Koç ürünleri önümüzdeki yıl maksimum yüzde 50 mi zamlanacak?
   <br/>
   <br/>
   O sektörlere göre farklılık gösterir. Ama ortalaması bu olacak.
   <br/>
   <br/>
    İlginçtir, konuşmanızda referansları çok kullandınız. Rakip sayılabilecek şirketlerden bahsediyorsunuz.
   <br/>
   <br/>
   Biz çok iyi eğitim aldık. Rahmetli Vehbi Bey bize şu mantığı verdi: Rakibinizi inceleyin, onun üstün taraflarını alın, zayıf tarafları varsa kendi zayıf taraflarınızı onunla giderin. Şöyle bir şey vardır; herkesin en iyi yaptığı şeyi incelerseniz, çok mükemmel bir şey ortaya çıkarırsınız. Onu da almak için rakibi küçümsememek, yeniliğe açık olmak, araştırmak lazım.
   <br/>
   <br/>
    Vehbi Bey, tutucu biliniyordu..
   <br/>
   <br/>
   Vehi Bey, Türkiye'nin en büyük müteşebbisi, gerçekleştirdiği işlere bakarsanız. Son zamanlarda tutucu oldu. Bunun da iki sebebi vardı. Bir kere bütün yatırımları Türkiye'de yapmak isterdi. Ben derdi, ülkemde yatırım yaparım. Ülkem varsa, ben de varım derdi. Ekonomi güçlüyse biz de güçlü oluruz derdi. Biz yurtdışına açılıp orada yatırım yapmak istediğimiz zaman, bizi yordu. İyi incelediniz mi, bu olur mu, olmaz mı derken birtakım fırsatları kaçırdık. Birincisi ben kaynağımı Türkiye'de yatırırım, ikincisi de o piyasaları bilmiyoruz, endişesi vardı.
   <br/>
   <br/>
    Rahmetliyi aradığınız, özlediğiniz oluyor mu? Vehbi Bey olsaydı, farklı davranırdı dediğiniz oluyor mu?
   <br/>
   <br/>
   Biz hep onun yaptıklarını örnek alıyoruz. O bizim için bir okuldu. O okulu devam ettiriyoruz. Vehbi Koç okulu diyoruz. Onun yaptıklarını, fikirlerini, girişimlerini yaşatacağız.
   <br/>
   <br/>
    Böyle bir kitap piyasaya çıkarmayı düşünür müsünüz? Kamuoyu da bunlardan istifade edebilir mi?
   <br/>
   <br/>
   Zaten Can Bey'in bir kitabı var. Vehbi Bey'in kendi kitapları var. Biz anılarımızı yazdık, belki bir yerde toplanacak. Vehbi Bey'in en önemli özelliği mütevazı olmasıdır, araştırmasıdır, gördüğü bir yeniliği Türkiye'ye getirmesidir, Türkiye için uygulamasıdır.
   <br/>
   <br/>
   Her yabancı otomotiv bir istihdam kaybıdır
   <br/>
   <br/>
    Türkiye'deki otomotiv piyasasından da bahseder misiniz? Bu kadar yabancı sermaye girdi, yeni markalar üretilmeye başlandı. Ne diyorsunuz?
   <br/>
   <br/>
   Otomotiv sanayiinde, bir yılda galiba piyasa 500 bin adet satışa ulaştı. Şimdi de 350 bin adet. Bunun 100 bin adeti dışarıdan geliyor. İthal edilen 100 bin otomobil yaklaşık olarak 100 bin kişilik istihdama tekabül ediyor. Kimse farkında değil ama, her ithal edilen otomobil bir kişinin işini elinden alıyor. Burada ben endişe ediyorum.
   <br/>
   <br/>
    Market zincirinde Azerbaycan ve Türk cumhuriyetlerine doğru genişleme var galiba? Bu devam edecek mi, ne tarafa doğru edecek?
   <br/>
   <br/>
   Azerbaycan'daki Ramstore çok başarılı oldu, büyük ilgi gördü. Sonra ikinciyi açtık. Şimdi üçüncü ve sonra da dördüncü gelecek. Moskova'da oranın en büyük marketini açıyoruz. ENKA'nın ortaklığıyla Ramenka adıyla bu ayın içinde açılacak. Moskova Belediye Başkanı dedi ki, ben size başka yerler vereceğim oralarda da market açacaksınız. Özbekistan'da da benzeri çalışmamız var. Yeni gelişme alanımız orası. Kazakistan da var.
   <br/>
   <br/>
    Bu çalışma alanlarının dışında hedeflediğiniz yatırım alanları var mı?
   <br/>
   <br/>
   Beyaz eşyada Avrupa'ya açılarak büyümek istiyoruz. Biliyorsunuz, enerji sektörüne giriyoruz. Tekliflerimizi verdik. Herhalde en cazipleri bizimdir. Hükümetin kararını bekliyoruz. Hem üretim, hem dağıtımda varız. Yap işlet devret metoduyla tesisler kuruyoruz.
   <br/>
   <br/>
   Biz daha dinamiğiz
   <br/>
   <br/>
    Efendim, şu anda Türkiye'de lidersiniz. Daha kaç yıl lider olursunuz? Arkadan gelen güçlü sesler, taze soluklar var, onlar sizi zorlayabilir mi?
   <br/>
   <br/>
   Olabilir, bu bir yarıştır. Henüz Türkiye'de Koç'la yarışacak yok. Bizden sonra gelen grup bizim yüzde 70'imiz seviyesinde. Biz büyümeye devam ediyoruz. Hâlâ en hızlı büyüyen grup biziz. Biz daha dinamiğiz, dikkat ederseniz. Yurtdışındaki ataklarımızı sürdürüyoruz.
   <br/>
   <br/>
    Daha dinamiğiz derken, bunu genelleyebilir miyiz? Bütün şirketler içinde en dinamiği biziz diyebilir misiniz?
   <br/>
   <br/>
   Onu ben söylemeyeyim.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3161), [web.archive.org (arşiv bağlantısı)](http://web.archive.org/web/20140820141418/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3161)
