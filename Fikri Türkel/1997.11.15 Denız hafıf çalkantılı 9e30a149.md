# Denız hafıf çalkantılı

*Fikri Türkel 1997.11.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde bir çağdaş korsanlık örneğine şahit olduk. Çağdaş korsanlık, Mısırlılar'ın Obo Engin gemisinin tavrına koydukları isim.
  </font>
 </div>
 <div id="newsText">
  <font class="detail-text">
   Aslında alacaklarından dolayı gemiyi bağlama olaylarının ilki değil bu. Geçen ay benzeri bir Türk gemisi Fransa limanlarında, bir diğeri de Senegal'de bağlanmış, armatörlerimizden İhsan Kalkavan, Türk imajının zedelenmemesi için Senegal'deki gemiyi satın aldıklarını açıklamıştı.
   <br/>
   <br/>
   Geçen hafta denizcilikle ilgili bir başka haberi daha işittik. 250'den fazla Pakistanlı ve Iraklı Silifke'de gemiyle İtalya'ya kaçırılırken yakalanmışlardı. Bu gibi kaçırma haberlerine küçük çaplı da olsa yaz boyunca defalarca şahit olduk ve Bodrum'dan Yunanistan'a kaçak olarak geçmeye çalışan pek çok Iraklı Türkmen soydaşımızı deniz kazalarıyla kaybettik.
   <br/>
   <br/>
   İyi de, denizlerde neler oluyor?..
   <br/>
   <br/>
   Süveyş'te işler karışıyor
   <br/>
   <br/>
   Öncelikle Obo Engin olayını incelemekte fayda var. Vakıf Deniz Leasing'e ait olan bu gemiyi, Erol Yücel'in Ermar Denizcilik şirketi kiralıyor. Ermar ismi, Erol ve Martı Denizcilik'in ilk hecelerinden oluşmuş. Bazıları leasingle kiralanmış toplam kapasitesi 400 bin DWT'luk gemileri olan Erol Yücel'in mali sıkıntısı bu yıl başından beri konuşuluyordu. Hatta bankalara 60 milyon dolar kredi, piyasaya da 5 milyon dolar navlun borcu olduğu basında yer aldı. Fakat bu borçlar sebebiyle konkordatoya gidilmemiş, uzun dönemli bir ödeme takvimi hazırlanmıştı. Martı'nın sadece yerli bankalara değil, yabancı bankalara da borcu olduğu söyleniyor. Yerli bankalar ile Vakıf Deniz defalarca ödemeler konusunda Yücel'i uyarıyorlar. Bu sebeple de, Obo Engin gemisi Avustralya'dan yola çıktıktan sonra, Singapur'da aylarca alıkonuyor.
   <br/>
   <br/>
   Geminin sahibi Vakıf Deniz, İstanbul Shipping Management firması ile anlaşarak Singapur'dan kendi kaptanıyla gemiyi yola çıkarıyor. İstanbul Shipping Management'in bastırmasının başka bir sebebi daha var. Öncelikle işini yapıyor ama, bu şirket Zihni Denicilik'in bir kuruluşu. Erol Yücel 1989'da, Zihni'den ayrılarak Martı'yı kurdu. Aralarında hafif sürtüşme var.
   <br/>
   <br/>
   İşler yoluna girdi denilirken, başka bir problem ortaya çıkıyor: Süveyş Kanalı. Uzman denizcilerin yapmayacağı bir hataya düşülerek gemi Süveyş'ten geçiriliyor. Genellikle peşin olarak ödenen kanal geçiş ücretinin anlaşmalı aracı acentalar tarafından vadeli olarak ödendiği de oluyor. İşte bu yüzden pek çok aracı acentanın bunker yani yiyecek, yakıt ve benzeri malzeme borcu yanında geçiş ücretleriyle de ilgili Mısır'daki acentalara borcu bulunuyor. Onlar da, borcunu ödemeyen firmaların gemilerine kanal geçişinde haciz uygulatıyorlar. Obo Engin gemisi de Süveyş'ten geçerken ya bir aracı firmanın takibine uğradı ya da bir şikayet oldu. Hatta bu şikayeti bizzat Ermar'ın yapmış olacağı bile söyleniyor.
   <br/>
   <br/>
   Olay basına nasıl aksederse etsin Mısırlı görevlilerin gemide alıkonulması çok ciddi sonuçlar doğurabilecek bir örnek. Kanunlara göre, alıkoyma uluslararası sularda yaşanmışsa, pek bir cezası yok ancak Mısır karasularında meydana gelmişse, kaptanın o ülkenin kanunlarına uyma mecburiyeti var. Ve büyük ihtimalle de adam kaçırmaya giriyor. Bu hükümden bizzat kaptan sorumlu tutuluyor.
   <br/>
   <br/>
   Benzeri bir olay, beş ay önce de yaşandı. Yine geçiş ücreti ödenmediği için, aracı firma bu sefer Halk Leasing'e ait boş gemiye haciz koydu. Türk gemisinin kaptanı da, avukatı şamandıraya çıkararak kaçtı. Donanma gemiyi kovaladı, uyarı ateşi açtı.
   <br/>
   <br/>
   Olay unutuldu zannedilirken, Halk Leasing'e ait başka bir gemiye Süveyş'ten geçerken el konulur. Bu sefer gemi doludur ve Halk Leasing ile gemiyi kiralayan armatör devreye girer. Daha önce, uyarı ateşi açılan geminin ücreti, iki torpil parası (ki torpiller 75 bin dolar tutuyor), tazminat ve faizler ödenir. Yüz bin doların üzerinde ek bir ödeme yapılarak anlaşılır. Ayrıca, yükün gecikmesi sebebiyle demoraj ve avukatlık ücretleri de ödenmek zorunda kalınır.
   <br/>
   <br/>
   İşlerin böyle sarpa sarmasında, bankalar ile kiralama şirketlerinin sektörün acemiliklerini yaşamalarının da etkisi var. Genellikle de, leasing veya kredi ile alınan gemilerde benzeri olaylar yaşanıyor. Ne ihtisas mahkemeleri var konuları takip eden ne de ihtisaslaşmış kredi kuruluşları.
   <br/>
   <br/>
   Acemilik zor
   <br/>
   <br/>
   Deniz sektörü, 80'li yılların başında Bülent Ulusu hükümetiyle atağa kalktı. Öyle ki, 70'li yılların başında bir milyon DWT kapasiteyi bulmayan deniz nakliyat filomuz bugün 15 milyon DWT kapasiteyi geçti. Ama acı tecrübeleri yaşayarak..
   <br/>
   <br/>
   Örneğin 1982 yılında, Anadolu Bankası kredisiyle bir gemi alınır. Haliyle banka da gemiye ipotek koyar. Gemi, Cezayir'de fırtınaya yakalanarak karaya oturur. Gemiyi sigortalayan kuruluş da bankanın yan şirketi Anadolu Sigorta'dır. Kaldırmak için işlemlere başlanır. Bankanın yazısı kendi sigorta şirketine ancak 4 ayda ulaşır ve başlangıçta gemi 50 metre karaya saplanmışken bu miktar 350 metreye kadar yükselir. Sonuçta gemiyi Tuzla'ya getirmek için 850 bin dolar ödenir. Normalde ise 50  60 bin dolara malolacak bir operasyondur.
   <br/>
   <br/>
   Geminin Tuzla'ya getirilip tamir edilmesiyle iş bitmez. Anadolu Bankası, gemiyi çalışmaktan alıkoymak için "seferden men kararı çıkartır". Buna bankanın hakkı var, ama kredi borcu nasıl ödenecek? Gemi kıyıda beklerken, başka bir fırtınaya daha yakalanır ve yine karaya oturur. Bu arada geminin sahibi ölür. Banka da alacağını alamaz.
   <br/>
   <br/>
   Başka bir olay da Kalkınma Bankası'nın leasingiyle alınmış bir gemide oluyor. Benzeri borç sebepleriyle bu sefer tutuklama Nijerya'da yaşanıyor. Nijeryalı bir avukat, geminin salıverilmesi için vekalet ücreti olarak 20 bin dolar istiyor. Ücret ödenmiyor, işlemler yapılmıyor. Bu oyalama içinde, bir taraftan korsanlar diğer taraftan yetkililer gemiyi talan ediyorlar. Türkiye, avukatlık ücretinden kaçarken koca gemiyi kaybediyor.
   <br/>
   <br/>
   Halen dünyanın bir kaç yerinde alıkonulmuş 3  4 tane gemi var. Sektörde yaşanan hızlı kalkınmaya rağmen benzeri olaylar, gelecek noktasında önemli kaygılar oluşturuyor. Türk imajının zedelenmesi yanında, sektör onarılmaz yaralar alıyor. Kreditörler, leasing firmaları iş yapmıyor, kredi faizleri yükseliyor, nakliyeler aksıyor, denizcilik firmaları yanında bunlarla çalışan Türk şirketleri de olumsuz etkileniyorlar.
   <br/>
   <br/>
   Bunun için iki önemli eksiklik görülüyor. Birincisi, sektörün gelişmesine ayak uydurabilecek ihtisas mahkemelerinin bir an evvel oluşturulması. Deniz Ticaret Mahkemeleri hemen hemen her deniz ülkesinde var. İşin ilginç yanı, denize kıyısı bulunmayan İsviçre'de bile Deniz Ticaret Mahkemesi var. Halbuki Türkiye'de ya Asliye Hukuk veya Ticaret Mahkemelerinde davalar görülüyor. Böyle olunca da, transit geçişler veya günübirlik limanlarımıza uğrayan borçlu yabancı gemiler için herhangi bir işlem veya alıkoyma gerçekleştirmek mümkün olmuyor. Karar çıkartıncaya kadar gemiler, karasularımızdan ayrılıyor. Haliyle ihtiyati tedbir veya ilgili tazminatlardan yoksun kalınıyor.
   <br/>
   <br/>
   Bir diğer eksiklik de, denizciliğe destek verecek banka, leasing, sigorta şirketlerinin artırılması. Uzmanlardan oluşacak kadrolarıyla bu kuruluşlar, daha sağlıklı kararlar alabilecek ve yukarıda bahsettiğimiz olaylar yaşanmayacak. Aksi takdirde, denizcilikte dünya liderliğine oynayan Türkiye bu şansını kaçıracak. Dünya liderliği diyoruz çünkü, Mısırlı bir yetkili geçenlerde yapılan Birleşmiş Milletler Denizcilik Teşkilatı (IMO) toplantısında Süveyş'ten en fazla Türk gemilerinin geçtiğini açıklamaktan geri kalamamış. Öyle ki, alındığı halde hâlâ Türkiye'ye uğramaya vakit bulamamış bir çok gemimiz var.
   <br/>
   <br/>
   Gelelim toplu adam kaçırma olaylarına. Batıya sığınma isteği farklı sebeple oluyor. Bir tarafta PKK'dan ve Saddam'ın zulmünden kaçan Iraklı ve Kerküklü Türkmenler, diğer taraftan hayat standartları sebebiyle Batıda imkanlar arayan Bangladeşli ve Pakistanlılar, Afrikalılar siyasi sebeplerle bu yolu tercih edenler. Olayın gerçekleşmesi ise, filmlere konu olacak tarzda.
   <br/>
   <br/>
   Kaçırma işlemi için öncelikle gözden çıkarılmış ve hurdaya ayrılmış bir gemi bulunuyor. Sonra yolcular bir yerden alınıyor. Temizlik şartlarından ve beslenme, yatak imkanlarından yoksun gemi Yunanistan, İtalya veya Malta'ya doğru yola çıkıyor. Kara göründüğünde geminin yönü karaya çevriliyor ve belli bir hızla karaya oturacak şekilde bırakılıyor. Gemi adamları zodyak veya tahliye sandallarıyla gemiyi terkedip en yakın tanıdık bir gemiye sığınıyorlar. Gemi karaya oturunca kaçaklar da hızla gemiyi terkediyor. O ülke idaresi haliyle gemiye el koyacak. Yakaladıklarını da ülkelerine iade edecek. Ama yakalayabilirse.
   <br/>
   <br/>
   Son zamanlarda Türkiye, bu konuda da adını sıkça duyuruyor. Hatta son IMO toplantısında bu konu da gündeme geldi. Ancak Türkiye, PKK sebebiyle olaya taraf olmak istemiyor. Özellikle Yunanistan, bu nevi kaçırma olaylarının en büyük şikayetçisi. Ve Türkiye'yi suçluyor.
   <br/>
   <br/>
   Sığınmacılara Libya'nın da destek olduğu söyleniyor. Çünkü, Libya'nın dünyaya açılan tek kapısı Malta. Malta'ya sığınan Araplar ve Afrikalılar Libya ile iş yapan şirketlerde kolayca iş bulabiliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3185-34-deniz-hafif-calkantili.html), [web.archive.org (arşiv bağlantısı)](http://web.archive.org/web/20130529011926/http://www.aksiyon.com.tr:80/aksiyon/haber-3185-34-deniz-hafif-calkantili.html)
