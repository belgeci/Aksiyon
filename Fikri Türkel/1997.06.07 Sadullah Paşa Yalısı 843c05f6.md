# Sadullah Paşa Yalısı

*Fikri Türkel 1997.06.07*

<div class="pNewsDetailMainContent" itemprop="articleBody">
 Yedi dönüm bahçe üzerine oturtulmuş, kırmızı duvarlarıyla Beylerbeyi'nin görkemli ve en güzel yalılarından biri Sadullah Paşa Yalısı. Bir zamanlar Asil Nadir'in eski karısı Ayşegül Tecimer'in ikametgahıydı.
 <br/>
 <br/>
 Ayşegül Tecimer kira ödeme konusunda problemler çıkarınca yalıdan çıkarıldı. Daha sonra da yurtdışına kaçtı. Zaten ev sahipleri de, tarihi eser kaçakçılığına adı karışınca Tecimer'i kiracılıktan atmak istemişler.
 <br/>
 <br/>
 Tecimer'in evi boşaltması başka bir gerçeği daha ortaya çıkardı. Dünya sosyetesinin önemli isimlerinden olmasıyla övünen bu kişinin tartışmalı yaşam tarzı bir kere daha ortaya çıkıyor. Yalı, perişan bir haldedir. Sık sık verilen partilerde gerek aşırı alkol kullanılması, gerekse yaşam tarzı yalıyı perişan etmiş. İçeriye girenler bile baygınlık veren bir kokuyla karşılaşıyorlardı.
 <br/>
 <br/>
 Güzelim tarihi doku kaybolmuş, yerine dışarıdan ihtişamlı içeriden perişan bir yapı kalmış.
 <br/>
 <br/>
 Sadullah Paşa Yalısı Numan Esin Vakfı'na ait. Vakfın başkanlığını A. Aydın Bolak yürütüyor. Tecimer, yalıyı boşaltınca aslına uygun yeniden restore etmek ihtiyacı hissederler. Çünkü yalının oturulacak hali kalmamıştır. Vakıf, 60 milyarlık bir masraf yapar. Tekrar, eski alımlı günlerine dönüştürülür.
 <br/>
 <br/>
 Vakıf yönetimi, şimdi yeni kiracılar arıyor. Bu sefer, kiracıyı seçerken dikkatli davranacak. Sadece verilecek kira parasını değil, kişinin şahsiyetini de düşünecek. Yalının perişan olmasını önleyecek.
 <br/>
 <br/>
 Merter Cumhurbaşkanı'na hazırlanıyor
 <br/>
 <br/>
 Merterli tekstilcilerde son günlerde hummalı bir çalışma var. MESİAD'ın yönetiminde, kendi alanında ilk sayılabilecek, önemli projeleri yürütüyorlar. Projeler, Cumhurbaşkanı Süleyman Demirel'in aracılığıyla kamuoyuna tanıtılacak. 19 Haziranda Merter'i ziyarete gelecek Cumhurbaşkanı Demirel'in önüne uzun bir liste koydular.
 <br/>
 <br/>
 Demirel'in ziyareti uzun zamandır bekleniyordu. Türkiye'nin en başarılı sektörü tekstilin merkezi Merter, önümüzdeki yıllarda dünyanın önemli moda merkezlerinden biri olmaya hazırlanıyor. Bu yolda önemli bir adım atılıyor: Moda Lisesi. Evet, MESİAD bunu gerçekleştiriyor. Demirel'in açılışını yapacağı Moda Lisesi, daha önce Ticaret Lisesi olarak planlanmıştı. Ancak derneğin talebi makul karşılandı ve inşaat sürerken okul Moda Lisesi'ne dönüştürüldü.
 <br/>
 <br/>
 Cumhurbaşkanına dernek merkezinde  sinevizyon gösterisinin de yapılacağı bir brifing verilecek. Brifingde haliyle bazı isteklerde de bulunulacak. Öncelikle Merter'in altyapı sorunları var. Bu gündeme gelmese bile, yılların tecrübesi Demirel, her Merter'e gelenin gördüğü gibi bunu hemen hissedecektir. Ama, tekstilcilerin esas istekleri Davutpaşa Kışlası konusunda. Bir kaç sefer gündeme gelen bu tarihi yerle ilgili, tekstilcilerin ilginç görüşleri var. Tarihi doku korunarak burası Moda Sanatları Merkezi olacak. Halen askeriye tarafından kullanılan 750 dönümlük bu arazi tekstilcilere verilirse, Merter nefes alacak demektir.
 <br/>
 <br/>
 Merter ziyaretinde başka açılışlar da olacak. Önde gelen tekstil gruplarından Örsa'nın holding genel merkezinin açılışı gerçekleştirilecek.
 <br/>
 <br/>
 Tekstilci için önemi büyük olan bu gün, gardenparti ile sonlanacak. Parti için seçilen yer ise Vakko'nun bahçesi.
 <br/>
 <br/>
 Muhtemelen, Demirel'i yanlarında gören ve geniş bir zaman diliminde beraber olacak tekstilciler yeni talepleri de dillendireceklerdir.
 <br/>
</div>


Kaynak: [www.aksiyon.com.tr](http://www.aksiyon.com.tr:80/yazarlar/sadullah-pasa-yalisi_502663), [web.archive.org (arşiv bağlantısı)](http://web.archive.org/web/20150512120237/http://www.aksiyon.com.tr:80/yazarlar/sadullah-pasa-yalisi_502663)
