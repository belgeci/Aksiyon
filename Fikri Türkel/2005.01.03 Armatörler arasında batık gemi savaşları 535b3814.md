# Armatörler arasında batık gemi savaşları

*Fikri Türkel 2005.01.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Armatör Kahraman Sadıkoğlu Irak’ta kaçırıldı ve hâlâ kayıp. Kaçırılma olayının arkasında batık gemi çıkarma savaşının olduğu sanılıyor.
      <br>
       Olay ilk defa Dışişleri Bakanı Abdullah Gül’ün meclis genel kurulunda bilgi vermesiyle duyuldu: “Irak’ta 67 Türk vatandaşı yaşamını yitirdi, 7 Türk vatandaşı ise kaçırıldıktan sonra öldürüldü.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426165819im_/http://www.aksiyon.com.tr/resim/526/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bunların yanı sıra bazı kaçırma olayları da söz konusu. 5-10 civarında olduğu tahmin edilen bu kişilerin aileleri, haber alamadıkları gerekçesiyle başvuruda bulundu. İş için Irak’a giden önemli bir iş adamının da aralarında bulunduğu bu vatandaşların durumunu ortaya çıkarmak için Iraklı yetkililer ve koalisyon güçleri nezdinde girişimlerimizi sürdürüyoruz.”
   <br>
    <br>
     Kimdi bu önemli işadamı? Suriye gezisine katılanlar arasında armatör Şadan Kalkavan da vardı. Başbakan Recep Tayyip Erdoğan’a bir şey söylemek ister, ancak gündemin yoğunluğundan fırsat bulamaz. Durumu Abdullah Gül’e anlatır. Gül de hemen Erdoğan’a aktarır. Türkiye için hassasiyetine inanan başbakan, Kalkavan’a “Niye hemen söylemedin?” diye sitem de eder.
     <br/>
     <br/>
     İlginç aile bağları
     <br/>
     <br/>
     Haber, 25 Aralık günü gazetelere yansıyor. Irak’tan gelen kasette Kahraman Sadıkoğlu görünüyor. Her ne kadar “İyiyim.” dese de, eşi Jülide “İyi olduğuna inanıyorum.” şeklinde açıklama yapsa da Sadıkoğlu’nun kaçırılması Dışişleri Bakanlığı’nı endişelendiriyordu. Ortada 25 milyon dolarlık bir fidye talebi olduğu ilk duyumlar arasında yer aldı. Jülide Sadıkoğlu önce fidyeyi kabul etti, sonra “Ne evet, ne hayır.” diye geçiştirdi. Peki, olayın arka planında ne oluyor? Durumu kavramak için Mart 2004’e gitmek gerekiyor. Çünkü o tarihte de bir tutuklama ve 3 milyonluk fidye lafları konuşuldu.
     <br/>
     <br/>
     Kahraman Sadıkoğlu, ilginç girişimleriyle gündeme gelen bir armatör. Öyle ki, neredeyse ilk ve tek olmayan bir projesi yok gibi. Aile ilişkileri de en az projeleri kadar ilginç bağlar taşıyor. Karadeniz kökenli armatör Kemal Sadıkoğlu ile Vuslat Hanım’ın oğlu olan Kahraman Sadıkoğlu Galatasaray Lisesi mezunu. Sadıkoğlu’nun diğer Galatasaraylılık özelliği ise ablası Varlık Hanım’ın kocası Alp Yalman. Aslında olaya bir de, Kemal ve Vuslat Sadıkoğlu’nun çocukları olarak bakmak lazım.
     <br/>
     <br/>
     Kemal-Vuslat çiftinin 7 çocuğu da Türkiye’nin tanınmış simaları ile evlenmiştir. En büyük kızları Berna, gazeteci-yazar ve işadamı Feyyaz Tokar’la; Rabia ise, Çapamarka’nın kurucusu Nuri-Nafia Çapa ile evliliğinden doğan Tam Gıda Yönetim Kurulu Başkanı ve Beşiktaş’ın ünlü sağ açığı Vecdi Çapa ile evlenir. Oğullarından armatör Celal Sadıkoğlu Hilal Hanım’la, Kahraman Sadıkoğlu da Jülide Hanım’la hayatını birleştirir.
     <br/>
     <br/>
     Dikkat çeken projeler
     <br/>
     <br/>
     Damatlar arasında bir de ünlü yazar Yılmaz Çetiner vardır. İlk evliliğini 1958’de Ali İpar’ın yeğeni İncila İpar’la yapan Yılmaz Çetiner, iki yıl evli kalır. Bugünkü eşi olan Eser (Sadıkoğlu) ile evliliğini ise 8 ay süren uzun bir mücadeleden sonra 1967’de yapar. Akrabalık ilişkileri bu kadar da değil. Rahmi Koç’un eşi Çiğdem’le kurulan geniş bir akrabalık bağı var. Koç’un kayınvalidesi Suat Hanım, Kemal Sadıkoğlu”nun kızkardeşidir. Suat Hanım, ayrıca Feyyaz Tokar’ın eşi Berna Tokar, Yılmaz Çetiner’in eşi Eser (evde  Esin deniyor) Çetiner, Rabia Çapa ile Celal Sadıkoğlu, Kahraman Sadıkoğlu ve Alp Yalman”ın eski eşi Varlık Sadıkoğlu’nun halasıdır. Yani Suat Hanım, İzmir’in köklü işadamlarından Avni Meserretçioğlu’nun eşidir. Çiğdem Hanım da, Rahmi Koç’tan sonra Erol Simavi’nin oğlu Günaydın’ın da sahibi Haldun Simavi’yle evlenmiştir.
     <br/>
     <br/>
     Sadıkoğlu ailesi, Boğaziçi sosyetesinin belkemiğini oluşturuyor neredeyse. Olayı Abdullah Gül’e aktaran Armatörler Birliği Başkanı Şadan Kalkavan’la da derin akrabalık ve iş ilişkileri var. Kahraman Sadıkoğlu, Kalkavanlar’ın büyük halasının oğlu. İki yıl önce vefat eden Muazzez Kalkavan ile Vuslat Sadıkoğlu kardeş. Aslında Vuslat Hanım da Kalkavanlar’dan.
     <br/>
     <br/>
     Akrabalık ilişkilerinde bu kadar güçlü bağları olan Kahraman Sadıkoğlu’nun iş dünyasındaki ilginçliği güçlü yatırımlardan değil, dikkat çeken projelerinden kaynaklanıyor. Türk kamuoyu onu Atatürk’ün yatı Savarona’yı tekrar işletmeye açmasıyla tanıdı. Zengin bir ailenden gelen, ilginç fikirleriyle tanınan bu genç armatör Türkiye için ilk olabilecek pek çok projeye imza attı. “My Fantasy” adlı yüzen ev pek çok ünlüyü ağırladı ve medyaya haber oldu. Dünyanın en büyük transatlatiğini alıp Türkiye’ye getirdi ve bakımını yaptı. Kanserojen madde var diye gemi yüzdürülmedi ve Ukrayna’da bakımı yaptırılmak zorunda kaldı. Dünyanın en büyük yüzer havuzunu İtalya’dan alıp Türkiye’ye getirdi ve işletmeye aldı.
     <br/>
     <br/>
     En son projeleri arasında ise Dubaili Prens Muhammed Maktoum’a ait 150 milyon dolar değerinde ve 160 metre boyundaki dünyanın en büyük yatı ile dünyanın en büyük yat limanı olan Palm Island 1 Jumeirah yer alıyor. Görüleceği üzere Sadıkoğlu dünyada ve Türkiye’de ilklerle gündeme geliyor. Özellikle Palm Island, Dubai için Burj Al Arab olarak bilinen Yelken Otel’den sonra ülkenin ikinci sembolü haline gelebilecek bir proje. Amerika’nın Palm Beach’ini andıran bu yarımada, palmiye şeklinde yapısı ve dünya sosyetesine hitap eden imkanlarıyla büyük iddialar taşıyordu.
     <br/>
     <br/>
     Bu projenin Türkiye için anlamı ise şuydu: Yarımadada yer alacak bütün yapı malzemelerinin çoğu Türkiye’den temin edilecekti. Su borularından mermerlere, bahçe bitkilerinden inşaat malzemelerine kadar pek çok ürün için Türk işadamları teklif verip anlaşmalar yaptı. Dünyanın en büyük yatının Tuzla’da yapılacak olmasının anlamı ise, zaten dünyanın gözde yat tersanesi olan bölgeye yeni müşteriler çekmekti. Ancak, haberlerde yer aldığına göre, Kahraman Sadıkoğlu’nun bu projeleri askıya alındı. Açıklananlar, projelerin yapılabilir olmadığı ve devamının mümkün görünmediği.
     <br/>
     <br/>
     Menfaatler çatıştı, olan Sadıkoğlu’na oldu
     <br/>
     <br/>
     Aslında neden farklı. Sadıkoğlu, neredeyse bütün projelerini öz sermayesi ile değil, banka kredileriyle yapıyor. Dubai’de iş alınca da hemen 30 milyon dolar kredi bulmuştu oradan. Hem aldığı kredi hem de proje riskliydi. Durum böyle olunca, her zaman işlerin sonuçlanmaması ihtimali vardı. Öyle de oldu. Dünyanın en büyük yatının müşterisiz kalması mümkün değil. Çünkü 2007 yılına kadar doluluk oranı olan yat tersaneleri için müşteri bulmak kolay. Ama aynı imkanlarla satış olması zor görünüyor.
     <br/>
     <br/>
     Gelelim Sadıkoğlu’nun başına bu işlerin açılmasının sebebine... Sadıkoğlu’nun en son projesi, Basra Körfezi’ndeki batık gemilerin çıkarılması işiydi. Başta Irak’a ait pek çok geminin çıkarılması büyük fırsatlar doğuracaktı. Ne yazık ki, batık çıkarma işinde Sadıkoğlu’nun rakipleri arasında muteber Körfez prenslerinden biri de var. Menfaatlerin çatışması, Dubai’deki işlerini aksattı. 23 Aralık’ta Birleşmiş Milletler’in 90 milyon dolarlık bir ihalesi daha vardı. Sadıkoğlu bu ihaleye de girecekti. Ancak, olmadı.
     <br/>
     <br/>
     Görünen o ki, Dubai’de önemli fırsatları sadece Sadıkoğlu değil, Türkiye de kaçırıyor. Türk Hükümeti bu ilişkileri biliyor. Yani ne Amerikan düşmanlığı, ne Arap milliyetçiliği ne de dini gerekçeler var işin arkasında. Tır şoförlerinin tacizlerinde de olduğu gibi, Irak’ta güç dengeleri ve yerel refleksler durumları belirliyor. Buna o veya bu ad konabiliyor. Kahraman Sadıkoğlu’nun başına herhangi bir şey gelmesiyle sadece Dubai’de, Körfez’de değil, Irak’ta ve Ortadoğu’da da Türkiye’nin stratejik kayıpları olacaktır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19340), [web.archive.org (arşiv bağlantısı)](http://web.archive.org/web/20060426165819/http://www.aksiyon.com.tr:80/detay.php?id=19340)
