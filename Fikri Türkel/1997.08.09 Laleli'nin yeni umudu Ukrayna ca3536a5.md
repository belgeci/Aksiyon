# Laleli'nin yeni umudu Ukrayna

*Fikri Türkel 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1 Ağustos itibariyle Ukraynalı turistler artık Laleli dediğimiz bavul ticareti yoluyla Türkiye'den mal almayacaklar.
  </font>
 </div>
 <div id="newsText">
  <font class="detail-text">
   Ukrayna, kayıt dışı ekonomiye açtığı mücadele doğrultusunda bavul ticaretine ve turizmine izin vermeyecek. Zaten yakın dönemde Ukraynalı turistlerin Laleli'ye ve benzeri pazarlara gelişi neredeyse yok denecek noktaya gelmişti. Böyle devam ederse, Türkiye'nin inanılmaz kayıpları olacak. Çünkü rakamlar oldukça yüksek.
   <br/>
   <br/>
   Bavul turizminin boyutları Türkiye'de tartışma konusu. Ukraynalılar gibi Rus, Romen ve Bulgarların da gelerek bu pazarlardan yaptıkları alışverişin büyüklüğünün 10 milyar doların üzerinde olduğu sıkça konuşuluyordu. Her ne kadar geçen dönemde 5 milyar dolarlık bir rakam Merkez Bankası'nın kayıtlarına geçse de, esas rakamlar hakkında kimse net birşey söyleyemiyor.
   <br/>
   <br/>
   Türkiye'den ithalat 6 milyar dolar
   <br/>
   <br/>
   Ama Ukrayna hükümeti geçen aylarda bu alanda bir çalışma yaptı. Resmi rakamlara göre, Türkiye'den yaptıkları ithalat 300 milyon dolar olarak görünüyor. Ancak araştırmalar bavul turizmi yoluyla Türkiye'den yapılan ithalatın 6 milyar doları bulduğunu gösteriyor. Haliyle bu kayıt dışı verilere giriyor. Diğer Sovyet ekonomileri gibi bağımsızlıktan sonra yeniden yapılanmanın sancılarını çeken Ukrayna'da sadece bavul ticaretinde değil, ekonominin her alanında kayıtsızlık yaşanıyor. Kalifiye elemanlar, geniş alt yapı yatırımları ve zengin kaynaklara rağmen serbest piyasa ekonomisine alışmaya çalışıyorlar. Bu doğrultuda da, yeni bir yapılanma modeli geliştirdiler.
   <br/>
   <br/>
   Kayıtlı ekonomiye geçiş maksadıyla yapılan mevzuat değişikliklerinde Ukrayna Hükümeti, yedi ülkeyle "Danışmanlık" anlaşması yaptı. Yedi ülkenin içinde en önem verdikleri Türkiye oldu. Diğer ülkeler ise Hollanda, İtalya, Kore, Fransa, İsrail ve İsviçre. Danışmanlık anlaşmasının boyutu çok geniş. Bu ülkelerden her birinden özel bir firmaya yetki veriliyor. Firma, bu ülkeden gelecek iş teklifleri, sermaye akışı ve yatırım taleplerinde söz sahibi olacak. Danışman firmanın yetki vermediği hiçbir şirkete Ukrayna sınırları içinde çalışma imkanı verilmeyecek. Türkiye'den "danışmanlık" yetkisi verilen firma Basfood'un bir yan kuruluşu, daha doğrusu Basfood'un Ukrayna'da kurduğu Gala Yatırım ve Dış Ticaret A.Ş.
   <br/>
   <br/>
   En avantajlı ülke: Türkiye
   <br/>
   <br/>
   Danışman firma konsoloslukların üzerinde bir yetkiye sahip. Ayrıca bu yedi ülkenin dışındaki bir yatırımcı da Ukrayna'da herhangi bir yatırım ilişkisine geçemeyecek. Mesela, Almanya bu ülkelerin arasında yer almıyor. Almamasının özel bir sebebi var. Ukraynalılar 2. Dünya Savaşı'nda Almanlardan çok zulüm görmüşler. Savaşta her Ukraynalının evinden en az bir ölü çıkmış. Ukrayna'ya yatırım yapacak bir Alman ancak Türkiye veya yedi ülkeden biri üzerinden ilişki kurabilecek. Bu Türkiye için büyük avantaj. Söz konusu yetkilendirilen ülkeler arasında Ukrayna'ya en yakın ülke Türkiye. Mesela, Almanların bir otel yatırımına yönelik Türklerle işbirliği projeleri şu anda hazır.
   <br/>
   <br/>
   Yeni yapılanma içinde "vergi polisi", "vergi müfettişleri" ve "vergi komiteleri" yanında "ticaret ve sanayi grup birlikleri" kuran hükümet, belli ülkelerle karşılıklı danışmanlık hizmeti verecek belli ülke firmalarını da bu kurumlar kadar yetkili kılıyor. Bu mevzuatlar içinde "yazar kasa" uygulaması da önemli bir yer tutuyor.
   <br/>
   <br/>
   Danışman firmanın referans verdiği şirketlere başta özelleştirme olmak üzere değişik teşvikler verilecek. Bu konudaki mevzuat hemen hemen tamamlanmış durumda. Mevzuatın hazırlanmasında Basfood'un da katkıları olmuş. En önemli teşvik devlet şirketlerinin hisselerinin devriyle ilgili. Kamu hisselerinin bir kısmı veya çoğunluğu düşük fiyatla satın alınabilecek. Bununla ithal mal yerine yerli üretimin artırılması amaçlanıyor. Halen mevcut tesislerdeki kapasiteler yüzde 1020 oranında kullanılıyor. Kalifiye eleman olmasına rağmen ambalaj, servis ve pazarlama konusunda büyük eksiklikler görülüyor.
   <br/>
   <br/>
   Ziraat, inşaat ve üretim en fazla teşvik görecek
   <br/>
   <br/>
   Ukrayna'nın öncelikli özelleştirme ve yatırım hedefleri arasında köy, inşaat, ziraat ve her türlü üretim alanları geliyor. Bu alanların geniş teşvik göreceği belirtiliyor. Ukrayna'nın acele etmesinin sebeplerinden birinin de gelecek yıl Dünya Bankası ile yapısal reformların desteklenmesi konusunda büyük bir anlaşmaya varmak istemesi.
   <br/>
   <br/>
   Basfood'un Ukrayna'dan önce Romanya ve Kazakistan'da çalışmaları vardı. Almatı'da market açtılar. Kazakistan'daki bir şirketin yürümesi için aile şirketi olmasının daha sağlıklı olacağına karar verdiler. Bizzat işin başında olmak gerektiği için daha sonra marketten vazgeçtiler. Bir ara, Almatı'daki şirketleri Türkiye'ye deri getirdi. Halen çeşitli ürünlerle ticari denemeleri sürüyor. Romanya'da ise marketlere dağıtım yapan bir ağları var. Yani bölgeyi ve eski yönetim yapısını iyi biliyorlar.
   <br/>
   <br/>
   Ukrayna'ya da mal veren Basfood, buraya yatırım yapmadan önce öncelikle ülkenin üretim yapısını, insanlarını incelemiş. Köylerini dolaşıp, fabrikalar ve istihdam konusunda geniş bilgiler edinmiş. Hemen bir peynir fabrikasının hisselerini alıp işe koyulmuş. Basfood, şimdi bu fabrikanın yenilenmesi doğrultusunda makinaları götürüyor. Ayrıca 22 marketlik bir zincirle görüşmeleri sürüyor. Öyle ki, marketlerin iç dizaynı bile Türkiye'de yapılacak ve marketlerin ithal edilecek bütün ihtiyaçlarını Basfood karşılayacak. Yönetim Kurulu Başkanı Levent Kıymaz, bu alanda yatırım yapacak Türk girişimcilerinin de bir an evvel harekete geçmelerini tavsiye ediyor.
   <br/>
   <br/>
   Koç, Eczacıbaşı, Tekfen yatırım hazırlığında
   <br/>
   <br/>
   Halen kendi alanlarında yatırım yapan büyük Türk grupları burada çalışmalarını sürdürüyor. Koç Grubu Azerbaycan'da açtığı Ramstore hipermarketlerinin benzerini burada açmayı planlıyor. Koç'un Ram adıyla burada birkaç yıldır çalışan bir ofisi var. Eczacıbaşı ilaç sanayi ile, Polat Holding seramikle, Kent şekerlemeyle, Tekfen demir çelikle, Tepe Grubu da inşaat ile ilgili işler için burada büro açmış durumda.
   <br/>
   <br/>
   Kaybolmaya başlayan Laleli pazarı için de bu gelişmeler büyük imkanlar taşıyor. 6 milyar dolarlık pazar kaybedilecek gibi değil. Kıymaz'a göre yapılması gereken bu pazara bavul ticareti yoluyla mal verenlerin Ukrayna'da gros market ve toptancı tarzı yatırımlar gerçekleştirmeleri. Türkiye İhracatçılar Meclisi'nin (TİM) bu konuda bir girişimi var. TİM Ukrayna'da bir "serbest bölge" veya bir "gros market" kurma düşüncesinde.
   <br/>
   <br/>
   Ukrayna'nın gelişmiş sektörleri arasında demir çelik var. Dünyaya büyük çapta süttozu ihracatı gerçekleştiriyor. Kimya sanayii de başarılı denebilecek boyutlarda. "Barter" tarzında bir ticaret ise en uygunu. Bu konuda da Basfood'un geniş çaplı bir barter şirketi çalışması var. Buna göre, ihracat yapmak isteyenler ile bu ülkeden ithalat gerçekleştireceklerin barter şirketine başvurmaları yetecek. Ukranya'da döviz kurunda oynamalar ve serbest piyasa ile farklı kur uygulaması yok. Para transferi serbest. Pazar hakkında fizibilite yapmak ve yatırımı gerçekleştirmek yeterli. Halen bu ülkeye düzenli roro seferleri devam ediyor. Ukrayna'ya, doğuya açılan büyük bir liman ve Avrupa'ya açılan geniş bir kapı gözüyle bakabiliriz.
   <br/>
   <br/>
   Basfood: Mercan'dan dünyaya uzanan bir Türk şirketi
   <br/>
   <br/>
   Levent Kıymaz, Mercan'da cam eşya pazarlamayla işe başlar. 1978 79 döneminde cam eşya ithalatına girer. Şişe Cam'dan aldığı ürünler üzerine yaldız, kesme süslemeler yaparak onları alımlı hale getirir. Haliyle işleme ürünleri ithal olarak temin etmektedir. Ne var ki, bu dönem Türkiye'nin döviz darboğazının uç noktalara ulaştığı bir dönemdir. Döviz temin edemezler. O zaman ihracat yaparak döviz temin edebileceklerini düşünürler ve ihracata başlarlar.
   <br/>
   <br/>
   1980'li yıllar Türkiye'nin dışa açılma dönemi oldu. Bu dönemde ihracat yapanların yanı sıra Dış Ticaret Sermaye Şirketleri (DTSŞ) gibi yeni yapılanmalar da gündeme geldi. Kıymaz, mevcut pazarı büyüklere kaptırmamak için daha çok çeşide girmeleri gerektiğini düşünür. Bu fikirle Basfood adıyla marketler açmaya ve doğrudan kendilerine bağlı yüzlerce markete mal vermeye başlar. Basfood şirketi, dünya pazarlarına mal yetiştirmek için cam eşyadan süs eşyasına 2 bin 500 çeşit mal ihraç ediyor. Genellikle de bütün ürünlerini ya tamamen kendi tesislerinde üretiyor ya da hammaddeden mamul madde haline getiriyor. Bu düşünceden dolayı Türkiye'nin pek çok yerinde atölyeleri, yağ rafinerileri, ambalaj tesisleri ve üretim tarlaları bulunuyor. ABD'den Avustralya'ya, Avrupa ülkelerinden Doğu Avrupa ve Türk cumhuriyetlerine kadar dünyanın dört bir yanına mal gönderen Basfood, geçen yıl 150 milyon dolarlık ihracat gerçekleştirdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2850-lalelinin-yeni-umudu-ukrayna.html), [web.archive.org (arşiv bağlantısı)](http://web.archive.org/web/20140507054144/http://www.aksiyon.com.tr:80/aksiyon/haber-2850-lalelinin-yeni-umudu-ukrayna.html)
