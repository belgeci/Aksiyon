# PKK C-4’leri Hizbullah’a veriyor

*Ufuk Hiçyılmaz 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski düşmanlar PKK ve Hizbullah arasındaki yakınlaşma yeni bir boyut kazandı. PKK elindeki C-4 patlayıcılarının önemli bir kısmını Hizbullah’a vererek örgütün hem PKK hem de kendi adına ses getirecek intihar eylemleri yapması için yardımcı oluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027153730im_/http://www.aksiyon.com.tr/resim/548/53.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Terör örgütü PKK’nın Türkiye’ye C-4 türü patlayıcı soktuğu konusundaki bilgi Batman’da 29 Aralık 2004’te yakalanan ve üzerinde 4 kg C-4 çıkan Numan kod adlı Şahin Yıldırım’ın ifadesinde gizliydi. İfadede örgütün Türkiye’ye gönderdiği her militanıyla en az 2 kg C-4 gönderdiği belirtiliyordu. Bunun üzerine “kırmızı alarm” veren güvenlik, İzmir ve Hatay’da önemli miktardaki patlayıcıyı asıl adreslerine ulaşmadan ele geçirmişti. Ancak, aradan 6 ay geçtikten sonra örgütün önemli ismi Cemil Bayık, militanlarının Türkiye’ye 750 kilogram C-4 patlayıcıyı sınırdan soktuğunu açıkladı. Emniyet bunun üzerine takibatını daha da derinleştirdi. Ancak bir türlü söylenen miktardaki patlayıcıya ulaşamadı. Nitekim Kara Kuvvetleri Komutanı Orgeneral Yaşar Büyükanıt, PKK’nın Türkiye’ye önemli miktarda patlayıcı soktuğunu yaklaşık bir yıl sonra kamuoyuyla paylaştı. Emniyetin kaynaklarına göre, Irak üzerinden Türkiye’ye sokulan patlayıcı miktarı şu anda bir tona ulamış durumda.
   <br>
    <br>
     Peki PKK bu kadar patlayıcıyı ne yaptı? Emniyet, bu zamana kadar yaklaşık 100 kilogramını ele geçirebildikleri patlayıcının geri kalanı konusunda henüz net bir bilgiye sahip değil. Ancak, patlayıcılara ne oldu sorusunun cevabı yine örgütün kendisinden geliyor. PKK’nın dağdaki bir numaralı ismi Murat Karayılan, mayısta yayınladığı bildiride Hizbullah’la işbirliği yaptıklarını belirterek C-4’lerin bir kısmını Hizbullah’ın (ismini açıklamadığı) Güneydoğu Anadolu sorumlusuna verdiklerini söylüyor. Ayrıca, Hizbullah’la yeni bir anlaşma yaptıklarını ve şehir eylemlerinde deneyimlerinden faydalanacaklarını belirtiyor. Nisanda Karayılan’ın görevlendirdiği 3 militanın Hizbullah üyeleriyle Batman’a bağlı bir köyde görüştükleri ve bir anlaşmaya vardıkları belirtiliyor.
     <br/>
     <br/>
     PKK ile Hizbullah’ın yolları bir yıl önce yine kesişmişti. Temmuz 2004’te dönemin Van Valisi Hikmet Tan’a yönelik saldırıyı PKK, eski Hizbullahçılardan yardım alarak gerçekleştirdiğini itiraf etmişti. Van’daki eylem PKK ile Hizbullah arasındaki işbirliğini göstermesi bakımından hayli ilginçti. PKK’nın uzaktan kumandayla bomba yüklü araç patlatarak eylem yapma yeteneği yok. Bu tür eylemleri ancak taşeronlar vasıtasıyla gerçekleştirebiliyor.
     <br/>
     <br/>
     Neden Hizbullah?
     <br/>
     <br/>
     17 Ocak 2000’de İstanbul Beykoz’da örgüt lideri Hüseyin Velioğlu’nun öldürülmesiyle sarsılan Hizbullah, Emniyet’in kararlı tutumu sonucu ciddi darbe aldı, çok sayıda örgüt mensubu yakalandı. Örgüt arşivi ele geçirildi, ağır silahların saklandığı depolar ortaya çıkarıldı. 60 ilde gerçekleştirilen ve 5 bin kişinin gözaltına alındığı “Hizbullah operasyonları” ile örgütün askeri kanadı (yüzü aktif eylemci toplam bin kişi) ciddi anlamda pasifize edildi.
     <br/>
     <br/>
     2002’de silahlı eylemlerden vazgeçen örgüt yasal zeminde faaliyetlerini sürdürme kararı aldı. Amaç, silahlı eylemlerden uzak kalarak güvenlik birimlerinin takibinden kurtulmaktı. Ama, bu karar örgütte ciddi tartışmalara sebep oldu. Emniyet İstihbarat Dairesi’nin tespitlerine göre, tartışmalar örgüt içinde bazı ayrışmalara yol açtı. Kontrol altına alınamayan bazı birimler yeni stratejiyi kabul etmeyerek, ses getirecek yeni eylemler yapılması için daha önce çarpıştıkları PKK ve TKMLP gibi örgütlerle temasa geçti. Halen cezaevinde bulunan örgütün iki numaralı ismi Edip Gümüş önderliğindeki “eylemci” grubun ittifak arayışı içine girdiği örgütlerin bir zamanlar Hizbullah mensuplarına karşı kanlı eylemlere imza atanlar olması son derece ilginç.
     <br/>
     <br/>
     Emniyet birimleri, bölücü ve aşırı sol gruplarla Hizbullah’ın radikal kanadı arasındaki yakınlaşmayı şöyle yorumluyor: “Yeraltına inen örgütün insan öldürmeye alışmış eğitimli militan kadrolarının yanısıra intihar saldırılarına uygun tipte mensuplarının da olması diğer örgütler için bir cazibe noktası oluşturuyor. Dini ideolojiyi kullanan örgüt bu anlamda sol ve bölücü örgütlere göre mensuplarını daha yüksek oranda güdüleyebilmektedir.” Hizbullah’ın halihazırda canlı bomba ve uzaktan kumanda ile eylem yeteneği konusunda uzman 70 kişilik bir militan kadrosu bulunuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21894&yorum=4815), [web.archive.org (arşiv bağlantısı)](http://web.archive.org/web/20061027153730/http://www.aksiyon.com.tr:80/detay.php?id=21894&yorum=4815)
