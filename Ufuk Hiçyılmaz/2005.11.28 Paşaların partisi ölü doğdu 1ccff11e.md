# Paşaların partisi ölü doğdu

*Ufuk Hiçyılmaz 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hürriyet gazetesinde geçtiğimiz salı günü yayımlanan “emekli paşalardan yeni siyasi oluşum” haberi siyaset kulislerinde geçici de olsa heyecan uyandırdı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Habere göre aralarında emekli orgeneraller Hurşit Tolon ve Edip Başer’in de bulunduğu 40 civarında emekli orgeneral ve akademisyen Ankara Kent Otel’de bu amaçla bir toplantı yapmıştı. Katılımcıların AK Parti hükümetinin iç ve dış politikasını masaya yatırarak hükümetin Türkiye’yi içinden çıkılmaz bir hale soktuğu görüşünü seslendirdiğini belirten habere göre, katılımcılardan bir kesim hareketin siyasi bir parti haline getirilmesini önerdi. Haberden bu kesimin Orgeneral Hurşit Tolon ve çevresi olduğu sonucunu çıkarmak mümkün. Çünkü, Tolon’a yakın çevreler, siyasi parti yerine sivil toplum örgütlerine ağırlık verilmesini isteyenlere, “Birlikte çalışılacak sivil toplum örgütleri AKP ile etkisiz hale getirildi” cevabını vermişler.
   <br>
    <br>
     Edip Başer toplantıya katılmamış
     <br>
      <br/>
      Peki Orgeneral Hurşit Tolon’un başını çekeceği yeni bir siyasi hareket ortaya çıkabilir mi? Çıkarsa, başta Orgeneral Edip Başer olmak üzere kaç emekli orgeneral böyle bir hareketin içinde yer alır? Bu sorunun cevabını ararken daha şaşırtıcı başka bir olayla karşılaştık. Çünkü, Hürriyet’in Ankara’daki toplantıya katıldığını belirttiği Orgeneral Edip Başer, o toplantıya katılmamıştı. Basında çıkan haberleri değerlendiren Başer, “Düşüncelerini açıkça ifade edebilen bir insanım, dolayısıyla siyasete girmeden de bunları dile getirebilirim. Siyasete sıcak bakmıyorum ve bu konudaki herhangi bir oluşumun içinde de yer almayı düşünmüyorum.” dedi.
      <br/>
      <br/>
      Aslında bazı üst düzey emekli komutanların da içinde yer alacağı yeni bir siyasi oluşum haberi Ankara’dan değil, İstanbul’dan bekleniyordu. Çünkü, öncülüğünü strateji Ertuğrul Zekai Ökte’nin yaptığı Yeniden Müdafaa-i Hukuk Hareketi Derneği partileşeceğini çok önceden açıklamıştı ve bu oluşumun içinde bazı emekli komutanların yer alacağı söyleniyordu. Örneğin bu çerçevede eski Kara Kuvvetleri Komutanı Orgeneral Atilla Ateş’in ismi dile getiriliyordu. Ancak, Yeniden Müdafaa-i Hukuk Hareketi Derneği çevresinden edindiğimiz bilgilere göre, Orgeneral Atilla Ateş dahil olmak üzere hiçbir emekli orgeneral bu oluşumun içinde yer almıyor. Hurşit Tolon’un Ankara’da yaptığı toplantı ile de hiçbir ilişkilerinin olmadığını belirten Yeniden Müdafaa-i Hukuk Hareketi Derneği yetkilileri, hareketin 100 kişilik kurucular kurulunda ikisi emekli tuğgeneral olmak üzere sadece 5 asker kökenli üye bulunduğunu belirtiyorlar.
      <br/>
      <br/>
      Hareket yetkilileri, “Partinin üst yönetiminde askerler herhangi bir görev almayacak, aksi durum siyasi hareketin doğasına da ters olur.” demesine ve partiye düşük rütbeli bu az katılıma rağmen; emekli generallerin Zekai Ökte hareketine ilgi göstereceği söyleniyor. Çünkü Ökte, uzun yıllar Milli Güvenlik Kurulu (MGK) bünyesinde faaliyet gösteren Toplumla İlişkiler Başkanlığı’nda (TİB) görev yaptı ve AK Parti iktidarına muhalif, “Ulusalcı” bir çizgiyi temsil ediyor. 4 Aralık’ta partileşme için son adımları Ankara’da düzenleyecekleri bir genel kurul sonrasında atmaya hazırlanan Yeniden Müdafaa-i Hukuk Hareketi Ocak 2006’da Türk siyasi hayatındaki yerini almaya hazırlanıyor. “Biz muhalefet değil, taban hareketi olacağız.” diyen Zekai Ökte’nin bu açıklamalarıyla aslında genelde AB ve ABD özelde ise AKP karşıtlarının adresi olacaklarının sinyallerini veriyor. Görüşlerini yüksek sesle dile getiren emekli orgenerallerin başında gelen Kemal Yavuz, emekli orgenerallerin başını çekeceği yeni bir siyasi oluşuma karşı çıktı. Bir televizyon kanalına konuşan Yavuz, böyle bir damganın daha başında başarı şansını öldüreceğini belirterek, “Biz asker olarak yetiştik. Siyaset ayrı bir şey. Turgut Sunalp gibi bir komutan bile, askerlikte posta erliğini yapamayacak kişilere karşı başarısız oldu.” dedi.
      <br/>
      <br/>
      Emekli askerler eksenli siyasi oluşum fikrinin Anayasa Mahkemesi eski Başkanı Yekta Güngör Özden ve emekli Tümgeneral Osman Özbek’in partisi ile denendiğini ve başarısızlığın ortaya çıktığını belirterek, bu ortada iken yeni bir denemeye gerek olmadığını kaydetti.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Şükrü Barut, 01-Aralık-2005
> Herkes kendi işini yapsın: 
> Askerler siyasetten uzak dursun, herkes kendi işini yapsın. İlla siyaset yapmak istiyorlarsa, parti kurup seçmenin huzuruna çıksınlar.

Kaynak: [www.aksiyon.com.tr](http://www.aksiyon.com.tr:80/detay.php?id=22911&yorum_id=6754), [web.archive.org (arşiv bağlantısı)](http://web.archive.org/web/20060527114013/http://www.aksiyon.com.tr:80/detay.php?id=22911&yorum_id=6754)
