# Denetleyin çağrısı cevapsız kaldı

*Ufuk Hiçyılmaz 2004.02.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sisler arkasında kalmanın ortaya çıkardığı söylentilerden MİT de rahatsız ama kurumun şeffaflaşması için adımlar bir türlü atılmıyor. Milli İstihbarat Teşkilatı"nın görevini ne kadar başarıyla yerine getirdiği hep tartışma konusu oldu. Asker kökenli müsteşarların yönetiminde, seçilmiş hükümetlere bilgi aktarmamakla suçlanan MİT, son yıllarda da özellikle özel hayatın ihlali anlamına gelen telefon dinleme ve fişleme gibi suçlamalarla karşı karşıya kaldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060603084853im_/http://www.aksiyon.com.tr/resim/478/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Daha çok bir aile şirketi görüntüsü çizen kurumun işlerine hükümetlerin karışmama eğilimleri, MİT"in üzerindeki sis perdesinin aralanmasını sürekli engelledi. Ülke genelindeki olumsuz imajdan rahatsız olan MİT Müsteşarlığı, kurumu şeffaf hale getirmek için son yıllarda ciddi adımlar attı.
   <br>
    <br>
     İstihbarat alanındaki faaliyetlerini Soğuk Savaş döneminin şartlarına göre ayarlayan ve sadece iç istihbarata yönelen MİT"in bu politikasının 1990"da Sovyetler Birliği"nin yıkılmasıyla değişmesi gerekirken denetimsizlik ve PKK sorunu bunu geciktirdi. Müsteşar Köksal"la başlayan kapalı kutu olmaktan çıkmaya yönelik çalışmalar, halefi Şenkal Atasagun döneminde de sürdürüldü. Atasagun, öncelikle, "Kurum dış istihbarat yapmıyor" iddiasını ortadan kaldırmak istiyor.
     <br>
      <br/>
      2000 yılında basın müşavirliğinin kurulması şeffaflaşmaya yönelik en ciddi adımlardan biri olarak değerlendirilirken, MİT Müsteşarı Şenkal Atasagun"un TBMM Telekulak Komisyonu üyelerinin Yenimahalle"deki MİT karargahına yaptıkları ziyaret sırasında gündeme getirdiği "Parlamento denetimine tâbi olmak istiyoruz" açıklaması kamuoyunda büyük yankı uyandırdı. Meclis üyelerine bir denetim kurulunun kurulmasını teklif eden Atasagun tarihi bir açıklama yaptı: "Batı"nın gelişmiş ülkelerinde, bu tür yapılanmalar, parlamentoların denetimi altındadır. Yasal düzenlemeye gidilirse, buna açığız. Mensuplarımız ile devletin işleyişini bilen milletvekilleri arasından seçileceklerin yer alacağı ortak denetleme kurulu oluşturulabilir. Kurul, senede bir ya da iki kez, hesaplardan çalışmalara kadar her konu hakkında bilgi alıp denetim yapabilmeli. Aynı denetim, MİT dışındaki benzeri birimler için de söz konusu olabilir."
      <br/>
      <br/>
      MİT Müsteşarı'nın bu açık çağrısına iki yıldan bu yana yanıt gelmedi. Güvenlik analizcileri; ABD, İngiltere, Fransa, Almanya, İtalya ve İsrail gibi bu alanda öne çıkan ülkelerin istihbarat servislerinin başbakanlık ve Meclis denetimine tâbi olduğuna işaret ediyor.
      <br/>
      <br/>
      TBMM bünyesinde oluşturulacak daimi bir komisyonun Genelkurmay Başkanlığı, kuvvet komutanlıkları, MİT, Dışişleri Bakanlığı, Emniyet, Jandarma Genel Komutanlığı ve MGK Genel Sekreterliği"nin istihbarat faaliyetleri ve bütçelerini denetlemesinin şart olduğunu belirten analizciler, resmi denetim ve halk kontrolünden uzak istihbarat örgütlerinin operasyon ve çalışmalarının her zaman büyük bir tartışma konusu olduğuna dikkat çekiyor. Bu konuda görüşlerini aldığımız bir istihbarat yetkilisi, MİT"in özellikle telefon dinleme konusunda kendisine yöneltilen eleştirilerden ciddi rahatsızlık duyduğunu dile getiriyor: "Telefon dinlemek çok kolay hale geldi. İnternette bile birkaç kilometrekare içindeki telefon görüşmelerini dinlemeye olanak sağlayan cihazlar satılıyor. Özellikle GSM  şirketleri bunu çok sık yapıyor. Kabahat da MİT"in başına patlıyor."
      <br/>
      <br/>
      MİT ne yapar?
      <br/>
      <br/>
      Başbakan ve bakanların bile bilgi alamamaktan şikayet ettikleri MİT"in kapalı kutu görüntüsü 1994 yılında MİT Müsteşarlığına ilk kez bir sivilin, Sönmez Köksal"ın atanmasıyla değişti. Şeffaflık yönünde atılan adımların mimarı olan Köksal bunun biraz da gereklilikten kaynaklandığına dikkat çekiyor: "Tüm kamu kurumlarının ortak derdi olan nitelikli insan gücü ihtiyacı MİT için de geçerliydi. Nitelikli insanların yüksek ücretler veren özel sektöre kayması yüzünden daha düşük nitelikleri haiz insanları istihdam etmek zorunda kalan MİT de bunun sıkıntısı içindeydi. Kurumu cazibe merkezi haline getirmek gerekiyordu. Bunun için çok çalıştık. Sonunda Türkiye"nin seçkin üniversitelerinden mezun gençleri kuruma kazandırmayı başardık."
      <br/>
      <br/>
      Dinçer: "Şeffaflık şart"
      <br/>
      <br/>
      Halen Meclis"te görüşülen Kamu Yönetimi Temel Taslağı"nın hazırlayıcılarından Başbakanlık Müsteşarı Prof. Dr. Ömer Dinçer, istihbarat birimleriyle ilgili gelişmeleri Aksiyon"a değerlendirdi. Gelişmiş Batılı demokrasilerde güvenlik ve istihbarat kuruluşlarının demokrasinin güvencesi olduğunu hatırlatan Prof. Dr. Dinçer, güçlü bir demokrasi için bu kurumların şeffaf ve halka yakın olmasının şart olduğunu belirtti. Dinçer, TBMM"de görüşülen "Kamu Yönetimi Temel Kanunu Taslağı" ve "AB Uyum Yasaları" kapsamında yapılan düzenlemelerin bu amaca yönelik olduğuna dikkat çekti. AB Uyum Yasaları kapsamında TBMM"de kabul edilen "Bilgi Edinme Yasası"nın bu yöndeki ilk adım olduğunu vurgulayan Prof. Dr. Dinçer, düzenlemeyle vatandaşların istihbarat kurumları tarafından kendileri hakkında hazırlanan ve çalışma hayatlarını olumsuz etkileyebilecek türden her türlü "gizli bilgi ve belgeye" erişimine imkan tanındığını hatırlattı.
      <br/>
      <br/>
      Batılı demokrasilerde istihbarat servislerinin parlamento denetimine tâbi olduğunu hatırlatan Dinçer, TBMM İstihbarat Komisyonu gibi bir yapılanmanın ileriki günlerde gündeme gelebileceğini söyledi. Dinçer sözlerini şöyle sürdürdü: "TBMM İstihbarat Komisyonu şimdilik gündemimizde yok. Fakat güçlü bir demokrasi için istihbarat birimlerinin daha şeffaf olması gerektiğine inanıyoruz. Parlamento denetimi önemli bir husus. Ancak yasal düzenlemelerle kurumların altyapı sorunları giderilmeden bunun da bir çözüm olmayacağı ortada."
      <br/>
      <br/>
      Batıda nasıl denetleniyor?
      <br/>
      <br/>
      Köklü bir istihbarat geçmişine sahip Almanya"da faaliyet gösteren Federal İstihbarat Servisi (BND), Anayasayı Koruma Örgütü (BFV) ve Askeri İstihbarat Servisi(MAD)"nin denetimleri bakanlıklar arası grup ve komiteler, ilgili bakanlıklar ve başbakanlık makamı tarafından yürütülüyor. Gladyo skandalıyla öne çıkan İtalya"da istihbarat birimleri sürekli olarak kamuoyunun gündemine geldiği için burada farklı bir denetim sistemi uygulandığı görülüyor. Askeri İstihbarat Servisi (SISMI), Demokratik Güvenlik ve Haberalma Servisi (SISDE), Askeri İstihbarat Hizmet Birimlerinden oluşan istihbarat kuruluşları başbakan tarafından denetlendiği gibi kabine denetimine de açık hale getirildi. Bakanlıklar arası İstihbarat ve Güvenlik Komitesi adını taşıyan özel bir komite ise başbakan ve altı bakanın başkanlığında istihbarat birimlerinin eşgüdümlü hareket etmesinden sorumlu. Bütçesi ve bazı operasyonları hakkında bilgi vermekle mükellef olan İtalyan istihbarat örgütleri yasayla bazı konularda bilgi vermeme hakkına sahip kılınıyor. İstihbarat örgütleri geleneğinin güçlü olduğu bir diğer ülke olan İngiltere"de ise kabine ve parlamento denetiminin istihbarat örgütü üzerinde ciddi bir yaptırıma sahip olduğu görülüyor. Kamuoyu ve parlamentonun, üzerinde tartışma yaşanan konularda özel komisyonlar vasıtasıyla bilgilendirilmesi esas olarak kabul edilirken, sıradan vatandaşların istihbarat servislerinin operasyonları sırasında uğradıkları zararlar özel bir mahkeme ile tazmin ediliyor. Bu konuda ilginç bir örneği de yine bir başka Kuzey Avrupa ülkesi İsveç teşkil ediyor. İsveç"te istihbarat örgütlerinin faaliyetlerinin denetimi başbakan tarafından değil, adalet bakanı tarafından yürütülüyor. İstihbarat örgütlerinin kişisel hak ve özgürlükler için tehdit teşkil etmemesi için gereken yasal düzenlemeleri yapan İsveç bu alanda farklı bir örnek oluşturuyor.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11121&yorum=1104), [web.archive.org (arşiv bağlantısı)](http://web.archive.org/web/20060603084853/http://www.aksiyon.com.tr:80/detay.php?id=11121&yorum=1104)
