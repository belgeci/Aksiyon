# Milenyuma maya çalıyor

*Rahime Sezgin - Murat Uçar Bilinmeyen-tarih*

<div>
 <font>
  <img border="0" height="1" src="/web/20050227093242im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093242im_/http://www.aksiyon.com.tr/resim/342/6.jpg" vspace="5"/>
  </p>
 </font>
 <font class="content">
  Nasrettin Hoca, yanında sadık dostu Karakaçan’ı, başından eksik etmediği kavuğu ve o meşhur kürkü ile birgün gelse ve Taksim Meydanı’nda yürümeye başlasa bu sizi şaşırtır mı? Peki ya emektar Karakaçan’ına binerken insanlar teknoloji harikası arabaları kullanırsa, İstiklal Caddesi’nde Karakaçan’ıyla giderken alışık olmadığı bir insan kalabalığıyla karşılaşırsa, beş yıldızlı bir otele yolu düşerse Hoca şaşırır mı?
 </font>
 <br/>
 <p>
  <font class="content">
   Günümüzde Hoca’yı fıkralardaki haliyle gören insanlar bir hayli şaşırıyorlar ama Hoca, etrafındaki değişiklikler karşısında afallasa bile her zamanki kıvrak zekasıyla zor durumlardan sıyrılmayı başarıyor.
   <br>
    <br>
     Nasrettin Hoca ölümünden tam 712 yıl sonra Cengiz Dönmez’in kaleme aldığı ve kasete okuduğu fıkralarla aramıza geri döndü. Azim dağıtım tarafından çıkan kasette yer alan  fıkralarda Nasrettin Hoca, yıllardır okuduğumuz fıkralarından çok daha farklı olarak günümüz insanının yaşadığı koşullarda hayatını sürdürüyor. Kimi zaman Taksim’de Karakaçan’ıyla gezintiye çıkan Hoca kimi zaman da bir TV kanalında Reha Muhtar’a konuk olarak keskin zekasıyla soruları cevaplıyor. Kimi zaman ise bir lüks otelde sadık dostu Karakaçan ile birlikte tatil yaparak havuzun keyfini çıkarıyor
     <br>
      <br>
       Hoca günümüze nasıl geldi
       <br/>
       <br/>
       Yıllardır karikatür çizen Cengiz Dönmez bir mizahçı olarak Türk toplumunda ve çeşitli ülkelerde mizah anlayışıyla sevilen Nasrettin Hoca’yla yakından ilgilenmiş. Dönmez, Hoca’ya atfedilen fıkraları inceledikçe onun günümüz insanına iki farklı yönde tanıtıldığını fark etmiş. Birinci Hoca zeki, olayların içinden kıvrak zekasıyla sıyrılabilen biri diğeri ise meczup, zor durumlarda komik durumlara düşerek insanları güldüren biri. “Ben yazdığım fıkralarda Hoca’yı bilinen yönleriyle ele almadım. Geleneksel Nasrettin Hoca’ya atfedilen fıkraların bir çoğu çelişkiler yumağı. Kitapların bir kısmında yer alan fıkralarda Hoca meczup bir kişi olarak bize tanıtılıyor. Böyle fıkralar insanı güldürmüyor, düşündürmüyor, bunlar içlerinde bir espri barındırmıyor. Mesela işte Hoca’ya atfedilen fıkralardan biri: ‘Hoca evinin karşısına bir söğüt ağacı diker. Sonra da üstüne abdestini bozar ve şunu ekler: Su namına bundan sonra göreceğin rahmet budur.’ Şimdi bu fıkrada ne nükte var ne de bir mesaj. Böyle bir sürü, Hoca’ya atfedilmiş fıkra var. Hoca birtakım kitaplarda yanlış tanıtılıyor. Bu tür fıkraların Hoca’ya hiçbir katkısı yok. Hoca’nın orijinal fıkraları olsa sorun değil ama bunların bir çoğu sonradan uydurulmuş. Hoca fıkraları denince bir kişinin üzerinde duruluyor ama aslında bu bir milletin mizah anlayışı. İşte bu yüzden ben Hoca’yı günümüze getirerek onu zeki, esprili yönüyle tekrar ele aldım. “Dönmez’in fıkralarındaki Hoca ise 21. yüzyılda yaşarken karşılaştığı her zor durumdan zekasıyla sıyrılırken, insanların kendileri namına almaları gereken dersler veriliyor. Dönmez’in fıkralarında Hoca ile dönemin başbakanı arasında yaşanan bir diyalog bakın nasıl anlatılıyor:
       <br/>
       <br/>
       Allah Korusun
       <br/>
       <br/>
       Dönemin başbakanı ülkenin önde gelen şahsiyetlerini makamında kabul eder. Onlara ödüller verir, görüşlerini ve hal hatırlarını sorar.
       <br/>
       <br/>
       Saygın bir şahsiyet olan Hoca’yı da, malum uygulama bağlamında makamına davet eder. Sohbet etmeye başlarlar. Başbakan Hoca’ya:
       <br/>
       <br/>
       “Hocam, sen tarihsel bir şahsiyetsin, bilirsin!... Abbasi halifeleri, Mutevekkil Billah, Mu’tasım Billah gibi isimlerle adlandırıldılar. Acaba ben Abbasi halifesi olsaydım bana ne derlerdi?”
       <br/>
       <br/>
       Hoca biraz düşünür. Yapılan zamlarla halkın inim inim inlediği aklına gelir. Önlenemeyen enflasyon, ülke ekonomisinin kötüye gidişini hatırlar ve başbakana dönerek:
       <br/>
       <br/>
       “Başbakanım size, Allah korusun manasına gelen –nezubillah– derlerdi herhalde!”
       <br/>
       <br/>
       Turizm elçisi
       <br/>
       <br/>
       Nasrettin Hoca’nın tam olarak nerede doğduğu ve yaşadığı bilinmese de böyle bir şahsiyetin yaşadığı kesin. Bir çok milletin sahip çıktığı Nasrettin Hoca farklı isimlerle anılıyor. Asyalıların Molla Nasrettin, Makedonların Bir Türk olarak isimlendirdiği, Gagavuzların ise Bizim Nasrettin olarak adlandırdıkları Hoca’nın sadece Anadolu’da biri Akşehir’de biri de Eskişehir’de olmak üzere iki tane mezarı bulunuyor. Pek çok ülkede tanınan Hoca’nın zeki bir insan olduğu ve hicivci yönüyle ünlendiği biliniyor. Bu yüzden 21. yüzyılda Hoca’yı tekrar aramıza getiren Dönmez, fıkralarında Hoca’nın bu yönlerini vurguluyor ve Hoca’nın bizim için iyi bir kültür elçisi olabileceğini düşünüyor: “Nasrettin Hoca önemli bir şahsiyet. Hoca’ya atfedilerek bir sürü fıkra kaleme alınıyor, şu anda piyasada bulunan çok sayıda Nasrettin Hoca kitabı var fakat bunların bir çoğu özenle üzerinde durulmuş çalışmalar değil. Üstelik bu kitapların bir çoğunun tercümesi de yapılarak turistlere satılıyor. Biz Hoca’yı kültür elçisi yapabilecekken onu insanlara yanlış tanıtıyoruz. Kimse yukarıda anlattığım gibi hiç bir esprisi olmayan, Hoca’yı küçük düşüren fıkralara gülmez ve Hoca’ya sempati duymaz.”
       <br/>
       <br/>
       Dönmez, gerçek Nasrettin Hoca’nın içinde bulunduğu her koşulda zekasıyla kendini gösterebilen bir insan olduğunu, Hoca’nın namının dünyaya bu nedenle yayıldığını söylüyor ve “Ben fıkralarımda Hoca’ya hak ettiği değeri verdiğimi düşünüyorum” diyor.
       <br/>
       <br/>
       Neden yeni Nasrettin yok?
       <br/>
       <br/>
       Ülkemizde sevilen ve itibar gören yaşamış Türk büyüklerinin, alimlerinin, yazarlarının ve önemli sahsiyetlerin isimlerinin yeni doğan bebeklere verilmesi sık görülen bir gelenek. Fakat yıllardır Türk milleti tarafından sevilen ve Anadolu topraklarında yaşadığı muhtemel olan Nasrettin Hoca’nın isminin bugüne kadar yeni doğan bir çocuğa verildiği görülmedi. Dönmez, Nasrettin isminin günümüzde kullanılmamasının en önemli nedeninin Hoca’ya atfedilerek yazılan ve Hoca’yı gülünç durumlara düşüren fıkralardan kaynaklandığını düşünüyor. “Nasrettin ismi sadece zeki ve komik sıfatlarıyla anılsaydı günümüzde hâlâ kullanılırdı fakat kimi fıkralarda (yukarıda anlattığım fıkra gibi) Hoca’nın hak etmediği şekilde itibarı sarsıldığı için alay konusu olur diye çocuklara Nasrettin ismi verilmemiş.”
       <br/>
       <br/>
       Karakaçan’ı, kürkü ve kavuğuyla
       <br/>
       <br/>
       “Nasrettin Hoca Bu Günlerde Bir Gün” kitabıyla Hoca’yı günümüzde yaşatan Cengiz Dönmez’in fıkralarında Hoca zekasıyla her işin üstesinden gelmeyi başarıyor. Hoca alışık olmadığı bir şekilde İstanbul trafiğiyle boğuşsa, Reha Muhtar gibi alışık olmadığı bir televizyon spikerine konuk olup kendisini şaşkına çeviren büyük plazalarla karşılaşsa da her durumdan kolaylıkla sıyrılmayı başarıyor. Dönmez’in deyimiyle Hoca bütün zorluklara rağmen herkesi alt etmeyi başarıyor. İçinde bulunduğu çağ değişse ve yaşadığı koşullar farklılaşsa da bu fıkralarda da Nasrettin Hoca her zaman alışık olduğumuz gibi Karakaçan’ı, kavuğu ve kürküyle birlikte yer alıyor. “Karakaçan, kavuk ve kürk... Bunlar Hoca ile özdeşleşmiş şeyler. Bunlar olmadan bir Hoca düşünülemez. Hatta fıkranın birinde Hoca kavuğundan, kürkünden ve can dostu Karakaçan’dan ayrılıyor ama onlarsız olamayacağını anlıyor ve tekrar onlarla birlikte yaşamaya başlıyor.”
       <br/>
       <br/>
       Hoca’yı hep Karakaçan’ın sırtında anlatan fıkralarla tanıdık. Dönmez ise onu gökdelenlerin arasına, son model arabaların içine, yani günümüze getiriyor. Nasrettin Hoca’nın tadına bir de bugünkü haliyle bakmanızda yarar var.
       <br/>
       <br/>
       rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12706), [web.archive.org (arşiv bağlantısı)](http://web.archive.org/web/20050227093242/http://www.aksiyon.com.tr:80/detay.php?id=12706)
