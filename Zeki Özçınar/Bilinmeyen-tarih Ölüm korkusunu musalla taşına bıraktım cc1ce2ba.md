# Ölüm korkusunu musalla taşına bıraktım

*Zeki Özçınar Bilinmeyen-tarih*

<div>
 <font>
  <img border="0" height="1" src="/web/20050212035541im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050212035541im_/http://www.aksiyon.com.tr/resim/504/24.jpg" vspace="5"/>
  </p>
 </font>
 <font class="content">
  Siyaseti bırakan Bülent Ecevit, iç dünyasını Aksiyon’a açtı. Ölüm korkusu taşımadığını söyleyen Ecevit, çocukluğunda  Hacıbayram Camii’nin yanındaki evde oturduklarını ve musalla taşıyla sık sık göz göze geldiğini söylüyor.
 </font>
 <br/>
 <p>
  <font class="content">
   Bülent Ecevit, aktif siyasete veda etti geçtiğimiz hafta. Eşi Rahşan hanımla OR—AN sitesindeki evinde emeklilik günlerini yaşıyor şimdi. Türk siyasi hayatında tarihi izler bırakan Ecevitlerin anlattıklarından ‘hayallerini siyasete feda eden’ iki insanın iç dünyası ve gelecek hesaplarına ilişkin ipuçları çıkıyor ortaya... Bir de geçmişte kalan suikastler, saldırılar, yaşanan ağır hastalıklar...
   <br>
    <br>
     Takvim yaprakları 27 Temmuz 1976’yı gösteriyordu. ‘Kıbrıs Fatihi’ unvanını alalı daha iki yıl olmuştu. ABD gezisine çıkan dönemin CHP Genel Başkanı’nı dünyayı ayağa kaldıracak bir sürpriz bekliyordu. Stavro adlı Kıbrıslı bir Rum silahını Ecevit’e doğrulttuğunda, New York’taki otelin lobisi karışacaktı. Neyse ki, zenci bir koruma, saldırganı etkisiz hale getirecekti. Ecevit, saldırı öncesinde ‘otele gitmemesi’ yönündeki uyarılara kulak asmamış. Hatta, “Bari, otele dış kapıdan girin” ricasını da “Ön kapıdan gireceğiz” diyerek reddetmiş. “İyi yetişmiş korumalar olmasa, ben de Rahşan da hayatta olmayacaktık” derken sanki o günü yaşıyordu.
     <br>
      <br>
       Zehirli mermiyi o da çözemedi
       <br/>
       <br/>
       1977’nin ortaları. Seçim havası Türkiye’yi sarmış. 29 Mayıs sabahı Çiğli Havaalanı’na inen Ecevit, kurşun sesiyle irkiliyor. Bir polisin silahı ateş alacak, çıkan kurşun Ecevitler’in yanındaki Mehmet İsvan’ın (Eski İstanbul Belediye Başkanı Ahmet İsvan’ın kardeşi) ayağına isabet edecekti. ABD yapımı ve Türkiye’de tanınmayan “Tengas” marka bir silahın kullanıldığı, İsvan’ın ayağından çıkarılan mermi parçalarının da zehir taşıdığı sonradan anlaşılacaktı.
       <br/>
       <br/>
       Ancak, tarihe “Çiğli Suikasti” olarak geçen olay hâlâ karanlıkta. Ecevit de, başbakan olmasına rağmen çözememiş. “Bir noktadan sonra kapılar kapanıyordu. Silahı kullanan polis kurtarıldı. İsvan ise bir süre tedavi için İsviçre’ye gitti ama genç yaşta öldü” diye yakınıyor. “Silah Rahşan’a yöneltildi” iddiasında da ısrarlı.
       <br/>
       <br/>
       Ecevit, 2 Haziran 1977’de dönemin Başbakanı Süleyman Demirel’den ‘gizli’ damgalı özel bir mektup alır. Mektupta, “Ecevit’e Taksim Meydanı’nda yapılacak mitingde suikast düzenleneceği” yönündeki istihbarat uyarısı yer alıyordu. Haber Türkiye’yi karıştırırken, Ecevit’i de kızdıracaktır. Zaten, o kızgınlıkla ‘mitinge gideceğini’ açıklamış. Ertesi gün gerçekleşen miting, Allah’tan olaysız geçmiş. Hem de tarihi bir kalabalık toplanmış. Ecevit’e göre, insanların mitinge gitmemesi için bu yola başvurulmuştu.
       <br/>
       <br/>
       Gerede çok korkutmuş
       <br/>
       <br/>
       Ecevit, zaman zaman Rahşan Hanım’ın hafızasına da başvurarak seçim meydanlarında yaşadıklarını anlatıyor. Kendisini en fazla endişelendiren ve “ürkütücüydü’ ifadesini kullandığı Gerede’yi anlatıyor: Karşıt görüşlüler, meydanı dolduran arkadaşlarımıza saldırmıştı. Silah sesleri geliyordu. Ortada ne polis ne asker vardı. Meydanda sıkıştık kaldık. Sonradan bir manga asker geldi, bizi kurtardı. Ürkütücüydü. Canımızı zor kurtardık.
       <br/>
       <br/>
       12 Eylül öncesinin dehşet dolu terör günleri bir film şeridi gibi önümüzden geçiyor adeta. Rahşan Ecevit, Isparta’yı hatırlatıyor bu kez. Miting alanına yağan taşlar, bir anda ortalığı kan gölüne çevirmiş. Vali’nin ‘Bir an önce gidin, devletin güçleri sizi koruyacak yeterlilikte değil” uyarısını duymuşlar. Ecevit, kürsüye çıkmış yine de. Partililerin moralinin bozulmaması için bu gerekiyormuş. Olayın, tarihe, ‘Isparta taşlaması’ olarak geçtiğini de Rahşan hanım’dan öğreniyoruz.
       <br/>
       <br/>
       Hastalık ve kötü şeyler
       <br/>
       <br/>
       Ecevitler, hayatlarının en sıkıntılı günlerini hiç kuşkusuz 2002 yılının ortalarında gelen talihsizlikte yaşadı. Ecevit, başbakanlık koltuğundayken aniden rahatsızlanmış, DSP’nin parçalanmasına uzanan olaylar zinciri Türkiye’ye damgasını vurmuştu. Bülent Ecevit’in “öldürülmek istendiği” iddiaları gündeme gelmiş, hastane yerine evin tedavi merkezi seçilmesi kuşkuları artırmıştı. Acaba, Ecevit de, bu benzeri kuşkuya kapılmış mıydı?
       <br/>
       <br/>
       Bu soruya, önce “Bütün siyasal yaşamımda o tehlike vardı. Onu yaşam biçimimizin kaçınılmaz bir olgusu olarak gördüğümüzden, herhalde umursamadık. Bu yorumların yapılmasına yol açacak gelişmeler oldu. Bazı arkadaşlar hastaneye gelmemişti, mesela. Ancak, doktorlar bize iyi baktı. Hepsi böyle bir oyuna gelemezdi” karşılığını veriyor. Ardından, öyle bir kuşkunun aklına gelmediğini ekliyor. Tam bu sırada araya Rahşan Hanım giriyor ve söylentilerin DSP’den kopuşların yaşandığı bir dönemde çıktığına vurgu yapıyor.
       <br/>
       <br/>
       Ecevit, Hüsamettin Özkan, İsmail Cem ve Kemal Derviş gibi güvendiği yakın çalışma arkadaşlarının kendisini yarı yolda bırakmasına elbette üzülmüştü. Sitemini hem de gülerek, “Kırgınım demeyeyim de, başka bir tabir bulursam onu kullanırdım, ama bulamadım” (gülüyor) sözleriyle ifade ediyor. Rahşan Hanım, daha kızgın. “Bugünkü hükümetin varlığından onlar sorumlu değil mi?” diye soruyor. Ecevit, hak veriyor ve yapılanların hata olduğunu tekrarlıyor.
       <br/>
       <br/>
       Ecevit, aktif siyaseti bıraktı. Bugün gelinen noktada “onları” affedecek miydi? Cevabından, pek niyetli olmadığı anlaşılıyor. “Onlar da pişman artık. Biz affetmeye kalkışsak örgüt buna izin vermezdi. Ama zaman geçtikten sonra bazıları gelebilir. Örgütün bileceği iş” diyor. Rahşan Ecevit ise kapıları kapatan “Örgüte söyledik çok büyük öfkeleri vardı. Şimdi yok olup gittiler” ifadelerini kullanıyor.
       <br/>
       <br/>
       Hacıbayram’daki musalla taşları
       <br/>
       <br/>
       Bütün bu badireleri atlatan hem de 80 yaşına merdiven dayayan insanlar için iki seçenek vardı, ölüme dair. Ya korku duyulacak ya da kanıksanacaktı. Ecevit ikinci seçenekte. Korkmuyor ama ölümü kaçınılmaz bir netice olarak görüyor. Ona göre, insanın hangi şartlarda ne zaman ve nasıl öleceği belli olmazdı (Rahşan Hanım tamamlıyor: Belli olsa pek yaşanmazdı dünyada kolay kolay). Hem, maruz kaldıkları saldırılarda da akıllarına gelmemiş. “Allah hepsinden korudu bizi ve bu yaşa geldik. Verilen ömrü yaşarız” diyor.
       <br/>
       <br/>
       Aslında,  Ecevit, ölüm karşısındaki bu soğukkanlılığı —yaşadıklarının da etkisi var— çocukluk yıllarında kazanmıştı. Bu noktada, bir sırrını bizimle paylaşıyor. Babasının memurluk yıllarında Ankara kalesi, Samanpazarı ve Hacıbayram’da oturmuşlar. Hacıbayram’da kaldıkları kiralık ev Hacıbayram Camii’nin hemen yanındaymış.
       <br/>
       <br/>
       Ecevit, arkadaşlarıyla birlikte her gün cenaze merasimlerini izlemiş, musalla taşıyla sık sık göz göze gelmiş. “Bu bize zamanla kaçınılmaz çok normal bir şey olarak göründü” diyor. Ölüm tehlikesiyle her karşılaştığında, çocukluğunun bu anlarını hatırlamış. Bir arkadaşının ‘Ne diyorsun, Hacıbayram’a uğrayamam” dediğini de gülerek aktarıyor. Noktayı ise yine Rahşan Hanım koyuyor: “O kadar tehlikeye maruz kaldık, ‘eyvah ölüyoruz’ demedik.”
       <br/>
       <br/>
       Sırlar dünyası
       <br/>
       <br/>
       Ecevit ailesinin, insanın manevi dünyasına hitap eden televizyon dizilerinden hoşlanması da “iç dünyalarını süsleyen bu anlayışın” bir yansıması olsa gerek. Gerçekten de, Ecevitler, başta STV’nin ‘Sırlar Dünyası’ dizisi olmak üzere benzeri programlara ilgi duyuyor. Rahşan Hanım, bu eğilimini açıklarken “Yaşanmış olaylar. İnsani açıdan çok eğitici buluyorum onları” diyor. Hayatın gerçeklerinin aktarıldığını belirten Ecevit’in ağzından ise ilginç söz çıkıyor: Bizim hayatımızda da o tür senaryolar var.
       <br/>
       <br/>
       Bunun üzerine, “Siz de yazar mısınız?” sorusunu yöneltiyoruz. “Şundan bundan, konuştuğumuz insanlardan dinlediklerimiz var. Gerek duyarsak, hatırlarsak katkıda bulunuruz” karşılığını veriyor. Hemen ardından, “Ama, bu kez diğer televizyonlar da heveslenir” esprisini yapmayı ihmal etmiyor.
       <br/>
       <br/>
       Çok sert tartışırız
       <br/>
       <br/>
       Yarım asrı aşan evliliklerindeki uyumu soruyoruz bu kez. Ecevit, genç yaşta evlendiklerini, maddi açıdan çok sıkıntı çektiklerini hatırlatıyor. Rahşan Hanım’ın babası, bu evliliğe pek sıcak bakmamış. Ecevit, “Muhafazakar bir insandı” diyor. Onun “Kızımı nasıl geçindireceksin?” sorusuna muhatap kalmış. “2 lira aylık alıyorum ve şiir yazıyorum” karşılığını vermiş.
       <br/>
       <br/>
       Neticede, yaşanan sıkıntılar onları birbirlerine sıkı sıkıya bağlamış. Rahşan Hanım, buna bir de ‘sevginin gücünü’ ekliyor. Evliliğin doğasında var, kavga da olabilirdi. Ecevit, bu merakımızı “Mutluyuz ama hemen her konuda tartışıyoruz. Tartışma sert de olsa kavgayı, küsmeyi, ayrılmayı aklımıza getirmeyiz. Sonunda uzlaşırız” sözleriyle gideriyor. Evlilere boşanma yerine uzlaşmayı aramaları” öğüdünde bulunurken de espriyi patlatıyor: İç içe yaşadık, istesek de birbirimizden ayrılmaya vaktimiz olmazdı.
       <br/>
       <br/>
       Çocuk özlemi duymadık
       <br/>
       <br/>
       Peki, çocuk sahibi olmadıklarına pişman mıydılar? Cevap, Rahşan Hanım’dan geliyor: “Hayat zaten o kadar hareketli geçiyor ki öyle bir şeyi özleyecek durumumuz yok.”
       <br/>
       <br/>
       Evet, Ecevitler için hayat hareketli geçti ve geçiyor da. Sırlarıyla, bilinenleriyle.. Dolu dolu yaşanan bu uzun yolculukta Ecevit’in en büyük hayal kırıklığını merak ediyor musunuz? Köy—Kent Projesi. Mesudiye’nin dokuz köyünde kendisine sadece 4 oy çıkmasına hâlâ bir anlam vermiş değil, Ecevit.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13585), [web.archive.org (arşiv bağlantısı)](http://web.archive.org/web/20050212035541/http://www.aksiyon.com.tr:80/detay.php?id=13585)
