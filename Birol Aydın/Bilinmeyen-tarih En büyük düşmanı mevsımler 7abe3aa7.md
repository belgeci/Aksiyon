# En büyük düşmanı mevsımler

*Birol Aydın Bilinmeyen-tarih*

<div>
 <p>
  <font>
   Mevsim değişimlerini kendine meslek edinen Süleyman Kan, 20 yıldır Türk modeli bir ısıtma sistemi için çalışıyor. Otogaz ve doğalgazı
   <br/>
   <br/>
   Türkiye’ye getiren isimlerden olan Süleyman Kan’ın araştırmalarını sahibi olduğu Baykan finanse ediyor
   <br>
    <br>
     Isıtma ve soğutma sektörünün duayen ismi Süleyman Kan’ın iş yaşamı tam bir ideal öyküsü... Süleyman Baykan ve mevsimler arasındaki mücadele 20 yıldır sürüyor ve bu mücadelenin sonunda cirosuyla parmak ısırtan Baykan Grup doğdu.
     <br>
      <br>
       Süleyman Kan, makina mühendisliğinde okumaya başladığında içinden atamadığı “yeni bir şeyler yapmak gerekir” ideali için ısıtma sistemlerini incelemeye başladı. Üzerinde çalıştığı ısıtma sistemlerinin verimliliğini artırıp bir “Türk modeli” geliştirmeye çalışan Süleyman Kan, para kazanmayı ikinci plana attı ve bazen bir işçinin dörtte biri fiyatına çalışarak araştırmalarını sürdürdü.  Kalorifer kazanlarıyla başladığı araştırmalarına elektrik, doğalgaz, hatta güneş enerjisi çalışmalarını da ekledi.
       <br>
        <br>
         Süleyman Kan tam on yıllık bitip tükenmeyen araştırmaları sonunda kalorifer sisteminin verimli çalışması için yeni buluşlar yaptı ve bu buluşlar kısa sürede yeni yapılarda uygulanmaya başladı.
         <br/>
         <br/>
         Araştırmaların finansmanı Baykan
         <br/>
         <br/>
         Isı sistemleri üzerindeki çalışmalarının ancak güçlü bir finansal yapıyla etkili olacağı kanatine vardıktan sonra kurduğu firmalarda çalışmalarını sürdüren Süleyman Kan, ticarette de başarılı olunca soğutma sistemleri üzerinde de araştırmalara başladı.
         <br/>
         <br/>
         “Benim en büyük zevkim mevsimlerle uğraşmak” diyen Süleyman Kan, otogaz ve doğalgaz sistemlerini Türkiye’ye getiren isimlerden biri. Otogazın ve doğalgazın getirilmesinde ve kullanıma açılmasında 20 yıllık araştırmalarının büyük faydasını gördüğünü söyleyen Süleyman Kan “Gençliğimde başladığım ısı çalışmalarımda binlerce deney yaptım. Yaptığım deneylerin, yurtdışında gördüklerimin bir gün işe yarayacağını biliyordum. Ben bugün sattığım doğalgaz kombisini 20 yıl önce hayal ederek tasarlıyordum” diyor.
         <br/>
         <br/>
         Süleyman Kan halen sahibi olduğu Baykan Grup’ta kombi, radyatör, klima satışı yapıyor ve bu satışlardan elde ettiklerinin tamamını arge çalışmalarına yatırıyor. Süleyman Kan patronluk anlayışını ise ilginç cümlelerle açıklıyor: “Ben  şirketlerimi araştırmalarımı finanse etmek için kurdum. Çok şükür sektörlerimizde satış rekorları kırıyoruz; ancak benim amacım bir Türk modeli geliştirmek ve bu modeli Türk ısıtıcısı olarak dünyaya satmak.”
         <br/>
         <br/>
         Mevsim gelişmelerini yakından takip eden ve her sıcaklığa göre arge çalışmalarıyla yeni kombi ve klima üretmek isteyen Süleyman Kan, Türkiye’nin sıcaklarda serinleyemediğini, soğuklarda da ısınamadığını söylüyor ve ekliyor: “Bugün klima ve kombiler pahalı ürün olarak yorumlanıyor. Birkaç yıla kadar yerli üretim ürünlerle, ısınmanın ve serinlemenin lüks olmadığını göstermek istiyoruz.”
         <br/>
         <br/>
         Türkiye’nin 4 yıl içerisinde doğalgaz tesisleriyle donanacağını söyleyen Süleyman Kan’ın tüketicilere küçük bir tavsiyesi var:” Isıtma ve soğutma sistemlerinde kalite farkı çok fazla yoktur. Fiyat aralıklarına aldanmayın ve alacağınız markanın servisine dikkat edin. Bazen servis ücreti makinadan daha pahalıya mal olabiliyor.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 12 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11809), [web.archive.org (arşiv bağlantısı)](http://web.archive.org/web/20050227214141/http://www.aksiyon.com.tr:80/yazdir.php?id=11809)
