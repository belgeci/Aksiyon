# Millet iradesini kıskananlar var

*Birol Aydın Bilinmeyen-tarih*

<div>
 <font>
  <img border="0" height="1" src="/web/20041015052636im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015052636im_/http://www.aksiyon.com.tr/resim/502/34.jpg" vspace="5"/>
  </p>
 </font>
 <font class="content">
  Bülent Arınç: "Meclisin etkinliğini, millet iradesinin egemenliğini hazmedemeyen çevreler olabilir. Bu milletin ne yapacağı belli olmaz deyip millete tepeden bakanlar var. Onlar millet iradesinin etkinliğini gördükçe kıskanıyor olabilirler."
 </font>
 <p>
  <font class="content">
   Herkesin bir Türkiye Büyük Millet Meclisi (TBMM) tanımı var. Meclis, kimine göre, milli iradenin en üst düzeyde temsil edildiği bir kurum. Kimine göre de içinde çiğ köfte yoğrulan, kalın bıyıklı, bol maaşlı kişilerin oluşturduğu bir KİT... Bülent Arınç’ın da bir Meclis tanımı var. Ona göre Meclis, son 30 yılın en çok çalışan ve çıkardığı yasalarla rekor kıran bir kurum. Üstelik 80 yıllık tarihinde dünyaya en çok entegre olan ve yine tasarruf rekorları kıran da bu Meclis. Arınç’ın Meclis tanımı Türkiye’deki dengeleri yeniden düşündürüyor. Milli irade, milletvekili, etkin yasama, sonuç alan denetleme ve en önemlisi demokrasiye olan inanç bu tanımla yeniden değerlendiriliyor. İki yıllık başkanlık sürecinde meclisin yapısında ve imajında reform sayılabilecek değişiklikler yapan Bülent Arınç’a TBMM’nin felsefesini ve bu felsefeye karşı çıkan çevreleri sorduk.
   <br/>
   <br/>
   -Muhalefette iken “meclisin bilinçli çalıştırılmadığını” söylüyordunuz. Bugün aynı meclisin başkanısınız. Neler yaptınız Bu kurumu çalıştırmak için?
   <br/>
   <br/>
   Yaklaşık iki yıl olacak biz göreve geleli. Rekor sayılabilecek çok önemli değişiklikler yaptık. Denetim görevimizi etkinleştirdik, daha verimli kanunlar çıkardık. Nitelik ve nicelik olarak bu dönem çok iyi çalıştık. Komisyonlar, genel kurul çok iyi çalışıyor, kanunlar daha hızlı geçiyor. Kanunlar akşamdan sabaha gelmiyor. Sivil toplum örgütleriyle çok daha fazla istişare yapılıyor. Örneğin ceza kanunu bir yıldan fazla süredir tartışılıyor. Bu kanun alt komisyonda, Yargıtay’da, barolarda geniş biçimde tartışılıyor ve biz kanunları katılımcı bir anlayışla çıkartmış oluyoruz. Web sitemizde bu tartışmaları sürdürüyor ve halka her şeyi anlatıyoruz. İdari reform ve personel reformuyla da çalışmalarımızı etkinleştirdik.
   <br/>
   <br/>
   -TBMM, millet iradesini yansıtan bir kurum. Birçok yasa; muhalefet, cumhurbaşkanı ve Anayasa Mahkemesi’nin girişimleri ile iptal ediliyor. Millet iradesinin meclise tam yansıdığını söyleyebilir misiniz?
   <br/>
   <br/>
   Meclis, millet iradesini temsil ediyor, etmeli. Muhalefetin kararları engellemesi bir haktır. Bu hak muhalefetin elinden alınamaz. Geçmiş dönemde yapılan bir düzenlemeyle muhalefetin etkinliği kırılmıştı. Hatta hatırlarsanız bu tartışmalar sırasında Fevzi Şıhanlıoğlu isimli milletvekili ölmüştü. Anayasa Mahkemesi bu değişikliği daha sonra iptal etti. Muhalefet güçlü olursa demokrasi olur.
   <br/>
   <br/>
   -Muhalefetten şikayetçi değilsiniz. Peki, cumhurbaşkanının vetoları sizi rahatsız ediyor mu?
   <br/>
   <br/>
   Hükümet adına ben bir şey söyleyemem. Bu konuda Meclis başkanı olarak da görüş belirtmem doğru olmaz. Cumhurbaşkanı anayasal görevini yapıyor. Yürütmenin ne düşündüğünü ben söyleyemem.
   <br/>
   <br/>
   -Vetolar, başkanlığını yaptığınız vekillerin yasa çıkartma direncini kırıyor mu?
   <br/>
   <br/>
   Veto, anayasal bir hak. Bu hakkı sorgulamak yersiz. Ancak bu hakkın yerinde kullanılıp kullanılmadığını sorgulamayı da benim yapmamam lazım. Geri gönderme gerekçeleri haklı bulunmayabilir. Ama bunu ben değil başkası söyleyebilir. Cumhurbaşkanının geriye gönderme gerekçeleri doğru da olabilir.
   <br/>
   <br/>
   -Bir göreviniz de cumhurbaşkanlığı vekilliği. Kişisel ilişkileriniz nasıl Ahmet Necdet Sezer ile?
   <br/>
   <br/>
   Çok iyi! “Sayın Cumhurbaşkanım hayırlı yolculuklar dilerim” diyorum. “Teşekkür ederim” diyor. “Güle güle Sayın Cumhurbaşkanım” diyorum. “Teşekkür ederim” diyor. Birkaç defa bizim görüşme talebimiz oldu. Yurtdışı temaslarımı anlattım. Onun da bir kez bana bir görüşme talebi oldu. Görüştük. İzlenimlerimiz iyiydi.
   <br/>
   <br/>
   -Bu görüşmelerinizde, özellikle eşinizin tesettürü konusunda şahsi bir ricası ya da telkini oldu mu?
   <br/>
   <br/>
   Hayır. Bu konularda bizim şahsımıza hiçbir şey söylemedi... Bir kabulde vekillerimizin odasının küçük olduğunu hatırlattı ve bu odaları büyütme konusunda tavsiyelerde bulundu. Meclisin AB’ye uyumu konusundaki projelerimizi beğenmişti.
   <br/>
   <br/>
   -Asker çocuğusunuz. Askerlerle diyaloğunuz nasıl?
   <br/>
   <br/>
   Biz kurumsal olarak görüşüyoruz askerlerimizle. Ne cumhurbaşkanı ile ne de askerlerle görüşmelerimizde bir sorun var. Askerlerle olan görüşmelerimde sorun yok; ama özel bir diyalog da yok. Olması gerekiyor mu; onu da bilmiyorum. Asker çocukluğuma gelince... Babam astsubay. Astsubay emeklileri derneğiyle aram iyi...
   <br/>
   <br/>
   -Peki, Bülent Arınç’ın partisiyle olan diyaloğu nasıl? Kritik dönemlerde “konuşmama” ricası alıyor musunuz ya da konuşmalarınız partidekileri rahatsız ediyor mu?
   <br/>
   <br/>
   Bunu onlara sormak lazım. AK Partililerin cevaplarını ben de merak ediyorum. Ben yine inandığım gibi konuşurum. Partimle diyaloğum iyi düzeyde; ama düzey benim tarafsızlığımı yıpratmamalı.
   <br/>
   <br/>
   -AB uyumlu Meclis için bir dizi reform paketi hazırladınız. Bu reformlar, meclisin ‘çiğ köfteli, silahlı, bol paralı imajı’nı ne ölçüde değiştirebildi?
   <br/>
   <br/>
   Meclis güçlü olacak ki demokrasi güçlü olsun. Türkiye’de parlamenter demokrasi var. Monarşi yok. Çok şükür her geçen gün meclisin saygınlığı artıyor. Meclis saygınlığı demek demokrasinin artması demektir. Eskiye göre hataları telafi etmek zorundayız. Hazırladığımız reformlarla meclisin yapısında ve imajında çok olumlu değişimler oldu.
   <br/>
   <br/>
   -Bu imajın halktaki yansımaları nasıl peki?
   <br/>
   <br/>
   Meclis hakkında olumsuz imaj oluşturmak isteyen çevreler var. Ama bunların sayısı çok az. Milletvekillerinin çıkar için çalışan, her imkana sahip ve yüksek maaş alan insanlar olduğunu iddia eden çevreler var. Milletvekillerini görenler, meclisin çalışmasını bilenler geçmişin olumsuz imajını aniden siliyor. Çok şükür iyi yoldayız.
   <br/>
   <br/>
   -Değişen yapısı ve imajıyla meclisin itibar kazanması, bazı kurumları tedirgin ediyor mu?
   <br/>
   <br/>
   Derdim bu anlatamam hissederim söyleyemem / Dili yok kalbimin... Şiir açıklıyor soruyu.  Meclisin etkinliğini, millet iradesinin egemenliğini hazmedemeyen çevreler olabilir. Bu milletin ne yapacağı belli olmaz deyip millete tepeden bakan; kendisini milletten daha akıllı gören; millete buyruk verip iş yaptırmak isteyenler olabilir. Geçmişte de vardı bugün de var. Onlar millet iradesinin, egemenliğinin etkinliğini gördükçe kıskanıyor, üzülüyor, gelecekten endişe duyuyor olabilirler. Kısacası biz hiçbir kurumla rekabet içinde değiliz. Her kurum anayasal yetkisini kullanır.
   <br/>
   <br/>
   -Meclisin iradesinden endişe duyanlar icraata geçip bu iradeyi tehdit ediyorlar mı?
   <br/>
   <br/>
   Kesinlikle böyle bir şey olamaz.
   <br/>
   <br/>
   -Siz ve vekiller lojmanları kullanmıyorsunuz. Ancak bu fedakarlıklar kamuoyunda tahmin edildiği kadar olumlu karşılanmadı. Üstelik lojmanların satışından de yeteri kadar para kazanılamadı. Bu uygulamada sizce nerede yanlışlık yapıldı?
   <br/>
   <br/>
   Biz görevimizi yaptık. Devletin bütçesine katkıda bulunduk. 20 senedir konuşulan bir konuyu uygulamaya soktuk. Maliye bu lojmanları satıp para kazanacak. Biz bu işlere karışmayız. Kamuoyundaki etkisine gelince... Milletvekillerini gülünç duruma düşürmek isteyenler lojman meselesini kullanıyor.  Vekil yere düşsün, eteği açılsın, bunlar da gülsün. Böyle bir ortam var. Bu tür bir anlayışta da lojman fedakarlığının yeterince yankı bulmaması normaldir.
   <br/>
   <br/>
   -Meclisin bütçesi ve personeli yakın zamana kadar çok tartışılıyordu. Meclise en hantal KİT diyenler bugün haklı mı?
   <br/>
   <br/>
   Ben meclisin tüm hesaplarını şeffaf olarak hazırlayıp, komisyona takdim etmiş birisiyim. Bugüne kadar başkanın hesapları tek tek açıkladığı bir dönem yok. Ben geçen yıl 29 trilyon lira tasarruf yaptım ve devletimi, milletimi zarardan kurtardım. 201 trilyon lira harcadık geçen sene. Bu yıl bütçemiz 240 trilyon lira. Bu bütçenin yüzde 70’i milletvekili maaşları ve sağlık harcaması gibi rutin giderlerdir. Biz yüzde 30’luk kısımdan tasarruf yapıyoruz. Günde 1 milyar zarar eden ısı merkezine bizim zamanımıza kadar kimse aldırış etmemiş. 12 yönetmeliğin altısını değiştirdik; bu değişiklikten 7 trilyon lira tasarruf bekliyoruz. Benim lüks ve gösteriş gibi bir yetkim olmaz; para milletin parası. Bir yandan tasarruf yaparken diğer yandan da yatırım yapıyoruz. Yasama ve denetlemeyi tek başına yapan bir kurumda uzman yetişmemiş. Biz pırıl pırıl çalışanlar oluşturmak istiyoruz.
   <br/>
   <br/>
   -İnandığı gibi yaşayan, yaşadığı gibi konuşan Bülent Arınç’ın pişman olduğu bir sözü var mı?
   <br/>
   <br/>
   Bülbülün çektiği dilidir, dedirtmek istiyorsunuz ama söylediğim her şeyin arkasındayım. Benim fikrimi ortaya koyuyor söylediğim her şey. Benim özel hayatıma, kişilik haklarıma, benim üzerimden aileme, ailemin inançlarına birşey söylendiği zaman tepki verebilirim. Belki söylenmemesi gereken şeyleri söylemiş olabilirim. Ben de insanım, demirden bir yapım yok. Bu herkes için geçerlidir. Bazı insanların sadece tahammülü fazladır. Ev içinde bile karı koca kavgası olabilir; hatta tencere bile fırlatılabilir. Bunlar normaldir.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=12627&yorum_id=1), [web.archive.org (arşiv bağlantısı)](http://web.archive.org/web/20041015052636/http://aksiyon.com.tr:80/detay.php?id=12627&yorum_id=1)
