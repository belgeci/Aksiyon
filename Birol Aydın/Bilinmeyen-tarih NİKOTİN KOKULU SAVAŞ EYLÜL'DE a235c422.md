# NİKOTİN KOKULU SAVAŞ EYLÜL'DE

*Birol Aydın Bilinmeyen-tarih*

<div>
 <font>
  <img border="0" height="1" src="/web/20041028062759im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20041028062759im_/http://aksiyon.com.tr/resim/391/sigara.jpg" vspace="5"/>
  </p>
 </font>
 <font class="content">
  Dünyanın 7. büyük sigara pazarı olan Türkiye,
Eylülde nikotin zehiri satıcılarının yeni bir
savaşına sahne olacak. Devlerin savaşında
Sabancı'nın ortak olduğu Philip Morris, piyasaya
yeni girecek olan Koç ortaklı British American
Tobacco'ya pastasını kaptırmamaya çalışacak.
Fayda değil, zarar ve zehirleme felsefesi üzerine
kurulu bir pazarı kapma savaşı kapıda
 </font>
 <p>
  <font class="content">
   Uluslararası sigara firmaları, Eylül ayından itibaren
kıran kırana bir mücadeleye girişecek. Bu tarihten
itibaren Türkiye pazarına girecek olan British
American Tobacco (BAT), diğer firmalardan pay
kapmaya çalışacak. Buna karşın halen Türkiye'de
üretimlerini sürdüren Japon Tobacco International
(JTI) ve Philip Morris (PM) ise dünyanın ikinci
büyük sigara firması konumundaki rakiplerinin
pazarlarını daraltmaması için yeni yeni atılımlar
yapacak. Türk içicisinin karşısına her üç firmadan
da yeni yeni markalar çıkacak. BAT'ın girişimini
dikkate alacak olan diğer iki firma, rekabetten
kopmamak için pazarda değişik hareketlere
yöneleceklerini belirtiyor.
   <br/>
   <br/>
   Kent, Pall Mall gibi dünyaca ünlü markaların
üretimini yapan BAT sigara firması, Ekim 2002'de
Türkiye'de üretime başlamayı planlıyor. Firmanın
bu girişimi üzerine, önümüzdeki yıldan itibaren,
özellikle yabancı sigara firmaları arasında sigara
savaşları yeniden alevlenecek.
   <br/>
   <br/>
   Türkiye, dünyanın 7. büyük sigara pazarı
olarak kabul ediliyor. Türkiye'deki pazar payının
ortalama büyüklüğü ise 5.5 milyar dolar. Geçtiğimiz
yıl (2001) 115 milyar adet sigara satıldı. Amerika
ve Avrupa ülkelerinde tüketim, yılda ortalama yüzde
1 azalırken, Türkiye'de yüzde 2 artıyor. Genç
nüfusun ağırlıkta olması, Batı ülkelerinin aksine,
tüketimin her yıl artmasında önemli bir etken.
Pazara, İzmir Tire'deki nişaatı süren fabrikaları
tamamlanmak üzere olan BAT da yıl sonundan
itibaren girecek. Bu firmanın en önemli
özelliklerinden biri de girdiği ülkelerde yerli markalar
üretmesi. Bu durum, diğer yabancı firmaları da yerli
marka üretimine zorlayacak. Çünkü bat, bu
hareketiyle, girdiği ülkelerde belli üstünlükler
sağlıyor. Bunu kırmak için diğer firmalar da yerli
içicilere şirin gözükecek ürünler çıkarabiliyor.
   <br/>
   <br/>
   BAT'ın Türkiye pazarına girme kararı
alması 20 yıl öncesine dayanıyor. Firmanın o
dönem Avrupa Bölge Müdürü olan Klaus Peckelhoff,
27 Ağustos 1984'te yaptığı açıklamada, Türkiye'de
fabrika kurarak sigara üretmek istediklerini
açıklamıştı. Peckelhoff, Türkiye'nin yalnız
kendileri için değil, bütün sanayi dalları için cazip
bir pazar alanı olduğunu o açıklamasında
vurgulamıştı. Bu rüyasını Eylül 2002'den itibaren
gerçekleştirecek olan BAT'ın, ileriki yıllarda
Türkiye'yi merkez yaparak Ortadoğu ve Orta Asya'ya
buradan açılması bekleniyor.
   <br/>
   <br/>
   BAT'ın Türkiye'deki ortağı Koç Holding.
Holding iştiraklerinden tüketim malları dağıtım ve
pazarlaması yapan Düzey Tüketim Malları Sanayi
ve Pazarlama, BAT'ın ürünlerini pazarlamasını
yapacak. Böylece, pek çok alanda Türkiye'nin bir
diğer devi Sabancı'yla yarış halinde olan Koç,
sigarada da büyük bir mücadeleye girişecek.
Bilindiği gibi Amerikan Philip Morris Firması'nın
Türkiye'deki ortağı da Sabancı Holding.
   <br/>
   <br/>
   BAT, Türkiye'de üreteceği sigaralarda
yaklaşık yüzde 20'ye varan oranda Ege bölgesinden
satın alacağı tütünü kullanacak. Başlangıçta 250
işçi ile üretime başlaması beklenen firmanın,
yaklaşık bir yıl içinde istihdamını 500'e çıkarmayı
hedeflediği kaydediliyor. Üretim için yapılacak
yatırım miktarı ise 150-200 milyon dolar arasında.
   <br/>
   <br/>
   Firmanın en önemli özelliği girdiği
pazarlarda yerel markalar çıkartması. Şirket,
Arjantin'de Jockey Club, Kanada'da du Maurier,
Finlandiya'da North State, Almanya'da HB,
Macaristan'da Sopianae, Endonezya'da Ardath,
İrlanda'da Carrolls, Meksika'da Boots, Polonya'da
Jan III Sobieski, Rusya'da Yava Gold, Güney
Afrika'da Courtleigh, İsviçre'de Parisienne, ABD'de
GPC ve Özbekistan'da da Xon marka sigara satıyor.
Böylece firmanın, mevcut rakipleriyle rekabet
edebilmek için Türkiye pazarında da yerel markalar
çıkarıp mücadele etmesi bekleniyor.
   <br/>
   <br/>
   Türkiye sigara pazarının yüzde 67.5'ine
Tütün Mamülleri Tuz ve Alkol İşletmeleri Genel
Müdürlüğü (TEKEL) hakim. Pazarda PM'in yüzde
21.5, JTI'n da yüzde 11'lik bir payı var. Bu arenaya
Koç Grubu'nun pazarlama şirketi Düzey Pazarlama
ile yeni girecek olan BAT ise pazar payını ilk 5 yıl
içinde yüzde 5-10 arasında, daha sonra ise yüzde 20
olarak hedefliyor. BAT'ın pazar kapma yarışında
değişik sonuçlar doğacak. Firma çıkaracağı
ürünlerle yeni ve önemli bir tüketici kitlesiyle
buluşabileceği gibi, yabancı firmalardan veya
TEKEL'den müşteri kapabilecek. Ama sonuçta
rekabetin kızıştığı ortamda, reklam yasağına
rağmen, değişik girişimlerle bu firma ürünlerini
tanıtacak. Böylece Türkiye'de yeni içicilerin oraya
çıkması kaçınılmaz gibi görünüyor.
   <br/>
   <br/>
   PM International Türkiye Temsilcisi,
Philip Morrissa Genel Müdürü Kürşat Ahmet
Koçdağ, BAT'ın pazara girmesini "Her zaman
rekabet ortamlarında daha iyi performans sağlanır"
şeklinde değerlendiriyor.
Koçdağ, yeni bir firmanın gelmesiyle rekabetin daha
da canlanacağını vurgulayarak, her zaman yarışma
ortamından hoşlandıklarını kaydediyor.
   <br/>
   <br/>
   JTI Kurumsal İşler Direktörü Mehmet Ali
Yula da yeni bir şirketin pazara girmesinden endişe
etmediklerini belirtiyor. Ancak bu durumun rekabeti
hızlandıracağını kaydeden Yula, şöyle konuşuyor:
"Pazara yeni bir firmanın girmesi, bizi de rekabet
için yeni ürünler çıkarmak zorunda bırakabilir.
Serbest piyasa ekonomisi içinde herkesle yarışırız.
Ama BAT'ın bu pazarda işi bir hayli zor. Çünkü
Türkiye'de reklam yasağı olduğundan, ürünlerini
tanıtamayacaktır. Şahsen ben onların yerinde olmak
istemem."
   <br/>
   <br/>
   Yula, BAT'ın kendilerinden pay
alamayacağı iddiasında bulunarak, asıl tüketicileri
TEKEL'den alacağını söylüyor. Türkiye'de, 2000
yılının rakamlarına göre kişi başına sigara
tüketimi bin 800 adet. Yani 90 paket. Türkiye'de
tüketilen 115 milyar adet sigaranın 72 milyar
adedini, ABD tütünü ile üretilen sigaralar
oluşturuyor. TEKEL'in ürettiği Tekel 2000 ve Tekel
2001 de Amerikan tütünüyle sarılıyor. TEKEL'in bu
sigaralarının pazar payı yüzde 50 civarında. Türk
içicisinin pek çoğu, aslında TEKEL'in bu
markalarının Amerikan tütünüyle
harmanlandığının farkında bile değil. Yerli sigara
içtiğini sanneden pek çok içici, aslında markası
yerli, ürünü yabancı bir sigara içiyor.
   <br/>
   <br/>
   Uluslararası sigara firmaları arasında,
Türkiye'de geçecek olan bu yarışın, bir başka yüzü
daha var. Sağlık harcamalarından dolayı sigaranın
milli ekonomiye verdiği zarar, akciğer kanserinden
ölen yüzbinlerce kişi, sigara yüzünden çıkan
yangınlar gibi...
   <br/>
   <br/>
   Nüfusun neredeyse altı milyara ulaştığı
dünyada, tütün, çok önemli bir endüstri olmayı
sürdürüyor, ama büyük zararları da gözlerden
kaçmamalı. Yıllık sigara üretiminden her insana,
yaklaşık bin paket düşüyor. Bu da toplam altı
trilyon paket sigara yapıyor! Bu rakam, sektörün
para hacminin ne kadar büyük olduğuna dair bir fikir
veriyor. Kısacası, sigara satışı, sektöre yaklaşık
200 milyar dolarlık bir gelir sağlıyor.
   <br/>
   <br/>
   Aslında sigaranın ekonomik faaliyeti
dünyanın zenginleşmesine hiç de katkı sağlamıyor.
1993 yılında, Dünya Bankası sigaradan
kaynaklanan hastalıkların maddi bedellerini, bu
hastalıklar yüzünden oluşan iş kaybını, sigara
tiryakilerinin kaybettiği iş gücünü, yangın
kayıplarını ve sigaraya harcanın parayı
hesaplayarak, tüm bunların dünya ekonomisine
yılda net 200 milyar dolar kaybettirdiğini ortaya
çıkardı. Ne yazık ki, bu kaybın yarısı gelişmekte
olan ülkeleri kapsıyor. Dolayısıyla sigara, ancak
üretimini yapan ve pazarlayan şirketlere
kazandırıyor.
   <br/>
   <br/>
   Türkiye’de her yıl 100 bin insanımızı
erken yaşlarda sigaraya kurban veriyoruz. Yine eğer
önlem alınmazsa önümüzdeki 20 yılda bu sayının
250 bine çıkması öngörülüyor.
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=49), [web.archive.org (arşiv bağlantısı)](http://web.archive.org/web/20041028062759/http://aksiyon.com.tr:80/detay.php?id=49)
