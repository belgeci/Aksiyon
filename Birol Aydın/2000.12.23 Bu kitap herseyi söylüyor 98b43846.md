# Bu kitap herseyi söylüyor

*Birol Aydın 2000.12.23*

<div>
 <p class="spot">
  Ermeni isyanıyla ilgili tarihin tozlu  raflarında kalan kitaplardan birisi  tesadüfen elimize geçti. Okudukça, fotoğrafları gördükçe gözümüze  inanamadık. 'Ermeni  Komitelerinin Âmâl ve Harekât—ı  İhtilâliyesi' isimli kitaptaki bazı  fotoğrafları ilk kez bu sayfalarda  yayınlıyoruz. Dış ilişkilerimizde  karşımızdakilerin en büyük kozuna  karşı delil bulmakta  zorlananların dikkatine
 </p>
 <p class="metin">
 </p>
 <img border="0" src="/web/20020325025811im_/http://www.aksiyon.com.tr/2000/316/resimler/Bu.jpg"/>
 <p class="metin">
  Ermeniler sözde soykırım iddialarını sık sık ısıtıp dünya kamuoyuna sunuyor. Son olarak Amerikan Kongresi marifetiyle bu iddialarını yeniden gündeme getirdiler. Amerika ve Avrupa'daki lobilerini çok iyi kullanan Ermeniler, kendilerine göre milli mesele haline getirdikleri bu iddiayı daha sonra da Fransa ve İtalya'da dünya kamuoyuna açmayı başardılar. Doğudaki emelleri öteden beri bilinen Ermeniler'in bu yoğun çabaları karşısında, peki Türkiye ne yapıyordu? Bu soruya ilk etapta "Hiç" cevabını vermek biraz insafsızlık gibi görünse de, acı gerçekler bu cevabın doğru olduğunu söylüyor.
 </p>
 <p class="metin">
  Devlet Arşivleri Genel Müdürlüğü'nün verilerine göre Ermeniler 1906–1922 yılları arasında 2 milyona yakın Türk insanını katletti. Bu konuda Osmanlı Arşivleri de tarihi gerçekleri açıkça ortaya koyuyor. Sadece Arşivler Genel Müdürlüğü'ndeki Anadolu'da ve Kafkaslar'da Ermeniler tarafından Türklere yönelik soykırım cetveline bakıldığında, 517 bin 955 Müslümanın kayıtlı olduğu görülüyor. Bu araştırma yalnızca bir kurumun kendi çabasıyla ışık tuttuğu gerçekler. Halbuki bu konuda titiz bir çalışma uygulansa, bütün belge ve kitaplar bir araya getirilebilse, Ermeniler'in yaptığı soykırımın 2 milyonu da aşacağı görülecek.
 </p>
 <p class="metin">
  Belki bir hafta sonrası için dahi belirgin bir dış politikası olmayan Türkiye, Ermeni Meselesi'nde de çok yaya kaldı. Bugüne kadar pek çok iç ve dış sorunda olduğu gibi bu konuda da takınılan tavır, günübirlik açıklamalar ve girişimler. Uzun vadeli, bilimin ışığında dünya kamuoyunu ikna edici bir çalışma maalesef yok. Ermeniler iddialarını gündeme getirdiğinden beri Türkiye'nin yaptığı, panik havası içerisinde olayın kapatılmasına dönük statik, resmi, hamasi ve hissi açıklamalar. Çağdaş dünyayı bilimsel ve ciddi açıklamaların ikna edebileceği hep gözardı edildi.
 </p>
 <p class="metin">
  Türkiye'nin haklı davası
 </p>
 <p class="metin">
  Türkiye Cumhuriyeti haklı davasında hep geri kaldı, Ermeniler'in sözde soykırım iddialarını çürütecek gerçekleri dünya gündemine açmadı. Tarihin bile bütün açıklığıyla yalanladığı bu iddia karşısında hep pasif kalındı. Osmanlı'nın son dönemlerinde bile devletin etnik tebaya karşı farklı muamelesinin olmadığı, bazı bakanların Ermeni olduğu biliniyor. Ama son dönemlerde özellikle Ermeniler açısından gelişen olaylar, onlar üzerinde farklı bir uygulama yapılmasını zorunlu kıldı. Ermeniler'in Kafkaslar ve Anadolu'da katliam yapmasına, Doğu'da Ruslarla ittifakına, Müslüman halka olan durmak bilmeyen tacizlerine, ordunun rahat hareket etmesini engelleyici tavırlarına... Osmanlı o günün şartları içinde kararını verdi ve bulundukları bölgeden tehcir edildiler. Bu tebanın bütün olumsuzluklarına rağmen, devlet, tehcir esnasında da önemli tedbirler aldı. Kesinlikle rahat bir şekilde intikallerini, iaşe ve ibatelerini temin ettiği gibi ellerinde bulunan mal varlıklarının tamamen onlara verilmesini ve gittikleri yerlerde normal hayatlarını sürdürmelerini sağlayacak her türlü tedbiri aldı.
 </p>
 <p class="metin">
  Ermeniler 26 bin yayın yaptı
 </p>
 <p class="metin">
  Türkiye'nin Ermeni meselesiyle ilgili Cumhuriyet tarihinde yayımladığı kitap 30'u geçmiyor. Halbuki, Amerikan kütüphanelerindeki 1980 yılına ait tesbite göre Ermeniler bu konuda 26 bin neşriyat yapmış. Konunun uzmanı tarihçiler, aradan çeyrek asra yakın zamanın geçtiğini vurgulayarak, bu rakamın 35–40 bine çıkmış olacağını kaydediyor. Türkiye'nin kısır çalışmalarını çok iyi takip eden Ermeniler, bunları da kaldırmak için yoğun çaba harcıyor. Araştırmacı tarihçiler, Ermenilerin Anadolu insanına uygulanan soykırımı anlatan kitapları kütüphanelerden ve kitapçılardan satın alarak imha ettiklerini bildiriyorlar.
 </p>
 <p class="metin">
  Emekli büyükelçinin ayıbı
 </p>
 <p class="metin">
  Ermeni meselesiyle ilgili Latin harfleriyle yazılmış ilk kitap Esat Uras'ın Tarihte Ermeniler ve Ermeni Meselesi adlı eseri. Son günlerde de Devlet Arşivleri Genel Müdürlüğü'nün 6 ciltlik bir çalışması yayımlandı. Zaten bundan sonra, birkaç istisna hariç, dişe dokunur bir çalışma ortaya koyulmadı. Osmanlı'dan kalan kitap ve belgeler kütüphanelerin tozlu rafları arasında sıkışıp kaldı. Toplamı 30'u bile bulmayan bu çalışmalardan konuyla ilgili ünlü isimler de habersiz. Bir araştırmacı tarihçinin anlattığına göre, geçtiğimiz haftalarda Osmanlı Arşivleri'ne bir telefon geldi. Telefonun ucundaki, emekli bir büyükelçi. Öyle ki, Ermeni meselesiyle çok yakından ilgilenen bir isim. Konuşma bitince görülüyor ki, büyükelçi, Osmanlı Arşivleri'ndeki son kitapları bilmiyor.
 </p>
 <p class="metin">
  Kültür Bakanlığı ne iş yapar?
 </p>
 <p class="metin">
  Ermeniler'in lobilerine karşılık Avrupa ve özellikle Amerika'da Türkiye'nin haklı davasını anlatabileceği lobisi yok. Batı'daki diplomatlar bu konuda ciddi söz edebilecek yeterlilikte değil. Araştırmacı–tarihçi Doç. Dr. Said Öztürk, Türkiye'nin haklı meselesini dünyaya anlatabilmesi için herşeyden önce Osmanlı arşivlerindeki eserlerin ortaya konması gerektiğini vurguluyor. Osmanlı arşivlerinin konunun ilk elden araştırılacağı kaynaklar olduğunu belirten Öztürk, "Emekli paşalardan Şinasi Orel ve ekibi 5–6 yıl süreyle arşivlerden bilgi topladılar. 'Ermeni meselesini dünyaya açıyoruz' diye iddialı laflar da ettiler. Bu güzel emeğin neticesi öylesine cılız kaldı ki, belgeler araştırmacılara bile açılmıyor. Bu belgeler birkaç nüsha dışında yayımlanmadığı gibi kamuoyuna da açılmadı. Bu örnekte de olduğu gibi Ermeni meselesiyle ilgili çok kısır çabamız var. Yapılan cüz'i şeyleri de kamuoyuna sunamıyoruz" sözleriyle Türkiye'nin bugüne kadar ne yaptığını bir başka açıdan anlatıyor.
 </p>
 <p class="metin">
  Öztürk, Türkiye'nin konjonktürel davranışı bırakıp uzun vadeli politikalar gütmesi gerektiğini vurgulayarak, tekliflerini şöyle açıklıyor:
 </p>
 <p class="metin">
  "Kurullar oluşturup bir ekip meydana getirilmeli. Temel bir strateji çizilmeli. Ekip uzun vadeli bir çalışmanın içerisine girerek, konuyla ilgili dokümanları toplamalı. Bu dokümanlar Türk ve dünya kamuoyuna açılmalı. Kültür Bakanlığı, Milli Eğitim Bakanlığı ne iş yapıyor? Bir kere Kültür Bakanlığı bir gün gelip Osmanlı Arşivi'ni ziyaret etmemiştir. Halbuki Türkiye'nin temel tezlerinin isbat edileceği yer Osmanlı arşivleridir. Bizzat Başbakanlık bu meseleye el atmalı. Bu konuda Kültür Bakanlığı'nın hiçbir yayını yok. Halbuki, en azından eldeki çalışmalar yüzbinlerce nüsha çoğaltılıp örneğin dünyanın değişik ülkelerinde baskı yapan gazeteler finanse edilerek, onların aracılığıyla dağıtılabilir. Bu, Türkiye'de de yapılabilir. Konuyla ilgili özellikle görsel medyada ve internette yayın yaptırılır. Türkiye bu milli meseleye fon ayırmayacak da neye ayıracak?"
 </p>
 <p class="metin">
  Osmanlı arşivleri kapatıldı
 </p>
 <p class="metin">
  Konuyla ilgili olumlu adımlar atılmamasının yanında yapılan yanlışlıklara dikkat çeken Araştırmacı–tarihçi Cezmi Yurtsever şunları söyledi:
 </p>
 <p class="metin">
  "Kitaplar bugün tozlu raflarda kaldı. Oradan çıkarıp ilgilenen, ilgilenecek kişileri finanse eden, en azından teşvik eden bir devlet organı yok. Erzurum Atatürk Üniversitesi'nin kazı çalışmaları vardı. Çalışma bitti, neşriyat yok.
 </p>
 <p class="metin">
  Bir dönem en önemli bilgi ve belgelerin bulunduğu Osmanlı arşivleri kapatıldı. Bilim adamlarına destek zaten yok. Halbuki Ermeniler, 1950'lerden itibaren kilisenin de desteğiyle Amerika ve Avrupa'daki lobilerine propagandasını yaptırdı. Medya kanalıyla büyük propaganda yaptı. Bilim merkezlerine ulaştılar. Böylece bu konu dünya kamuoyunda kabul edilir bir seviyeye geldi.
 </p>
 <p class="metin">
  Meclis'in çok zengin arşivi ve kütüphanesi var. Atatürk'ün emriyle neşredilen her eserin birer nüshası kütüphanelere konulmuştur. Yani Ermeniler ve Ermeni zulmüyle ilgili kitaplar TBMM kütüphanesinde oldukça fazladır. Fakat Meclis bu konuda yaya kaldığı gibi kütüphanesinden yararlanmayı da bilmiyoruz."
 </p>
 <p class="metin">
  Belgeler herşeyi söylüyor
 </p>
 <p class="metin">
  Ermeni isyanıyla ilgili çalışmalar böyle seyrededursun, tarihin tozlu raflarında kalan kitaplardan birisi tesadüfen elimize geçti. Okudukça, fotoğrafları gördükçe gözümüze inanamadık. Asırlarca 'millet—i sadıka' olarak bildiğimiz Ermeniler teşkilatlı ordular kurarak Osmanlıya karşı ihtilale girişmişlerdi. Ele geçirilen silahlar ve evraklar çete ve sokak kavgacıları seviyesini çoktan aşıyordu. Vahşet fotoğraflarından bir kısmını ise görmemek için gözlerimizi kapatmak zorunda kaldık. 1332 hicri yılında İstanbul'da basılan Ermeni isyanıyla ilgili çalışmalar böyle seyrededursun, tarihin tozlu raflarında kalan kitaplardan birisi tesadüfen elimize geçti. Okudukça, fotoğrafları gördükçe gözümüze inanamadık. Asırlarca 'millet—i sadıka' olarak bildiğimiz Ermeniler teşkilatlı ordular kurarak Osmanlıya karşı ihtilale girişmişlerdi. Ele geçirilen silahlar ve evraklar çete ve sokak kavgacıları seviyesini çoktan aşıyordu. Vahşet fotoğraflarından bir kısmını ise görmemek için gözlerimizi kapatmak zorunda kaldık. 1332 hicri yılında İstanbul'da basılan 'Ermeni Komitelerinin Âmâl ve Harekât—ı İhtilâliyesi / İlân—ı Meşrûtiyetten Evvel ve Sonra' isimli belge ve fotoğrafların bulunduğu kısım hariç 323 sayfalık kitaptaki bazı fotoğrafları ilk kez bu sayfalarda yayınlıyoruz. Dış ilişkilerimizde karşımızdakilerin en büyük kozuna karşı delil bulmakta zorlananların dikkatine.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/haberler/4.htm), [web.archive.org (arşiv bağlantısı)](http://web.archive.org/web/20020325025811/http://www.aksiyon.com.tr:80/2000/316/haberler/4.htm)
