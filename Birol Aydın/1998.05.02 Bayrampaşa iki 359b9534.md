# Bayrampaşa "iki"

*Birol Aydın 1998.05.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ege'nin belki en ünlü cezaevi. Türkiye çapında bu unvanı yakalaması şimdilik biraz zor görünüyor; önünde Bayrampaşa Cezaevi var. Fakat hızla "Bayrampaşa iki" olmaya doğru ilerlediğini söylememiz lazım.
  </font>
 </div>
 <div id="newsText">
  <font class="detail-text">
   İçeride başlatılan isyanları ve açlık grevleriyle sık sık adını duyuran ve istihbarat elemanlarının bir iddiasına göre de 'geçtiğimiz yıl Bayrampaşa Cezaevi'nden alınan talimatla' artık tüm cezaevlerinde başlatılacak organize eylemlerin gongunu çalacak olan Buca Cezaevi'nden bahsediyoruz.
   <br/>
   <br/>
   Herkesin bildiği bir sır olan cezaevlerindeki korkunç gerçekler, burada bir saltanat hakimiyetiyle yürütülüyor. Buca Cezaevi'nde son tesbit edilen durum ise artık bu işin ciddi ciddi masaya yatırılması gerekliliğini tamamen ortaya seriyor. Buca'nın 8. koğuşu, içerideki örgüt liderlerinin her hafta gerçekleştirdikleri forumun merkezi oldu. Kendileriyle görüştüğümüz gardiyanların ifadelerine göre burada tam bir devrimci saltanat yaşanıyor. Zaten bu gerçeği bilmeyen de yok.
   <br/>
   <br/>
   Buca Cezaevi'nde yapılan aramalarda neler ele geçmedi ki: Şişler, sopalar, uyuşturucu, kartonlardan yapılmış eğitim amaçlı silah maketleri, illegal yayınlar... Bunlardan biri de içeride gerçekleştirilen ders programı ve sınav kağıtlarıydı. Geçtiğimiz yıl yapılan aramalarda ele geçirilen bu ders programına göre, terör örgütlerinin beyin takımları içeride onlarca teorik ve uygulamalı ders gösteriyordu. Bu derslerin bazılarının adı şöyle: Düşman faaliyetleri, gerilla savaşı, genel savaş teorisi, gerilla savaşının pratik uygulaması, silah dersi (kalaşnikof, G3 piyade tüfeği ve M16 tüfeği tanıtılıyor ve kartonlardan yapılan maketlerle uygulama yapılıyor), patlayıcılar (el bombaları, tüfek bombaları, roketatar, lav ve havan), savaşın tutsaklık koşullarına taşınması, birlik uyumubirlik ruhu, askeri yaşam ve ilişkiler, balistik, emirkomuta, süren savaş ve düşünceler (Güneydoğu'da), kamuflaj, istihbaratkeşif, savaş emri, gerilla yaşamında sağlık, ilkyardım, sağlıkçının görevleri.
   <br/>
   <br/>
   Sistemli bir şekilde gösterilen derslerin ardından da başarı derecelerini ölçmek için sınav yapılıyor.
   <br/>
   <br/>
   Cezaevinde forum
   <br/>
   <br/>
   Buca Cezaevi'nde son gelinen nokta belki de bu konuda bugüne kadar sorulmuş "Nasıl?" sorusunun, en dehşetlisini, en kuşkulusunu beyinlere taşıyor. 4 Şubat 1997'de bulunan tünelden sonra 6. ve 7. koğuşlar boşatılmış, 60 DHKP/C militanı, 8. ve 9. koğuşlara taşınmıştı. Zaman içerisinde değişik cezaevlerine yapılan nakil ve içeride yapılan değişikliklerden sonra şu an bu koğuşların ikisi de boş. Fakat 8. koğuş, boşaltılmadan önceki zamandan başlamak üzere ilginç bir faaliyete mekan olmaya devam ediyor. Terör örgütlerinin içerideki lider konumundaki elemanları, her perşembe saat 13.0017.00 arasında burada bir forum gerçekleştiriyor.
   <br/>
   <br/>
   Forumun süresi uzatıldı
   <br/>
   <br/>
   Buna göre aşırı sol örgütlerin Buca'da tutuklu/hükümlü lider kadroları, bir araya gelip görüşüyor. Görüşmelerde kadın mahkumların koğuş liderleri de yer alıyor. Kadınların sayısı 78 kadar. 16 Nisan 1998'de yapılan görüşme tam bir buçuk saat uzatılıp 18.30'dan sonra bitirildi. Uzatma infaz koruma memurlarının uyarılarına rağmen yapıldı. İddiaya göre sorumlu fakat yetkisiz konumda olan yetkililer de göz yummak zorunda kaldılar.
   <br/>
   <br/>
   Savcı: "İç görüş"
   <br/>
   <br/>
   Cezaevlerinde yaşanan tüm korkunç tablolar, bilinmiyor görünmesine rağmen, en açıklığıyla belli ve ilgiliilgisiz, yetkiliyetkisiz herkesin belleklerinde. Fakat tüm bu gerçeklere rağmen, 'Bu kadarı da olamaz' düşüncesiyle ve bilgilenmek amacıyla, olayı Buca Cezaevi Savcısı Cemal Tuğcu'ya sorduk. Telefondaki diyaloğumuz şöyleydi:
   <br/>
   <br/>
    (Sayın Savcı, bize gelen bilgiye göre.. diye başlayıp, konuyu anlatıyoruz.) Efendim, acaba içeride bir forum mu yapılıyor?
   <br/>
   <br/>
   Buna içeride bir forum yapılıyor demek doğru değil.
   <br/>
   <br/>
   Ama her hafta, aynı saatte, aynı yerde mutad olarak gerçekleştiriliyor.. Aldığımız bilgilere göre de bir istişare toplantısıymış.
   <br/>
   <br/>
   Bu görüşmeler var. Her hafta da yapılabilir. Bunda birşey yok. İçeride karı koca olanlar var. Biz buna iç görüş deriz. Mahkumlar eşleriyle görüşüyor. Bu cezaevinin iç düzeniyle ilgili idari bir mesele.
   <br/>
   <br/>
   Diyelim ki, eşleriyle görüşüyorlar. Sizin de bilginiz dahilindeki bu durum yasal mı? Bu gözaltı bile değil. Tutuklu ve hükümlüler toplantıyı yapanlar.
   <br/>
   <br/>
   Bu önemli bir konu mu ki, bunun üzerine düşüyorsun?
   <br/>
   <br/>
   Gazeteciyiz, merak bizim işimiz.
   <br/>
   <br/>
   Haydi, iyi günler!.(Telefon kapanıyor.)
   <br/>
   <br/>
   Bu  telefon görüşmesi, aslında olayı ortaya koyuyordu. İçeride bir forum yapılıyordu ve yetkililer bunu engelleme imkanına sahip değillerdi. Savcı da tüm iyi niyetine ve mesleğini en iyi şekilde icra etme arzusuna rağmen, müdahale edemiyordu. Tabii biz bu görüşmeyle yetinmedik. Konuyu bazı cezaevi yetkilileriyle görüştük. Onlara aynı olayı anlattıktan sonra sorumuz şuydu: "Efendim, sayın savcı bu görüşmeyi doğruluyor. Fakat eşleriyle görüştüklerini ve bunun normal olduğunu ifade ediyor. Cezaevlerinde, özellikle siyasi tutukluların eşleri aynı yerde de olsa bir koğuşta görüşmeleri yasal mı?"
   <br/>
   <br/>
   Siz gerekli herşeyi öğrenmişsiniz zaten!...
   <br/>
   <br/>
   Tek öğrenmek istediğimiz bu durumun yasallığı... Yasal mı bu?
   <br/>
   <br/>
   Diyorum ya, gerekli herşeyi öğrenmişsiniz...
   <br/>
   <br/>
   Ne acıdır ki, bazı cezaevi yetkilileri, geçtiğimiz dönemlerde de değişik eylem ve isyan olayları vesilesiyle yaptığımız görüşmelerde şu gerçeği dile getirmişleri: "Biz sorumlu, ama yetkisiziz." İşte, yıllardır Türkiye'nin her yerinde içeride yaşanan sırrın temeli belki de bu 4 kelimede yatıyor.
   <br/>
   <br/>
   "Savcıların içeride hakimiyeti yok"
   <br/>
   <br/>
   Her iki yetkiliden aldığımız cevaplar, bizi iyice dehşete düşürdü. Konuyu Dokuz Eylül Üniversitesi Hukuk Fakültesi'nden Ceza Hukuku profesörü Bahri Öztürk'e sorduk. Sözlerine hemen "Kesinlikle böyle bir durum yasal değil" cümlesiyle başlayan Prof. Öztürk, "Ne kanunda, ne tüzükte böyle bir şey yok. Durum, savcıların içeride hakimiyetlerinin olmayışından kaynaklanıyor. Yani diyelim ki, Savcı Bey'in dediği gibi bunların bazıları evli olsun. Bu halde bile bunların görüşmeleri kesinlikle yasal değil. Öyle şey olmaz. Onlara karşı devletin gücünü yansıtamıyorlar. Bunu devletin Bakanı da zaten itiraf etti" diyor.
   <br/>
   <br/>
   Herkesin bildiği sır
   <br/>
   <br/>
   Terör suçlularının her hafta, aynı saatte yaptıkları toplantının, bugüne kadarki bilgileri dahilinde, büyük ihtimalle bir strateji belirleme, bir forum olacağını ifade eden Prof. Öztürk, şöyle devam ediyor: "Bütün bunlar herkesin bildiği bir sır. Devletin gücü gösterilemiyor. Bunlar orada forum da yaparlar, burayı bir militan yetiştirme kampı gibi de kullanırlar. Ki, bu böyle. Forum basit birşey; bu insanlar dışarıdaki eylemleri içeriden idare ediyor!"
   <br/>
   <br/>
   Cezaevleri örgütlerin elinde
   <br/>
   <br/>
   İzmir Emniyet Müdürlüğü'nden bir yetkili ise olayı tam açıklığıyla ortaya koyuyor. Polis yetkilisi, şunları anlatıyor: "Örgütler her koğuşta lider kadro bulundurur. Cezaevine sempatizan olarak girenler dahi, içerideki beyin takımının kontrol ve gözetiminde yetişip, militanlaştırılıyor. Gözlem altına alınan teröristler, kafamda bu iş, kesinlikle bitti diyor. Yani 'Artık kendimi terörizmin dünyasından soyutlayacağım' diyor. Daha sonra mahkemeye çıkarılıyor. Tutuklanıyor. Katillerin arasına gönderiliyor. 5060 kişilik koğuş. Kocaman bir militan eğitim yuvası. Beyin takımından sempatizanına kadar herkes orada. Bu adam ister istemez orada eğitiliyor. Aksi düşünülemez zaten. Dolayısıyla sempatizan olarak ya da 'Bu işlerden artık kendimi soyutlayacağım' diyerek cezaevine gönderilen adamlar, 50 kişilik koğuşlarda, tekrar militanlaşıyor."
   <br/>
   <br/>
   "Yönetim yetkisiz"
   <br/>
   <br/>
   Ve devam ediyor: "Cezaevi yönetimi kesinlikle olaylara ve içeriye vakıf değil. Zaten, pek yapacakları birşey de yok. Bugün cezaevi yetkilileri, "Cezaevleri bizim kontrolümüzdedir" diyemezler. Cezaevi idarelerinin hiçbir kontrol ve denetimleri yok. Örgütler, cezaevlerini okul olarak kullanıyor. Burada eğitim yapıyorlar. Kartonlardan maket silah yapıp uygulama yapıyorlar. Ülkemizdeki cezaevi sistemi içinde kişiyi ıslah etmek kesinlikle mümkün değildir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3691), [web.archive.org (arşiv bağlantısı)](http://web.archive.org/web/20140112105440/http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3691)
