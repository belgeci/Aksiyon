# Ölüm odasında iki genç

*Birol Aydın 1998.04.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Birgün, “mal parası” çıkartmak için çalıştıkları kahvehanenin televizyonunda bir genç seyrettiler. Tanıyorlardı onu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527221146im_/http://www.aksiyon.com.tr/resim/177/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ama kendileri gibi kahır ve trajedi yüklü değildi o şimdi. Gülümsüyordu. Oturdukları masada, göz göze geldi kan kardeşler. Gözleri, yüreklerine tercüman oldu ve dışarı çıktılar; “Biz niye kurtulmayalım?” sorusunu o an geride bıraktılar. Ve kurtuluşa iki adım daha atılmaya başladı... Daha küçük yaşlarda sevgisizliğin, şefkatsizliğin esiri olan iki adım; 22’sinde Çetin Aktaş ve ve 20’sinde Yıldırım Oruç. Ertesi gün, uyuşturucu bağımlısı bu iki genç, İzmir Valiliği’nce düzenlenen Halk Günü’ne geldiler. Orada kendilerini anlatıp yardım istediler. Biz de kurtuluşu aramaya başlayan bu iki genci misafir ettik. Uzun uzun görüştük. Sonra röportajımıza ‘Ölüm Odamız’ dedikleri dört katlı bir inşaatın son katında devam ettik.
   <br>
    <br>
     —Uyuşturucuya nasıl başladınız? Nasıl bir ortam sizi bu aleme itti?
     <br>
      <br/>
      YILDIRIM: İlk önce özentiyle başladım. Çevremden gördüm, merak ettim. Bir kere deneyeyim dedim. Zaten ondan sonra kurtuluş olmadı. Aile düzenimizin bozukluğu, sonra anne baba ayrılığı... Annem babam ben 3 yaşımdayken ayrılmışlar. Onların geçimsiz, sevgiden uzak halleri beni sokaklara attı. Evden kaçmalar başladı. İlk evden kaçışım 11 yaşımdayken oldu. Sokaklarda uyuşturucu kullanan arkadaşlarla tanıştım. Onların yanına gidiyordum. İlk zamanlar çok hoşuma gitti. İnsana bir rahatlık veriyor. Kullandığın zaman bütün sorunlarını unutturuyor. Kısa süreli de olsa rahatlatıyor, mutluluk veriyor. Böylece sürekli kullanmaya başladım.
      <br/>
      <br/>
      ÇETİN: Ben 9 yaşımdaydım ilk evden kaçtığımda. Birgün arkadaş kına gibi birşey getirdi. Korktum ilk önce, içmedim. Bağımlılık yapar diye düşündüm. Arkadaşım çekindiğimi görünce, ‘Bağımlılık falan yok, bişiy olmaz’ dedi. Birlikte içtik. Bir rahatlık hissettim kendimde. Hoşuma gitti. Ondan sonra devamı geldi.
      <br/>
      <br/>
      Asıl sorun sevgisiz ortam
      <br/>
      <br/>
      —Anlaşıldığı kadarıyla daha çok aile ortamınız sizi sokaklara ve uyuşturucuya yönlendirmiş...
      <br/>
      <br/>
      ÇETİN: Benim babam alkolikti, çok içerdi. Diyebilirim ki, hergün karakola düşerdi. Karakoldaki polisler bıkmıştı, ondan. Annem çok çekti babamdan. Babamın sevgisi, şefkati olsaydı biz bu hallere düşmezdik. Belki ben de sizin gibi bir gazeteci olurdum. Veya bir avukat, bir öğretmen. Fakat, biz bu bataklığa düştük. Toplumdan da dışlandık. Bizim elimizden tutan yok şimdi. Aile sevgimiz yok. Babamız yok. Ben 14 yaşımdayken, annemle babam ayrıldı. Boşanmanın en temel sebebi içkiydi. Uyuşturucuyla tanıştığımda 10 yaşlarındaydım. Akşam eve bir gelirdim; camlar kırık, sehpalar kırık, her yer dağınık.. annem bir tarafta, saçı başı dağınık. Ağlıyor... Tabii küçüktüm de o zaman. Birşey de yapamıyordum. Ben de hemen kendimi evden dışarı atıyordum... Çevre çok önemli. Arkadaş gurubu önemli. Sevgi dolu bir ortam çok önemli. Bizim çevremizde bize sevgi verecek bir ortam yoktu. Ben sokaklarda büyüdüm. Pisliğin içinde yetiştim. Babam dericiydi. Bugünün parasıyla ayda 200 milyon lira para alıyordu. Ama o pavyon senin, bu gazino benim sabahlara kadar eğlenir, içerdi.
      <br/>
      <br/>
      —Şimdi nerede, nasıl yaşıyorsunuz?
      <br/>
      <br/>
      YILDIRIM: Annem babam ben 3 yaşımdayken ayrıldı. Şu anda hiçbirisi beni yanına kabul etmiyor. Bizim yuvamız, Yeşilyurt’ta bir inşaat.
      <br/>
      <br/>
      —Öğrencilik yıllarınız nasıl geçti? Okulda da uyuşturucuya devam ettiniz mi?
      <br/>
      <br/>
      ÇETİN: Bu illeti okul çevrelerinde de çok içtik.
      <br/>
      <br/>
      YILDIRIM: Ortaokul birdi, başladım buna. Bazen diyorum ki, keşke ortaokula başlamasaydım. Ama bu benim kendi dünyamla ilgili birşey. Yoksa okumak elbet güzeldir. Zaten ikimizde bu p..’likle tanıştıktan sonra ortaokul birinci sınıftan terkiz.
      <br/>
      <br/>
      —O yıllarda henüz küçük yaştasınız, sokaklar, hangi gün nerede ve nasıl geçeceği belli olmayan geceler sizi korkutmadı mı?
      <br/>
      <br/>
      YILDIRIM: Düzenli bir aile ortamımız yok. Mecbur kalıyoruz buna. Sığınağımız oluyor uyuşturucu.
      <br/>
      <br/>
      ÇETİN: Hiç şefkat göstermediler. Bir şeytan gibi bakıyorlardı bana. Ne olurdu yani, birgün güler yüzle baksalar? Bana oğlum falan deseniz, ben bunu yapar mıydım? Benim elimden tutsanız, bana yardım etseniz... Ama sen, dışlamışsın beni. Kapıyı kapatmışsın bana. Ne yapayım?
      <br/>
      <br/>
      —Neyle başladınız buna?
      <br/>
      <br/>
      ÇETİN: Ben ilk önce derby kullandım. Sonra tiner.. Bunlar zamanla kafa yapmamaya başladı. 5–6 ay sonra hafif gelmeye başladı. Bu sefer esrara başladım. Çok hoşuma gitti. Hergün esrar almaya başladım.
      <br/>
      <br/>
      Mal bulamazsam adam da öldürürüm
      <br/>
      <br/>
      —Esrar ve eroin o kadar da ucuz birşey değil. Hele sürekli kullanmak gerekiyorsa, bu size çok pahalıya mal olur. Parayı nereden buluyorsunuz?
      <br/>
      <br/>
      YILDIRIM: Esrarı kullanan arkadaşlarımız var. Onlardan aldık başlangıçta. Bazen hırsızlık da yaptım. Otomobillerden teyp çaldım. Çaldığım teybi direkt satıcıya götürdüm ve karşılığında malı (uyuşturucu) aldım. Ben hamallık bile yaptım. Sırtımda o yükleri taşıyor sonra gidip uyuşturucuya yatırıyordum. Daha çocuk denecek yaşlarda. Şunu açıkça söyleyebilirim, birgün kriz anı gelse ve parasızlıktan mal alamazsam, ona ulaşmak için adam bile öldürürüm. Herşeyi yapabilirim bu uğurda.
      <br/>
      <br/>
      ÇETİN: Bulmak için tamirhanede çalıştım, kahvehanelerde çalıştım. İnşaatlarda çalıştım. Bazen paralı arkadaşlardan geçindik.
      <br/>
      <br/>
      —Satıcıları nasıl buluyordunuz? Bu insanlar size nasıl yaklaşıyordu?
      <br/>
      <br/>
      YILDIRIM: Hele paran da varsa, uyuşturucuyu bulmak çok kolay. Ben şimdi dışarı çıksam, hemen bulurum. Hele Alsancak’ta. Torbacı seni tanısa da tanımasa da parayı çıkardığın zaman malı hemen verir. Senin halinden, tavırlarından arandığını anlar. Onun işi o. Satmak...  Satıcılarla tanışma, bir çevre olayı. O aleme girdiğin zaman, satıcılarla çok basit tanışabiliyorsun.
      <br/>
      <br/>
      —Nerelerde, hangi noktalarda, kimler satar bunu?
      <br/>
      <br/>
      ÇETİN: Bize hayat güvencesi verin, nerelerden aldığımızı, kimlerden temin ettiğimizi söyleyelim. Fakat böyle bir güvence yokken, açıklayamam. Adam birgün karşına çıkar, sıkıverir kurşunu.
      <br/>
      <br/>
      YILDIRIM: Eczanelerde uyuşturucuyu bulmak çok basit. Ben bazılarından aldım, mesela.... Şimdi bir mide hapı var. Yeşil reçeteyle de satılmıyor. Ondan 20 tane al, kafayı bulursun. Bunun gibi birçok hap da uyuşturucu niteliğinde. Artık bunlar öyle yaygınlaştı ki, bakkallarda bile satılacak hale geldi. Bulmak çok kolay.
      <br/>
      <br/>
      —Bir çıkış arıyorsunuz, kurtulmayı düşünüyorsunuz. Burada irade çok önemli. Güçlü müsünüz?
      <br/>
      <br/>
      ÇETİN: Emrah Giray (3 yıl önce halk gününe gelerek, dönemin İzmir Valisi, Şimdi İstanbul Valisi Kutlu Aktaş’tan yardım isteyen genç. Vali Aktaş, bu genç için gerekli her imkanı sağladı ve Balçova Prencess Hotel’de de bir iş buldu. Bu genç, şimdi tamamen kurtuldu. B.A.) bizim çok yakın arkadaşımız. Hatta sizinle buluşmadan önce onunla da görüştük. O bu bataklıktan sonra doğru bir karar verdi ve şimdi kurtuldu. Birgün onu televizyonda tertemiz gördük. Sorduk kendimize, biz neden kurtulmayalım? Ben de büyüklerime, Vali Bey’e başvurayım, dedim. Kurtulalım dedik. Sizin de bildiğiniz gibi Vali Erol Çakır Bey’le görüştük. Kendileri bize gerekli herşeyi yapacaklarını söylediler.
      <br/>
      <br/>
      —Halk gününe çıktınız ve yerel televizyonlar akşam sizi gösterdi. Bu arada tanıdığınız yakınlarınızdan tepki geldi mi?
      <br/>
      <br/>
      YILDIRIM: Uyuşturucu aldığımız için zaten dışlanıyorduk.. Bu görüşmeden sonra tamamen dışlanmaya başladık. Yani tamamen ortada kaldık. Karşıyaka’daki abim bazen para verirdi. Onu da kesti. Şimdi tek yapılabilecek şey, büyüklerimizin bize el uzatmaları. Artık bu yardım da gelmezse, televizyonlarda seyretmişsinizdir, uyuşturucuyla ilgili bir kitap da yazdı: Kanat Güner. Ölüm vuruşu yaptı... Ben de öyle yapmayı düşünüyorum. Vildan Kutlular da aynı şekilde ölmüştü.
      <br/>
      <br/>
      ÇETİN: Biz bir Kanat gibi olmayalım. Bize el uzatsınlar ki, topluma yararlı insanlar olalım.
      <br/>
      <br/>
      —Elbette ki büyükler size gerekli her yardımı yapacak. Hastaneye yatıracaktır. Bundan sonrası yine size düşüyor...
      <br/>
      <br/>
      YILDIRIM: Önemli olan hastaneye yatıp çıkmak değil. Çıktıktan sonrası var... Yatıp çıkmak çok basit. Yani biz hastaneden çıkınca, ‘Tamam bunlar kurtuldu’ denilip serbest bırakılırsa, biz gene o ortama düşeriz. Çünkü başka gideceğimiz, sığınacağımız yer yok. Gene eski arkadaşlarla tanışacağız. Ben ilk önce bu illetten kurtulup, vatani görevimi yapmak istiyorum. Bir işimiz, sığınabileceğimiz bir şefkat yuvamız olmalı. Önümüzdeki kasımda ben asker olacağım. Ama bu halde çok zor, nasıl askerlik yaparsın böyle?
      <br/>
      <br/>
      —Uyuşturucuyu alınca kendinizi nasıl hissediyorsunuz?
      <br/>
      <br/>
      ÇETİN: Bir eroinman arkadaşım vardı. Parası da bol. Ben daha esrara yeni yeni alışıyorum. Birgün, ‘Gel sana bir güzellik yapayım’ dedi. Poşetten çıkardı birşey. Grimsi. Damardan alır mısın dedi. Henüz o zamanlar damardan almaya başlamadığım için çekindim. Zaten çok küçük yaşlarda iğnelerden uyuz olurdum, korkardım. Dozunu da bilemiyordum. Daha sonraları öğrendik. Bir dozu var bunun. Fazla aldın mı öldürüyor. Neyse, orada arkadaş sarma yaptı. İçtik. Hoşuma gitmişti. Ertesi gün aynı arkadaşın yanına tekrar gittim. Bu sefer iğneyi kendi hazırladı ve bana da vurdu. Ne olursa olsun demiştim. Böylece iğneyle de tanıştım. Artık bulutların üzerindesin... Yolda gidiyorum. Ellerimi kanat gibi hissediyorum. Acaba çırpsam uçar mıyım, şeklinde düşünceler oluşuyor. Bu dünyayla alâkanı kesiyorsun yani. Onu aldım mı senle ben konuşamam, anlaşamam. Anlaşabilmemiz için senin de alman lazım.
      <br/>
      <br/>
      —Eroin ya da esrarı aldıktan sonra ruh ve beden olarak kendinizi nasıl hissediyorsunuz?
      <br/>
      <br/>
      ÇETİN: Ben 94 senesinde cezaevine girdim. Uyuşturucu almışım, kendimi kaybetmişim. Arkadaşımı bıçaklamışım sonra. Ama birşeyden haberim yok. Ne yaptığını bilmiyorsun. İçiyorsun, imkanı yok seninle anlaşamam. Yani ne dersem hemen o olmalı. Öyle bir hal oluşuyor insanda. Şu karşımda oturacaksın, diyorum. Oturacaksın!
      <br/>
      <br/>
      YILDIRIM: Bu beni de bıçakladı. Bir gün birlikte uyuşturucu aldık. Ama bu dozunu biraz kaçırmış. Esrarla hap almıştık. Beni tanımadı. Elinde bıçak vardı. Yanına yaklaştığımda, bana bıçağı salladı. Elimle tutmasam, karnıma saplanacak. Bak parmağımdaki bu yara o zamandan kalma. Ama isteyerek, bilerek yapmıyor. Ben de yapabilirdim. Uyuşturucunun etkisiyle beni düşman görmüş. Çevremizdeki arkadaşların hepsi bizim gibi uyuşturucu bağımlısı. Biz toplumdan soyutlanmış şekilde, bağımsız yaşıyoruz. Ruh olarak çökmüşüm. Ben 20 yaşındayım. Ama kendimi 40 yaşımda gibi hissediyorum. Kalkıp yerimden su içmeye gitmeye üşeniyorum. Uyuşturucuyu aldığım zaman, tuvalete gidemeyip altıma yaptığım günler oldu. Kalkamıyorsun ki?
      <br/>
      <br/>
      ÇETİN: Ruhen, bedenen çökersin, ihtiyarlarsın. Sürekli gülersin esrarı aldığında. Bazen bir işim olsun hayal ederim, birileri bana yardım elini uzatıyor hayal ederim. Ama olmadı bugüne kadar. O zaman hemen esrara sarılırsın, esrar o hayallerini gerçekleştirir. (Bu sırada ikisi birden kollarını ve karınlarını açıp gösteriyorlar. Jilet ve cam atılmış. Dilim dilim doğranmış kollar. Karınlarına cam parçacıkları ve jiletle adeta harita çizilmiş. Kollarında ve karınlarında döğmeler.) Bak kollarımın her tarafına. Şu karnımın haline bak. Jiletle, cam parçalarıyla çizik çizik.
      <br/>
      <br/>
      11—12 yaşında başlıyor
      <br/>
      <br/>
      YILDIRIM: Uyuşturucuyu aldıktan sonra jileti atıyoruz. Ayıldığımda bakıyorum ki, kan revan içindeyim. Kim yaptı bunu? Birgün beni vurdular sandım. Burada birşey söylemek istiyorum. Bazı doktorlar televizyonlarda diyor ki, uyuşturucu kullanma yaşı 17’ye düştü. Bu böyle değil. 11, 12 yaşlarında bu iş başlıyor.
      <br/>
      <br/>
      —Okullardaki durumu da bilirsiniz siz. Şu anda okul çevrelerinde nerelerde uyuşturucu satılıyor?
      <br/>
      <br/>
      YILDIRIM: Okul çevrelerindeki kafeteryalar, bu işin kaynağı. Öğrencilerin çoğuna oralarda tohum atılıyor. Bataklık oralar.
      <br/>
      <br/>
      Okulun tuvaletinde bile kullananlar var
      <br/>
      <br/>
      —Şimdi buradan sizin gibi gençlere, devlet büyüklerine seslenir misiniz?
      <br/>
      <br/>
      ÇETİN: Bu sesimizi duysunlar, herkese sesleniyoruz. Bizim elimizden tutsunlar. Artık yalvarıyoruz, bizi bu hayattan kurtarsınlar. Ben nişanlıyım, bundan kurtulsam evleneceğim. Nişanlım bekliyor. Yuva kurmak istiyorum. Gençler bıraksınlar bu işi. Anne babalar, çocuklarına sevgiyle yaklaşsın. Çocuğu uyuşturucu kullanıyorsa, onu dışlamasın. Alıp elinden tutsunlar. Tedavi görmesini sağlasınlar. Sevgi çok önemli. Ben çocukluğumdan beri sevgi görmedim. Çok uzaktı bana.
      <br/>
      <br/>
      YILDIRIM: Burada ilk yardım edecek kişiler, aileler. Aile düzeni çok önemli. Büyüklerimiz bir yere kadar yardım ederler. Tamam. Ama en önemli olan şey, ailedir. Anne baba sevgisidir. Bir yerde insan, dışlanıyor. Sevgiyi bulamıyor. O zaman gidiyor, kendisini uyuşturucunun kollarına atıyor. Sevgiyi onda arıyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17187), [web.archive.org (arşiv bağlantısı)](http://web.archive.org/web/20060527221146/http://www.aksiyon.com.tr:80/detay.php?id=17187)
