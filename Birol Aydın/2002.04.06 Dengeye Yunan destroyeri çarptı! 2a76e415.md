# Dengeye Yunan destroyeri çarptı!

*Birol Aydın 2002.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ege Denizi, dünyanın en tartışmalı bölgelerinden biri. Bu yüzden dünyanın jandarmaları konumundaki Amerika, İngiltere gibi ülkeler, bu bölgede, özellikle Türkiye ile Yunanistan arasında öteden beri hep bir kaos dengesi gözettiler. Fakat son vak’a ile birlikte bu denge bozulacak gibi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527220559im_/http://www.aksiyon.com.tr/resim/383/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD, Yunanistan Deniz Kuvvetleri’ne iki adet Spruance destroyer hibe edecek. Amerikan Savunma çevrelerinin dergisi olarak bilinen Defense News. Amerika, halen kendi deniz kuvvetlerinin envanterinde bulunan iki savaş gemisini, Ağustos 2002’de teslim edebileceğini Yunanistan’a iletti. Yunanlı yetkililer ise hibe önerisinin, Şubat ayında ABD’den geldiğini, bu durumun Atina için sürpriz olduğunu ve ‘memnuniyetle’ karşılandığını söyledi.
   <br>
    <br>
     Aslında Yunanistan, Amerika’dan savaş gemisi alım girişimlerini, 1999’da gündeme getirmişti. O günlerde Kidd sınıfı destroyerler almak istediğini açıklamıştı. Son gelişmeye bakınca, Yunanistan, belki çok daha önceleri planladığı, ancak 5 yıl önce gündeme getirdiği talebinin meyvalarını böylece almış oluyor. İstediği Kidd sınıfı destroyerleri alamıyor. Ancak daha üstün donanımlı ve Türkiye’yle Ege’deki dengeleri Yunanistan lehine bozacak, Spruance sınıfı destroyerlere sahip oluyor. Bu durum da Türk donanması için yeni ve ciddi bir tehdit oluşturuyor.
     <br>
      <br/>
      Spruanceler, çok geniş operasyon kabiliyetine ve özel radarlara sahip. Radarları, bütün Ege’yi elektronik olarak kaplayabilecek kapasitede. Böylece Yunan donanması, bu gemilerle denize açılırsa, ellerindeki güç bütün Ege’yi görüş alanlarının içine alacağından, Türkiye’ye karşı bir üstünlük kurmuş olacaklar. Çünkü muharebe alanında Yunanistan, herşeyi daha önce görebilecek. Dolayısıyla daha önce vuruş imkanına sahip olacak.
      <br/>
      <br/>
      ABD donanmasının elinde Spruance sınıfı 31 adet destroyer olduğunu hatırlatan savunma uzmanı Aydın Çetiner, şu noktaya dikkat çekiyor: “Bunların 23’ü yukarıda izah ettiğimiz silah sistemleri ve elektronik donanıma sahip. 8 tanesi ise modernize edilmiş olup, farklı kapasitededir. Yani VL41 gemilerdir. Dikey fırlatma sistemlerine sahip olduklarından, eğer Yunanistan’a bu 8 gemiden verilirse, o zaman Ege’deki tehdit 4—5 kat daha da artacaktır.”
      <br/>
      <br/>
      Türkiye ile Yunanistan, NATO üyesi olduklarından, uzun yıllardır savunmalarını Batı silahlarıyla yapıyor. Dolayısıyla bu ülkelerin savunmalarının planlanması ve silah sistemlerinin tedariki bakımından ABD birinci derecede pay sahibi. Sıcak savaştan sonra, Sovyet tehdidi altındaki ülkelere yardım ve koruma öneren birtakım doktrinler ABD tarafından uygulamaya konulmuştu. O zamandan beri gerek Türk Silahlı Kuvvetleri (TSK) envanterine, gerekse Yunanistan Silahlı Kuvvetleri envanterine her cins Amerikan silahı alındı.
      <br/>
      <br/>
      ABD’den yardım alan bu iki ülke, donanmalarını ABD’nin ihtiyaç fazlası nedeniyle veya hibe etme suretiyle verdiği silahlarla şekillendiriyor. Fakat Amerikan silahlarını kullanan bu ülkeler arasında ciddi anlaşmazlıklar var. Özellikle soğuk savaş dönemi yıllarında Yunanistan’ın silah sistemleri tedariki bakımından bir çeşitlendirmeye gittiği, aşırı bir modernizasyon programı uyguladığı görülüyor. Yanı sıra dünyaya karşı, kendisini daima Türk tehdidi altında hisseden bir ülke olarak tanımlayıp gücünün üzerinde silahlanmaya pay ayırıyor.
      <br/>
      <br/>
      Kısa bir süre öncesine kadar ise Türkiye’ye karşı kontrollü gerginlik politikasını kullanıyordu. Böylece gerginliği sürekli tırmandırıyor, son noktada da geri dönüp uluslararası platformda Türkiye’yi şikayet ediyordu. Böylece, Türkiye’nin saldırgan olduğunu öne süren bir siyaset izliyordu.
      <br/>
      <br/>
      Uluslararası konjonktürdeki değişiklik ve gelişmeler, Avrupa Birliği (AB) üyesi olmaları, Türkiye’deki PKK’lı teröristlere ve diğer terörist gruplara açık destek veriyor olmaları, terörist başı Abdullah Öcalan’ın Kenya’da Yunanistan Büyükelçiliği’nde yakalanılarak alınmış olması gibi sebeplerle, Yunanistan terörü destekler ülke durumuna düşmemek için birden bire temkinli bir iyimserlik havası estirmeye başladı.
      <br/>
      <br/>
      Gelinen noktada, Ege Denizi üzerinde silah sistemleri bakımından her iki ülkenin savunmasına yetecek bir durum söz konusuydu. Yaklaşık yarım asırdır ABD donanmasından devirler devam etmesine rağmen, bu durum bozulmamıştı.
      <br/>
      <br/>
      Ancak son yıllarda göze çarpan ciddi gelişmeler var. Her iki ülke de bir taraftan kendi silah donanım yatırımlarını yapıp, diğer yandan silah tedariklerini çeşitlendirerek sürdürürken, Amerikan donanmasının ihtiyaç fazlası olarak gördüğü Nacks sınıfı fırkateynlerin bu donanmalara devri söz konusu oldu. Bunlardan her iki ülkeye de verildi. Daha sonra ikisinin de envanterine Perry sınıfı fırkateynler verildi.
      <br/>
      <br/>
      Perry sınıfları daha büyük tonajlı ve daha fazla kapasitesi olan gemiler. Ön güvertelerinde bir uçaksavar füzesi taşıyor. Sistem, 50 kilometre yarı çaplı bir alanda, her türlü hava hedefini izleyip yok edebiliyor. Her iki ülkeye verilen Perry sınıfı gemiler, uçaksavar füzesine uygun radarlarla donatılmış olduğundan, iki ülkenin donanmalarında da önemli bir üstünlük ve kabiliyet söz konusu oldu.
      <br/>
      <br/>
      Her ne kadar eski diye eleştirilse de bu aşamadan sonra Yunan donanmasına 1999 yılında daha kapasiteli Clarles Adams sınıfı füzeatar bir destroyer daha verildi. Charles Adams sınıfı destroyerler, hem ön hem de arka güvertesinde standart füzesi atan lancher taşıyor. Bu durum, ekstra bir vuruş kapasitesi oluşturuyor. Dolayısıyla operasyonel kabiliyeti daha yüksek.
      <br/>
      <br/>
      Yunanistan Adams sınıfı gemilere sahip olurken, Türk donanmasının envanterinde ise en geniş tonajlı, en vuruş gücü yüksek gemi olarak, Perry sınıfı fırkateynler kaldı. Ancak Türkiye’nin elinde adet olarak daha fazla gemi olduğundan, Yunanistan’da Kidd sınıfı gemi olması, dengeyi bozmaya yetmiyor.
      <br/>
      <br/>
      1999 başlarında ise enteresan bir tartışma başlatıldı. Yunan lobisi yeni bir atağa geçiyordu. Amerikan Kongresi üzerinde baskı oluşturarak, Amerikan donanmasının elinde bulunan Kidd sınıfı destroyerlerden iki tanesinin Yunan donanmasına devri için çabalıyordu. Bu gemilerin standart füzelerinin ilk versiyonu Türk donanmasında da mevcut. Ancak orta menzilli denilen ikinci versiyonu, ilkine göre daha uzun menzilli. 100 kilometre yarıçaplı bir alanda, her türlü hava hedefine karşı etkili olabiliyor. Karma (mix) füze cinslerini atabilen sistemleri taşıyor. Dolayısıyla, daha uzun menzilli füzeler attığı için Kidd sınıfı, daha gelişmiş, daha uzun menzilli radarlar ve elektronik sistemlerle donatılıyor.
      <br/>
      <br/>
      Amerika Kidd sınıfı gemileri henüz vermedi. Fakat Yunan lobisinin başlattığı girişim, bugün, beklediklerinden daha üstün bir gemiye sahip olmalarını sağlayacak. Amerika, Yunan yetkililerin bile ‘sürpriz’ olarak karşıladığı Spruance sınıfı destroyerlerden Yunanistan’a Ağustos ayında iki adet hibe edeceğini açıkladı.
      <br/>
      <br/>
      Bu gemiler, Türk donanmasındaki gemi tonajlarını aşıyor. Çok daha önemlisi, Spruanceler, temelde denizaltı savaş konsepti üzerine üretilmiş. Geniş operasyon kabiliyetleri var. Son derece modern vuruş kabiliyetine sahip. Son derece gelişmiş elektronik sistemleri olan ve çok uzun menzilli, özel radarlara sahip. Denizaltılara, karma sistemlerden atılan çok etkili füzeler bulunuyor.
      <br/>
      <br/>
      Savunma uzmanı Aydın Çetiner, Amerika’nın Yunanistan’a bu gemileri hibe etmesiyle, iki ülke arasındaki dengenin, tehdit boyutunda Yunanistan lehine bozulacağını belirtiyor. Türk donanması ve Türk Hava Kuvvetleri’nin çok zor duruma düşebileceğini ifade eden Çetiner, şu açıklamayı yapıyor: “Eğer Yunanlılar, bu iki gemiyle Ege Denizi’ne açılırsa, bütün Ege’yi elektronik olarak kaplayabilecek kapasiteye sahip. Türkiye bu noktada çok ciddi bir tehditle karşı karşıya. Türkiye Cumhuriyeti güçlü bir devlettir. Böyle tehditler karşısında kayıtsız kalacak değildir. Dolayısıyla gerekli ataklar yapılmalıdır. Bu tehdide karşı koyacak sistemlerin, derhal Türkiye Cumhuriyeti Donanması’na da verilmesi gereklidir.”
      <br/>
      <br/>
      Bu gemilerin güvertesinin iki helikopter alabildiğini, karma sisteme sahip olduğu için hapo füzesi atma kabiliyeti de bulunduğunu vurgulayan Çetiner, açıklamalarını şöyle sürdürüyor: “Bunların muadili sistemler bizim donanmamızda da var. Ama asıl tehdit, elektronik donanımından ve radar kapasitesinden gelmektedir. Yunan donanmasına önce Adams sınıfı gemi verildi. Bu geminin tonajı bizimkileri aşıyor. Şimdi yine Yunan donanmasını avantajlı kılacak gemiler veriliyor.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12013), [web.archive.org (arşiv bağlantısı)](http://web.archive.org/web/20060527220559/http://www.aksiyon.com.tr:80/detay.php?id=12013)
