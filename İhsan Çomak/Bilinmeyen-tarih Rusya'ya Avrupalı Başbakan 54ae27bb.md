# Rusya'ya "Avrupalı" Başbakan

*İhsan Çomak Bilinmeyen-tarih*

<div>
 <p>
  <font>
   Rusya"da yeni başbakan Mihail Fradkov oldu. Devlet Başkanı Putin, Avrupa"da bilinen bir isim olan Fradkov"u atayarak Batıyla ilişkilerini iyi tutmak istediğini gösterdi.
   <br/>
   <br/>
   5 Mart"ta Duma"da yapılan oylama ile Rusya"nın yeni Başbakanı Mihail Fradkov resmen göreve başladı. Hatırlanacağı gibi, 24 Şubat günü Rusya Federasyonu Devlet Başkanı Vladimir Putin, anayasal yetkisini kullanarak Başbakan Mihail Kasiyanov ve hükümetini görevden almıştı... Hem de o sırada Moskova"da resmi temaslarda bulunan Dışişleri Bakanı Abdullah Gül ile yaptığı görüşmeden bir saat sonra. Üzerinde ayrıca durulması gereken bu konuya işaret edip geçiyoruz.
   <br>
    <br>
     Putin, 1 Mart"ta parlamentonun alt kanadı ve asıl yasama organı olan Duma"daki konuşmasında Mihail Fradkov"u başbakan adayı olarak açıklamıştı. Anayasaya göre devlet başkanının tayin ettiği aday, Duma"da yapılacak oylamada çoğunluğun desteğini alırsa hükümeti kurmakla görevlendiriliyor. Putin yanlısı iktidar partisi Birleşik Rusya 450 sandalyeli Duma"da 305 oya sahip. Parti yetkilileri, 2 Mart"taki açıklamalarında Fradkov"u destekleyeceklerini belirtmişlerdi zaten. Dolayısı ile 5 Mart"ta yapılan oylamada Fradkov"un başbakanlığının onaylanması bir sürpriz olmadı. Komünist Parti ise, önceden söz verdiği gibi, muhalif oy kullandı.
     <br>
      <br>
       Putin"e göre Fradkov "fevkalade uyumlu" bir insan. Onu tanıyanlar, dürüst, işini bilen biri olarak tarif ediyor. Şimdiye kadar herhangi bir skandala adı karışmadığı gibi, ülkedeki herhangi bir menfaat grubuna da yakın değil. Bürokrasinin içinden gelmiş. Vergi Polisi şefliği yaptığı sıralarda yolsuzlukla mücadele eden 54 yaşındaki Fradkov, başbakan olmadan önce Rusya"nın AB nezdindeki temsilcisiydi.
       <br>
        <br>
         Fradkov başbakan olmak için gerekli formasyona ve kariyere sahip. İşte kısa biyografisi: Tam adı Mihail Yefimoviç Fradkov. 1 Mart 1950"de Moskova"da doğdu. 1972"de Moskova Tezgah Aletleri Enstitüsünü, 1981"de ise Dış Ticaret Akademisini bitirdi. Daha sonra çeşitli dış ekonomik görevlerde çalıştı. 1990"ların başında GATT (The General Agreement on Tariffs and Trade) bünyesinde Rusya"yı temsil etti. 1992-1997 yılları arasında Dış Ekonomik İlişkiler Bakanı birinci yardımcısı olarak görev yaptı. 1997-1998 yıllarında Dış Ekonomik İlişkiler Ticaret Bakanı oldu. 1998-1999 yıllarında İngosstrax adlı devlete ait sigorta şirketinin genel müdürlüğünü yaptı. 1999-2000"de Ticaret Bakanı olarak çalıştı. Mayıs 2000"den Mart 2001"e kadar Rusya Güvenlik Konseyi"nde başkan yardımcılığı yaptı. Mart 2001"den Mart 2003"e kadar Mali Polis şefliği görevini yürüttü. Mart 2003"ten itibaren de Rusya"nın AB nezdindeki yetkili temsilcisiydi. Aynı zamanda Haziran 2003"ten bu yana Putin"e AB ile ticari ilişkilerin geliştirilmesi konusunda danışmanlık yapıyordu. Sovyetler döneminde Fradkov"un KGB"de çalıştığına dair bir bilgi yok. Ancak, genç yaşlarda yurtdışına gönderildiğine göre, rejimin güvendiği isimlerden biri olduğu belirtiliyor.
         <br/>
         <br/>
         Mihail Fradkov"un dikkati çeken bir başka özelliği ise Yahudi olması. Putin"in bugüne kadar mücadele ettiği, hapse gönderdiği ya da yurtdışına kaçan oligarhların (1) tamamı da Yahudi kökenli. Medya patronları Mihail Gusinski (Dünya Yahudi Kongresi Başkan Yardımcılığı yapmıştı) ve Boris Berezovski gibi. Yukos"un patronu Mihail Hadarkovski (Rusya Yahudi Kongresi eski başkanı) hâlâ hapiste. Bundan dolayı kimileri Putin"in anti-semitist olduğunu da ileri sürdü. Ancak Putin"e yakın Yahudileri de görüyoruz. Şu an Petersburg valisi olan ve geçen yılki seçimlerde Putin"in açık desteğini alan Valentina Matviyenko, Putin"in sözcüsü ve yardımcılarından Sergei Yesterjemski, Alfa Holding"in sahibi Mihail Fridman ilk akla gelen isimlerden. Putin, Fradkov"u atayarak anti-semitist olmadığını ispatlamış oluyor.
         <br/>
         <br/>
         Putin neden başbakanı değiştirdi?
         <br/>
         <br/>
         Aslında Putin"in başbakanı görevden alması sürpriz olmadı. 7 Aralık"ta yapılan Duma milletvekili seçimlerinden sonra Putin"in Kasiyanov"u görevden alacağı söylentileri çıkmıştı. Bilinmeyen nokta bunu ne zaman yapacağı idi. Bilindiği gibi, 14 Mart"ta Rusya"da devlet başkanlığı seçimleri var ve Putin"in karşısında ciddi bir aday yok. Seçime 3 hafta kala başbakanın görevden alınmasını çok taktik bir karar olarak yorumlamak mümkün. Putin, söz verdiği reformların yavaş ilerlemesini Kasiyanov"a bağlıyordu. Böylece seçimlere girmeden önce şu ana kadar yapılan yanlışlar için bir kurban belirlemiş ve kendini temize çıkarmış oldu.
         <br/>
         <br/>
         Kasiyanov, Yeltsin"in iktidarda kalan son adamı olarak kabul ediliyordu. Oligarhlara yakınlığı biliniyordu. Ekim ayında Yukos"un sahibi Hadarkovski"nin tutuklanması konusunda fikir ayrılığına düşmüştü. Kasiyanov"un görevden alınması ile Putin"in 4 yıldan beri uygulayamadığı kendi politikalarını artık uygulayabileceği iddia ediliyor. Aslında Putin"in kafasında bir politika olup olmadığı Rus medyasında çok tartışıldı. Öyle ki, Putin"in artık bu tartışmalarda söylenenleri derleyip bir politika oluşturması bile mümkün.
         <br/>
         <br/>
         Putin, görevden aldığı Kasiyanov hükümetinin çalışmalarını "tatmin edici" olarak nitelendirmişti. Bu aslında "çok da iyi değil" anlamına geliyor. Yani 5 üzerinden not verme sistemi kullanılan Rus okullarında "mükemmel" ve "iyi" notlarından sonra gelen 3"ün karşılığı.
         <br/>
         <br/>
         Yeni başbakan ne anlama geliyor?
         <br/>
         <br/>
         Rusya"da uygulanan idari şeklin teknik adı "güçlendirilmiş başkanlık sistemi". Bu sistemde devlet başkanının yetkileri çok geniş. Meclisi feshetmek, başbakan adayı önermek, başbakanı görevden almak, başbakana yardımcı tayin etmek ve Duma"ya yasa tasarısı sunmak gibi görevleri var. Başbakan ise icranın başı olarak bakanları seçebiliyor ve Duma"ya yasa tasarısı sunabiliyor. Ülkede genel politikalar Başkanlık İdaresi de denen ve Kremlin"de bulunan Putin"in ekibi tarafından belirleniyor. Ülkeyi bu politikalara göre yönetmek ise başbakana düşüyor.
         <br/>
         <br/>
         Bu noktadan bakıldığında başbakan, devlet başkanından sonra ikinci planda kalıyor. Bu çerçevede şunu rahatlıkla söyleyebiliriz: Rusya"da başbakan değişiminin genel politikalara çok büyük bir tesiri olmayacaktır. Ancak başbakanın devlet başkanıyla uyumlu çalışması Devlet Başkanı Putin"in uygulamak istediği politikaları realize etmesini kolaylaştıracaktır.
         <br/>
         <br/>
         Fradkov"un başbakanlığını bürokratlar ve valiler olumlu karşıladı. Ancak muhalifler Fradkov"un "teknik başbakan", yani Putin"in isteklerini ve politikalarını yerine getiren biri olacağını iddia ediyor ki, büyük ihtimalle de böyle olacaktır.
         <br/>
         <br/>
         Fradkov"un gelişi ile Rusya"nın Dünya Ticaret Örgütü"ne girişi çok hızlanmasa bile, Rusya"nın dış ticaret konularında uluslararası lobicilik faaliyetlerinin artması bekleniyor. Fradkov, AB"nin genişlemesi ile ortaya çıkan problemlerin çözümüne ağırlık vereceğini söylüyor. Yaptığı ilk açıklamada Fradkov, kuracağı hükümetin temel hedeflerinin hayat seviyesinin yükseltilmesi, istikrarlı ekonomik büyüme ve idari reformları gerçekleştirmek olduğunu söyledi.
         <br/>
         <br/>
         Bu atama ile Putin bir yandan oligarhlarla mücadeleye devam edeceğinin sinyalini verirken, diğer yandan Batıyla ilişkilerini iyi tutmak istediğini gösteriyor. Fradkov, Avrupa"da bilinen bir isim ve Batılı çevreler Fradkov"un başbakanlığından memnuniyet duyacaklarını daha ilk günden açıklamışlardı. Batı cephesiyle ilişkilerini iyi tutarak doğusunda, yani Avrasya cephesinde ilerlemeyi hedefliyor.
         <br/>
         <br/>
         Türkiye açısından bakıldığında ise, Avrupa"yı bilen ve batılı çevrelerle iyi diyaloğu olan bir başbakanla iş yapmak daha kolay olacaktır. Ancak Rusya"da, Türkiye konusunda belirleyici faktör başbakan ve dışişleri bakanı değil, Putin ve Başkanlık İdaresidir. Çünkü, pek çok konuda olduğu gibi, dış politikanın esasları Başkanlık İdaresi tarafından belirlenmektedir. Buradaki değişiklikleri ise 14 Mart"ta yapılacak başkanlık seçimlerinden sonra görebileceğiz.
         <br/>
         <br/>
         (1) Oligarh kelimesi Türkçede yanlış olarak "oligark" diye yazılmaktadır. Halbuki kelimeyi aldığımız dil olan Rusçada "oligarh" olarak yazılıp-okunmaktadır. Rusçada, Sovyetlerin çöküşünden sonra haksız bir şekilde ve hızla zengin olmuş kimseler için kullanılmaktadır.
         <br/>
         <br/>
         * Yüksek Strateji Merkezi Dış Politika Analisti
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 947 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11234), [web.archive.org (arşiv bağlantısı)](http://web.archive.org/web/20050130173826/http://www.aksiyon.com.tr:80/yazdir.php?id=11234)
