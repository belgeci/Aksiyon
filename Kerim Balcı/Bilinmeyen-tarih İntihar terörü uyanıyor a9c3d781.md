# İntihar terörü uyanıyor

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20040228022357im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040228022357im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  Geçtiğimiz hafta içinde Çeçenistan’da meydana gelen iki ve Suudi Arabistan’ın başkenti Riyad’da birbiri ardına gerçekleşen dört intihar saldırısı Irak Savaşı sonrasında intihar terörünün hem de güçlenmiş olarak ayakta olduğunu göstermekteydi. Saldırıların arkasındakilerin örgütsel bağlantıları hakkında birşey söylemek için henüz çok erken. Ancak tarzlarına bakıldığında, bu saldırıların neyi hedeflediğini gösterebilecek ipuçları var.
 </font>
 <p>
  <font class="content">
   Modern dünya intihar saldırılarını Filistin terörü ile özdeşleştirmiş durumda. Ancak Riyad ve Çeçenistan’da gerçekleşen saldırılar daha ziyade Sri Lanka’da bağımsızlık mücadelesi veren Tamil Kaplanları’nın ve 1980’li yıllarda Lübnan’da Amerikan ve Fransız askerî varlığına karşı mücadele eden Hizbullah’ın kullandığı taktikleri kullandılar. Filistin kaynaklı intihar teröründe hedef sadece insanlardır. Kamu binaları ve askeri teçhizat intihar saldırılarında hedef olarak görülmezler. Bu yaklaşım Filistinli örgütlerin intihar terörünü bir savaş modu olarak değil, bir intikam metodu olarak görmelerinden kaynaklanmaktadır.
   <br/>
   <br/>
   Buna karşılık Tamil Kaplanları (EELAM), 1980’lerin Lübnan Hizbullah’ı ve Çeçen terör örgütleri için intihar terörü bir savaş taktiğidir. Bu şekliyle düzenlenen intihar saldırılarının en belirgin özelliği kamyonlara yüklenmiş büyük miktarda patlayıcının davası için ölmeye hazır bir şoför tarafından hedefe ulaştırılmasıdır. Hedefteki insanlardan çok binaların ve kurumların sembolik anlamı savaşı sürükler. Pekçok yönüyle 11 Eylül saldırılarının arkasındaki kafa yapısının ifadesi olan bu tavır düşmanı korkutmak veya telaşa sürüklemek gibi geleneksel terör mantalitesini değil, düşmanı tahkir etmek gibi psikolojik savaş taktiklerini kullanır. Bu sebeple de Filistinli bir intihar saldırganı hedefini en kolay ulaşılabilenler arasından seçerken El—Kaide tarzı ‘terör savaşçıları’ hedeflerini en zor ulaşılabilen ve en iyi korunan mekanlardan seçerler.
   <br/>
   <br/>
   Terörle mücadeleye bakan yönüyle bu ‘tarz farklılığı’ önemli bir noktayı aydınlatıyor. Temelde bir intikam metodu olan Filistin intihar saldırıları sebepleri ortadan kaldırılmak suretiyle durdurulabilirler. Ancak kendini bağımsızlık savaşçısı olarak gören ve intihar terörünü bir savaş modu olarak benimsemiş olan örgütlerin faaliyetleri, bir de işgal eden taraf ABD olarak görülüyorsa kolay kolay durmayacaktır. “Amerikan emperyalizmi” nesnel varlığından bağımsız olarak bir fikrî kabullenimdir ve sözgelimi bütün Amerikan askerleri Ortadoğu’dan ayrılsalar El—Kaide için ‘işgal edilmişlik’ duygusu yok olacak değildir. Aynı durum Rus askeri varlığının korunduğu bütün eski Sovyet Cumhuriyetleri için de geçerlidir.
   <br/>
   <br/>
   İntihar terörü bir semptomdur. Arka planında gerçek veya sanal işgal edilmişlik düşüncesi, ekonomik geri kalmışlık, kültürel dışlanmışlık kadar dini tatminsizlik ve Mesihçi beklentiler gibi hastalıkların bulunduğu kronik bir bozukluktur. Bugüne kadar Amerika ve İsrail’in benimsediği teröre karşı savaş stratejisi terörle değil teröristle mücadele etmektedir. Riyad ve Çeçenistan dersleri Mısır Devlet Başkanı Hüsnü Mübarek’in Irak Savaşı sırasında söylediği “Bu savaş bin tane Bin Ladin üretecek” öngörüsünün ne kadar haklı olduğunu göstermektedir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2577), [web.archive.org (arşiv bağlantısı)](http://web.archive.org/web/20040228022357/http://www.aksiyon.com.tr:80/detay.php?id=2577)
