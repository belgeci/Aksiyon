# Bir gün diktatörler de yargılanır

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20040911042302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040911042302im_/http://www.aksiyon.com.tr/resim/502/46.jpg" vspace="5"/>
  </p>
 </font>
 <font class="content">
  Saddam Hüseyin’in yargılanması, hem uluslararası hukukun ‘diktatörleri’ yargılama konusunda aldığı mesafeyi göstermesi hem de Baas rejimi sırasında keyfi uygulamalara sahne olan Irak’taki yargı sisteminin ne kadar ilerleme kaydettiğini
 </font>
 <p>
  <font class="content">
   gözler önüne sermesi bakımından büyük önem taşıyor. Irak’ın ‘savaş esiri’ diktatörü Saddam Hüseyin’in yargılanması uzun süreceğe benzer. Karşısındaki hakimleri ‘işgal altındaki bir hükümetin memurları’ olarak gören ve yetkilerini kabul etmeyen Saddam Hüseyin, bu zamanı kamuoyunu kendi lehine çevirmek için kullanabilir mi? Irak’taki ilk büyük demokrasi imtihanı olan Saddam davasında Amerikalılar ne kadar sabırlı olabilir? Ebu Garip karnesi sıfırlarla dolu bir ABD, bu davadan hangi notlarla çıkar? Nitekim bu soruların cevabı, daha önce yargılanmış devrik diktatörlerin davalarına bakarak verilebilir.
   <br/>
   <br/>
   İkinci Dünya Savaşı’ndan sonra kurulan ve 22 Nazi liderinin yargılandığı Nürnberg Mahkemeleri, uluslararası ilişkiler hukukuna ‘evrensel yargı hakkı’ prensibini hediye etti. Soykırım ve insanlık suçlarının, suçun işlendiği yerden bağımsız olarak bütün bir dünya tarafından cezalandırılmasını öngören evrensel yargı hakkı, zaman içinde ‘sınır dışı yargı hakkı’nı da içine alarak genel bir teamüle dönüştü. 19. yüzyıldaki teamül, suçun işlendiği mekanla yargı mekanı arasında en azından bir toprak bağının bulunmasını öngörüyordu. Bu ‘coğrafi bağ’ arayışı sadece uluslararası sularda suç işleyen korsanlar ve suçun doğası itibarıyla sınır tanımayan köle tüccarları için delinebiliyordu. Zamanla coğrafi bağ arayışı, yerini, kurbanların tamamının insan olduğu ‘gerçeğine’ bıraktı.
   <br/>
   <br/>
   Evrensel yargı ve Nürnberg Mahkemeleri
   <br/>
   <br/>
   Nürnberg Mahkemeleri, ‘evrensel yargı hakkı olan suçlar’ listesine ‘soykırım, işkence, ırk ayrımcılığına dayalı yönetim ve insanlık suçları’nı ekledi. Buna rağmen evrensel yargı hakkı 1980’e kadar sadece Nazi soykırım zanlıları için kullanıldı. 1980’de ABD’de yaşanan Filartiga davası, işkencenin de evrensel yargının kapsamına alınmasını sağladı. Paraguay’da iken bir polisin işkencesine maruz bırakılan Joelito Filartiga, yıllar sonra aynı kişinin ABD’de yaşadığını keşfetti. Açtığı davada eski polis memuru, Amerikan mahkemelerinin davaya bakma yetkisinin olmadığını iddia etti. Mahkeme ise işkenceciyi ‘korsan ve köle tüccarı ile aynı sınıfa koyarak’ hostis humanis generis insanlığın ortak düşmanı ilan etti. Filartiga davası kendi ülkeleri dışında yargılanacak pek çok devrik diktatörün davasında emsal oldu.
   <br/>
   <br/>
   1961’de, Arjantin’de yaşadığı tespit edilen Nazi komutanı Adolf Eichmann, İsrail ajanları tarafından kaçırıldı. İsrail’de yerel bir mahkemeye çıkarıldı. Eichmann,  yaşadığı topraklardan rızası dışında kaçırıldığını ve İkinci Dünya Savaşı sırasında işlediği tespit edilen cürümlerin tamamını amirlerin emirlerine itaat etme zorunluluğuna binaen gerçekleştirdiğini söyleyerek, mahkemenin görevsizlik kararı vermesini ve hakkındaki suçlamaların düşürülmesini istedi. Her iki talebi de kabul etmeyen mahkeme, Nürnberg’de belirgin hale gelen ‘amirlerin emirlerini dinleme zorunluluğu’ bahanesini de reddetti. Karar, bundan sonraki davalara emsal teşkil etti. Eichmann, yargı sürecinin sonunda asılarak idam edildi.
   <br/>
   <br/>
   Lider dokunulmazlığının reddi
   <br/>
   <br/>
   Şubat 1988’de Miami federal jürisi Panama’nın “da facto” (fiili) lideri General Manuel Noriega’yı uyuşturucu kaçakçılığına karışmak, bu husustaki uluslararası anlaşmaları ihlal etmek, Kolombiya’daki Medellin Kartel’ine yataklık yapmak ve kara para aklamak gibi bir dizi suçtan yargıladı ve suçlu buldu. Yargı sırasında Noriega hem Panama ordusunun komutanı hem de ülkenin fiili lideriydi. İki yıl sonra, ülkesini işgal eden ABD askerlerince esir alındı ve mahkemeye çıkarıldı. Noriega, Florida federal mahkemesinde isnad edilen suçlara altı başlık altında savunma yaptı: Mahkemenin, Panama üzerinde bölgesel yargı hakkı yoktu; Noriega’nın devlet lideri dokunulmazlığı bulunuyordu; savaş esiri olduğundan yargı süreci tıkanıyordu; illegal bir işgalin sonunda yakalanarak mahkemeye çıkarıldı, bu kabul edilemezdi; ABD kendisini yargılayarak uluslararası anlaşmaları ihlal ediyordu; nihayet aleyhindeki bütün iddialar siyasi amaçlıydı.
   <br/>
   <br/>
   Mahkeme, Noriega’nın ortaya attığı bir dizi sorunsalı cevapsız bırakmakla birlikte lider dokunulmazlığından istifade edemeyeceğini net bir dille ifade etti. Doğrusu Noriega hiçbir zaman Panama’nın meşrû lideri olarak ilân edilmemişti. Dolayısıyla da dokunulmazlık talep etme hakkı yoktu. Ancak Florida mahkemesi bununla kalmayarak liderlerin dokunulmazlık haklarının ancak ‘resmi liderlik faaliyetlerini’ kapsadığını ve uyuşturucu kaçakçılığının bir liderlik faaliyeti olarak algılanamayacağını vurguladı. Noriega’nın 40 yıla mahkum edilmesiyle uluslararası hukuk, lider dokunulmazlığı kavramına yeni bir tanım getirmiş oldu. Bir süre sonra İngiliz Lordlar Kamarası, Şili’nin devrik lideri Pinochet’nin İspanya’ya iadesini tartışırken bu yeni tanımı kullanacaktı.
   <br/>
   <br/>
   Pinochet davası: Üçüncü ülkeye iade
   <br/>
   <br/>
   Şili’yi 1973-1990 yılları arasında yöneten General Augusto Pinochet, Ekim 1998’de Londra polisi tarafından tutuklandı. Tutuklamak için gerekli ‘arama’ duyurusu İspanya’dan gelmişti. İngiliz mahkemeleri eski diktatörün yargılanmak üzere İspanya’ya ‘iade’ edilebileceğine karar verdi. Pinochet 17 yıllık dikta yönetimi sırasında yaşanan 2 bin ortadan kaybolma ve öldürme olayıyla ilgili olarak yargılanacaktı. Söz konusu suçların çoğu Arjantin ve Şili’de işlenmesine rağmen, İspanyol mahkemesi, evrensel yargı hakkını ve bu ülkelerdeki yargı yollarının kapalı olduğu gerekçesini kullanarak yargılamanın İspanya’da yapılabileceğine karar verdi. Bunun üzerine Pinochet tutuklandı; ancak yargılanamadı. Mart 2000’de, akli kapasitesinin yargılanmayı kaldıramayacağına karar verilerek serbest bırakıldı ve ülkesine gönderildi. Pinochet’nin yargılanmaksızın Şili’ye dönmesi bir başarısızlık olsa da davanın bir başka ülkede açılabildiği gerçeği insan hakları savunucuları için önemli bir başarıydı. Bu davayı örnek alan Human Rights Watch, Ocak 2000’de Çad’ın sürgündeki diktatörü Hissein Habre için Senegal’de bir dava açılmasını sağladı.
   <br/>
   <br/>
   1982-1990 yılları arasında Çad’ın rakipsiz lideriydi Hissein Habre. Bu dönemde, 40 bin kişinin öldüğü, en az 200 bin kişinin işkence gördüğü iddia edildi. İktidarı kaybettikten sonra Senegal’e kaçarak 10 yıl bu ülkede yaşadı. Pinochet davası emsal kabul edilerek açılan dava, Şubat 2000’de neticelendi. Habre, Senegal’de ev hapsine mahkum edildi. Habre hakkındaki dava süreci, aslında uzun bir müddet önce Çad’da başlamıştı. Ancak Habre’nin suçlarının bir kısmına dahil olduğu kesinleşmiş olan yeni yönetim, Habre’nin Senegal’den iadesini talep etmemişti. Habre’yi Çad’a iade etmeye hazır görülen Senegal yönetiminin önündeki bir başka engel de insan hakları savunucularıydı. Habre davası bir yandan Pinochet emsalinin ne kadar kısa zamanda yaygınlaşabileceğini gösterdi, diğer yandan da siyasi iradenin belirleyiciliğine örnek oldu. Benzer bir siyasi irade zaafı, devrik lider Miloseviç’i uluslararası mahkemelere teslim etmek istemeyen Sırbistan yönetiminin tavrı olmuştur.
   <br/>
   <br/>
   Miloşeviç davası: Kendi kendini savunma
   <br/>
   <br/>
   Miloseviç ve diğer savaş suçlularının yargılanması için BM kararı ile kurulan Lahey Mahkemesi, uzun müddet, Miloseviç’in kendilerine teslim edilmesini sağlamakla uğraştı. Sırbistan Cumhurbaşkanı Vojislav Kostunica Miloseviç’in uluslararası mahkemeye teslimi iradesini gösteremiyordu. Sırp liderliği bir taraftan Miloseviç’i kendi yargılamak istiyor, diğer yandan da uluslararası bir yargılamanın açabileceği problemlerden uzak durmak istiyordu. Sonunda Miloseviç’in mahkemeye teslimini ABD baskısı sağladı.
   <br/>
   <br/>
   Ancak, kendi savunmasını kendisi yapan Miloseviç, kısa zamanda yargı sürecini siyasi boy gösterisine çevirdi. Uluslararası mahkemenin meşruiyetini sorgulayan Miloseviç yargıçlara zor anlar yaşattı. Buna rağmen mahkeme Miloseviç’in Noriega’nınkine çok benzer iddialarının tamamını reddetti. Kendi tüzüğünün yedinci maddesi gereğince ‘devlet eski başkanlarının’ dokunulmazlığını da kabul etmeyen mahkeme böylece bir ilki gerçekleştirdi. Uluslararası bir kurum (BM) tarafından oluşturulduğu gerçeğine dayanarak kendi iç tüzüğünü evrensel hukuk olarak uygulayan mahkeme, evrensel yargı hakkı ve dokunulmazlık iddiasının sınırlarını ilelebet değiştirmiş oldu.
   <br/>
   <br/>
   Saddam davasında mahkemenin yapısı
   <br/>
   <br/>
   Bahsedilen emsallere rağmen Saddam’ın yargılanması yönünde karar veren Irak Özel Mahkemesi’nin işi kolay değil. Hukukçular, özel mahkemenin oluşum sürecinin Saddam tarafından adem-i meşruiyet kaynağı olarak kullanılacağını söylüyor. Özel mahkeme, tamamı Amerikalılar tarafından seçilmiş 25 üyeli bir konseyin yaptığı yasaları uyguluyor. Mahkemenin yargıçları da bu konsey tarafından atanıyor. Saddam’ın daha ilk duruşmasında mahkemeyi ‘işgalin bir ürünü’ olarak reddetmesi hukukçuların çekincelerinin haklı olduğunu gösteriyor. Peki Saddam ne tür bir mahkemede yargılanmalıydı? Hukukçular, eldeki ihtimalleri Ruanda ve Yugoslavya Özel Mahkemeleri Modeli, Sierro Leone Modeli ve mevcut milli mahkeme modeli şeklinde sıralıyor.
   <br/>
   <br/>
   Ruanda ve Yugoslavya modeli 1994 yılı sonrasında Tanzanya ve Lahey’de oluşturulan iki mahkemeyi örnek alıyor. Uluslararası yargıçlardan oluşan bu mahkemeler, suçun işlendiği ülkenin dışında ve yargı sürecinin çok yavaş olmasından dolayı eleştiriliyor. Yargıçların bir kısmının yerli, bir kısmının yabancılardan oluştuğu Sierro Leone Mahkemesi ise hem suçun işlendiği ülkede kurulduğu için hızlı çalışmış hem de uluslararası hakimlerin tecrübesini mahkeme sürecine taşıyabilmişti.
   <br/>
   <br/>
   Saddam’ı yargılayacak
   <br/>
   <br/>
   hakimlerin tecrübesi
   <br/>
   <br/>
   Irak Özel Mahkemesi’nin Sierro Leone Mahkemesi’ne kıyasla tek dezavantajı, ‘yerel yargıçlardan’ oluşması değil. Irak hukuk sistemi Saddam rejiminde keyfileşmiş ve tamamen çökmüştü. Şimdi Saddam’ı yargılayanlar, o dönemde yetişen hakimler. Uluslararası Sivil ve Siyasi Haklar Ahdi’nin 14. maddesi, yargıçların ‘yetkin’ olmasını zorunlu kılıyor. Oysa Irak Özel Mahkemesi’nin yargıçlarının Saddam’a atfedilen türden suçlarla ilgili bir tecrübesi yok.
   <br/>
   <br/>
   Ayrıca, Iraklı yargıçların Saddam hakkında çok rahat karar vermesi beklenemez. Iraklı yargıçlar, bu ülkede yaşıyor ve halihazırda gereğinden fazla meşhur oldular. Irak’ın sürüklenmekte olduğu belirsizlik ortamında bu hakimlerin vicdanlarının rahat olduğu ve hukukun söylediğini yerine getirip getiremeyecekleri müphem. Soru işaretleri sadece bununla sınırlı değil elbette. Nitekim, ABD yönetimi, uluslararası bir mahkemenin kolaylıkla kontrolden çıkabileceği ve Saddam’ın ‘tiyatrosu’na dönüşebileceğinden endişeli. Üstelik, böylesi bir mahkeme Uluslararası Ceza Mahkemesi’ne meşruiyet zemini hazırlayabilir. Bush yönetimi bu mahkemeye ve bu mahkemenin ABD askerlerini yargılama yetkisine baştan beri karşı çıkıyor.
   <br/>
   <br/>
   Saddam davasındaki siyasi sorunlar
   <br/>
   <br/>
   Mahkemenin Saddam ve bir dizi adamını, 1983’te Barzani aşiretinden 8 bin insanın öldürülmesi, 1986-88 Enfal (Ganimetler) Kampanyası sırasında 180 bin Kürt’ün ortadan kaybolması ve Halepçe’de 5 bin insanın ölümüne yol açan kimyasal silah saldırısından dolayı soykırım suçlaması ile yargılayacağı kesin gibi gözüküyor. Ancak soykırımın suç olarak ispatı için Saddam’ın ya bu suçu itiraf etmesi ya da bu suçun işlenmesi için bizzat emir verdiğinin ispat edilmesi gerekiyor.
   <br/>
   <br/>
   Saddam’a hangi suçların isnat edileceği henüz net değil. Saddam’ın suçlamaların bir kısmını siyasi şova dönüştürebileceği ve suçlayanların kendi ellerinin de bu hususta temiz olmadığı ortada. 1991 yılında binlerce Şii ve Kürt isyancının öldürülmesi suç olarak karşısına geldiğinde Saddam, Baba Bush’un halkı ayaklanmaya teşvik etmesi nedeniyle, ABD’nin sorumlu olduğunu söyleyebilir.
   <br/>
   <br/>
   Yine İran-Irak Savaşı sırasında kimyasal silahların kullanılmasına ABD’li üst düzey isimlerin karşı çıkmadıkları veya en azından bu konuda sessiz kaldıkları biliniyor. Saddam’ın bizzat kendisinin farklı bilgilere sahip olması da muhtemel. Bu durumda Halepçe ile alakalı bir sorgulamaya Saddam, ABD’yi zorda bırakacak cevaplar verebilir.
   <br/>
   <br/>
   Saddam davasının etkisi
   <br/>
   <br/>
   Saddam davasının birincil etkisi Irak hukuk sistemi üzerinde olacak. Nefret edilen ‘devrik liderleri’ne konuşma hakkı tanıyan Irak yargı sistemi bu dava sırasında yargının bağımsızlığı ve zanlının suç ispat edilinceye kadar suçsuz addedildiği gibi prensipleri öğrenecek. Elbette bu, Iraklı yargıçların mahkemeyi bir an önce bitirip Saddam’ı darağacına göndermeye kalkışmamaları önşartına bağlı. İdam, Saddam’ın geri döneceği yönündeki endişe ve beklentileri ortadan kaldırıp Irak halkını yeni bir toplum oluşturmak için harekete geçirecek olsa da böylesi bir ‘hızlandırılmış’ yargı, Saddam’ın gereğince yargılanmadığı hissini uyandırabilir.
   <br/>
   <br/>
   Diğer taraftan Saddam’ın ‘günahlarının’ yeterince ortaya dökülmeden cezasının netleşmesi, artık işgalin tek meşru açıklamasını bu suçlarda arayan Bush yönetimini de rahatsız edecektir. Yine de yargı sürecinin çok uzatılmamasında fayda var. 66 yaşındaki Saddam’ın hücre hayatına uzun müddet dayanamayacağı veya İkinci Dünya Savaşı sonrasında kapatıldığı nezarette ‘yargıdan kaçmak için’ hayatına kıyan Herman Goering gibi intihara kalkışabileceği de düşünülmelidir.
   <br/>
   <br/>
   Hak ettiği cezayı almasının önündeki engellere rağmen mahkemenin Saddam’ın beraatıyla bitmeyeceği muhakkak. Kesin olan, mahkeme bittiğinde Iraklıların da, Amerikalıların da, insan hakları savunucularının da Saddam’ın aldığı cezanın yaptıklarına kıyasla ‘az kaldığı’ kanaatini taşıyacaklarıdır. Çünkü gecikmiş adalet uzak adalet gibidir. Ve uzakta olan her şey küçük görünür.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12623&yorum_id=1), [web.archive.org (arşiv bağlantısı)](http://web.archive.org/web/20040911042302/http://www.aksiyon.com.tr:80/detay.php?id=12623&yorum_id=1)
