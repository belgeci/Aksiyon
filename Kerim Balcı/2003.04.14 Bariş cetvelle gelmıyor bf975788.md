# Bariş cetvelle gelmıyor

*Kerim Balcı 2003.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Saddam rejimini deviren ABD için asıl 'savaş' şimdi başlıyor. AngloAmerikan 'anında demokratikleşme' planı, 19. ve 20. yüzyıllarda İngiliz ve Fransız sömürgelerinde yapılan hataları tekrarlamak bir yana o dönemde bile düşülmeyen hatalara düşecek gibi görünüyor.
  </font>
 </div>
 <div id="newsText">
  <font class="detail-text">
   Irak Savaşı'nın Saddam'ın bir heykelinin yıkılmasıyla bittiğini sanmak ne kadar büyük yanılgıysa savaştan sonra Irak'ın birkaç yıl içinde 'demokratik'leşeceğini sanmak bunun on katı büyük bir yanılgıdır. Bağdat'ın Amerikan askerleri için yeni bir Vietnam olacağı 'beklentisi' Irak ordusunun Baas rejiminin yıkılmasına göstermesi beklenen dirence bakan yönüyle boş çıkmış görünüyor. Ancak savaş sonrasında Irak'ın yeniden yapılanmasına gösterilecek halk direnci sessiz bir şekilde sırra kadem basan veya Tikrit'te hayatının son günlerini yaşadığına dair söylentiler bulunan Saddam'ın direnci kadar kısa ömürlü olmayacaktır.
   <br/>
   <br/>
   AngloAmerikan ittifakı Saddam rejimini yıkarken son on yıldır zaten çöküşün eşiğindeki bir askeri varlığı ortadan kaldırdı. Buna karşılık savaş sonrasında yapılması gereken 45 yıldır Irak halkının ruhuna işlemiş Baas mentalitesi, 150 yıllık Arap milliyetçiliği, 1500 yıllık Arapİslam kültürü, 2000 yıllık Mezopotamya mirası gibi lokal 'fikir yapılarının' yanı sıra 100 yıllık antikolonist ve 800 yıllık antihaçlı hissiyatının silinmesi olacak. Topyekün bir tarihin 'değillenmesi' anlamına gelecek bu savaş sonrası yeniden yapılandırma girişimi tarihten ders almış olarak mı geliyor Irak'a, yoksa tarihe acı bir ders olarak katılmaya mı? Amerikan Kongresi'ni savaş sonrası Irak'taki bütün bir dönüşümün iki yıldan fazla sürmeyeceğine inandırmaya çalışan ABD Dışişleri Bakan Yardımcısı Marc Grossman ibrenin ikinci ihtimalden yana olduğunu gösteriyor...
   <br/>
   <br/>
   Tarihten ders alınacak mı acaba?
   <br/>
   <br/>
   AngloAmerikan ittifakının savaş sonrası için açıklanmış 'anında demokratikleşme' planının sacayaklarını federal yapı, kısa süren bir sivilkoloni yönetimi, genel seçim ve ekonomik kalkınma oluşturuyor. Bu haliyle AngloAmerikan planı 19. ve 20. yüzyıllarda İngiliz ve Fransız kolonilerinde yapılan hataları tekrarlamak bir yana o dönemde bile düşülmeyen hatalara düşecek görünüyor.
   <br/>
   <br/>
   Irak'ı yeniden yapılandırma planının en büyük yanılgısı Irak halkından çok Batı kamuoyunu hedefleyen 'anında demokratikleştirme' vaatleri. Serbest genel seçimlerin en ufak bir demokrasi denemesi ve kültürü olmayan Irak'ı bir gece içinde Ortadoğu'nun ilk demokrasisine dönüştüreceği düşüncesi, kökeninde Fukuyama'nın 'Tarihin Sonu' tezini barındıran 'tarihin dünyanın her yerinde aynı parametrelerle işlediği ve demokrasinin bütün toplumlar için doğal yönetim şekli olduğu' yanılgısından besleniyor. Bu yanılgı Hindistan'da sonunda ülkeyi bölünmeye götüren 'erken demokrasi' denemesinden ve Cezayir ve Lübnan'da olduğu gibi bu ülkeleri yıllar süren kanlı iç savaşlara sürükleyen doku uyuşmazlığından ders alınmadığını gösteriyor.
   <br/>
   <br/>
   Washington'da 'anında demokratikleştirme' tezinin mimarı görünen kafalar ABD'nin II. Dünya Savaşı sonrasında Japonya'da demokratik yönetim kurmayı başardığı örneğinden yola çıkıyor. Bu analoji bir yandan Japonya ile Irak arasındaki farklılıkları, diğer yandan da başarısızlıkla sonuçlanmış diğer tarihi denemeleri görmezden geliyor.
   <br/>
   <br/>
   Irak Japonya değil
   <br/>
   <br/>
   Irak'ın Japonya gibi demokratikleştirilebileceğini sanan tez Japonya'nın etnik homojen yapısına karşın dünyanın en karmaşık etnik mozayiğini oluşturan Irak'ın demografik gerçeklerini görmezden geliyor. Bugün Irak nüfusun yüzde 50'sini oluşturan Şiiler, yüzde 20'sini oluşturan Sünni Araplar, yüzde 17'sini oluşturan Kürtler, yüzde 9'unu oluşturan Türkmenler, yüzde 4'ünü oluşturan Süryaniler, ve yüzde 1'lik bir bölümü oluşturan Yezidiler (Modern Kürt Mitraizmi), Sabiiler (Yıldıza tapanlar) ve Hıristiyanlar arasında bölünmüş durumda.
   <br/>
   <br/>
   Etnik parçalanmışlığın yanısıra Şiiler, laik bir yönetimden yana olan Ahmet Çelebi'nin yandaşları ile İran benzeri bir teokratik yapıdan yana olan Muhammed elHakim'in yandaşları; Sünniler, anayasal monarşiden yana olan Şerif Ali b. ElHüseyin'in yandaşları ile General Necip elSalihi'nin sivil toplum yandaşları arasında; Kürtler Mesud Barzani'nin aşiret bağları üzerine kurulu muhafazakar Kürdistan Demokratik Partisi ile Celal Talabani'nin sol görüşlü Kürdistan Yurtseverler Birliği ve bir dizi İslami hareket arasında bölünmüş durumdalar. Böylesi bir kargaşadan demokratik seçimlerin kararlı bir idare ortaya çıkaracağı yanılgısı etnik parçalanmışlıkta Irak'ı andıran Lübnan ve ideolojik kamplaşma olarak Irak benzeri olan Cezayir derslerini iyi analiz etmemiş olmanın ifadesinden başka birşey değil.
   <br/>
   <br/>
   Dahası Japonya'da demokratikleşmenin ABD 'enjeksiyonu' olduğu tanısı tarihi bir yanılgıdır. Japonya Amerikalıların gelmesinden bir asır önce başlayan Meiji Reformları ile demokratikbürokratik kültüre alışmıştı. 1889'a gelindiğinde Japonların anayasal bir monarşi sistemleri zaten vardı ve 1920'de bütün erkeklerin katıldığı serbest seçimler yapılıyordu. Daha 1870'lerde Japonya'da 'özgürlük ve genel haklar' hareketi adı altında güçlü bir sivil toplum hareketi ortaya çıkmış ve bu hareket Japon toplumunu Batılı anlamda bir demokrasiye hazırlamıştı. Meici yöneticilerinin 1930'larda askeri yönetim ilan ettikleri ve otokratik bir yönetim tarzını dayattıkları doğrudur ancak savaş sonrasında Amerikalıların yapması gereken halkın hiç tanımadığı bir yönetim tarzını tesis etmek değil, 1930 öncesinde yaşanmış olan bir trende geri dönmek olmuştu.
   <br/>
   <br/>
   Bugün ne Irak'ta ne de ABD'nin Irak'tan sonra 'dönüştürmek' isteyeceği Arap ülkelerinde II. Dünya Savaşı öncesi Japonya'da olan kamuya hizmet endeksli merkezi bürokrasiler bulunuyor. Demokrasinin üzerine bina edilebileceği bir toplumsal yapı Irak'ta olana taban tabana zıttır. Arap kültürü bir yandan İslam kültürünün diğer yandan geleneksel Arap aşiret kültürünün beslediği 'konsensus' mantığı ile çalışır ve muhalefeti meşru kabul etmez. Bu kültür otoritenin toplumdan yöneticiye 'ödünç' verilen bir güç olduğuna inanmadığı gibi din ve devletin birbirinden ayrılmasını gerektiren laiklik müessesesine ve liderin gücünü kontrol altında tutan güçler ayrımı prensibine yabancıdır. Irak toplumunda gündelik hayatı hâlâ aşiret kimlikleri, akrabalık bağına dayanan görev ve menfaat ilişkileri ile kollektif onur inancı yönetir. Bu bireylerin saflarını dolduracakları merkezi bürokrasi üzerinde demokrasinin yeşereceği eşit ve özel ayrıcalıkları olmayan vatandaşlık bilincinden çok bürokrasinin aşiret, hizip ve aile çıkarlarını takip eden patrimonyal bir yapısı sonuç verecektir. Neticede toplumsal zihnin dönüştürülmesinden önce dayatılacak genel seçimler ya aşiretler arası güç savaşlarına, takip eden askeri ihtilal ve iç savaşlara ya da aşiret bağlarının üzerine çıkabilen tek birleştirici güç olan İslami yönetimlere yol açacaktır.
   <br/>
   <br/>
   Kaldı ki II. Dünya Savaşı sonrasında Japonya'da General Douglas McArthur komutasında tesis edilen askeri yönetim 7 yıl sürmüş, Japonların zaten hazır oldukları ve şartsız teslim olmak suretiyle boyun eğdikleri demokratikleşme süreci gayet de antidemokratik uygulamalarla başarıya ulaştırılabilmişti. 7 yıl boyunca Japon vatandaşlarının hareket özgürlükleri kısıtlanmış, Japon bayrağı ve milli marşı yasaklanmış, ülkeye bağımsızlık ve yabancı ülkelerle diplomatik ilişkiler kurma izni verilmemişti.
   <br/>
   <br/>
   Demokrasi teorisi, demokrasinin yönetim tarzına dönüşmeden önce liberalizmin bir hayat tarzı olarak benimsenmesini gerektirir. Sovyetler Birliği'nin yıkılmasından sonra Doğu Avrupa ülkelerinde otokratik rejimler iş başında kalmış; ancak ekonomik, sosyal, dini ve entelektüel ilişkiler liberalleştirilmiş, yönetimin demokrasiye geçişi ancak bundan sonra gerçekleştirilebilmişti. Bugün Çin'de yaşanmakta olan toplumsal liberalleşmenin son kademesi de yönetimin demokratikleşmesi olacaktır. AngloAmerikan yeniden yapılandırma tezi görüldüğü üzere tarihin başarısızlıkla sonuçlanan denemeleri kadar, başarılı olan denemelerini de görmezden geliyor. Bu tezin Irak'ın demografik yapısının erken dayatılmış demokrasiyi kaldıramayacağı yönündeki eleştirilere cevabı demokrasiyi federalizm ile birlikte dayatma formülü oluyor.
   <br/>
   <br/>
   Arap zihni federalizmle bölücülüğü aynı sınıfa koyar. Irak'ta üçlü bir federal yapının demokratik yönetimin nüfus açmazlarını çözümleyeceği yanılgısı bir yandan ülkedeki etnik unsurların tam bağımsızlık emellerini, diğer yandan da 1940'lardan bu yana süren gönüllü ve zorunlu göçlerin etnik dağılımı coğrafi bölgelere ayıran sınırların muğlaklaştığı gerçeğini gözardı ediyor.
   <br/>
   <br/>
   Osmanlı döneminde Musul, Bağdat ve Basra Vilayetleri kendi içlerinde nisbi bir etnik homojenlik gösteriyordu. Osmanlı'nın bütün vatandaşlarını kapsayan ortak bir anayasal sistemi olmadığı ve toplumsal düzen temelde millet sisteminin sağladığı etnikdini dokunulmazlıkla korunduğu için bu vilayetler huzur içinde yaşayabiliyordu. Dahası bu vilayetlerin tamamı Osmanlılık ve İslam hilafetinden başka bir 'merkezi irade mantığı' dayatmayan Babı Ali'ye bağlılardı. Osmanlı etnik ve dini mozayiği homojen olan sancakları farklı etnik veya dini grupların ağırlıkta olduğu vilayetlere bağlamamıştı.
   <br/>
   <br/>
   19. yüzyıl ortalarına kadar homojen bir nüfus yapısı olan Kudüs Sancağı Şam veya Beyrut Vilayetleri'ne bağlanmışken, Filistin'de Yahudi ve Hıristiyan göçleri ile demografik yapının heterojenleştiğinin anlaşılması üzerine Kudüs Mutasarrıflığı direkt olarak İstanbul'a bağlanarak etnik ve dini çatışmalar önlenmeye çalışılmıştı. Osmanlı vilayet sistemi Batılı anlamda bir federal yapıdan oldukça farklı olmakla birlikte Arap kültürünün bugüne kadar tanımış olduğu tek federal yönetim tarzıdır. Modern federal yapıya biraz daha benzeyen Selçuklu sistemi ise Arap toprakları üzerinde yıllar süren vasal devlet çatışmalarına yol açmış, Selçuklu Sultanı sık sık adalet ve düzeni sağlamak için kendi vasal devletlerine savaş açmak durumunda kalmıştır.
   <br/>
   <br/>
   Coğrafi çizgiler çok net değil
   <br/>
   <br/>
   Bugün Irak'ta Şiiler, Sünni Araplar, Türkmenler ve Kürtlerin yaşadıkları alanlar arasındaki coğrafi çizgi muğlak hale gelmiş bulunuyor. Bir zamanlar Kürt nüfus ile Sünni Arap nüfus arasında tampon bölge olarak bulunan MusulKerkük çizgisindeki Türkmen nüfusları, Musul'da artan Kürt nüfusu ve Kerkük'te artan Arap nüfusu ile 'Balkanlaştırılmış' durumda. Bağdat hâlâ Sünni Arap çoğunluğunu korumakla birlikte hatırı sayılır Şii, Kürt ve Türkmen nüfusunu barındırıyor. Saddam döneminde zorla güneye göç ettirilen muhalif Kürt ve Sünni Arap nüfusun savaş sonrasında eski topraklarına gönüllü olarak dönecekleri beklenebilir. Ancak 1940'lardan bu yana sürekli olarak kuzeydeki zengin şehirlere akan Şii nüfusunun güneye geri döneceklerini beklemek saflık olur. Bunun içindir ki Şii nüfus üçlü bir federe yapı yerine ikili bir federe yapıyı tercih ediyor, Bağdat ve Kerkük'ü Saddam sonrası Şii Federe Devleti'nin parçası olarak görmek istiyor.
   <br/>
   <br/>
   Üçlü bir federe yapının kurulması durumunda dahi Bağdat ve çevresinde kurulacak federe devletin Sünni Arap ağırlığını muhafaza edeceği tartışmalıdır. Dahası nisbeten homojen bir etnikdini yapı sergileyen Kuzey Irak Kürtleri arasında da 1992 yılında tesis edilen 'prematüre demokrasi' Barzani ve Talabani'nin oluşturdukları ittifak ile totaliter bir rejime dönüşmüş, Kürdistan parlamentosunda muhalefet seçimlerde ancak yüzde 2 civarında oy alabilmiş İslami Hareket'e kalmıştır. Bu haliyle Kürt demokrasisi tek parti rejimlerinde görünen 'muhalefetsiz demokrasi'leri andırıyor.
   <br/>
   <br/>
   Arap kültürü Osmanlı sonrasında bir dizi federalizm denemesi yaşadı. İlki 19581961 yılları arasında Mısır ve Suriye'nin oluşturduğu Birleşik Arap Cumhuriyeti idi. Federal bir yapısı olmayan bu devlet Mısır ve Suriye'yi üniter bir devlet olarak algılamış, Mısır ve Suriye vatandaşlığı, bayrağı ve milli marşlarını ilga etmiştir. Aynı yıl birliğe katılan Kuzey Yemen'le birlikte Birleşik Arap Devletleri adlı bir federasyon oluşturan birlik 1961 yılında Suriye ve Yemen'in birlikten ayrılmasıyla çökmüştür.
   <br/>
   <br/>
   İkinci deneme 1971'te kurulan Birleşik Arap Emirliği (BAC) olmuştur ki bugüne kadar devam eden varlığını demokrasiye değil geleneksel emirlik yapısını korumasına ve uygulamada anayasal federasyonun bir konfederasyon gibi çalışmasına borçludur. Arap kültürünün son tanıdığı federasyon Sudan Federasyonu oldu ve BAC'den dahi kısa ömürlü oldu. 1994'te Kuzey ve Güney Sudan federe bir yapı kurma konusunda anlaştıklarında Hartum sokaklarını dolduran yüzbinler 'federalizm bölücülüktür' sloganları attı. Bir yıl sona kurulan İslami Devrim Hükümeti federal yapı deneyimini tarihe acı bir başarısızlık dersi olarak gömdü. Federal yapının sonunda bölünme ve bağımsız devletlere dönüşeceği ihtimali bu yapının azınlıklar tarafından desteklenmesinin temel sebebini oluşturuyor. Güney Sudan bağımsızlığa giden yolu geçici bir federal yapıda gördüğü gibi Irak Kürtleri ve Şiileri de aynı sebeple federal yapıyı destekliyorlar. Buna karşılık federal yapı İran ve Türkiye'nin Irak'ın üniter yapısının dağılmasına karşı çekincelerinden dolayı aslında demokrasiyi işleteceği için değil Irak'ın sınır bütünlüğünü koruyacağı için bu ülkeler ve AngloAmerikan ittifakı tarafından destekleniyor. Temel kaygının daha iyi yönetim değil, daha az riskli yönetim olduğu bu tercih İngiliz ve Fransız sömürge devletleri oluşturulurken yapılan hataları andırıyor.
   <br/>
   <br/>
   'Böl ve yönetilemez kıl'
   <br/>
   <br/>
   20. yüzyıl siyaset bilimine Churchillizm olarak geçen 'harita üzerinde cetvelle yeni ülkeler oluşturma' politikası bugün Batı dünyasının tehdit olarak algıladığı bütün Ortadoğu ve Afrika rejimlerini ortaya çıkaran 'ilk günah'tır. 1991 Birinci Körfez Savaşı'nın kökenlerinde İngilizlerin tarihi Basra Eyaleti'nin bir parçasını koparıp Kuveyt diye bir ülke ortaya çıkarmaları; Filistin probleminin kökenlerinde Balfour Deklarasyonu'nun tarihi Şam Vilayeti'nin içinden bir parçayı koparıp bölgeye 'yabancı bir unsuru' enjekte etmeleri; Sudan'da, Yemen'de, Libya ve Çad'da ve nihayet Eritre'de yaşanmakta olan problemlerin arka planında sömürgeci güçlerin demografik ve tarihi gerçeklikleri gözardı ederek yeni ülkeler ortaya çıkarmaları aranmalıdır.
   <br/>
   <br/>
   İngiliz koloniciliği, var olanı bölerek etnik ve dini karmaşalara yol açtığı gibi zaten bölünmüş olanları bir arada tutan Osmanlı üstyapısının yerine yeni bir üstyapı tesis edemediklerinden bir arada kalan veya zoraki birleştirilen ülkelerde de yönetilemezlik problemleri ortaya çıkarmış, bu da Suriye, Irak ve Suudi Arabistan'da azınlıkların iktidarı zorla ellerinde tuttukları ve konumlarını koruyabilmek için totaliter yöntemlere kaydıkları yönetim yapıları ortaya çıkarmıştır.
   <br/>
   <br/>
   Araplar arasında 'dün bugündür, hatta yarın'
   <br/>
   <br/>
   İngiliz ve Fransız koloniciliği Birinci Dünya Savaşı döneminde kendi yanlarında olan grupları ödüllendirme uğruna yeni ülkelerin çoğunluklarını küstürmüştür. Suriye'de Alevi, Irak'ta Sünni azınlık bu ülkelerin Osmanlı'ya sadık kalan çoğunluklarının rağmına iktidara taşınmışlardır. ABD önderliğinde yapılan savaş sonrası Irak'ın geleceğinin belirleneceği konferanslara Sünni unsurların davet edilmemesi aynı hatanın şimdi de tekrarlanacağı hissini uyandırıyor.
   <br/>
   <br/>
   AngloAmerikan ittifakı koloni yönetimlerinin yaptığı başka hataları da tekrarlayacağa benziyor. 'Size medeniyet getirdik' yaklaşımı Arap dünyasında hali hazırda Haçlı zihniyeti ile özdeşleştirilmiştir. Kolonileşme döneminin 'bağımsızlık getirdik' sözlerinin tutulmadığı, kolonici güçlerin Ortadoğu'nun imkanlarını sömürdükleri inancı, Batı'dan gelen her türlü askeri müdahalenin emperyalist hegemoni arayışlarının ifadesi olduğu kanaati Araplar kadar Kürt ve Süryani unsurlar arasında da sorgulanamaz kanaatlere dönüşmüştür.
   <br/>
   <br/>
   BushBlair ittifakının 'biz koloni döneminin yaptıklarını yapmayacağız' vaatlerinin Irak sokaklarında inandırıcılığı bulunmuyor. Kitty Hawk uçak gemisinde görevli bir grup Amerikan askerinin sözlerine kulak verin: "Ülkemiz niçin başka insanlara nasıl yaşayacaklarını öğretmeye, onlara ne yapmaları, ne yapmamaları gerektiğini söylemeye kalkıyor? Bütün ülkeler ABD'ye benzemek zorunda mı?" Görülen o ki Batı'nın 'yeniden yapılandırma' tezi bizzat Batılılar arasında dahi tutulmuyor.
   <br/>
   <br/>
   Özellikle İngiliz koloniciliğinin karakteri olan 'vadet ama yapma' politikası ABD stratejisini de şekillendireceğe benziyor. İngilizlerin Irak'ta I. Dünya Savaşı sonrası Sünni Araplara vadettiği bağımsızlık savaş sonrasında tesis edilen askeri yönetimle askıya alınınca iki yıl önce Osmanlı askerlerine karşı İngiliz saflarında çarpışan Araplar İngilizlere karşı ayaklanmışlardı. Kürtler Sevr Anlaşması'nın bağımsızlık vaatlerinin tutulmayacağını anladıklarında aynı şeyi yaptılar. Süryaniler ve Şiiler de aynı vaatlerle uyutulmuşlardı ve uyanmaları uzun sürmedi.
   <br/>
   <br/>
   Filistin Arapları kadar Siyonist Örgütler de kendilerine vadedilen bağımsızlığı alamadıkları gerekçesiyle İngiliz Manda Yönetimi ile savaştılar. Şerif Hüseyin'in oğlu Abdullah kardeşine vadedilen Suriye'nin aslında Fransızlara verilmiş olduğunu görünce bölgeyi yeniden savaşa sürüklemeye kalkıştı. Ürdün kendisine rüşvet olarak verilmeseydi İngiliz ve Fransızlar Suriye'nin geleceği için savaşmak zorunda kalacaklardı. Hicaz'da kurulan Haşimi Krallığı yine bizzat İngilizlerin desteklediği Suudlar tarafından yıkıldığında İngilizler kendi 'uşakları' Şerif Hüseyin'i sürgüne göndermek zorunda kaldılar.
   <br/>
   <br/>
   Bugün Irak'ta Kürtler Kerkük de dahil bütün Kuzey Irak'ın kendilerine vadedildiğine, Şiiler Bağdat da dahil bütün Güney Irak'da federe bir devletlerinin olacağına, petrol kuyularının sömürülmeyeceğine, ülkede askeri bir rejim kurulmayacağına, Türkmenler azınlıkların nüfusları oranında yönetimde söz sahibi olacaklarına inanıyorlar. Bütün bu beklentiler Saddam Rejimi'nin yeniden dirilme tehdidi tamamen ortadan kalktığında siyasal hareketlere, bunlar hedeflerini elde edemezlerse toplumsal ayaklanmalara ve silahlı çatışmalara dönüşecekler. Amerikan askerlerinin paranoyakça 'kendini koruma' refleksleri göz önüne alındığında bu tür toplumsal hareketliliklerin kısa zamanda ABD ordusunu bir iç savaşla başbaşa bırakmayacağını kim iddia edebilir?
   <br/>
   <br/>
   Peki ABD 'pandoranın kutusunu' açtı mı? Irak'ın demokratik bir rejime kavuşması imkansız mı? Kesinlikle hayır. Ancak bunun gerçekleşmesi için ABD'nin açıklanandan çok daha uzun süre bölgede kalmayı, büyük ekonomik ve askeri harcamaları göze alması gerekiyor. Hindistan'ın mevcut aksak demokrasisini elde etmesi dahi 150 yıllık doğrudan ve dolaylı İngiliz yönetiminin sonunda gerçekleşti. II. Dünya Savaşı sonrasında Almanya'ya yerleştirilen ABD kuvvetleri hâlâ Alman topraklarında bulunuyor. İngiltere Kuzey İrlanda'daki bin kişilik IRA militanlarına karşı bölgede yıllarca 60 bin kişilik bir ordu bulundurmak zorunda kaldı. ABD'nin ikiüç yıl içinde bölgeyi terk etmeleri durumunda bölgede en az üç Saddam rejimi ortaya çıkacaktır. ABD Irak'ta kitle imha silahı bulsun veya bulmasın, halk sokaklarda Amerikan askerlerini kucaklasın veya kucaklamasın, demokratik ve kararlı bir yönetim tesis edilmeden Irak'ı terk edecek, veya Irak'ın bölünmesine müsaade edecek bir ABD'nin bu ve bundan sonra olabilecek müdahaleler için meşruiyet iddia etme hakkı kalmayacaktır.
   <br/>
   <br/>
   AngloAmerikan ittifakının Irak'ta birleştiriciliği sağlayacak İslam kartına oynamaktan başka şansı yok. İslam çeşitli yorumlarıyla etnik kimliklerden daha esnek bir yapı sunuyor ve fikri dönüşümlere açık bulunuyor. Bölgedeki liberal görüşlü İslami hareketler desteklenmeli ve Batı'nın güvenlik kaygılarını tatmin edecek Türkiye tarzı bir yönetimin altyapısı hazırlanmalıdır. Irak son 50 yıldır seküler rejimler tarafından yönetildiğinden İslam bir yönetim unsuru olarak değil, bir toplumsal bağ olarak görev yapabilecek durumdadır. Amerikalılar askerlerini neşeyle karşılayan bir avuç 'muhalif'in dahi kutlamalarında Allahüekber sloganları attığını unutmamalıdır.
   <br/>
   <br/>
   Herşeyden önce eğitim
   <br/>
   <br/>
   Koloni yönetimlerinin tek başarılı demokratik dönüşüm modeli olarak görünen Hindistan'da yaşanan budur. Hinduizmi dışlamak yerine onu 'asrın idrakine okutabilen' bir kuşak yetişmiş, çoğu İngiltere okullarında eğitim gören bu kuşak ülkenin uzun vadede kendi kaldırabileceği bir demokratik yönetimi kurmasını sağlamıştır. Aynı uygulamanın Pakistan cephesinde tam tersi etki yaptığını da kaydedelim. Bu ters etkinin ortaya çıkmaması eğitim hamlesinin Amerikan veya İngiliz misyonerlerine değil Irak'ta tedirginlik uyandırmayacak ve emperyalist emelleri olmayan kadrolara bırakılmasına bağlıdır. Kuzey Irak'ta iki ve dünya çapında beşyüze yakın okuluyla Türkiye'deki gönüllü eğitim hareketleri bu hususta kritik bir rol üstlenebilirler.
   <br/>
   <br/>
   Toplumsal dönüşümü hesaba katmaksızın yapılacak ekonomik kalkınma hamlelerinin sadece radikal akımları beslemeye yarayacağını S. Arabistan ve Mısır örnekleri ispat etmiştir. ABD Irak'ı yeni Ladinler yetiştiren terörist yatağına dönüştürmek istemiyorsa, modern öğretimi millidini değerlere saygılı eğitim modeliyle birleştirmiş Türk deneyimine muhtaçtır. Sanılandan uzun ancak tutarlı ve kalıcı sonuçlar verecek olan bu yaklaşım ABD'yi bölgede başka müdahalelere muhtaç bırakmayacaktır. Elverir ki Amerikan askerleri Bağdat semalarında yeni ABD bayrakları açmaya kalkışmasınlar...
   <br/>
   <br/>
   Herşey hayal edıldığı gıbı gerçekleşmış olsa
   <br/>
   <br/>
   Bugün Irak'ta Kürtler, Kerkük de dahil bütün Kuzey Irak'ın kendilerine vadedildiğine; Şiiler Bağdat da dahil bütün Güney Irak'ta federe bir devletlerinin olacağına, Türkmenler azınlıkların nüfusları oranında yönetimde söz sahibi olacaklarına inanıyor. Bütün bu beklentiler, Saddam rejiminin yeniden dirilme tehdidi tamamen ortadan kalktığında siyasal hareketlere, bunlar hedeflerini elde edemezlerse toplumsal ayaklanmalara ve silahlı çatışmalara dönüşecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C3511BE773FFA199DE78411AE58C1190?newsId=9329), [web.archive.org (arşiv bağlantısı)](http://web.archive.org/web/20121229165836/http://www.aksiyon.com.tr:80/aksiyon/newsDetail_getNewsById.action;jsessionid=C3511BE773FFA199DE78411AE58C1190?newsId=9329)
