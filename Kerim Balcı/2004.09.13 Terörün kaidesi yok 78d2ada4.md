# Terörün kaidesi yok

*Kerim Balcı 2004.09.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör, çirkin yüzünü bir kez daha gösterdi. Masumlar hayatını kaybetti, Müslümanlar yine hedef tahtası haline geldi. Küresel terörü önlemek için zikredilen çözümler konusunda rivayetler muhtelif. Gerçek olan ise, terörün İslam’ın kendi ‘öz’ meselesi olmadığı. Bir de çözümün Müslümanlar olmaksızın hayata geçirilemeyeceği...
      <br>
       İbn Ömer rivayet ediyor: "Resulullah Aleyhisselâtu Vesselâm Halid bin Velid'i Beni Cezime'ye göndermişti. Halid yurtlarına varınca önce onları İslam'a davet etti. Onlar 'Müslüman olduk!' demeyi güzel söyleyemedi. 'Sâbii olduk, sâbii olduk!' dediler. Halid de onları öldürmeye, esir etmeye başladı. Bizden her bir askere esirini verdi. Sonra bir gün geçince herkese esirini öldürmeyi emretti. Ben, 'Vallahi ben esirimi öldürmem! Arkadaşlarımdan da kimse öldürmez' dedim. Resulullah Aleyhisselâtü Vesselâm'a gelince durumu haber verdik. Ellerini kaldırıp: 'Allah'ım, Halid'in yaptığından beriyim!' dedi ve bunu iki sefer tekrar etti."
       <br>
        (Buhari, Meğazi 58; Ahkam 35)
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195709im_/http://www.aksiyon.com.tr/resim/510/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br/>
   Vallahi bilmiyordum bunun olacağını
   <br/>
   <br/>
   Yukarıdaki hadisi, bir yazımda geçen "Teröre göz yuman da Müslüman olamaz! Terörü alkışlayan da Müslüman olamaz!" satırlarına tepki olarak hassas ruhlu bir okurum göndermiş. "Vallahi bilmiyordum" diyor kendisi; "Vallahi Kuzey Osetya'da bunun olacağını bilmiyordum. Neden bundan mesul tutulayım?"
   <br/>
   <br/>
   Hakikaten önemli bir sorudur bu: "Müslüman bir başka Müslümanın eyleminden sorumlu tutulabilir mi? İstese de durduramayacağı bir eylemden hesaba çekilebilir mi? Bir kısım Müslümanın benimsediği terörü durdurmak vazifesi bir başka kısım Müslümanın sırtına yüklenebilir mi? Hazreti Peygamber'in "Halid'in yaptığından beriyim Allahım!" ifadesi, "Benim suçum yok" iddiası olarak mı yoksa "Ben yapılanı tasvip etmiyor ve bunu ümmetimin önünde ilan ediyorum" fermanı olarak mı algılanmalı?
   <br/>
   <br/>
   Radikallerle ılımlıların mücadelesi projesi
   <br/>
   <br/>
   Amerikan haber dergisi Time, 5 Eylül günü Bill Powell imzasını taşıyan "İslam'ın iç mücadelesi" başlıklı bir dosya yayımladı. Powell, Amerika'nın teröre karşı mücadelesinin başarıya ulaşmasının tek yolu olarak İslam dünyasındaki ılımlı ekiplerin El Kaide gibi radikal ekiplere karşı savaş etmesini gösteriyordu. Yazara göre "ılımlı Müslümanlar" "radikal Müslümanlara" karşı sessiz kalamazlardı ve kalmıyorlardı da. İslam dünyası kendi içinde hem etnik hem de siyasal olarak ılımlılar ve radikaller diye ikiye bölünmüştü ve fikrî planda ateşli bir savaş yaşanıyordu.
   <br/>
   <br/>
   Etnik planda İslam dünyasının yüzde 18'ini oluşturan Araplar radikal kanadı temsil ederken; Endonezya, Malezya ve Filipinler'de yaşanan İslamiyet ılımlı kanadı temsil ediyor. Siyasal kutuplaşma ise etnik sınır tanımıyor. Powell'ın iddiasına göre Suudi Arabistan'da kraliyet ailesi dahi Üsame bin Ladin'i destekleyip desteklememek konusunda ikiye ayrılmış durumda.
   <br/>
   <br/>
   Powell'ın ifadeleri tezden çok bir proje havasını andırsa da henüz terörün meşrûiyet zemini olarak İslamî kaynak ve kurumların kullanılmasına karşı çıkan Müslümanların üzerine ne gibi vazifelerin düştüğü yeterince tartışılmış değil. "Ilımlı" denilen terör karşıtı Müslümanlar mevcut kararlılıklarının kendilerine biçtiği vazifeyi bilemediklerinden böylesi bir dıştan dikilmiş elbiseyi benimseme ihtimalleri yüksek görünüyor. Bu da hakikaten Powell'ın iddia ettiği gibi bir iç savaşın başlaması demek.
   <br/>
   <br/>
   Ilımlıları öte tarafa itip radikalleştirmek
   <br/>
   <br/>
   Irak'ın Amerikan ordularınca işgalinden hemen önce ABD Dışişleri eski Bakanı Henry Kissinger'in çevresinde işgale karşı bir koalisyon oluşmuştu. Kissinger-Şahinleri adıyla anılan bu grup Irak'ta zorla bir rejim değişikliğini öngörüyor; ancak bunun Amerikan askerleri tarafından yapılmasını istemiyordu. Kissinger, Saddam rejimini indirme görevinin bölgenin ılımlı rejimlerinin ve Irak'ın içindeki ılımlı grupların işi olduğunu söylüyordu.
   <br/>
   <br/>
   Gariptir, Türk ordusu ve Suudi Kraliyet Ailesi de Kissinger-Şahinleri'nin global müttefikleri olarak anılıyorlardı. Bu 'hayali' koalisyon İslam coğrafyasındaki Amerikan varlığının radikal ekipleri, özellikle de Kissinger'in 1979 İran İhtilali'nden beri korkulu rüyası olan Şii radikalleri güçlendireceğinden endişe ediyordu.
   <br/>
   <br/>
   Kissinger-Şahinleri'nin ılımlı-radikal çatışması yoluyla rejim değişikliği projesi Irak'ta hayata geçirilmedi. Başkan George W. Bush'un Ortadoğu'ya Amerikan askeri enjekte etme emelleri ağır bastı. Ancak, İran politikasını Ortadoğu politikasının direği gören Kissinger'in projesi İran'da iki defa denendi. Bir müddet önce "ılımlılar" olarak iktidara gelen Muhammed Hatemi hükümeti, radikal sınıfına itilerek önce siyasal kadrolarda "ılımlılar" ortaya çıkarıldı ve seçimleri boykot etmeleri sağlandı; ardından da ılımlıların arkalarına aldığı geniş halk kitleleri 1979'dan bu yana gerçekleşen ilk ciddi halk ayaklanmasının senaryosunu hayata geçirdi. İran hükümeti, gerçekten "radikal" olsaydı proje tutabilecekti. Ancak, Hatemi ve kurmayları halkın duygularını yönlendirmekte Kissingercilerden daha başarılı oldu.
   <br/>
   <br/>
   Yeni bir "böl, parçala, yönet" stratejisi
   <br/>
   <br/>
   Kissinger-Şahinleri'nin İslam dünyası için öngördüğü bu yeni "değişim stratejisi" aslen 19. yüzyılın sonundan bu yana İngilizler tarafından uygulanan "böl, parçala, yönet" stratejisini hatırlatıyor. İngilizlerin Osmanlı'nın Hicaz, Basra ve Şam vilayetlerini işgali sırasında kullandığı tez de "modernleşme taraftarları ile tutucular arasındaki mücadele" şeklindedir.
   <br/>
   <br/>
   Bilâhare Arap dünyasının içinde önce Haşimi Ailesi "ılımlı-işbirlikçi" konumuna sokularak bazı ekiplerin sevgisini, bazı ekiplerin de nefretini kazanması sağlanmıştır. Arap Yarımadası'nda İngiliz çıkarları ile çelişmeye başlayan Haşimiler zamanla 'radikaller' sınıfına kaydırılarak yerleri Suud-Vahhabi koalisyonuna bırakılmıştır. Irak'ta İngiliz işgali ile işbirliği yapan Sünni Araplar zamanla Irak'ın azınlık-yönetimini oluşturmuş, Osmanlı'ya sadakatini sonuna kadar koruyan Şii gruplar 'kontrol altına alınması gereken radikaller' olarak tanımlanmışlardır.
   <br/>
   <br/>
   Tanım kaymaları yüzyılın en uzun süren çatışması, İsrail-Arap çatışmasında da kendini gösteriyor. 1967 yılına kadar "uzlaşmazlık" Arapların umumuyla alakalı kullanılan bir ifade iken, bu tarihten sonra çatışmanın adı dahi değişmiş ve bir İsrail- Filistin çatışmasından bahsedilmeye başlanmıştır. Arap ülkeleri teker teker "ılımlılar" safına kaydırılarak, Filistin Kurtuluş Örgütü ve ona bağlı Filistinli örgütlerle mücadele etmeleri sağlanmıştır.
   <br/>
   <br/>
   "Barış taraftarı" Ürdün, "terör karşıtı" Suriye ve "Amerikan müttefiki" Mısır, Filistinli militanları avlamışlar ve elimine etmişlerdir. Kara Eylül, bir ılımlı-radikal çatışmasının eseridir. Yine Oslo Anlaşmaları döneminde Arafat'ın El Fetih Partisi, Hamas ve El Cihat'ın karşısına "ılımlılar" olarak konulmuşken, 1997 sonrasında Arafat da karşı tarafa itilerek kendilerine "ılımlılar" denilen yeni ve genç bir kuşak liderlik ortaya çıkartılmıştır.
   <br/>
   <br/>
   Neo-oryantalist tanımlamalar
   <br/>
   <br/>
   Time Dergisi'nin kapağa taşımasıyla dillenen "ılımlı İslam - radikal İslam" çatışması aslen bir neo-oryantalist tanımlamadan ibarettir. Oryantalist bakış açısıyla bir fenomen tanımlandığı ve adı konulduğu andan itibaren varlık alemine çıkar. İslam coğrafyasında direniş metodu olarak nereye kadar ve kime kadar şiddet kullanılabileceği, neyin terör neyin meşrû müdafaa olarak tanımlanacağı gibi konularda farklı bakış açıları Osmanlı'nın tasfiye edildiği günden beri vardır.
   <br/>
   <br/>
   Ancak bu farklılıklar hiçbir zaman "çatışma", taraflar da hiçbir zaman "ılımlılar ve radikaller" olarak tanımlanmamıştır. Batı'da dikilen birer elbise olan ılımlılık ve radikallik İslam kültüründe mutlak ve izafi adalet olarak bilinegelmiş tartışmanın yerini almıştır. Yukarıda da ifade edildiği üzere İslam dünyası "terörün tanımı ve hükmü" konusunda net konumlar ortaya koyamadığından, Batı'da dikilen bu oryantalist elbise kullanılacak gibi görünüyor.
   <br/>
   <br/>
   Ilımlı-radikal ayrımının ne İslam dünyasının iç huzuru, ne de terörle mücadele noktasında yapıcı bir yönü vardır. Terör aslen bir 'ben ile öteki'nin kutuplaşmasından ve ötekinin şeytanlaştırılmasından kaynaklandığından, böylesi bir ayrım sadece "radikal" denilenlerin "düşman, alternatif, şeytan" olarak tanımladıkları "ötekilerin" kapsamını genişletmeye yarayacaktır. Barışsever Müslümanlar böylesi bir ayrımla adı önceden konulmuş bir çatışmaya sürüklenecek ve bir dönemde İslam dünyasını kökünden sarsmış "tekfir-karşı tekfir" kampanyaları yeniden canlanacaktır. Neticede ortaya çıkacak durum, George Bush'un "ya bizdensiniz ya da karşımızdasınız" tezinin İslam dünyasına yansıtılması olacaktır.
   <br/>
   <br/>
   Müslümanlar ne yapmalı?
   <br/>
   <br/>
   İslam dünyasının gerçek bunalımı, "fikri üretkenlik kısırlığı" krizidir. Bu dünyanın ortaya koyduğu direniş literatürü dahi ya oryantalist ya da sosyalist terminolojinin hakim olduğu bir literatürdür. "Ilımlı ve radikal" gibi tanımlamalar İslam dünyasında karşılıkları olmaksızın kabullenilmiş; zamanla kişiler, görüşler, partiler, cemaatler, hatta devletler kendilerini bu tanımlamaların içine sokmaya başlamışlardır. Son yüz yıl içinde aynı şahıs ve ekiplerin "ılımlılık ve radikallik" arasında mekik dokudukları düşünülürse ilk yapılması gerekenin kategorizasyondan kaçınmak olduğu açıktır.
   <br/>
   <br/>
   Dışarıda biçilen "ılımlı-radikal" elbiseleri Müslüman bünyeye uymadığı gibi "terörist" tanımı da bu bünyeye yabancı bir tanımdır. Arapça'nın baskın olduğu İslam coğrafyasında "zalim, zulm" tanımlaması bilinen bir tariftir; fakat ne yazık ki kullanılmamaktadır. İlginç olan cihat ve şehadet gibi aslen İslam kültürüne ait kavramların zamanla Batı'da anlaşıldıkları veya anlamlandırıldıkları şekliyle kullanılmış olmaya başlamalarıdır.
   <br/>
   <br/>
   Tanımlamalarla ilgili sıkıntıya rağmen tarifin netleşmesi aksiyonun ön şartı değildir. İslam dünyasında ortaya çıkmış çoğu 'toplumsal arınma ve diriliş hareketi'nin tanımlar aşamasında kaldığı da vakidir. Aksiyonun tanımlamayı beklemesi gerekmez. Tespit edilmesi gereken İslam'ın ruhuna uymayan tavırlara kayışın sebepleri ve bu sebeplerin yol açtığı bozulmayı tedavi edecek stratejilerdir.
   <br/>
   <br/>
   Ana sebep diyaloğun olmaması
   <br/>
   <br/>
   Terör, İslam'ın ve Müslüman'ın iç meselesi değildir. Zira İslam'ın ruhunda yaşanmış bir dönüşümün veya Müslümanların kimliklerindeki bir bunalımın ürünü değildir. Bir eğitimsizlik problemi de değildir. Eylemlere kalkışanların ortalaması üniversite öğrencisi bir eylemci profili ortaya koyuyor. Bir inanç ve kişilik boşluğu problemi de değildir. Eylemlere katılanların çoğunluğu etraflarında sevilen, sayılan insanlardır. Terör ve intihar saldırıları üzerine son on yılda yapılmış çalışmaların tamamı eyleme iten sebebin "fail ile meful bihi" (veya kendi ile öteki) arasındaki iletişimin (veya iletişimsizliğin) ürünü olduğunu gösteriyor.
   <br/>
   <br/>
   Net bir ifadeyle Müslümanların "öteki" tanımında 'kendi'yi şekillendirecek kaymalar yaşanıyor. Ötekine karşı şiddet uygulanmasında sınır tanımayan bazı kesimler Müslümanlığın "öteki" tanımını, 'ihya edilmesi gereken'den, 'ikaz edilmesi gereken'e, ondan da 'imha edimesi gereken'e kaydırmıştır. Bu tanım kayması Müslümanın da kendi tanımını hidayet önderinden imha edene kaydırmıştır.
   <br/>
   <br/>
   "Öteki" tanımındaki bu kayma sıfır iletişimin değil, yanlış iletişimin sonunda ortaya çıkmıştır. Haçlı seferlerinden başlayıp sömürge sonrasına kadar uzanan tarihi bir diyalektik ilişkiler döngüsü sonucunda Batı-Hıristiyan-Frenk olan öteki, yavaş yavaş insanî vasıflarından soyutlanmış ve İslam'ın toplumsal görüşündeki "tearüf ile tanınacak ve yardımlaşılacak" ortak olmaktan, 'ben'in aksi, zıddı ve değili olan düşmana dönüşmüştür. Bu dönüşümün kişiler bazında yaptığı etki genellikle işgal ve zulme maruz kalmış kişilerin kendi bireysel tecrübelerini ötekinin, umumun tanımlanması için kullanması ve Haçlılardan bu yana yaşanmış hadiseleri içselleştirmesi şeklinde olmaktadır.
   <br/>
   <br/>
   Söz gelimi, Filistin'de intihar saldırısı yapacak bir eylemci veda kaseti doldurmakta ve bu kasette öldüreceği Yahudilerden "peygamberler öldürmüş, Hazreti Peygamber'i zehirlemiş, Filistin'i işgal etmiş ve nihayet amcasının oğlunu öldürmüş Siyonist maymunlar" olarak bahsediyor. Burada görülen kişisel tecrübe ile toplumsal hafızanın özel seçilmiş bir bölümünün birleştirilmesi ve ötekinin şeytanlaştırılmasında mümkün olan bütün tarihi ve dini malzemenin kullanılmasıdır.
   <br/>
   <br/>
   Ötekini "insanlıktan dışlayan ve kötünün en kötüsü yapan" bu yaklaşımın "kendi" tanımı üzerindeki etkisi yıkıcı ve insanlıktan çıkarıcıdır. Ötekiyle kendi arasına konulan farkın "ben onun gibi olamam ve değilim" dedirttiği müddetçe ötekinin değillenmesi yıkıcı olmayabilir. Ancak öteki nihai kötü durumuna itildiğinde intikam ve cezalandırma arzusu kendinin de öteki kadar kötü olmasının meşrûiyet zeminini oluşturur ve mücadele düşüncesi kendiyi ötekileştirir.
   <br/>
   <br/>
   Ötekinin değillendiği; ama şeytanlaştırılmadığı çizgiye güzel bir örnek Ömer Muhtar'ın "onlar bizim çocuklarımızı öldürüyorlar, kadınlarımıza tecavüz ediyorlar" diye esirlerin öldürülmesini talep eden bağımsızlık savaşçısına verdiği "onlar bizim öğretmenlerimiz değiller" dersidir. Buna karşılık "her ölen Filistinli çocuğa karşı bir Yahudi çocuk" yaklaşımı, ötekinin şeytanlaştırıldığı ve kendinin de ötekileştirildiği yıkılış noktasının ifadesidir.
   <br/>
   <br/>
   Burada kastedilenin sadece dinlerarası diyalog olmadığının altını çizmekte fayda var. Çözümle alakalı teklifi şekillendirecek önemli bir kavram da Ali Bulaç'ın ortaya attığı 'Somut Müslüman' kavramıdır, (Zaman, 8 Eylül 2004). Somut Müslüman İslam'ın kendi öz kaynaklarının yanı sıra sosyo-kültürel çevrenin de bir ürünü olan Müslümandır. Somut Müslüman teröre meylederse bunun sebebi zorunlu olarak İslam'ın öz değerlerine veya kaynaklarına mal edilmez, aksine sebepler Somut Müslüman'ın bu öz değerleri yorumlama (ya da kullanma) şeklini belirleyen siyasi, kültürel, ekonomik ve hatta ailevi koşullarda aranır.
   <br/>
   <br/>
   Soyut Müslüman, Kur'an ahlakıyla ahlaklanmış Müslümandır. Onun öteki tanımı 'hidayet yolu gösterilecek öteki'dir. Buna karşılık zaman ve mekanın şartları Somut Müslüman'ın öteki tanımını, Soyut Müslüman'ın öteki tanımından uzaklaştırır. Yapılması gereken Somut Müslümanların başkalarına bakışını Kur'anî çizgiye yeniden döndürecek 'diyalog stratejileri'ni hayata geçirmektir.
   <br/>
   <br/>
   Çözüm diyalogda
   <br/>
   <br/>
   Felsefi boyutta Gadamer ve Panikkar gibi isimlerin şekillendirdiği "diyalog yoluyla öteki tanımını düzeltme" yaklaşımı bizde "insan bilmediğinin düşmanıdır" şeklinde halka mal edilmiştir. Gadamer diyaloğu temel insan davranışı olarak görür ve diyalog yoluyla önyargılardan arınmanın, düşmanlıkları bertaraf etmenin mümkün olduğunu iddia eder.
   <br/>
   <br/>
   Bu tezi pratik hayatta uygulamış olan Muhammed Abu-Nimer gibi uzmanlar çatışma şartlarında dahi "ötekinin insan olduğunu hatırlatacak türden diyalogların nefreti dizginlediğini" ispat etmiştir. Abu-Nimer'in İsrailli ve Filistinli gençlerden oluşturduğu diyalog etütleri sonunda her iki tarafta da karşı tarafın insanî yönlerinin keşfedilmesi karşısında duyulan bir şaşkınlık ve utanç hissi tespit edilmiştir. "Evlatlarını Yitirmiş Anneler Örgütü" çatışmalarda veya karşılıklı terör eylemlerinde çocuklarını kaybetmiş annelerin karşı taraf hakkındaki "lanetleyici söylemlerinin" karşı tarafın acılarını dinledikten sonra "acıyı paylaşıcı" bir söyleme dönüştüğünü gerçeği üzerine kurulmuş başarılı bir diyalog örneğidir.
   <br/>
   <br/>
   Terör eylemlerine karışanlar toplumdan soyutlanmış ve ulaşılması mümkün olmayan kimseler değillerdir. İstanbul'da yaşanan bombalı saldırıları gerçekleştiren kişilerin birkaç gün önce mahallelerinde sosyal ilişkilerini devam ettirdikleri biliniyor. Önemli olan muhtemel terör eylemcisi arayışlarına girmeksizin toplumların 'öteki algılayışlarının' topyekün tedavi edilmesidir. Bu tedavi süreci bireyler bazından medeniyetler bazına kadar devam eden bir dizi seviyede diyalog faaliyetlerini gerekli kılıyor. Burada ayrıntılarına girilmesi mümkün olmayan diyalog faaliyetleri özellikle İngiltere'de çok kültürlü toplum yapısının teşviki sayesinde İngiltere'nin 11 Eylül sendromunu ilk atlatan Batı ülkesi olmasını sağlamıştır.
   <br/>
   <br/>
   'Ilımlı' çevre ve 'radikal' merkez diyaloğu
   <br/>
   <br/>
   İslam dünyasının Arap olan merkezinin neo-oryantalist bir tanımlamayla 'radikal', Güneydoğu Asyalı çevresinin ise 'ılımlı' olarak adlandırıldığı kaydedilmişti. Bu tanımlamanın esir ediciliği ve Arap merkezin hemen dış halkasındaki Türk-Acem kuşağının ihmal edilmişliği bir yana, İslam dünyasının kendi içinde ciddi bir diyalogsuzluk yaşadığı bir gerçektir. Bu diyalogsuzluk medeniyet pörsümesine yol açmıştır.
   <br/>
   <br/>
   İslam Medeniyeti'nin en parlak dönemlerinin Arap kültürü ile İran-Acem kültürünün kucaklaştığı ve yoğun bir diyaloğa girdiği 8. yüzyılla, Türk kültürüyle diyaloğa girdiği 11-12. yüzyıllar oldukları malumdur. Osmanlı'nın Balkanlarda Hıristiyan Avrupa ile girdiği diyaloğun da medeniyet zenginleştirici etkisi yadsınamaz.
   <br/>
   <br/>
   Fetva arayışları boşa mı?
   <br/>
   <br/>
   Nitekim son asırda diyaloğu İslam Medeniyeti'nin yeniden ihyasının tek yolu olarak gören ve Fethullah Gülen Hocaefendi gibi fikir önderleri bu kurulacak medeniyetin mümkün olan maksimum sayıda kaynaktan beslenmesini öngörüyorlar. Arap dünyasında kuşatılmışlık ve yok edilmenin eşiğindelik hissiyatıyla yaşayan 'ötekileşmiş Somut Müslümanların' kalkınma ve dışa açılma hamleleri yaşayan Türk dünyasıyla diyalogtan kazanacağı çok şey vardır. Böylesi bir diyalog, Türkiye'nin AB ile girdiği kritik diyalogla buluştuğunda 'merkez'deki öteki tanımlamalarını kökten sarsabilir ve Somut Müslüman, Soyut Müslüman'ın Kur'anî tanımlarına geri dönüş için yeni bir fırsat yakalayabilir.
   <br/>
   <br/>
   Müslüman toplumların terörist yetiştirmeyecek bir ideal düzeyi yakalaması uzun süren bir diyalog sürecinin sonunda gerçekleşebilir. Somut Müslüman'ın soyut özüne döndürülmesi için yapılacak 'diyalog eğitimi' birkaç kuşağın gayretini gerektiriyor. Ancak Somut Müslüman'ın iradi bir çaba ile Soyut Müslüman'ın çizgisine geri dönebileceği gerçeği de ihmal edilmemeli. İşte bu nokta 'Allahım Halid'in yaptıklarından beriyim' noktasıdır. Bu noktada mutlak adalet kültürüne sadık İslam alimlerinin terörü ve zulmü önleyici fetvaları, va'z-ü nasihatları ve rol model olarak giriştikleri diyalog çabaları yapıcı olabilir.
   <br/>
   <br/>
   Fetva arayışları boşa mı?
   <br/>
   <br/>
   Terör İslam'ın kendi 'öz' meselesi değildir. Ancak çözümü de Müslümanlar olmaksızın mümkün değildir. Müslümanlara düşen terörle mücadeleyi bir karşı teröre dönüştürebilecek 'ılımlı-radikal çatışması' türünden projelerin oyununa gelmemek; fakat yapılan zulmün karşısında olduğunu da aynen Peygamber Efendimizin ilan ettiği gibi 'Biz bunun yanında değiliz!' ilanıyla ilan etmektir. Bu son nokta nesillerin birbiriyle yaptığı diyaloğun ilk cümlesi olabilir. Aksi takdirde İslam dünyasının içine sürükleneceği bir iç savaş konuşabileceğimiz bir gelecek 'Müslüman kuşağı'nın kalmamasına yol açacaktır.
   <br/>
  </font>
  <br/>
  <!-------- end of YAZI ---------->
 </p>
</div>


## Yorumlar

### Osman KARYAĞDI, 14-Eylül-2004
> Biz de onların yaptığından beriyiz: 
> Ciddi meselelerde hep söylenmesi gerekeni hem de yüksek sesle ifade etti aksiyon. Kerim Balcı'yı gazetedeki yerinde yorumları ve Filistin meselesindeki şu anda olanın yanlış olduğu başka bir çözüm aramak gerektiğini ifade eden yazılarından biliyor ve ilgiyle takip ediyoruz. Dergimizin kapağını görür görmez Kerim beye bir okurun gönderdiği hadis aklıma geldi. Allah Rasulü (sas) şu an hayatta olsaydı, o da aynısını söyle yapılanları onaylamadığını açıklardı. Doğru dünyanın değişik yerlerinde Müslümanlar eziliyor; ama çözüm bu değil. Bu şekilde hedefe varmak mümkün değil, tabii hedef sadece ilgi uyandırmak ve insanların nefretini toplamak değilse...

### MUSTAFA ERCAN, 14-Eylül-2004
> Sancılı bir konuyu başarılı işlemek: 
> AKSİYON Dergisinin günümüz dünyüsında sancılı bir konuyu başarıyla işlemiş olmasından dolayı tebriklerimi bildirmek isterim.  MAZLUMDER olarak ;Dünyamızın dengesini bozan haksız müdahalelere karşı mücadele zarureti yanında , haktan sapmamak, haddi aşmamak önemli bir sorun olarak önümüzde durduğunu görmekteyiz.   Bu itibarla her türlü sosyal alanda yürüttüğümüz HAKLARIMIZ seminerilerinde temel vurgumuz HAKKIN BİLEN HADDİNİ BİLEN İNSAN olmuştur.   Bu anlamda uluslarası boyutu olması, hukukçuluğu, felsefi derinliği, samimiyeti ve adaletten sapmayan uygulamaları ile ALİYA İZZETBEGOVİÇ'in dünyamız için iyi bir mücadele; hakkını savunur-haddini aşmaz adam örneği ortaya koyduğunu düşünmekteyim.   Bu güzel adam örneğini paylaşmak istedim. Selam ve saygılarımla  Mustafa Ercan MAZLUMDER iSTANBUL ŞUBE BAŞKANI

Kaynak: [www.aksiyon.com.tr](http://www.aksiyon.com.tr:80/detay.php?id=15469&yorum_id=1), [web.archive.org (arşiv bağlantısı)](http://web.archive.org/web/20070626195709/http://www.aksiyon.com.tr:80/detay.php?id=15469&yorum_id=1)
