# Çan, Şofar ve Ezanlı bayram senfonisi

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050301172541im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301172541im_/http://www.aksiyon.com.tr/resim/427/64.jpg" vspace="5"/>
  </p>
 </font>
 <font class="content">
  Hemen bütün arzî ve arızî dinlerde bayram geçmişte bir yerlerde olmuş ve bir daha tekrarı beklenmeyen bir hadisenin hatırlanması, yadedilmesi, bu olay bir musibetten kurtuluşsa eğer (Yahudilerin Mısır esaretinden kurtuluşlarının anısına yadedilen Pesah—Fısıh—Hamursuz Bayramı gibi) sebebin öncesindeki kötünün tekrarına karşı bir dua, bir lütuf yağmuruysa eğer (İsa’nın ölümden dirildiği Palmiye Pazarı’nı yadeden Hıristiyanlar’da olduğu gibi) buna karşı bir şükür şeklinde cerayan eder.
 </font>
 <br/>
 <p>
  <font class="content">
   Bunların yegane istisnası tabiat olayları ile ilişkilendirilmiş Bahar Bayramı, Nevruz, Hasat Bayramları (Sukkot—Çardaklar), Güneş’in Doğduğu gün gibi bayramlardır. Arzî ve Semavî dinler içinde kul planında tekrarlanan bir hadisenin bayrama vesile oluşu ancak İslam Dini’ne has bir olgudur ki sadece bu dahi İslam’ın Rabb’inin Hıristiyanların Rabb’ine kıyasla daha “uzak, kul işleriyle uğraşmaz, ceberut Rabbisi” olduğu iddiasını çürütür. Evet bizde bayram geçmişte olmuş bir hadisenin yadı değil, o an orada idrak edilen kardeşliğin, zikrin, ibadet ü taat’in şükrü için gerçekleşir.
   <br>
    <br>
     Bayram Arami—İbrani dil geleneğinde Arapça’ya Hacc şekliyle girmiş “Hag” kelimesiyle bilinir ki temelde bir merkez etrafında dönmeyi ifade eder. Semitik dillerin bu kelimeye atfettiği “Hac etmek” şeklinde çevirebileceğimiz fiil bir yandan “tavaf” düşüncesini, diğer yandan da “pür neşe dans ve eğlenme” düşüncesini barındırır içinde. Gerçekten İslam öncesi dinlerde Bayram düşüncesi: “Rabb’ine neşeyle kulluk et, O’nun önüne şarkılarla gel” (Tehillim 100:2) ayetiyle özetleyebileceğimiz bir neşeden tevellüd eden zikir ameliyesiyken İslam “Kalpler ancak Allah’ı anmakla huzur bulur” (Ra’d 28) ayetinin edebi içinde bu sebep—sonuç ilişkisini tersine çevirir. Bu açıdan bayramı bayram eden zikirdir ki asrın sahibince ilişki “zikir, fikir, şükür” sıralaması ile ifade olunmuş ve neşe ve sürûr ile ilişkilendirilebilecek olan şükür ameliyesinin “Duaları hamd Alemlerin Rabbi olan Allah’a mahsustur diye sona erer” (Yunus 10) ayetince bir kutlu silsilenin son halkası olacağı serdedilmiştir. Dolayısıyla Ramazan’ı zikirsiz, uzun gecelerini fikirsiz geçirmiş kimselerin Bayram’la depreşen sevinçleri suretâ bir bayram havası verse de bunların yaşadıkları ile kendi neşelerine melekûtun eşlik ettiği Hak Dostları’nın yaşadıkları bayram arasında serâdan süreyyaya farklar vardır. Bayramı zikrî ve fikrî derinliklerinden sıyrılmış bir ‘eğlenme’ ameliyesi olarak görenler için “nerede o çocukluğumuzun bayramları” yakınması hep bir ‘iman takıntısı’ olarak kalacaktır. ‘İman takıntısı’ diyorum zira bu yakınma uzay zamandaki bir geçmişe özlemden çok kulun mana uzayındaki safiyet döneminde hissettiği varidata olan bir özlemin ifadesidir. Doğrusu ‘nerede o bayramın sürûrunu tam idrak edebilen çocukluk safiyetimiz’ olması gereken bu arayış ifadesini kutsalla yakîni temasa geçmiş bir Hak dostu,
     <br>
      <br>
       “Mevlâ bizi afvede, gör ne güzel ‘iyd olur,
       <br/>
       <br/>
       “Cürm—ü hatalar gide, bayram o bayram olur”
       <br/>
       <br/>
       ifadeleriye dile getirmiş ve bu bayram arayışının geçmişte olmuşa değil gelecekte olması ümid edilene yönelmesi gerektiğinin dersini vermiştir. Bayramdaki zikir—şükür dengesi hass ve avam için ayrı ayrı manalar ifade eder ve hass şükrü zikrin bir hitam—ı miski olarak görüp bayramı kulu ona kavuşturan Mevlâ’yla olan irtibatın idrakinin bir vesilesi olarak görürken avam onda kulluğa karşı verilmiş ivedi bir mükafat hissi tadar ve sözgelimi Ramazan bayramına bir ay süren oruca karşı bir yeme içme hediyesi olarak bakar. Havas için bayram günlerinde ümmetin en güzel kıyafetleri ile etraf ziyaretine çıkmaları Rabb’in Cemîl isminin tecellilerini seyir için bir fırsat, aynı hengame avam için kendi cemalini izhar için bir yarıştır. Ama her durumda bayramda avam için de havas için de dercedilmiş zevkler vardır...
       <br/>
       <br/>
       Bayramlarda yaşanan iç dinginliği—dış sürûr arasındaki denge ferdin içinde bulunduğu duruma göre değişir ve kimin bayramı hayır hasenat defterinin daha kabarık bir şekilde tamamladığını da neş’e ve hüznün asıl kaynağından başkası bilmez. Gurbette olanlar için bir garibliktir bayram, ama gecenin yalnızlığında Dost’la halvet için bir fırsat gören Rabiatü’l Adeviyye gibi Hak dostları için dostlardan uzakta geçirilen bayramın da kendi içinde bir tesellisi bulunur.
       <br/>
       <br/>
       Kutsalların çakışma ve çatışma serüveninde her defasında uğradığımız kutsal kent Kudüs’e döndüğümüzde onun hep bayram mekanı olası çehresinin insan yapımı hüsranlarla üzülüp durduğunu görürüz. Yine de semavi dinler geleneğinde şehir geçmişte yaşadığı ve gelecekte yaşayacağına inanılan ‘sürûr’u ile bir bayram mekanıdır. Nasıl olmasın ki o Dâvud’un neşeli zikrine eşlik eden dağların eteğinde kurulmuş, Sara’nın İshak, Elizabet’in Yahya ve nihayet Meryem’in İsa ile müjdelendiği toprak olmuştur. Dâvud’un sevincine eşlik etmiş bu dağlar, İsa’nın birinci teşrifinde ‘Hozana gelene’ (Salât olsun gelene) sedalarıyla inlemiştir ki gerçek bayram sevincine eşyanın eşlik edişini resmetmek için başka şahitler aramak abes olur sanırım. Gönlü itminan arayan ‘kafası karışıklar’ için Yusuf’un gömleğinin şefkat timsali babası Yakub’a bu topraklarda ulaştığını... Yûnus’un Hût’un karnından kurtulup Yaktîn ağacı gölgesinde dinlendiği toprakların bu topraklar olduğunu... Nuh’a selam (barış) ve selamet mesajı olarak bir güvercin gagasında gelen zeytin dalının bu topraklardan koparıldığını. Adem ile Havva’nın yıllar süren ayrılık ve arayışlarının bu topraklarda son bulduğunu... Kurban edilen kimdi tartışmalarına girmeden İbrahim’in evladını kurban etmekten yine bu topraklarda kurtarıldığını kaydedelim.
       <br/>
       <br/>
       Dahası nihaî sürûrun mekanı olarak bu toprakları gösteren Ahiret ve Kıyamet hadisleri bayram ile bu topraklar arasında kopmayası bağlantı kurar ve bütün bu düşünceler anlayanında ‘bayram ile mekan arasında bir mütemmim cüzlük keyfiyeti mevcutsa eğer, işte bu topraklardır bayramın gerçek adresi’ hissini uyandırır. Yahudilerin nihaî ‘dirilişlerinin’ ancak Kudüs’te toplanarak gerçekleşeceği inancı; Hıristiyanların Kudüs’ten yükseldiği gibi Kudüs’e inecek olan İsa Mesih beklentisi bu ehâdisle birleşince gönlü genişlerde ‘me’haz’ımız kadar mercî ve melce’imiz de bir’ düşüncesine geçişi sağlar; bekleyenlerin doğru ya da yanlışlığına bakmaksızın beklenenin hak olduğu inancını güçlendirir.
       <br/>
       <br/>
       Kudüs’te semavi dinlerin bayram manzaralarını seyreden gönül dostu için bayram edenlerin “dallîn ve mağdubi aleyhim” keyfiyetlerinden sarf—ı nazar, edilen bayramın istikametini takdir ve terğib için kaçınılmazdır. Onun için Çardaklar Bayramı’nda Rezzâk—ı Kerim’in nimetlerine şükürdür asıl olan, bu şükrü kimlerin eda ettiği değil. Simhat Tora (Tevrat Neşesi) günü nüzûl—i kelâmullaha karşı sevinenler Yahudilerdir de, sevinç Kadir Gecesi’nde yaşanan sevincin aynı, Mütekellim aynı, kelîmler ise biri ötekine kardeşim diye hitap eden iki mîm—i mutasaffîdir. Bu mîmlerden ‘önce gelenin’ Mısır’dan Kenan’a gerçekleştirdiği hicretin bayramı olmuş Fısıh (Mayasız, Hamursuz) Bayramı’nı seyrederken, mîmlerden ‘önde gelenin’ Mekke’den Medine’ye gerçekleştirdiği hicreti hatırlar ve Mevlânâ’nın aynı parayla ‘üzüm, ineb, engûr ve santafil’ almak isterken birbirine giren dört arkadaşa seslenen hakîmi gibi “isme değil mânâya, lafza değil ruha bakın” çağrısında bulunur.
       <br/>
       <br/>
       Kudüs’te bu kuşatıcı inceliği kavrayanlar için bayram seyranı kovalar, gâh câmilerden, gâh kiliselerden, gâh havralardan yükselen sürûr, tebrik ve tebşir sesleri birbirine karışır, çan, şofar ve ezan birbiriyle savaşan mânâların değil, ortak bir orkestranın uzuvları haline gelirler. Bu ne bir panteist aynılaşma çağrısı, ne de politeist ‘sen de haklısın’ kabulleniciliğidir. Yaratıcı’nın bütün insanları tek bir inanç üzere yaratabilecekken sanatındaki renkliliği sergilemek üzere farklılıkları koruma hakkına saygının ifadesi olan bu ‘kendini ilahi bir mozayiğin parçası olarak görme’ davranışı aslen dünya barışının da arayıp bulamadığı idealdir. Bir gün insanlık bu ideali yakalayabilirse ‘bayram o bayram olur!’
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2387), [web.archive.org (arşiv bağlantısı)](http://web.archive.org/web/20050301172541/http://www.aksiyon.com.tr:80/detay.php?id=2387)
