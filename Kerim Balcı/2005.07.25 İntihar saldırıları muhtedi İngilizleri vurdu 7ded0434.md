# İntihar saldırıları muhtedi İngilizleri vurdu

*Kerim Balcı 2005.07.25*

<div bgcolor="#FFFEF6">
 <font>
  <img border="0" height="1" src="/web/20060103202323im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103202323im_/http://www.aksiyon.com.tr/resim/555/32.jpg" vspace="5"/>
  </p>
 </font>
 <font class="content">
  Londra saldırıları sonrası, ihtida ederek Müslüman olan İngilizler de yeni sorunlarla yüz yüze kaldı. Aileleri tarafından dışlanmanın getirdiği toplumsal sorunlarına, şimdi potansiyel suçlu muamelesi görmek eklendi. Muhtediler, mülteci dindaşlarıyla da uyum sorunu yaşıyor.
 </font>
 <p>
  <font class="content">
   21Temmuz günü Leed Şehir Konseyi Başkanı Mark Harris’in davetine uyan onlarca din adamı ve aktivist, şehirdeki iç barışı korumak ve terörle mücadele için fikirlerini paylaşmak üzere bir araya gelmişti. Toplantının asıl sebebi 7 Temmuz günü Londra’daki dört intihar saldırısından üçünü Leeds’te yaşayan Müslüman gençlerin gerçekleştirmiş olmasıydı. Leeds’te yaşayan hemen her dinî cemaatin temsilcilerinin katıldığı toplantıda yüzlerce fikir ortaya atıldı. Örgün eğitim ile dinlerarası diyalog faaliyetlerini birleştiren okulların kurulmasından, genç Müslümanların problemlerini daha rahat seslendirebilecekleri platformların oluşturulmasına ve İngiliz medyasının kullandığı çatışmacı dilin protesto edilmesine kadar varan bir dizi karar alındı.
   <br>
    <br>
     Tartışılan çözümlerden biri de ülkedeki camilerde görev yapacak imamların yerliler arasında yetiştirilmesi gerektiğiydi. Müslüman katılımcılar Hindistan ve Pakistan’dan veya Ortadoğu’dan gelen din adamlarının yegane gündemlerinin siyasal olmasından şikayetçiydi. Dahası bu din adamlarının gerek bilgi birikimleri, gerekse öncelikleri geldikleri ülkelerin ihtiyaçlarına cevap veriyordu. İngiltere’de yaşıyorlar, ama bir İslâm ülkesinde yaşıyormuşçasına şeriat mahkemelerini, İslam hukukunun nasıl uygulanması gerektiğini, recm ve had cezası gibi meseleleri tartışıyorlardı. Önerilen çözümlerden biri Müslüman olmuş İngilizlerin hem Batı kültürünü hem de İslâm dinini bilmeleri dolayısıyla imamlık ve vaizlik konumları için daha uygun olacakları şeklindeydi. Toplantıya katılan Pakistanlı ve Arap Müslümanları şoke eden bir teklif oldu bu. Yeni Müslümanların İngiltere’de yaşayan 1,6 milyonluk Müslüman toplumun ancak elli binini oluşturduğu ileri sürülerek teklif rafa kaldırıldı.
     <br/>
     <br/>
     Bilal Harrison altı yıl önce Müslüman olmuştu. Leeds Şehri Yeni Müslümanlar Projesi’nin başındaydı. Yüzlerce mühtediyle haftalık sohbetler yapıyordu. Yine de cami kapısında selam verdiği Pakistanlıların selamını almadığı anlar oluyordu. “Bazı Müslümanlar gerçek Müslümanların İslâm ülkelerinden gelmiş kişiler olduğunu zannediyor.” diye serzenişte bulunuyor Bilal. Aynı sıkıntıyı Leicester şehrinde bulunan İslâm Vakfı’nda çalışan Erica da dile getiriyor. İrlanda asıllı olan Erica on beş yıldır Müslüman, ama camiye gittiğinde on beş yaşındaki kızların bile kendisine namazında yaptığı yanlışları anlatma yarışına girdiğini söylüyor:
     <br/>
     <br/>
     “Bizi İslâm’ı hiçbir zaman tamamıyla anlayamayacak kişiler olarak görüyorlar. İşin ilginç olanı yeni Müslüman olan kişiler de İslâm’ı bizden değil, Müslüman doğmuş kişilerden öğrenmeyi tercih ediyor. Sanıyorum otantik Müslümanların sadece Müslüman doğmuş insanlardan çıktığını düşünüyorlar. Şimdi de polis, mühtedilerin İslâm hakkında bilgisiz oldukları için terörün ağına düştüklerinden bahsediyor. Her durumda cahiliz yani...”
     <br/>
     <br/>
     Gerçekten Avrupa güvenlik çevreleri bir müddettir yeni Müslümanların El-Kaide saflarında giriştikleri terör eylemlerini konuşuyor. 7 Temmuz günü Londra’da gerçekleşen saldırılarda kullanılan bombacılardan birinin Jamaika asıllı bir mühtedi olması bu endişeleri iyice pekiştirdi. İngiliz polisi çocuk denecek yaşta Müslüman olmuş Lindsey Germaine’nin tek örnek olmadığını düşünüyor. Teröre bulaşmış mühtediler denince akla meşhur ayakkabı bombacısı Richard Reid geliyor. Kendileri İngiliz olmamakla birlikte İngiltere’de iken Müslüman olmuş David ve Jerome Courtailler kardeşlerin 2001 yılında Paris’teki Amerikan Büyükelçiliği’ni havaya uçurmak için çalışırken tutuklandıkları da unutulmayan örneklerden.
     <br/>
     <br/>
     Fransız akademisyen Olivier Roy bu insanların ‘protesto ihtidası’ geçirmiş olduklarını ve zengin Batı’nın üçüncü dünya ülkelerindeki politikalarını eleştiren terörist çevreciler ve solcularla aynı sınıfa konabileceklerini iddia ediyor. Bazı Batılı araştırmacılar mühtedilerin kendilerinin de sapasağlam Müslüman olduklarını ispat için radikal eylemlere kayabildiklerini söylüyor. İngiliz mühtedilerin kanaatleri ise bunlarla uyuşmuyor. Cambridge Üniversitesi’nde İslâm ve Arap Dili dersleri veren Timothy Winters (Abdal Hakim Murad) yeni Müslümanların dünyayı ak ve kara, biz ve onlar, iyi ve kötü dualiteleri olarak algılama eğiliminde olduklarını kabulleniyor; ama bunun mühtedilerin terörist eğilimleri olduğu anlamına gelemeyeceğini söylüyor. Winters’a göre İngiltere mühtedileri için sosyal ve siyasal söylemi olan ikinci ve üçüncü kuşak göçmenlerin İslâmiyetinden daha çok imana vurgu yapan ilk gelenlerin İslâmiyeti daha etkileyici.
     <br/>
     <br/>
     Muhtediler radikalleşmeye meyilli mi?
     <br/>
     <br/>
     Bilal Harrison mühtedilerin Müslüman toplumdan gelen her türlü etkiye açık olduklarını ve kendilerine İslâm’ı ilk tanıtan kişilerin görüşlerine göre radikal yorumlara kaymalarının mümkün olabileceğini söylüyor. “Ama ben radikal mühtedi görmedim hayatımda” diye de ekliyor. Ülke çapında faaliyet gösteren Yeni Müslümanlar Projesi’nin genel başkanı olan Betül (Batool) al-Toma ise farklı görüşte. Yirmi yıldır yeni Müslüman olmuş kişilere İslâm’ın öğretilmesi için malzeme üretimi ve danışmanlık yapan Betül al-Toma mühtedilerin radikalleşme eğilimlerinin genel Müslüman toplumundan daha fazla olmadığını savunuyor. Al-Toma’ya göre asıl belirleyici etken yaş, olgunluk ve tecrübe gibi faktörler ve tabii ki eğitim, işsizlik, evsizlik gibi problemler. Bu problemlerin İngiltere’de yaşayan bütün Müslüman gençleri radikal akımların etkisine açık hâle getirdiğini düşünen Al-Toma bazı şer odaklarının bu tür faktörlerin etkisinde olan gençleri belirlemekte ve onların kafasına girmekte çok başarılı olduklarını ve bu gençlerin arasında da bazen mühtedilerin olabileceğini söylüyor.
     <br/>
     <br/>
     Betül Al-Toma mühtedilerin çoğunun genel Müslüman toplumuna göre daha eğitimli olduğu ve özellikle de İngiliz Müslümanların ciddi araştırma yapmadan hiçbir şeye kalkışmayacakları kanaatinde: “İngilizler İslâm’ı kulaktan değil kitaptan öğreniyor. Kitaplarda da İslâm’ın en az bozulmuş, en güzel ve safi şekli bulunuyor. Tabii bizim üyelerimizin bilinçliliklerini de ifade etmem lâzım. Çoğu üyemiz bir camiyi ziyaret etmeden önce bizi arar ve bu caminin kime ait olduğunu sorar. Etkilenmekten korktuklarından değil, yanlış adamlarla birlikte görünmek istemediklerinden. Her durumda mühtedilerin kendi kendilerini koruduklarını söyleyebilirim.”
     <br/>
     <br/>
     Mühtediler teröre bulaşmamak anlamında kendilerini koruyabilseler de adı Müslüman olan birilerinin giriştiği bir eylem mühtedileri de etkiliyor. Özellikle çoğu Müslüman olmayan aile çevreleri ile ilişkilerde bu gibi anlarda ciddi krizler yaşanabiliyor. Betül Al-Toma mühtedilerin bu tür şiddet eylemlerinin kendilerini nasıl etkilediğinin anlaşılabilmesi için ortalama bir mühtedinin ailesi ile geliştirdiği ilişkinin tarihinin gözlenmesi gerektiğini söylüyor ve anlatıyor: “Genel olarak, Müslüman olma kararı veren her kişi ailesiyle bir çatışma yaşar. Hattâ ilk dönemde ailesiyle bütün bağlarını koparmak zorunda kalanlar dahi olur. Bu dönemde ilk temas kurulan Müslümanlar da yanlış bir his verirler yeni Müslümana: Sen artık daha büyük bir ailenin ferdisin. İslâm ümmetinin bir parçasısın. Aileni dert edinme derler. Ama ümmet teoride güzel bir ‘büyük aile’ anlamına gelse de gerçekte ortada olmayan bir şey. Mühtediler kısa zamanda ümmetin kendilerini pek de dert edinmediğinin farkına varır ve eski aile ilişkilerini yeniden tesis etmek isterler. Bu dönem mühtedi için gerçekten çok zor bir dönemdir. Bir taraftan akrabalarının dinini terk ettikleri için hain muamelesi görürler, diğer taraftan ümmetten göremedikleri ilgi ve sevgiyi bu kendilerine hain muamelesi yapanlardan beklerler. Çok zor, çok hassas bir dönem geçirirler ve bu yıllar süren bir gayreti gerektirebilir. Sonra birkaç aklı evvel gidip 11 Eylül’ü veya 7 Temmuz saldırılarını gerçekleştirir. Mühtedinin yıllarını harcadığı, gözyaşları ile geçen uykusuz gecelerle beslediği ilişki birdenbire Müslüman olmaya karar verdiği günkü hâline döner. Yeniden tartışmalar, yeniden sorgulamalar. Çoğu mühtedi bu tür bir saldırı gerçekleştiğinde bunu bir Müslümanın yapmış olduğu gerçeğinden ziyade bu saldırının kendi hayatlarında ortaya çıkaracağı sıkıntılardan rahatsız olur.”
     <br/>
     <br/>
     Nitekim Hindu bir ailenin çocuğuyken Müslüman olmuş Safiye bu tecrübeyi daha Hindistan’da iken yaşamış. Özellikle Hindu Müslümanlar ile Sihler arasındaki çatışmalar ve Keşmir’de yaşananlardan dolayı Hindistan’daki Müslüman imajının onlarca yıldır terörist imajı olduğunu söyleyen Safiye, Müslüman olmaya karar verdiğinde ailesinden ağır bir tepki görmüş. Ailesinin İslâm’ı bir din olarak değil, savaşan bir ordu olarak gördüğünden yakınıyor Safiye ve ekliyor; “Oysa ben İslâm’ı din olarak gördüm ve din benimle Allah arasındaki bir şeydir. Allah kendisinin sevgisini kalbime koyduktan sonra insanların yaptıkları veya ailemin baskıları benim yönümü değiştiremezdi. Ne teröristlerin yaptıklarından dolayı din değiştirme kararımı sorguladım, ne de başkalarının sorgulamasına aldırış ettim.”
     <br/>
     <br/>
     Ne yazık ki herkes Safiye kadar dirayetli olamıyor. Betül Al-Toma terör saldırılarından sonra eski dinlerine dönmek isteyen veya Müslüman olma kararlarını erteleyenlerin olduğunu belirtiyor. Al-Toma’ya göre mühtedinin kendi iç dünyasında da bu olanları sorgulaması kaçınılmaz. Mühtedinin hayatını üst üste sıralanmış bir kâğıt yığınına benzeten Al-Toma, İslâm’la alakalı güzel tecrübelerin ve aralara eski dini veya dinsizliğiyle alakalı bazı bilgi dosyaları girilmiş bu yığının bir terör saldırısı ile birdenbire havaya atıldığını ve kağıtların havada uçuştuğunu söylüyor: “Bir mühtedi olarak hayatım paramparça oluyor. Ve bütün gücümle hayatımın bazı parçalarını yakalamaya, o kağıtları tekrar üst üste yerleştirmeye çalışıyorum. Ama asla aynı sırayla, aynı düzenlilikle yerine oturmuyor. Bir de olayların tekrar tekrar yaşanması var. Hayatına yeniden bir anlam vermek durumunda kalmak çok kötü...”
     <br/>
     <br/>
     ‘Toplumdan soyutlanma başladı’
     <br/>
     <br/>
     Bilal Harrison kendi inancını veya Müslüman olma kararını sorgulamayanlardan. Ama o da bu adamların samimi birer Müslüman iken nasıl terörist olabildiklerini sorguluyor. İslâm Vakfı’nda sekreterlik yapan Mary Barber’ın iç dünyasındaki hareketlenme ise bir sorgulamadan çok kızgınlık. 7 Temmuz günü ofisinde oturup ağladığını söyleyen Mary Barber, “Bu günahın bir parçası olarak kabul edilmek, birilerinin benim dinim adına böyle bir günah işlemesi dayanılmaz bir şey. İngiliz halkının çoğu anlıyor bizi. Burada bir dışlanma veya teröristlerin yaptıklarından dolayı ciddi bir suçlanma yaşamadık. Ama artık bakışlara bile mana vermeye başlıyorsunuz. Ben başörtülüyüm. Sokakta yürürken biri suratıma bakınca artık farklılığımı daha fazla hissediyorum. Bu da beni genel toplumdan soyutlanmaya itiyor.” diye konuşuyor.
     <br/>
     <br/>
     Mary Barber’ın İngiliz toplumu ile alakalı korkuları sadece kendi içinde olan bir tehdit algılamasından kaynaklanıyor. Oysa başka mühtediler bu tehdidi bizzat tecrübe de ediyor. Erica yaşadığı New Castle şehrinde başörtülü bazı mühtedilere insanların sözlü olarak sataştıklarını, bir tanesine “Git kendini kendi ülkende patlat!” diye bağırdıklarını anlatıyor. Betül Al-Toma başörtüsünün mühtedi bayanlara yönelik şiddetin yön ve kuvvetini belirlediğini söylüyor. 11 Eylül döneminde bazı mühtedi bayanların başörtülerini çıkarmak zorunda kaldıklarını da anlatan Al-Toma’ya göre önümüzdeki dönem daha da zor olacak.
     <br/>
     <br/>
     Hatice Harrison’a göre asıl sorun mühtedilerin kendi içlerinde taşıdıkları korku. Başörtülü olarak sokağa çıkan mühtedi bayanların kaldırımlarda sinik ve iki büklüm yürüdüklerini, bunun da holiganlara davetiye çıkardığını söyleyen Hatice mühtedi bayanlarla sorunlarını tartıştıkları internet forumlarının da bir müddettir susmuş olduğunu aktarıyor: “Herkes bir şeyler konuşacaksak konuşmamız gereken şeyin bu olduğunu biliyor. Ama kimse bu konuyu konuşmaya hazır değil. İşin doğrusu terörü tel’in etmek için dahi adlarının geçmesinden endişe eden mühtediler var.”
     <br/>
     <br/>
     Hatice Harrison televizyonda anlatılan bir hadisenin İngiltere’de artık terörist ve Müslüman kelimelerinin eş anlamlı olarak kullanıldığını göstermesi açısından manidar olduğunu söyleyerek anlatıyor: “Habibe adında bir Müslüman Türkiye’deki terör saldırılarından bahsederek, İngiliz arkadaşlarına Türkiye’de de teröristlerin bomba patlattığını söylemiş. Biri, ‘Teröristler değil canım, Kürtlermiş’ diye atılmış. Sonra da eklemiş ‘Müslümanların işi değilmiş. El-Kaide değilmiş yani...”
     <br/>
     <br/>
     Teröristlere gösterilmesi gereken tepkinin bütün Müslümanlara teşmil edilmesinden rahatsız olan İrlandalı Erica benzer bir durumu 70’li yıllarda yaşadığını söylüyor: “O yıllarda IRA saldırılarını artırmıştı ve bu beni doğrudan etkiliyordu. Nereye gitsem potansiyel terörist olarak görülüyordum. Şimdi aynısı Müslümanlara yapılıyor. Televizyonlarda Pakistan’a ziyarete gitmenin yasaklanması gerektiği tartışılıyor. Sanki Pakistan’a giden herkes hemen El-Kaide’nin kucağına düşecek. Biz İrlandalı mühtediler için söylenen yaygın bir söz var bugünlerde, ‘Kızartma tavasından direkt ateşe atladılar’ diye. Yani IRA teröristi idik, şimdi de El-Kaide teröristi oldu adımız. O zaman İrlanda’nın birleşmesini istiyor ama IRA’nın metodlarını kabullenmiyorduk. Şimdi de Irak’taki acıların dinmesini istiyoruz, ama El-Kaide’nin metodlarını benimsemiyoruz. Ama halk bütün bir Müslüman toplumu etiketlemeyi tercih ediyor.”
     <br/>
     <br/>
     İngiltere ordusunun Irak’taki işgalci konumu karşısında bir yandan İngiliz, bir yandan da Müslüman olmanın oluşturduğu kimlik çatışması İngiliz mühtedilerin yaşadıkları bir başka sıkıntı. Bilal Harrison’a göre hiçbir mühtedi terörü meşru görmüyor. Ama Irak ve Afganistan gibi ülkelerde olanlar da teröristlere hak ettikleri kadar kızmalarına engel oluyor. İrlandalı Erica bu iki kimlikliliğin aslında bir avantaj olduğunu ve mühtedilerin İslâm ile İngiltere arasında bir köprü vazifesi de görebileceklerini düşünüyor. Ancak savaş zamanlarında mühtediler birdenbire ‘sahipsiz alanda’ kalıyor.
     <br/>
     <br/>
     Betül Al-Toma, Birinci Dünya Savaşı sırasında açıktan Osmanlı’yı destekleyen Abdullah Quilliam ve Marmaduke Pickthal örneklerini hatırlatıyor. 1887 yılında Müslüman olan William Henry Quilliam, İstanbul’u ziyaret ettikten sonra Sultan II Abdülhamit tarafından Britanya Şeyhülislamı olarak tayin edilmiş. Açıktan açığa Osmanlı’yı desteklediği için onu takip eden Liverpool Müslüman Cemaati İngiltere’yi terk etmek zorunda kalmış. Benzer bir tecrübe yaşayan Marmaduke Pickthall, Müslüman olduğunu ilân etmeden önce bile Osmanlıları desteklediğini açıkça belirtmiş. Londra’daki Arap ve Hint kökenli Müslümanların çoğu İngiliz hükümeti tarafından Osmanlı’ya karşı savaş propagandası yapmak üzere kendi ülkelerine gönderildiği bir zamanda bir İngiliz’in Osmanlı’ya sahip çıkmasını ilginç buluyor Al-Toma. Bugünlerde de mühtedi olduğu halde Irak’a gönderilen askerler olduğunu ve bunların cephede çatışmak istemedikleri için askerî mahkemelere çıkarıldığını da ekliyor.
     <br/>
     <br/>
     Betül Al-Toma’ya göre İngiliz mühtedilerinde daha erken dönemde ortaya çıkan bu Türk sevgisinin bir sebebi var. Al-Toma Türklerin de aynen İngiliz mühtedileri gibi ne Batı’nın ne Doğu’nun insanı olduklarını, iki tarafa da yaranamadıklarını, akılları Batı derken kalplerinin Doğu dediğini anlatıyor. Dr. Timothy Winters Türklerin de bir dönemin mühtedileri olduğunun altını çiziyor ve aslında Türklerin İslâm’a kazandırdığı enerji benzeri bir enerjinin Avrupalı mühtediler tarafından kazandırılabileceğini vurguluyor.
     <br/>
     <br/>
     Muhtedilere Bediüzzaman Said Nursi’nin Avrupa’nın İslâm’a gebe olduğunu söylediğini ve özellikle de İngiltere ve İskandinavya ülkelerinde İslâm’ın yayılacağından ümitle bahsettiğini aktarıyorum. Betül Al-Toma, “Bu olacaksa bile bunu yine Türkler yapacak. Türkler Doğu’dan kopmamış bir Avrupa İslamiyeti ortaya çıkarabilirlerse bu hem bizim İngiliz toplumu içindeki problemlerimizin, hem de İngiliz toplumunun kendi iç problemlerinin çözümü olabilir.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22183&yorum=5467), [web.archive.org (arşiv bağlantısı)](http://web.archive.org/web/20060103202323/http://aksiyon.com.tr:80/detay.php?id=22183&yorum=5467)
