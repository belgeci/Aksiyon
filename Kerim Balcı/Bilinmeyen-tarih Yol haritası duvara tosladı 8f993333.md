# Yol haritası duvara tosladı

*Kerim Balcı Bilinmeyen-tarih*

<div>
 <p>
  <font>
   KUDÜS - 2005"te bağımsız bir Filistin devletini öngören yol haritası, tarafların ABD ziyareti sonrası yeniden yola koyuldu. Ancak, haritanın hayata geçmesi için için İsrail"in Batı Şeria"da inşa ettiği güvenlik duvarını aşması gerekiyor.
   <br/>
   <br/>
   Temmuz"un son haftası İsrail-Filistin çatışma-barışma sürecinde ABD"nin geleneksel rolünü oynadığı bir hafta oldu. ABD"yi ziyaret eden Filistin Başbakanı Mahmud Abbas gülücükler ve vaatlerle karşılandı. Uğurlanırken Bush"un önceki ABD başkanlarından farklı olduğu ve bir hafta sonra Washington"a gelecek olan Şaron"un işinin hayli zor olacağı kanaatini taşıyordu. Doğrusu İsrail"de de yorumlar bu yöndeydi. Bush 2005"te bağımsız bir Filistin devleti kararlılığını tekrarlamış; Şaron"un Batı Şeria"da nihai sınırlar oluşturmakta olan güvenlik duvarını eleştirmiş; İsrail"in tutuklu salıverme konusunda daha tavizkâr davranması gerektiğini söylemişti.
   <br>
    <br>
     ABD Başkanı, Ariel Şaron"u gördüğünde daha önceden verdiği bütün sözleri unutma eğilimi gösteriyor. 2001 sonlarında Bağımsız Filistin Devleti"ni "Yeni Ortadoğu Vizyonu"nun temel taşı olarak gördüğünü söylemiş, ocak ayında Washington"da gerçekleşen Bush-Şaron görüşmesinden sonra birden bire anti-Arafat bir çizgiye kaymıştı. Bu durum Irak Savaşı"nın düğmesine de bu görüşmede basıldığı iddiası ile birleştiğinde "komplocuların" Şaron"un Bush üzerinde hipnotik güçleri olduğunu iddia etmelerine yol açmıştı.
     <br>
      <br>
       Şaron"un Bush üzerindeki etkisi, mahiyeti her ne olursa olsun, yeterince güçlü ve "unutkanlık" yapıyor. Şaron"un etkisinin sırrı yanında taşıdığı "istihbarat dosyalarında" gizli. 2001 Ocak"ında işe yarayan dosyalar Filistinli örgütlerin El-Kaide ile olan gerçek ya da hayal ürünü ilişkileriyle alâkalıydı. Geçen haftanın dosyaları ise İran"ın zenginleştirilmiş nükleer madde üretme kapasitesini elde ettiği ve İran ile Suriye"nin Filistinli örgütleri desteklemeye devam ettikleri yönünde belgeler içeriyordu. Bush"un "nükleer tehdit" kelimesinden ne kadar ürktüğünü Irak-Nijerya bağlantısıyla ilgili haberlerde gördük. Şaron da görmüştü ki Washington"dan "Güvenlik Duvarı"na yeşil ışık" almış olarak döndü. Bush 2005"te Filistin Bağımsızlığı"na desteğini devam ettirdi fakat Güvenlik Duvarı"na yeşil ışık yakarak bu devletin sınırlarını belirleme hakkını da Şaron"a vermiş oldu.
       <br>
        <br>
         Nihai sınırları oldu bittiye getiren duvar
         <br/>
         <br/>
         Yeşil Hat üzerinden geçecek bir "güvenlik duvarı" ile Filistin kaynaklı terörist sızmaların önünü alma fikri aslen İşçi Partisi"ne ait bir projeydi. İşçi Partisi, 2001 yılının başında kurulan Milli Birlik Hükümeti"ne katılma şartı olarak duvarın inşasını talep etmişti. Başbakan Şaron bu duvarın zamanla nihai sınırlara dönüşeceği ve bunun da fiilen 1967 öncesi sınırlara geri dönmek anlamına geleceği gerekçesiyle duvara karşı çıkıyordu. İşçi Partisi "duvar obsesyonlu" liderlerinden Haim Ramon"un önderliğinde "duvar olmazsa koalisyon da yok" politikasını benimseyince Şaron duvar inşası ihaleleri açmaya başladı. Ancak ihaleler öncelikli olarak 67 sınırında fazlaca oynama yapılamayacak bölgelerde gündeme getirildi. İşçi Partisi"nin iç liderlik çatışmaları sebebiyle hükümetten ayrılmasından sonra hükümetini kuran Şaron bu kez güvenlik duvarını tam da karşı çıktığı gerekçelerle benimsemeye karar verdi. Bir tek farkla ki Şaron"un güvenlik duvarı Yeşil Hat üzerinden geçmiyordu...
         <br/>
         <br/>
         Şaron, Güvenlik Duvarı"nı Batı Şeria"nın yüzde 50"sinden fazlasını İsrail tarafında bırakacak şekilde yeniden planlamıştı. Doğu Kudüs ve çevresindeki yerleşim birimleri duvarın İsrail tarafında bırakılarak İsrail"in geleneksel politikası pekiştirilmiş, Batı Şeria"da büyük yerleşim birimi blokları ve bu bloklar arasında geçişi sağlayacak ana yollar duvarın içinde bırakılmak suretiyle bir yandan İsrail"in elinde kalan topraklar artırılmış, diğer yandan da nihai durumda Filistin Devleti"ne kalacak topraklar adacıklara dönüştürülmüştü.
         <br/>
         <br/>
         Duvarın Kuzey Batı Şeria"da tamamlanan 150 kilometreye yakın kısmı özellikle Cenin Şehri etrafındaki bazı yerleşim birimlerini içine alabilmek için yeşil hattan 12 km. içeriye giriyordu. Yeşil Hat ile duvar arasında sıkışıp kalan 15 kasabanın 12 bin kişilik Filistinli nüfusu ise bölgede yeni bir demografik realite olarak ortaya çıkıyordu: 1967"den bu yana Batı Şeria"ya, 1995"ten bu yana Filistin Devleti"ne bağlı olarak yaşayan bu insanlar birden bire "ara bölgenin" insanları olacaklar. Hastalarını Batı Şeria"daki hastanelere, çocuklarını oradaki okullara gönderemeyecekler. Buna karşılık toprakları ilhak da edilmediği için İsrail vatandaşlığı da alamayacaklar ve İsrail"e geçebilmek için eskiden beri olduğu gibi kontrol noktalarında eziyet çekecekler. Sahadaki gerçeklik bu olmakla birlikte Şaron, Washington ziyaretinden Güvenlik Duvarı"na "yeşil ışık" alarak dönmüş olacak ki İsrail toprağına ayak bastığında söylediği ilk sözler "yerleşim birimi altyapıları sökülecek ama duvara devam" oldu...
         <br/>
         <br/>
         Yerleşim birimi altyapısı nedir?
         <br/>
         <br/>
         Oslo Süreci"nin askıya alınmasıyla birlikte İsrail-Filistin politikası sözlüğüne yeni bir kavram eklendi: "İllegal yerleşim birimi altyapısı". Uluslararası hukuku by-pass etmeye yönelik olan bu kavram bazı yerleşim birimlerinin "legal" olduğu nosyonunu da beraberinde getiriyordu. Oysa 1967 sonrasında Batı Şeria ve Gazze Şeridi"nde kurulmuş ve kurulması planlanan bütün Yahudi yerleşim birimleri uluslararası hukuka göre illegaldir. İsrail ortaya çıkardığı bu yeni kavramı "iyi polis-kötü polis" oyunu oynarcasına görüşme masası kozu olarak kullanıyor. Yerleşim birimi altyapısı denilen yapılar, çoğunluğu konteynerlardan ibaret olan şantiye araçları ve portatif evler. Bunların ekser kısmında yerleşimciler yaşamazlar. Sadece zaman içinde devletten izin ve maddi destek alınması sağlanmak üzere mevcut Arap topraklarından birine inşaat malzemeleri indirilir ve İsrail Ordusu"nun tepkisi beklenir. Ordu"nun bu "illegal" yapıları kaldırma girişimlerine karşı şiddetle tepki gösterilerek yerleşimcilerin kararlılığı sergilenir. Nihayet yapılan anlaşmayla "altyapı" sökülse de birkaç gün sonra aynı malzeme aynı mekana getirilerek "yeni illegal yerleşim birimi altyapısı" kurulmuş olur.
         <br/>
         <br/>
         Şaron"nun ABD"de vermiş olduğu taviz işte bu yerleşim birimi altyapılarının kaldırılmasından ibaret. Bunun dışında Yol Haritası"nın gerektirdiği üzere yerleşimcilik faaliyetlerinin, doğal büyüme şartları da dahil olmak üzere tamamen dondurulması halen İsrail hükümetinin kararını bekliyor. Yol Haritası"nın ilk aşamasının şartı olarak belirtilen "dondurma" hükmüne karşılık İsrail, geçen hafta içinde Gazze Şeridi"ndeki Neve Dekalim yerleşim biriminde yeni meskenlerin inşası için ihaleler açtı. Filistin ve ABD yönetiminin bütün uyarılarına rağmen Şaron"un ofisi İsrail"in "yerleşimcilik faaliyetlerinin dondurulması"ndan yerleşim biriminin alanının büyümemesini anladığını, yoksa mevcut yerleşim birimi alanları içinde her türlü inşa faaliyetine girişebileceğini kaydetmektedir.
         <br/>
         <br/>
         İsrail"in "jest"lerinin anlamı
         <br/>
         <br/>
         İsrail, Filistin"in "hudna" ve Yol Haritası gayretlerine karşı büsbütün kayıtsız kalmış değil. Bugüne kadar Gazze Şeridi ve Beytüllahm şehirlerinin güvenliğini Filistin Yönetimi"ne devreden İsrail aynı zamanda Batı Şeria"da şehirlerarası yollardaki bazı kontrol noktalarını kaldırarak ve kısıtlı da olsa belli sayıda Filistinli işçiye İsrail"de çalışma izni vererek Filistin"deki ekonomik hayatı canlandırmış bulunuyor. Aynı zamanda İsrail hapishanelerinde tutuklu veya gözaltında bulunan bazı Filistinlileri de serbest bırakmış olan İsrail salıverilecek tutuklu sayısıyla alakalı da vaatkâr konuşuyor. Şu ana kadar henüz uygulanmamakla birlikte üçte biri Hamas ve İslami Cihat üyesi olmak üzere 600 civarında Filistinli tutukluyu serbest bırakacağını açıklamış durumda. Ancak bu rakam İsrail hapishanelerinde bulunan 7 bin 700 Filistinli tutukluyla kıyaslandığında küçük kalıyor. ABD yönetiminin de isteği İsrail"in bu rakamı daha yukarılara çekmesi...
         <br/>
         <br/>
         Temelde güven artırıcı önlem olarak düşünülen tutuklu salıverilmesi aslında pansuman bir tedbirden öteye gidemiyor. Zira İsrail Ordusu sürekli yeni tutuklamalar yaparak salıvermeleri anlamsızlaştırıyor. Diğer taraftan tutukluluk müddeti zaten dolmaya yaklaşmış veya herhangi bir terörist ya da kriminal eyleme kalkışmadıkları halde sadece Hamas ve İslami Cihat gibi örgütlere üye olduklarından dolayı "idari tutuklu" olarak gözaltında tutulan ve haklarında herhangi bir hukuki işlem yapılamayacağından dolayı hakim önüne çıkarılmayan tutukluları serbest bırakmak suretiyle İsrail sadece göz boyuyor. Filistinli örgütlerin üç aylık şartlı ateşkesinin önşartının İsrail hapishanelerinde bulunan bütün tutukluların serbest bırakılması olduğu biliniyor. Buna karşılık İsrail "eli kanlı teröristleri" serbest bırakarak kendi güvenliğini tehlikeye atmayacağını açıklamış durumda. Mahmud Abbas"ın Bush"dan dinlediği "tutuklu salıverme" dersi de aynen bu kelimeleri kullanıyor... Filistinli örgütlerin ateşkes ilanında önemli rol oynayan Mervan Barguti"nin serbest bırakılması ve fiili olarak tutuklu konumunda bulunan Yaser Arafat"ın seyahat serbestini kazanması işte bu "eli kanlı" kelimesinin kapsamının ne kadar geniş tutulacağına bağlı.
         <br/>
         <br/>
         İsrail"in salıverilecek tutuklu sayısı hakkındaki kararı Yol Haritası kadar Ortadoğu"nun genel barışını da belirleyecek. Zira tutuklu salıverilmesi görüşmeleri, bu salıvermeler sayesinde halk desteğini sağlamaya çalışan Filistin yönetimi ve bu sayede ateşkesi meşrulaştırmaya çalışan Hamas, İslami Cihat ve Aksa Şehitleri Tugayı kadar, aynı kapsamda İsrail"de tutuklu bulunan üyelerini kurtarmaya çalışan Hizbullah ve İsrail"le Mısır"da tutuklu bulunan Mossad ajanı Azzam Azzam karşılığında 3 bin Filistinli tutuklunun serbest bırakılmasını görüştüğü iddia edilen Mısır yönetimini de ilgilendiriyor. İlgi bu kadar büyük olunca İsrail"in böylesine çok yönlü bir kazanç kapısı olan tutuklu salıverme konusunda çok bonkör davranmayacağını görmek mümkün. Nitekim Şaron salıverme yetkisi bakanlar kurulundan çıkmasına rağmen 600 kadar Filistinli tutuklunun salıverilişini bu konuyu ABD görüşmelerinde bir koz olarak kullanmak üzere ziyaret sonrasına itmiş ve bu kozun karşısında Hamas ve İslami Cihat gibi örgütlerin silahsızlandırılması talebini yinelemiş bulunuyor...
         <br/>
         <br/>
         Örgütlerin silahsızlandırılması
         <br/>
         <br/>
         Ariel Şaron"un Yol Haritası"nın koşullarının yerine getirilmesi konusunda benimsediği tutum yerleşimcilik faaliyetlerinin dondurulması konusunda İsrail"e tanıdığı "yorum serbestisi"nin tam tersi. Şaron Filistin Yönetimi"nin Yol Haritası çerçevesindeki sorumluluklarını sonuna kadar yerine getirmesini istiyor ve bu sorumlulukları en katı şekliyle yorumluyor. Bu "katı yorumlardan" Filistin Yönetimi"ni en fazla zorlayacak olanı "terörle mücadele" şartının "terör örgütlerinin silahsızlandırılması ve dağıtılmaları" olarak algılanılması. Şaron"un bu katı yorumu Bush ve Güvenlik Danışmanı Rice tarafından da benimsendiğinden Mahmud Abbas ve Güvenlik Bakanı Muhammed Dahlan"ın işleri zor. Filistin tarafı ateşkes sonrasında bu örgütlerin ivedi tehdit oluşturma durumunun ortadan kalkması gerekçesiyle "terörle mücadele" şartının yerine getirildiğini iddia ediyor. Buna karşılık Şaron Hamas, İslami Cihat ve Aksa Şehitleri Tugayı organizasyonel olarak var oldukları müddetçe terör tehdidinin devam ettiğini savunuyor.
         <br/>
         <br/>
         Şaron"un ABD"de asıl vurguyu bu noktaya yaptığı biliniyor. Nitekim İsrail"e döner dönmez katıldığı bir askeri mezuniyet töreninde de bu noktayı vurguladı: Bir barış süreci başarıya ulaşacaksa koşullardan hiçbir taviz verilmeyecek. İsrail"in en büyük hatası Filistin tarafının barış sürecinin şartlarını savsaklamasına göz yummak olmuştur. İngiltere ve Fransa"nın 1930"lar Almanya"sının sorumluluklarını ihmal etmesine göz yummalarının önemli bir ders olduğunu söyleyen Şaron, İsrail"in de 1973 Yom Kippur Savaşı"nda Mısır"ın yıllar süren ihmallerine göz yummanın faturasını ödediğini iddia etti. Hamas ve İslami Cihat"ın dağıtılması taleplerini ateşkesin zarar görebileceği gerekçesiyle geri çekmeyeceklerini söyleyen Şaron, benzeri bir durumun 1970"te gerçekleştiğini ve Mısır"ın ateşkesi bahane bilerek Süveyş Kanalı"nı karadan havaya füze bataryalarıyla donattığını hatırlattı. Filistinlilerin Oslo ve Wye Plantation Anlaşmaları"nı deldiklerini söyleyen Şaron İsrail"in asla böyle ağır bir fatura ödememeye kararlı olduğunu söyledi.
         <br/>
         <br/>
         Bush"a göre 2005"te bağımsız bir Filistin Devleti"nin kurulması kararı hâlâ gerçekçi bir hedef. Ancak Şaron"dan Yol Haritası"nın uygulanış şekli hakkında dinlediği prensip bu hedefi zora sokuyor. Şaron"a göre Yol Haritası bir takvim dayatmıyor. Dayatılan her basamağın tam olarak yerine getirilmesi. Bir basamaktaki şartlar tam olarak yerine getirilmeden ikinci basamağa geçilmiyor. Herhangi bir basamağın şartlarının yerine getirilip getirilmediğine karar vermek de İsrail"e kalıyor. İsrail"in Filistin"in sorumluluklarını yerine getirmesi konusundaki "katı yorumu" da hesaba katılınca Yol Haritası"nın daha birinci basamakta çıkmaz sokağa gireceği görülüyor. Dahası Güvenlik Duvarı"nın nihai sınırları şimdiden çizmeye başladığı bir ortamda kurulacak devletin de Filistinlilerin emellerinin tatmin etmeyeceğini herkes biliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2023 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2840), [web.archive.org (arşiv bağlantısı)](http://web.archive.org/web/20050127145930/http://www.aksiyon.com.tr:80/yazdir.php?id=2840)
