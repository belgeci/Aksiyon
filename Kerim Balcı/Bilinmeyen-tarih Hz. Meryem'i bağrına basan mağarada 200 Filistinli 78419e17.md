# Hz. Meryem'i bağrına basan mağarada 200 Filistinli

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050225005442im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005442im_/http://www.aksiyon.com.tr/resim/385/52.jpg" vspace="5"/>
  </p>
 </font>
 <font class="content">
  KUDÜS - 200 kadar Filistinli günlerdir, İsrail’in dünyanın gözünün içine baka baka yürüttüğü toplu katliamlarından kurtulmak için sığındığı Hıristiyanlar’ın en kutsal mekanlarından Doğuş
  <br>
   Kilisesi’nde direnişlerini sürdüyor. İsrail yalnız İslam dünyasını değil Vatikan’ın çağrılarını da hiçe sayıyor
   <br>
   </br>
  </br>
 </font>
 <br/>
 <p>
  <font class="content">
   3 Nisan sabahı Katolik dünyası, İsrail Ordusu’nun Beytüllahm’daki Doğuş Kilisesi’ni kuşatmış olduğu haberleriyle sarsıldı. Bir önceki gece 200 kadar silahlı Filistinli, Hıristiyan ve Müslüman dünyasınca Hz. İsa’nın doğum yeri olarak bilinen Yemlik Meydanı’ndaki kiliseye sığınmış ve İsrail—Filistin çatışmasına yeni bir boyut kazandırmışlardı. İsrail Ordusu’nun ilk tepkisi kilisedeki militanların kutsal mekana zorla girdiklerini ve kilisede bulunan rahip ve rahibeleri rehine aldıklarını iddia etmek oldu.
   <br>
    <br>
     İsrail Ordusu Hıristiyan dünyasında sıfıra yaklaşmış kamuoyu desteğini tümden kaybetmemek için kiliseye yönelik zor kullanımın söz konusu olmayacağı yönünde bir açıklama yapmakla birlikte kilisede bulunan Filistinliler’in teslim olmalarına kadar Yemlik Meydanı çevresindeki kuşatmasını kaldırmayacağını da duyurdu. Kilisenin etrafındaki kuşatma onbeşinci gününü doldurmasına rağmen ne içerideki Filistinliler’in  teslim olma yönünde bir işaret verdiler ne de İsrail Vatikan’ın ortaya attığı “uzlaşma tekliflerini” kabul etme yönünde bir adım attı.
     <br/>
     <br/>
     Vatikan yaptığı ilk resmi açıklamasında tepkisini sadece Doğuş Kilisesi’nde yaşanan olaylarla kısıtlı tutmadı ve İsrail Ordusu’nun Filistin halkına dayattığı “haksız ve aşağılayıcı şartları” ve Filistinlilerin ezilmişlik hisleri ve nefretlerini artırmaktan başka bir işe yaramayan misilleme ve intikam saldırılarını kınadı. Buna karşılık kiliseye yönelik hiçbir saldırının olmayacağı yönünde Hıristiyan dünyasına garanti veren İsrail Hükümeti kilisedeki sığınmacıların kendi rızalarıyla teslim olmaları için görüşmeler başlattı. Önce megafonlarla teslim olmaya çağrılan sığınmacılar bilahare Katolik kilisesinden rahiplerin aracılığı ile pazarlık masasına çağrıldılar.
     <br/>
     <br/>
     Sığınmacıların bulunduğu Fransisken Manastırı’nın 250 kişiye ancak iki hafta bakacak yiyecek stoğunun olduğunu bilen İsrail Ordusu “her insanın açlığa dayanabilecek bir sınırının olduğu” bilinciyle görüşmeleri ağırdan almayı ve Vatikan’ın ortaya attığı uzlaşma tekliflerini görmezden gelmeyi tercih etti. Vatikan’ın “Filistinliler’in a Gazze Şeridi’ne geçebilecekleri bir güvenli geçiş hakkının verilmesi karşılığında kiliseyi terkedebilecekleri yönündeki” teklifi, İsrail Başbakanı Ariel Şaron tarafından “ya teslim olur yargılanırlar ya da dönmemek üzere sürgüne gitmeye razı olurlar” karşı teklifiyle cevaplandırıldı.
     <br/>
     <br/>
     Kilisede bulunan sığınmacıların başı durumunda olan Beytüllahm Valisi Muhammed el—Medeni, Şaron’un teklifini net bir dille reddettiklerini ancak Filistin Devlet Başkanı Yaser Arafat’ın onaylayacağı her formülü kabul etmeye hazır olduklarını açıkladı. Diğer taraftan İsrail kilisedeki sığınmacılara Gazze’ye güvenli geçiş verilmesi halinde bunun bir örnek teşkil edebileceğinden endişe ediyor.
     <br/>
     <br/>
     Kilisede bulunan sığınmacıların direnişlerinin zamanla kırılacağını düşünen İsrail Ordusu dünya baskısına karşı kendisine zaman kazandıracak yeni tartışmalar açmaktan da geri durmadı. İsrail Ordusu’nun tarafları meşgul eden ilk iddiası Filistinliler’in kilisede sığınmacı olmadıkları, kiliseye zorla girdikleri ve içeride bulunan rahip ve rahibeleri rehine tuttukları yönünde oldu.
     <br/>
     <br/>
     Fransisken Mezhebi’nden yapılan bir açıklamada İsrail’in bu açıklamalarının kiliseye yönelik bir operasyonu “rehine kurtarma harekatı” olarak göstermeye yönelik bir çaba olduğu vurgulandı ve Katolik manastırının Filistinli Filistinliler’in a sığınmayı kendisinin verdiği ifade edildi. İsrail “rehine iddiasına” delil olarak krizin üçüncü gününde kiliseyi terkeden dört rahibin bu yöndeki ifadelerini gösteriyor. Rahiplerin ifadelerine rağmen Filistin Katolik Kilisesi Başpatriği Michel Sabbah kilisenin sığınmacılara kapısını açtığını ve silahlarına davranmadığı müddetçe ister Filistinli olsun ister İsrailli olsun kapısına gelen her sığınmacıya sahip çıkmanın kilisenin görevi olduğunu vurgulamıştı.
     <br/>
     <br/>
     Kilisedeki sığınmacılar sanıldığı gibi bizzat Doğuş Kilisesi’nin ana bazilikasında bulunmuyorlar. Filistinlilerin kilisenin Rum Ortodoks ve Ermeni kiliselerinin kontrolü altındaki Doğuş Bazilikası’nı değil de Fransiskenlerin kontrolündeki manastırı sığınma mekanı olarak tercih etmelerinin sebebi sadece Vatikan’ın kendilerini savunabilecek bir ağırlığa sahip olduğunun farkında olmaları.
     <br/>
     <br/>
     Nitekim Vatikan’ın daha ilk günden koymuş olduğu ağırlığıyla İsrail Ordusu elindeki tek silah olan “zaman silahını” kullanmak üzere sabırsız bir bekleyişe girmiş durumda. Bu bekleyiş sırasında yer yer çatışmalar olmuyor değil. Sığınmacıların kiliseye girdiği günün hemen sonrasında çıkan çatışmalarda içeride bulunan bir Filistin polisi ölüyor. Yine 8 Nisan günü kilisenin yanında çıkan bir yangın Vatikan’ın tepkisini çekiyor. İsrail yangının yanlışlıkla çıktığını açıklıyor ve suçu Filistinli Filistinliler’in a atıyor.
     <br/>
     <br/>
     İsrail’in anlattığına göre kendilerine yönelik bir atışa karşılık veren İsrail askerlerinin attığı bir duman bombası yangına sebep oluyor. Her durumda kiliseye yönelik böylesi bir saygısızlıktan fazlasıyla rahatsız olan Vatikan, İsrail’i taraf olduğu uluslararası anlaşmalar gereğince dini mekanlara saygı göstermeye çağırıyor.
     <br/>
     <br/>
     Kilisedeki sığınmacıları ve Vatikan’ı rahatsız eden bir gelişme de Fransisken Manastırı’nın arka girişinde gerçekleşen bir patlama oldu. Filistinliler patlamanın İsraillilerin kiliseye zorla girmek için giriştikleri bir operasyon olduğunu iddia ettilerse de İsrail Ordusu patlamanın kilise kompleksinin hemen dışında bulunan Casa Nova Hacı Oteli’nde gerçekleştiğini ve Kiliseye yönelik herhangi bir operasyonun söz konusu olmadığını açıkladı. İsrail Ordusu’nun Fransisken Manastırına girmeye kalkışması halinde kendilerine kaçış imkanı sağlamak isteyen Filistinli sığınmacıların da manastırı Doğuş Kilisesi’nin ana bazilikasından ayıran duvarda bir geçiş açtıkları bildirildi.
     <br/>
     <br/>
     İsrail Ordusu’nun kilisede bulunan sığınmacıları dışarıya çıkartmak için başvurduğu tedbirler bunlarla kalmadı. Geçtiğimiz pazartesi gününden itibaren Yemlik Meydanı’na büyük megafonlar getiren İsrail askerleri megafonlardan yüksek sesle garip hayvan sesleri ve sinir gerici başka sesler çıkaran yayınlar yapmak suretiyle sığınmacılarla psikolojik bir savaş da başlattılar. Dosya yayına hazırlandığı sırada Baytüllahm’ın Doğuş Kilisesi içinde bulunan Filistinliler’in İsrail Ordusu askerleri arasında ağır bir çatışmanın başladığı haberleri geliyordu.
     <br/>
     <br/>
     Hz. İsa'nın doğduğu yer
     <br/>
     <br/>
     Doğuş (Mehd/Nativitas) Kilisesi  ilk olarak Filistin’deki Hıristiyan mekanlarını kiliselerle donatan Bizans İmparatoru Konstantin tarafından MS 333 yılında yapıldı. Ancak bu bina altıncı yüzyılın hemen başında tamamıyla yıkıldı. Filistin’de esaslı bir imar faaliyetine girişen Bizans İmparatoru Justinyen kiliseyi 527—65 tarihleri arasında yeniden yaptırdı. Geçirdiği bir yangından sonra Haçlılar döneminde restore edilen kilise, etrafına yapılan manastır ve hacı otelleri gibi eklemeler dışında o tarihlerden bu yana yıkılmadan ayakta kalmayı başardı. Doğuş Kilisesi kompleksi 12 bin metrekarelik bir alanı kapsıyor ve Rum Ortodoks ve Ermeni kiliselerinin kontrol ettiği merkezi bazilika haricinde Rum, Ermeni ve Katolik mezheplerine ait üç kiliseyi de içinde barındırıyor. Bazilika’nın Hıristiyanlar için en kutsal olan mekanı da bazilikadan merdivenlerle inilen “Doğuş Mağarası”. Burada Hz. İsa’nın doğduğuna inanılan mekan bulunuyor ve doğuş mekanı ondört köşeli bir gümüş yıldızla gösteriliyor. Mağarada ayrıca bebe İsa’nın doğduktan hemen sonra konulduğu yemliğin mekanı bulunuyor. Hıristiyan inancına göre İsa, Meryem’in şehirde kalacak bir mekan bulamamasından dolayı Beytüllahm’daki bir ahırda doğmuş ve bu yemlik onun ilk beşiği olmuştu. Doğuş Kilisesinin bulunduğu meydan adını bu yemlikten alıyor. Doğuş Kilisesi Oslo Anlaşmaları çerçevesinde Beytüllahm Şehri, Filistin Yönetimi’ne devredildiği 1995 yılından bu yana Filistinlilerin elinde bulunuyor. Kilisenin hemen altında Şaron’dan binlerce yıl önce bir başka İsrail liderinin işlediği kıyımın hatırası bulunuyor. İnanışa göre İsa Mesih’in doğduğu yönündeki haberlerden oldukça rahatsız olan zamanın Yahudi Kralı Herod, Beytüllahm yöresinde doğan bütün erkek çocukların katledilmesini istiyor ve öldürülen çocukları tam da İsa’nın doğmuş olduğu bu mağara—ahırın altındaki bir mağaraya gömdürüyor. Bazilikanın altındaki bu gömüt—mağarada halen binlerce çocuk cesedinin kalıntıları bulunuyor.
     <br/>
     <br/>
     Filistin  meselesi ve Vatikan
     <br/>
     <br/>
     Uzun bir müddettir Filistinlilerin davasını destekleyen açıklamalar yapan Vatikan özellikle son çatışmalarda İsrail’in politikasını sert bir dille eleştirmeyi tercih ediyor. İsrailliler Vatikan’ın pozisyonunu İslam ülkelerinde Katolik Kilisesinin varlığını korumaya yönelik bir ikiyüzlü politika olarak adlandırıyorlar, ancak şunu da biliyorlar ki Papa II. Jean Paul Katolik—Yahudi ilişkilerinin geliştirilmesi için bugüne kadar en fazla gayret sarfetmiş olan papadır. Hakikaten Vatikan İsrail’le diplomatik ilişkilerini ancak 1993 yılında kuruyor ve Papa o dönemde Yahudilerin 2000 yıldır yaşadıkları sürgün sonrasında kendi vatanlarına dönme hakkını tanıyor. Aynı konuşmada Filistinlilerin de bir devlet kurma ve Filistinli mültecilerin geri dönme hakkı olduğunu açıklayan Papalık bundan sonraki temel söylemini Oslo Anlaşmalarının hayata geçirilmesine kilitliyor. Hıristiyan kutsal mekanlarının bazılarının İsrail, bazılarınınsa Filistin kontrolünde olması yüzünden Vatikan taraflar arasındaki iyi ilişkilerin Hıristiyan hac ritüelinin devamı için elzem olduğunu düşünüyor. Son yıllarda İsrail ile Vatikan arasında biri Kudüs Eski Şehri’nin statüsü, diğeri de Nasıra (Nazaret) kentinde bulunan Müjdeleme Kilisesi’nin önüne kurulacak bir cami ile alâkalı olmak üzere iki önemli gerginlik yaşanmıştı. Kudüsle alâkalı gerginlikte İsrail, Papa’nın Kudüs’ün Eski Şehri’nin uluslararası bir statüye kavuşturulması yönündeki talebini kesin bir dille reddetmiş fakat Nasıra kentinde kiliseyi gölgede bırakacak olan caminin inşasını durdurmak suretiyle Vatikan’la olan ilişkilerini düzeltmeye çalışmıştı. İsrail ve Filistin’de yaşayan 60 binin üzerindeki Hıristiyan’ın ancak 5 bin kadarı Katolik kilisesinin mensubu durumundalar. Katolik kilisesi kutsal topraklarda Fransisken Tarikatı’nca temsil ediliyor.
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11985), [web.archive.org (arşiv bağlantısı)](http://web.archive.org/web/20050225005442/http://www.aksiyon.com.tr:80/detay.php?id=11985)
