# Öz vatanında paryalık

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050226153245im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226153245im_/http://www.aksiyon.com.tr/resim/368/54.jpg" vspace="5"/>
  </p>
 </font>
 <font class="content">
  Muhammed Abdurrauf Arafat El-Kudvâ El-Hüseyni, ya da yaygın olarak bilinen adıyla Yaser Arafat, 1950’den beri içinde olduğu Filistin Davası’nda o kadar fazla ölümün eşiğinden döndü ki, hayat hikayesini yazanlar ona “Sağ Kalan Adam” adını taktılar. Ölümle burun buruna geldiğinde gösterdiği soğukkanlılık ve sıkıştığı her köşeden kaçışta gösterdiği başarıları artık destanlaşmış olan Arafat, bugün Ramallah’ta eski bir İngiliz Manda Yönetimi binasında ev hapsinde...
 </font>
 <br/>
 <p>
  <font class="content">
   1929’da Kahire’de dünyaya gelen, 1951 yılında Kahire Üniversitesi’nden mühendislik diploması alan ve şimdiye kadar hemen her krizden güçlenerek çıkmasını bilen Arafat için Ramallah’taki ev hapsi son bir sürgün mü, yeniden güçlenerek çıkacağı bir kriz mi olacak? Yoksa sürgünde güçlenen adamın son sürgünü kendi vatanında paryalık mı olacak?
   <br>
    <br>
     Her yenilgi ve çekilmenin arkasından kendi Odisya’sını ya da kendi tabiriyle ‘Kudüs’ün çan kuleleri ve minarelerine ulaşan uzun yolculuğunu’ bir adım ileriye taşıyacak bir ortam hazırlamasını bilen Arafat bugün tam da Kudüs’ün çan ve ezan seslerini duyabileceği kadar yakınına gelmişken yarım asırlık siyasi kariyerinin en zorlu imtihanını veriyor. Geçmişte her kriz döneminde zemin değiştirmeyi tercih etmiş olan Arafat’ın elinde bugün bir kaçış seçeneği görülmüyor. Ya İsrail’in baskılarına boyun eğerek Filistin’in iç savaşını başlatacak, ya da boyun eğmeyerek kendi iç savaşını.
     <br>
      <br>
       Arafat’ın iç savaşı onu ‘Sağ Kalan Adam’ yapan benliğiyle olacak. Onun iç dünyasını tanıyanlar başarılarının ve tehlikeler karşısındaki direniş gücünün arkasında insanlık tarihinin nadir liderlerinde bulunan ‘dev benliğinin’ yattığına inanıyorlar. Bu benlik onu daha 25 yaşlarında bir gençken Prag’da bir öğrenci konferansında kendisini ‘Bay Filistin’ diye tanıtmaya itiyor. O gün kafasına geçirdiği ve tarihi Filistin’in haritasını sembolize eden kefiyesi, onu kafasında Filistin haritasını taşıyan adam yapıyor. İşte İsrail bu adamı, Bay Filistin’i, hiç değilse ‘siyaseten ölü’ ilan ediyor. Gerçek ölümle her yüzleştiğinde daha da güçlenen adamı İsrail, iki ölümden birini seçmeye zorluyor.
       <br/>
       <br/>
       Onu büyük yapan benliği aynı zamanda açmazlarından biri. Büyük benlik beraberinde kişisel kontrol ve egemenliği arzulayan, kabiliyetten çok sadakat arayan, işlerin en ince ayrıntısını dahi başkalarına bırakmayan bir fıtrat getiriyor. Kendini seviyor ve kendisinden taviz vermeye asla yanaşmıyor. Filistin’den taviz vermeyi Bay Filistin’den taviz vermeye tercih ediyor. Bu benlik bir hedefe ulaşmayı hedefin bütünlüğünü korumaktan daha önemli görüyor. Amaç başarılan şeyden çok bizzat başarının kendisi oluyor. Arafat’ın hayatında bu ilginç kişiliğin yansıması hedefe yaklaşmanın en kolay yolu olarak, hedef küçültmenin tercih edilmesi.
       <br/>
       <br/>
       Tavizlerle Uzatılan ömür
       <br/>
       <br/>
       1960’ların başında Arafat’ın hedefi netti: Siyonist yerleşimci devletin tamamen yok edilmesi ve tarihi Filistin topraklarında Filistin Devleti’nin tesisi. Fakat 1967 Savaşı’nın ona maliyeti, ancak 30 yıl sonra üzerine dönebileceği Gazze ve Batı Şeria’nın kaybıdır.
       <br/>
       <br/>
       1967 sonrasında bir Yarı-Filistin Devleti olan Ürdün’e yerleşir. 20 bin askerli muazzam bir otorite kurar. Ancak kralın otoritesi ile çatışan bu otorite ona 1970’in Kara Eylül’ünde hayatının ikinci büyük darbesini vurur. Çatışmalarda 2 bin askerini ve binlerce taraftarını kaybeder.
       <br/>
       <br/>
       Bundan sonra yerleştiği Lübnan’da gerilla savaşı için daha güçlü bir zemin bulsa da Filistin halk tabanından mahrum kalır. Ekim 1973 Savaşı’ndan sonra orijinal hedeflerinden ‘basamak dontrini’ne kayar. Artık Filistin’in tamamı üzerindeki haklarından vazgeçmemekle birlikte acil ve küçük kazanımlar  peşinde olacaktır. Uzun bir ılımlılaşma sürecine girer.
       <br/>
       <br/>
       1982’de İsrail, Beyrut’u işgal ettiğinde üçüncü sıçrayışını yaşar. Zamanın Savunma Bakanı Şaron sayısız defa Arafat’ı ‘avlamak’ için operasyonlara girişir ancak başaramaz. Sığındığı Tunus’ta kariyerinin en zorlu günlerini yaşarken imdadına Batı Şeria ve Gazze’de yaşayan Filistinliler yetişir. İçerideki ‘silahsız Filistinliler’in taşları, dışarıdaki Filistinliler’in kaleşnikoflarından daha etkili olur. 1987’de başlayan intifada İsrail’i görüşme masasına zorlar.
       <br/>
       <br/>
       1988 yılında Arafat yeni bir ılımlılaşma hamlesi ile ‘iki devletli çözümü’ benimsediğini açıklar. Bunun manası orijinal Filistin topraklarının yüzde 78’inden vazgeçmek demektir. Bu tavizle dışlanmış olduğu İsrail-Filistin görüşmelerinin merkezine oturur. İki yıl sonra Irak Kuveyt’i işgal ettiğinde Saddam Hüseyin ile aynı tarafta yer alınca hayatının önemli bir kayıbını daha yaşar. Uluslararası kamuoyu karşısında düştüğü açmazdan yeni tavizlerle kurtulur. Karşılığında 1991 Madrid Konferansı’nı alır.
       <br/>
       <br/>
       1993’te kendi hayatının en büyük ihtilalini yapar ve 1960’ların Arafat’ının asla kabullenmeyeceği Oslo anlaşmalarına imza atar. Artık eski düşmanını barışın ortağı olarak kabul etmiştir. Tavizi karşılığında 9 ay sonra ‘evine’ döner.
       <br/>
       <br/>
       Eve dönüşle birlikte ‘küçültülmüş hedeflerine’ yaklaşma, ama Bay Filistin olmaktan uzaklaşma başlar. Öncelikle eve dönerken beraberinde onu asla terk etmemiş olan ‘sürgünün Filistinlileri’ni getirmemiştir. Yanında sadece artık polis olmuş eski gerillaları ve bir kısım sadık dostları vardır. Filistin diasporasının gözünde kurtarıcıdan ziyade işbirlikçi olarak görülmeye başlar. Diğer taraftan küçültülen hedeflerin Filistin tabanına kabul ettirilebilmesi için daha baskıcı, daha tepeden inmeci olmaya zorlanır. Arafat’ın sürgünden beraberinde getirdiği kaleşnikofları İsrail’i değil, ‘Filistin’in Filistin’i hiç terk etmemiş insanına’ yönelir. İsrail’deki yönetim değişiklikleri Oslo’nun meyvelerinin kolay toplanamayacağını gösterir ona. O da ‘alabildiğini şimdi al, alamadığını sonra iste’ şeklinde işleyen yeni bir mantık geliştirir. Bu mantıkla El-Halil’i alır ama Filistin’in istediği pekçok şey sonra istenecekler listesinde kalır. Temmuz 2000’de bir şeyler daha almak gayesiyle gidilen Camp David görüşmeleri, Oslo’nun büyük bir yanılgı olduğunu ortaya çıkarır. Ehud Barak İsrail’in verebileceği maksimumu vadetmektedir, bu maksimum bile Filistin’in razı olabileceği minimumun çok altında kalmaktadır.
       <br/>
       <br/>
       Şaron, Arafat’ı yeniden köşeye sıkıştırır. Ancak bu kez kendisinden istenen taviz hedeflerinden değil, elinde olandan yapılacak bir tavizdir. İsrail onu Filistin’den ya da Bay Filistin’den taviz vermek arasında bir tercih yapmak durumunda bırakmış ve tercihini yapana kadar da onu Ramallah’taki karargahında ‘esir’ etmiştir.
       <br/>
       <br/>
       Arafat ve Şaron’un kişisel kavgası
       <br/>
       <br/>
       İsrailli insaflı yorumcular da dahil herkes son operasyonların terörü değil Filistin yönetimini hedef aldığının farkında. Şaron, Arafat’tan Filistin topraklarındaki bütün teröristlerin yakalanmasını istiyor ancak bunu yapacak polis güçlerini bombalıyor. Herkes Arafat’ın kısıtlı, terörist avında başarısız olmasını en fazla da Şaron’un istediğini biliyor. Filistinli yorumcular bir konuda hem fikirler: İsrail Amerika’nın Afganistan’da yaptığını Filistin’e yapmak istiyor. Hedef, Arafat’ın ortadan kalktığı, iç savaşın başladığı Filistin’e dışarıdan müdahale ederek yeni bir liderlik ortaya çıkarmak.
       <br/>
       <br/>
       İyi ama geçmişte bunca tavizler vererek sıkıştığında değiştiğini göstermiş olan Arafat’ı tavize zorlamak yerine Şaron neden Arafat’tan kurtulmaya çalışıyor? Galiba cevap, Arafat ile Şaron arasındaki kavganın siyasal ve askeri olarak stratejik bir kavga değil, kişisel bir kavga olduğu. Şaron’un bu kişisel kavgası onun bütün bir geçmişi demek aslında. Fedayin’e karşı 1950’lerde kurdurduğu Birlik 101’den, 1960’larda Gazze’de FKÖ tabanına karşı giriştiği pasifleştirme kampanyasına ve nihayet 1982 Lübnan Harekatı’ndaki Arafat’ın şahsına yönelik temizleme girişimlerine kadar pek çok hatırayla belgelenmiş bir kişisel kavga bu. Nitekim geçtiğimiz hafta Kuveyt Gazetesi Er-Rey’ü-l’âm’a konuşan Filistin Devlet Başkanı Arafat, Şaron’un 1982’den beri peşinde olduğunu iddia ediyor ve ekliyor:  Ya tarihi unutuyor ya da ondan ders almıyor. 1982 yılında beni Beyrut’tan sürdürmek için şehri yerle bir etti. Sonunda Gazze ve Batı Şeria’ya yerleştim.”  Gerçekten de 1988’de Batı Şeria ve Gazze’de bağımsız Filistin Devleti’ni ilan etmiş, aynı yılın sonunda 70 ülke tarafından tanınmıştı. Arafat ile İsrail Başbakanı İshak Rabin, Oslo’yu imzalamışlar, ertesi yıl da birlikte Nobel’e layık görülmüşlerdi. Şimdi Ramallah’taki karargahında, artık İsrail tarafından terörü destekleyen bir bünye olarak ilan edilmiş ‘Filistin Otoritesi’nin başındaki yaşlı Bay Filistin hayatının kararını vermeye çalışıyor. Konu dışı ilan edildiği şu günlerde Sağ Kalan Adam hayata dönüşün yolunu arıyor. Bu kez taviz vermeden...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12255), [web.archive.org (arşiv bağlantısı)](http://web.archive.org/web/20050226153245/http://www.aksiyon.com.tr:80/detay.php?id=12255)
