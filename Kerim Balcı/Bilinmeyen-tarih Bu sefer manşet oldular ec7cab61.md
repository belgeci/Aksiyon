# Bu sefer manşet oldular

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050131053231im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050131053231im_/http://www.aksiyon.com.tr/resim/455/44.jpg" vspace="5"/>
  </p>
 </font>
 <font class="content">
  Irak Savaşı başlamadan önce Irak halkının yanında yer alan,  ABD"ye karşı tutumunu ortaya koyan, savaştan sonra da işgalin bir an önce son bulması ve Irak halkının yeniden yapılanmayı kendi başlarına gerçekleştirmesi için gayret sarf eden
  <br>
   BM"yi hedef alanların gerçek amacı neydi?
   <br>
   </br>
  </br>
 </font>
 <br/>
 <p>
  <font class="content">
   19 Ağustos günü Bağdat"ta patlayan bomba yüklü kamyon bir Amerikan askeri üssünde patlasaydı, ölen sayısı 20 değil de 200 olsaydı ve hatta ölenlerden biri Amerika"nın Irak"ı yeniden inşa etmekle görevlendirdiği valisi olsaydı haber bu kadar şoke edici olmayacaktı. Kimliği belirsiz ancak kafa yapısı pekala malum kişilerce gerçekleştirilen Bağdat"taki Birleşmiş Milletler karargahına yönelik saldırı Irak"ta aylardır süren direnişin yapamadığını yaptı ve Brezilya"dan Çin"e bütün dünyada gazetelerin manşeti, televizyonların ilk haberi olmayı başardı. Peki saldırıyı gerçekleştirenler neyi başarmayı hedefliyorlardı? Daha Irak Savaşı başlamadan önce Irak halkının yanında yer alan, Amerikan müdahalesine izin vermeyerek savaşa karşı tutumunu ortaya koyan, savaştan sonra da işgalin bir an önce son bulması ve Irak halkının yeniden yapılanmayı kendi başlarına gerçekleştirmesi için gayret sarf eden BM"yi hedef alanların gerçek amacı neydi? Bu saldırıyı gerçekleştirenler BM"nin Irak"ı büsbütün terk etmekle işgalci ABD çizgisine kaymak arasında bir tercihte bulunmak zorunda kalacağını düşünememişler miydi?
   <br>
    Üç hedef ve üç mesaj
    <br>
     Bağdat saldırısıyla alakalı dünya medyasında "Irak"ta direnişi devam ettiren örgütlerin birleşme mesajıydı", "İslam"ın en büyük düşmanı BM"dir, zira BM ümmetçiliğe karşı insanlığı sunar", "Irak gerillası Kimyasal Ali"nin yakalanmasına cevap verdi", "Saldırı BM"yi sertleşmeye zorlayan Amerika"nın komplosu" gibi farklı çizgilerde yorumlar yapıldı. Bütün bu yorumlar Irak"taki gerilla direnişi açısından BM"nin yanlış bir hedef olduğu, dolayısıyla saldırının gerilla savaşı mentalitesiyle açıklanamayacağı kabulleniminin ürünüydü. Kabullenim yanlıştı... Yorumlar da öyle...
     <br/>
     Bağdat saldırısı şehir gerillası mentalitesinin makul ve beklenen bir ürünüdür. Şehir gerillası terör taktiklerini kullanır. Gerilla Makyavelisttir. Amaç araçları meşrulaştırır. Amaç ise üç hedef ve üç mesajdır...
     <br/>
     Birinci hedef: Maksimum medya ilgisi
     <br/>
     Gerilla savaşında her silahlı eylem aynı zamanda bir propagandadır. Bu propagandanın üç ayrı hedef kitlesi vardır: Caydırılmak istenen düşman, cezbedilmek istenen taraftar ve nihayet haberdar edilmek istenen dünya kamuoyu. "Silahlı propaganda"nın bu hedef kitlelere ulaşması konusunda gerilla (veya terörist) ile medya arasında ilginç bir simbiyoz (her iki tarafın da tatmin olduğu ortak yaşam biçimi) ilişkisi mevcuttur. Bu simbiyozda gerilla medyayı kanla, medya da gerillayı manşetlerle besler. Sadece propaganda amaçlı olarak bakıldığında gerilla için hedefin meşrusu veya gayrimeşrusu yoktur. Daha fazla ses getirecek eylem daha iyidir. Gerillanın eylemi medyatize olamıyorsa başka hedefler bulunmak zorundadır. Ortadoğu tarihinde El-Fetih ve Halkçı Cephe medya silahını en etkin şekilde kullanan örgütler olmuşlardır. El-Fetih 1970-71 yıllarında Ürdün"de geçirdiği kıyım ve prestij kaybını 1972 Münih Olimpiyatları katliamıyla telafi etmiştir. Halkçı Cephe 1970"lerde giriştiği seri uçak kaçırma eylemleriyle kendisini Filistin davasının tek temsilcisi olarak lanse etmeyi başarmıştır. Sosyalist ülkelerde terör örgütlerinin nisbi başarısızlığının temel sebebi bu ülkelerde medya ve haber ağının tamamen devlet kontrolünde olmasına bağlanmıştır. 19 Ağustos saldırısı Iraklı direniş örgütlerinin işgalci güçlere karşı bir tokatı olduğu kadar, bir müddettir Irak"ta gerçekleştirilen onlarca eyleme karşın sessizliğini bozmayan dünya medyasına verilmiş bir "rüşvet"tir de...
     <br/>
     İkinci hedef: Duble bumerang etkisi
     <br/>
     19 Ağustos eylemini anlamlandırmakta zorlananların bir başka yanılgısı Iraklı direniş örgütlerinin yeni düşmanlar kazanmaktan çekinecekleri ve Irak halkının yanındaki bir kurumu yabancılaştırmak istemeyeceği kanaatidir. Oysa gerilla tam da bunu ister. Gerilla savaşı direnişin genel halk kitlesi içinde yeterli destek bulamadığı durumlarda ortaya çıkar ve varlığını devam ettirmek için kendi toplumu ile işgalci güç arasındaki düşmanlığı zirve noktada tutmak zorundadır. Temel bir strateji olarak düşmanı "demonize etmek" (şeytanlaştırmak) için sözlü propaganda yerine düşmanı daha fazla düşmanlık yapmaya zorlama yöntemi benimsenir. Düşman en hassas noktalarından rahatsız edilerek yerel halka daha fazla baskı yapmaya, güvenlik önlemlerini sıkılaştırmaya, tutuklamalara, baskınlara ve insan hakları ihlallerine zorlanır. Bu gerilla taktiğini 20. yüzyılda en iyi kullanan örgütler II. Dünya Savaşı sonrasında Almanya"da ortaya çıkan Neo-Nazi terör örgütü Werwolf ve 1948 sonrasında İsrail ile Arap ülkeleri arasında yeni bir savaşı başlatmaya çalışan Filistinli örgütler olmuştur. Werwolf Almanların Neo-Nazi bir ayaklanmaya destek vermediğini gördüğünden Doğu Almanya"da Rusları, Batı Almanya"da ise Müttefik Kuvvetleri sürekli olarak ağır misillemelere zorlamışlar ve halkın işgal kuvvetlerine karşı düşmanlık beslemelerini sağlamaya çalışmışlardır. İsrail"in Arap ülkelerini yenilgiye uğrattığı 1948 Savaşı sonrasında Arap devletlerinin yeniden savaşı göze alamadıklarını anlayan Filistinli örgütler Mısır, Ürdün ve Suriye sınırlarından sızarak gerçekleştirdikleri sabotaj eylemleriyle İsrail"i misillemeye zorlamışlar ve Arap ülkelerinin bu misillemeler karşısında ister istemez savaşa gireceklerini ümit etmişlerdir. 19 Ağustos saldırısının gerilla mentalitesine bakan yönü Irak"ta "iyi işgalcilerin de olabileceği" hissinin uyanmasına engel olmak, Amerikan askerlerinin daha sert tedbirler takınmasını sağlamak, yabancılara ait binaların geniş güvenlik önlemleri altında tutularak düşmancıl bir çehre takınmalarını sağlamak olarak özetlenebilir.
     <br/>
     Üçüncü hedef: Hayatı
     <br/>
     çekilmez kılmak
     <br/>
     Gerillanın direnişin devamını sağlamak için hayatın normalleşmesine engel olması zorunludur. İşgal genel toplum tarafından içselleştirildiği takdirde gerilla biter. Bunun için gerilla kendi devletinin altyapısına dahi saldırır. Su ve enerji tesislerini havaya uçurur. Yollarda barikatlar kurar, dükkanların açılmasına engel olur. Hayatın işgal altında normalleşmesini sağlayacak olan uluslararası yardım kurumları, yeniden yapılanma hamleleri ve yerel halka iş imkanı sağlayan yabancı kurumlar gerillanın ana hedeflerindendir. 1948-67 yılları arasında Filistinli gerillalar İsrail"de çalışmaya başlayan Filistinlilerin otobüslerine saldırılar düzenlemiştir. 1967 sonrasında El-Fetih, Arap ülkeleri ile İsrail"in "barış karşılığında toprak" prensibi çerçevesinde anlaşmaları ihtimaline karşı yoğun eylemlerle normalleşmenin önüne geçmiştir. PKK"nın 1980 sonrasında Güneydoğu Anadolu"da yeni iş imkanları açacak yatırımlara imkan vermemesi de aynı sebepledir. Irak direnişçileri için BM"nin Bağdat"taki faaliyetleri hayatın normalleşmesine yol açacağından 19 Ağustos eylemi "gerekli ve etkili" bir eylem olmuştur.
     <br/>
     Birinci mesaj: Arabın Arap"tan
     <br/>
     başka dostu yok!
     <br/>
     Gerilla yukarıda sayılan üç hedefi gerçekleştirirken üç önemli mesaj da vermektedir. Bunlardan ilki toplumun işgalci güce karşı topyekün düşmanlık beslemesini sağlamak üzere "iyi işgalci yoktur" kanaatini yaygınlaştırmaktır. Bu sebeple toplumun dünya algılayışı "onlar ve biz" olarak yeniden şekillendirilir. "Onlar"ın içinde "biz"e yardım etmeye kalkışan herkes caydırılır. "Biz"in içinde "onlar"la iyi geçinmeye kalkışan herkes de cezalandırılır. Birincisinin örneği BM barış güçlerinin hedef olduğu bütün ülkelerde görülmüştür. Afganistan"da yabancı gazetecilerin dahi "onlar"dan addedildikleri hafızalardadır. Filistin"de halen devam eden "işbirlikçi" idamları ikinci tepkinin bir örneğidir. 19 Ağustos saldırısının mesajı açıktır: "Irak"ta yabancıları bize yardımcı olmak için dahi istemiyoruz."
     <br/>
     İkinci mesaj: Bağdat Vietnam"dır!
     <br/>
     Gerilla eylemlerinin ikinci mesajı yıldırmaya yönelik bir mesajdır. Gerilla düzenli ordulara karşı cephe savaşını kazanamayacağını bilir. Bunun için de hedefi cephedeki asker değil, evde asker evladı için dertlenen anne-baba ve bir taraftan ülke bütçesi için çırpınan diğer taraftan da bir sonraki seçimlere hazırlanmak zorunda olan siyasetçilerdir. Cephe savaşına kalkışamayacağı için işgalci güç topyekün çileden çıkarılmaz, ancak savaşın bittiği hissinin uyanmasına asla katlanılamayacağı için de kontrollü gerilim sürekli tırmandırılarak devam ettirilir. Silahlı saldırılarda mesajın asıl hedef olan "evdekiler"i etkileyecek türden olmasına dikkat edilir. Askerlerden çok siviller ve üst düzey yetkililer hedef alınır. İşgalci güce ekonomik darbe indirecek hedefler bulunur ve genel olarak güvenlik durumu kötüleştirilerek işgalci gücün daha fazla askeri harcamalar yapması sağlanır. Herhalde 19 Ağustos eyleminin mesajı bu açıdan net bir şekilde hedefine ulaşmıştır...
     <br/>
     Üçüncü mesaj: Yıkılmadık ayaktayız!
     <br/>
     Gerillanın asıl hedefi işgalden kurtulmak değil varlığını devam ettirmektir. Asıl olan zafer değil mücadeledir. Bu açıdan gerillanın yer yer ses getiren eylemlerle ayakta olduğunun mesajını vermesi gerekir. Bu mesaj hem sürekli gergin tutulmak istenen işgalci gücü, hem de cezbedilmek istenen "geleceğin gerillalarını" hedefler. Filistin Kurtuluş Örgütü 1967 Savaşı"nın kaybedilişinin üzerinden daha bir yıl geçmeden Ürdün"deki Kerame Kampı"nda İsrail Ordusu"yla çetin bir mücadeleye girişerek var olduğunun ve mücadelenin devam ettiğinin mesajını vermiştir. Arap hafsalasına "Kerame Destanı" diye kazınan hadise sonrasında FKÖ bir yıl içinde silahlı gücünü beşyüz kişiden 15 bin kişiye çıkarmıştır. Gerilla ve terör örgütleri varlığı gizli örgütler olamazlar. Birilerinin direnişe devam ettiği düşüncesi en pasifist vatandaşı dahi heyecana sürükler. Gerilla tek kişi kaldığında dahi varlığını duyurmak durumundadır. Bağdat"ın savunmasız olarak düşüşü ve ABD"nin arananlar listesindeki liderlerin teker teker yakalanması karşısında 19 Ağustos eyleminin verdiği mesaj "yıkılmadık ayaktayız" mesajıdır...
     <br/>
     Bundan sonra ne olur?
     <br/>
     Genel gerilla taktikleri ve 20. yüzyıl gerilla tarihi açısından bakıldığında Iraklı direniş gruplarının bulunduğu nokta ancak bir toparlanma aşamasıdır. 19 Ağustos eylemi münferit bir eylem olarak kaldığı takdirde gerilla aradığı toplumsal desteği bulamaz. Bu sebeple önümüzdeki kısa dönemde Iraklı direnişçilerin ses getirecek başka hedefler arayacakları muhakkaktır. Diğer taraftan BM geleneği personelinin hayati tehlikede bulunduğu hemen her durumda sivil eylemlerine son vermek şeklindedir. Nitekim BM hali hazırda Bağdat"taki faaliyetlerini dondurmuştur. Bundan sonra BM ya ABD"nin de istediği üzere Irak"a büyük bir silahlı barış koruma gücü gönderecek, ya da Irak"taki operasyonlarını tamamen sona erdirecektir. ABD"nin Irak"taki yeniden yapılandırma projesinin meşruiyet zemini BM"nin desteğine dayalı olduğundan böylesi bir kararın çıkması olanaksız görünmektedir. Ancak BM"nin Irak"a askeri göndermesi için Genel Kurul"dan karar çıkarması da kolay değildir. Dünya medyasına yansıyan yüzüyle BM"nin Bağdat saldırısına tepkisi sadece Iraklı direnişçileri kınamakla kalmamış, ABD"nin sorumsuz politikaları da eleştirilmiştir.
     <br/>
     BM"nin bundan sonraki politikası netleşmemiş olsa da ABD"nin ne yapacağı açık görünmektedir: Daha fazla güvenlik, daha fazla sertlik. Gerillanın ekmeğine yağ sürecek bu tavrın aksinin düşünülmesi ancak bir şartla söz konusu olabilir. ABD gerillayla birinci elden muhatap olunabilecek mekanları başka ülkelerin askerlerine terk edebilir. Bu politikanın uygulamaya konulması halinde "başka ülke"nin Türkiye olacağı da açıktır. Türk askerinin Irak"a gönderilmesi halinde görevlendirilecekleri bölgenin şehir gerillasının kalesi olarak görülen "Sünni Üçgen" dediğimiz Bağdat-Musul-İrbil üçgeni olacağı hali hazırda netleşmiştir.
     <br/>
     Bu savaşı gerillanın kazanıp kazanmayacağı konusu, üzerinde tahmin yürütmeyi imkansız kılacak kadar değişkene bağlıdır. Şu net olarak söylenebilir: 19 Ağustos eylemi gösterdiği üzere Irak gerillası teorik dersini iyi çalışmıştır ve bu dersi pratiğe dökecek insan ve mühimmata sahiptir. Bundan sonrasını gelecek ABD seçimleri, Irak"ta kurulacak yeni yönetim, BM"nin yeni politikası, Türk askerinin bölgeye gönderilip gönderilmemesi ve her zaman olduğu gibi İsrail-Filistin çatışmasının seyri belirleyecektir. 19 Ağustos günü Kudüs"te patlayan bombanın verdiği haber  ABD açısından hiç de iç açıcı değildir...
     <br/>
     <br/>
     <br/>
     WERWOLF PRENSİBİ
     <br/>
     <br/>
     Nazi Almanyası"nın Amerikan ve Rus kuvvetlerine teslim olmasından sonra ortaya çıkan Werwolf gerillasının savaş taktikleri Irak"ta yaşanmakta olan hadiseleri algılamak için tarihi bir örnek teşkil ediyor. 1944-1946 yılları arasında eylemlerini sürdüren Werwolf gerillası keşkin nişancılar, yol mayınları, yiyecek ve likör zehirlemeleri (bu özellikle Rus askerlerini hedef alıyordu), adam kaçırmalar, yangınlar ve hemen hemen her türlü yıldırma taktiklerini kullanmıştı. Örgütün lideri Goebbels, gerilla savaşının sadece askeri bir strateji değil aynı zamanda siyasi bir süreç olduğunu görmüştü. Örgüt terör taktiklerini benimsemişti. Esir almıyordu, mümkün olduğu kadar fazla ses çıkarıyordu ve eylemi propagandanın bir parçası olarak algılıyordu. Temel stratejileri mümkün olduğu kadar işgalci gücü rahatsız etmek ve işgalci gücün halka karşı daha sert güvenlik uygulamaları başlatmasını sağlamaktı. Bu sayede halkın işgalcilere karşı düşmanlık beslemeye başlayacağına inanıyorlardı. Werwolf"un bombalı saldırılarında temel hedef, Sovyet ve Müttefik kuvvetlerin askeri binalarıydı. Haziran 1945"te Bremen Emniyet Müdürlüğüne yapılan bombalı saldırıda beş Amerikalının yanı sıra 39 Alman hayatını kaybetmişti. Werwolf yaptığı saldırıları ve kaçırılan işgalcilere yapılan işkenceleri bastırdığı el kitapcıkları ve illegal radyo yayınlarıyla kamuya malediyordu. Başlangıçta sadece işgalci güçleri hedef alan Werwolf kısa zamanda Almanya"nın "işbirlikçi"lerini ve "pasifistlerini" de hedef almaya başladı. Fabrikalar, elektirik istasyonları ve su tesisleri havaya uçuruldu, müzeler yağmalandı. Yağma taktiği hem işgalci güçlerin hayatı normalleştirmesini güçleştiriyor hem de hayatın Almanlar için çekilmez olmasını sağlıyordu. Bu şekilde Almanların işgalcilere karşı isyan etmesi hedefleniyordu.
     <br/>
    </br>
   </br>
  </font>
 </p>
</div>


## Yorumlar

### Mücahit Özcan, 31-Ağustos-2003
> Irak'ta yer almamız şart: 
> Türkiye'nin Irak'a asker gönderip gönderilmemesi Türk medyasının en üst sıralarında işleniyor.Bir generalin ağzınkonuyla ilgili çıkan söz ertesi gün gazetelerde büyük puntolarla manşet oluyor.Türkiye'nin Irak'a asker göndermesi stratejik konumu gereği şarttır.Çünkü Irak işgal edildi ve BM çatısı altında yeni yir yapılanmaya doğru gidiliyor.Türkiye Irak'taki yeni sürecin dışında sesssiz kalamaz.Türk askerinin Irak'a gönderilmesi Süleymaniye olayları ile gerilen Türk-Amerikan ilişkilerinin düzelmesi ve sağlam temeller üzerine oturtulması açasından çok önemli.Ayrıca Irak'ın kuzeyinde kurulmak istenen Kürt Federe Devletinin kurulmasına engel olunabilir ve gelişmeler daha yakından izlenir.Irak'a asker gönderilmesine karşı çıkan kesimin dillendirdiği Türk askerine saldırının olacağı yanlış bir düşüncedir.Çünkü bir ABD askeri ile Türk askerinin Iark halkına yaklaşımı farkıl olacaktır.Aramızdaki dini, külterel ve tarihten gelen bağlılık saldırı tezini çürütmektedir.

### ali ozgenc, 28-Ağustos-2003
> Birlesmis fakat ayrik milletler (son): 
> Irak ta etkin bir  gorevi ustlenmeyi kabul ederse bu kendi varlik sebebine ve hukukun ustunlugu degerine bizzat kendisinin ters dustugu manasina gelmez mi? Turkiye  tarihe kara bir leke olarak gecen amerikan ve ingiliz  saldirisina bence hic bir sekil de ortak olamamalidir ki, bizim dunyanin etkin guclerinin belirledigi ve bizim politikalarimizla celisen bu oyunu degistiremeyecegi acikken bir de mehmetcigi oraya gonderip itibarimizi zedelemyelim. Birakalim da her gun aksam bir amekian askerinin daha Kerkuk te Bagdatta olduruldugunu televizyondan seyrederken caylarimizi keyifle yudumlayalim. Hergun birkac tane daha amerikan askeri oldugunde amerikali insanlarda bunun cok pis bir oyun oldugunu amerikanin dis politikasini belirleyen yahudi kokenli etkin guclerin defterini durmesine ve gercekleri gormesine yardimci olabilelim.  1991-97 arasinda ilac bulamadigindan dolayi olen sadece 500 bin Irakli  cocugun bedelini amerika az da olsa odesin.  Birakalim bu isin gunahi sadece onlarin olsu

### ali ozgenc, 28-Ağustos-2003
> Birlesmis fakat ayrik milletler 4: 
> Irakla ilgili politikasini belirlemis ve Suleymeniye baskini ilede bunu acikca ve edepsizce belirtmis  amerika ile Turkiyenin politikalarinin bu konuda ne kadar kesistigi bir kez daha ortaya cikmistir. Hal boyle iken ve Turkiyenin ise Amerika ile bir surtusmeye girmek istemedigi ve girmeyecegide son baskinlada bir kez daha teyit edilmisken Turkiyenin Irak a asker gondererek belirlenmis amerikan politikalarini ne kadar degistirecegini siz taktir edin.  Bir baska konu ise  Turkiyenin asker gondermesi icin bir BM karari istemesi. BM bu isin basinda yani 'isgal guclerinin ' Iraka saldirmasinda once  BM den istedigi halde boyle bir karari alamamasi. Simdi size soruyorum. Isin basinda Irak a saldirinin hakli bir gerekcesi olmadigi icin bu ise bulasmayan BM nin bu noktadan sonra lacagi karar bizzat BM nin onceki tavri ile celismez mi? Daha once ayni konu ile ilgili salik vermeyen BM simdi bu ise okey derse bu ortaya cikacak durumun hukuki oldugu manasina mi geli? Bir soru daha eger BM ..

### ali ozgenc, 28-Ağustos-2003
> Birlesmis fakat ayrik milletler 3: 
> Hemde binlerce asker istiyorlar. Hatta biraz da amiyane tabiriyle bize gaz vererek "tecrubelerimizden yararlanmak istioyorlarmis" Simdi sorgulanmasi gereken en onemli sey Turkiye hangi sebeple olursa olsun Amerika ve Ingilterenin olusturdugu kualisyon degil isgalci guclerin, hic bir uluslararasi hukuka sigmayan, hic bir kannuni dayanagi bulunmayan sadece kendi ekonomik ve siyasi cikarlari geregi baslattiklari bu 'gunah savasinin' ortagi olacak mi? Eger olursa bunun hesabini verebilecekmi? Ilk cevabi verilmesi gereken ve en onemli soru bu. Tabi uluslararasi iliskilerde farli etmenler rol oynar. Turkiye su anda Iraktaki olusumlarla yakindan ilgili ve bu konuda aktif ve belirkleyici bir rol ustlenebilmek icin asker gondermeyi kendisi icin bir sans sayiyor. Peki bu politik yaklasim gerceklerle ne kadar ortusuyor? Amerika Turk milletini agir yaralayan 'planli' Suleymaniye baskini ile tercihini Kurtlerden yana yaptigi birkez daha fiili olarak deklare etmistir. Bu sebepten dolayi..

### ali ozgenc, 28-Ağustos-2003
> Birlesmis fakat ayrik milletler 2: 
> rahat bir alan sagliyor. Ayrica sunuda belirtmek lazim amerika bugun BM nin butcesinin  yaklasik %25 lik gibi bir kismini karsilayarak  bu konuda ilk sirayi alan bir ulke. BM kendi icerisinde gorev yapan personele dahi (el altindan) ayrimcilik yapmayi destur edinm,is bir ulke. "BAtinin uygar' milletlerinin personeli en krik en onemli yerlerde gorev alirken diger millet temsilcileri ise geri kalan gorevlerde degerlendiriliyorlar... BU ve daha cogaltacagimiz sebeplerden dolayi ismi her ne kadar birlesmis olsa ayrik ve ayrimcilik yapan bir yapi BM. Etkin guclerin cikarlari ile celismemeye hatta paralel siyaset yapmaya calisan bir grup. Gelelim Irak meselesine. ABD ve Ingiltere bazi bahanelerle BM den onay almadan veya alamadan ciktigi kanunsuz ve hukusuz yolclukta kafalarini tasa carptiklarini anladilar daha fazla kan ve itibar kaybetmemek icin bu arsiz tezgahin icine simdide (BM araciligi ile ) diger milletleri cekmeye calisiyorlar. Maalesef buna Turkiye de dahil...

### ali ozgenc, 28-Ağustos-2003
> BIrlesmis fakat ayrik milletler 1: 
> Dunya ozellile 11 Eylul olaylarinin ardindan tarih boyu kazandigi bazi erdemlerini yitirmeye   basladigi gunler yasiyor. BM de tarih boyu edinilen kazanimlarin sonucu daha adil ve hukukun ustunlugu gibi degerlerin on planda  tutuldugu bir uluslarustu kurum olarak karsimiza cikiyor. Ama BM gercekte boyle bir teskilat mi? maalesf hayir . En bariz ornegi Kosova.  BM de de dunyanin hakim gucleri etkinliklerinin doruk noktasinda. Bugun sik sik BM nin bir zafer kalesi olarak gosterilen Kosova da halk artik canindan bezmis. durumda.   Ornegin Halkinin % 95 musluman olan kosovaya BM simdiye kadar hic musluman bir ozel temsilci atamadi. Misyonerlere heryerde rastlamak mumkun. ekonomik sikintilari hat safhaya ulasmis halkin bir kismi para karsiliginda din dahi degistiriyor. Bu bolgede BM icin azinlik dendiginde sadece akillarina sirplar geliyor. oysa burda yasayan Bosnak, romen ve Turk nufusta var. Kosovada varligi hissedilen ulke ise Amerika. BM uzerinden sagladigi bu etkinlik onlara...

### ali ozgenc, 28-Ağustos-2003
> BIrlesmis fakat ayrik milletler 1: 
> Dunya ozellile 11 Eylul olaylarinin ardindan tarih boyu kazandigi bazi erdemlerini yitirmeye   basladigi gunler yasiyor. BM de tarih boyu edinilen kazanimlarin sonucu daha adil ve hukukun ustunlugu gibi degerlerin on planda  tutuldugu bir uluslarustu kurum olarak karsimiza cikiyor. Ama BM gercekte boyle bir teskilat mi? maalesf hayir . En bariz ornegi Kosova.  BM de de dunyanin hakim gucleri etkinliklerinin doruk noktasinda. Bugun sik sik BM nin bir zafer kalesi olarak gosterilen Kosova da halk artik canindan bezmis. durumda.   Ornegin Halkinin % 95 musluman olan kosovaya BM simdiye kadar hic musluman bir ozel temsilci atamadi. Misyonerlere heryerde rastlamak mumkun. ekonomik sikintilari hat safhaya ulasmis halkin bir kismi para karsiliginda din dahi degistiriyor. Bu bolgede BM icin azinlik dendiginde sadece akillarina sirplar geliyor. oysa burda yasayan Bosnak, romen ve Turk nufusta var. Kosovada varligi hissedilen ulke ise Amerika. BM uzerinden sagladigi bu etkinlik onlara...

Kaynak: [www.aksiyon.com.tr](http://www.aksiyon.com.tr:80/detay.php?id=2899&yorum_id=253), [web.archive.org (arşiv bağlantısı)](http://web.archive.org/web/20050131053231/http://www.aksiyon.com.tr:80/detay.php?id=2899&yorum_id=253)
