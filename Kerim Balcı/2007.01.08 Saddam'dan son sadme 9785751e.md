# Saddam'dan son sadme

*Kerim Balcı 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hukukun temel ilkelerinden biridir: ‘Adil olmak yetmez; adil görünmek zorundasın da!’ Saddam Hüseyin, idamı bin defa hak etmiş olsa dahi, cellatları adil görünmeyi başaramamış olmanın cezasını ödeyecektir.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065259im_/http://www.aksiyon.com.tr/resim/631/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rusya Devlet Başkanı Putin’in ‘Irak’taki gibi bir demokrasi istemiyoruz’ sözü belki de haklı, ama adaletsiz idamın sonrasında ne kadar da manidarlaşıyor. Irak’taki gibi adalet istenir mi artık?
   <br>
    <br>
     Yine hukukun temel ilkelerindendir; cezayı infaz, ehliyet gerektirir. Cezalandırılanın cezayı mucip suçlar işlemiş olduğu gerçeği, cezanın infazını haklı çıkarmaya yetmez. İnfaz ehliyeti parlamenter sistemlerde yasama, yargı ve yürütmenin işbirliğiyle edinilir; yürütme tarafından icra edilir. Yürütmenin başı olan cumhurbaşkanının ceza infazından haberdar edilmediği iddia edilen bir ülke, hele bir de işgal altındaysa, hele bir de iç savaş halindeyse hangi ‘ehliyet’ten bahsedebilir? Irak’ta Saddam’la birlikte ölen bir şey daha var: Gerçek bir demokrasinin bölgeye huzur getireceği inancı.
     <br/>
     <br/>
     George W. Bush, Saddam can çekişirken yattığı uykusundan uyandığında, bu idamla Irak demokrasisinin doğum tarihini üst üste oturttu. Demokrasinin önündeki ‘tıkaç’ Saddam’mış meğer! Bir cezalandırmanın gelecekte olacak güzelliklerle irtibatlandırılması, dinin alanıdır. Siyaset ve hukuk, cezayı geçmişte yapılmış olanlara bina eder. İleride olacak bir şey için adam idam edilmez. Edilir! Ama bunu Şeytan’ı uyandırmaya çalışan satanistler; Kont Drakula’ya hayat aşılamaya çalışan vampirler ve nihayet insan kurban ederek ebedi hayatı elde edebileceklerine inanan Mayalar ve yamyamlar yapar. Bu da batıl da olsa dinin alanıdır.
     <br/>
     <br/>
     Dinin alanında başka hakikatlere de yer var: İnsanlar zulmeder, ama kader adalet eder. Allah facir kulları eliyle de dinine hizmet ettirebilir. Saddam’ın tarih sahnesinde silinmesi gerçekten de güzel bir hizmet olurdu. Bu, kadere bakan bir hikmettir. Ama kaza olurken kaza olmuş; Saddam’ın idamı onu ölümsüzleştirip; Amerikan işgaline esaslı bir sadme, bir darbe indirmiş oldu. Pinochet’nin ölümü ne kadar ‘bu dünyadan zulmün cezası çekilmeden de gidilebiliyormuş’ mesajı vermişse; Saddam’ın idamı da aynı mesajı vermiştir. Kürtler Halepçe’ye yansın! Sünni Araplar, Türkmenler, Süryaniler yaşadıkları zulümleri kara yakıp ansın! Onların ölüleri Şiilerinki kadar değerli değil. Adaletsizliğin büyüğü, ölülerinin hesabı sorulmamış olan unsurlara yapılmıştır.
     <br/>
     <br/>
     ‘Neden?’ sorusunun cevabı, ‘ne olacak?’ sorusunu da cevaplar. Saddam’ı neden bir bayram gününde, neden bu kadar çabuk, neden bunca sır meseleleri aydınlatmadan, neden uluslararası bir mahkemenin gözetiminden uzakta idam ettiler? Peki şimdi ne olacak? Şimdi ne olacağının cevabı, ne olmasını istiyorlardı da bu idamı gerçekleştirdiler sorusunun cevabıdır. Bir Şii-Sünni çatışması istiyorlardı? Saddam’dan alınan tek intikam Sadrların intikamı değildi. Saddam’ın cesedi üzerine Muhammed Sadık El-Sadr’ın isminin haykırılması da intikamdan duyulan heyecanı dile getirmiyordu. İdam sahnesini izleyenlere adres gösteriliyordu orada. Nitekim Arap gazetelerinin dillendirip, Batı gazetelerinin irdelediği ‘cellatlardan birinin bizzat Mukteda el-Sadr olduğu’ iddiası, doğru olsun veya yanlış olsun, bir Şii-Sünni savaşını başlatmaya yönelik bir dezenformasyon hamlesidir.
     <br/>
     <br/>
     Saddam’ı idam edenler ya Kurban Bayramı’nın ne olduğunu bilmiyorlardı; ya da bu idamla Saddam’ı bir ‘kurban’a dönüştürme kararlılığı içindeydiler. Hakikatin kendisinin ne olduğu Hakk’a bakan bir meseledir. Halka bakanı, hakikat hakkındaki kanaatin ne olduğudur. Onu da medyatik hafıza belirliyor bu asırda. Saddam’ı bir sonraki kuşağın bir ‘kurban’ olarak hatırlayacağı o kadar kesin ki artık! Türbesini ziyaret edenlerin onu ‘anti-emperyalizmin ve Irak milliyetçiliğinin şehidi’ olarak gördükleri o kadar açık ki! Yağlı ilmek boynuna geçirildiğinde ‘Bensiz Irak bir hiçtir!’ ifadesini kullanması boşunaydı Saddam’ın. Bir daha asla Saddam’sız Irak olmayacak çünkü. Nefret hatırayı öldürür; ama adaletsiz bir infaz hatıraları ışıl ışıl yapar.
     <br/>
     <br/>
     Ne gariptir ki Hazreti İsa da bir Kurban Bayramı’nda ‘kurban’ edilmişti Hıristiyan inancına göre. Bir Fısıh, ya da bizde yaygın bilinen şekliyle Hamursuz Bayramı idi. Bu bayramda Yahudiler Beytülmakdis’e toplanır, kurban keser, bugün Kubbetüssahra’nın bulunduğu yerde bu kurbanların etlerini yakarak Rabb’e sunarlardı. Hıristiyanlığın kendi peygamberlerini kurban edilmiş ‘Rabb’in oğlu’ zannetmesinin altında çarmıha germe hadisesinin bir Kurban-Fısıh Bayramı’nda gerçekleşmiş olmasının payı vardır muhakkak. Dünün zalimi, bugünün kahraman kurbanı Saddam, yarın yeni teolojik tartışmaların odağına oturursa şaşırmalı mı buna?
     <br/>
     <br/>
     Irak’ta bir dönemin kapandığı doğrudur. Fakat tam da bu sebeple zamansızdır Saddam’ın idamı. Bugüne kadar yaşanan iç savaşın faturası Saddam’a ve onun dönemine kesilebiliyordu. İdam fermanını imzalayan Başbakan El-Maliki, Saddam’ın kaçabileceğinden endişe ettikleri için idamı aceleye getirdiklerini söylemiş. Oysa bütün günahları taşıyacak keçiyi kendileri boğazlamak suretiyle ellerinden kaçırmış bulunuyorlar.
     <br/>
     <br/>
     Eski bir Yahudi geleneğidir. Keffaret Günü’nde Kohenlerin başı Kudüs’teki Kutsalların Kutsalı noktasına bir keçi götürür; keçinin tüylerini sıvazlayarak Beni İsrail’in bütün günahlarını bu keçiye yüklerdi. Sonra da keçinin bir ‘Günah Keçisi’ olduğunu ima eden boyalar ve işaretler yapılarak çöle salıverilirdi zavallı hayvan. Bu keçinin asla öldürülmemesi gerekirdi ki günahları taşımaya devam etsin. Günah keçisi asla kurban edilmemeliydi... El Maliki’nin, El Sadr’ın, El Hakim’in, El Bush’un günah keçisi asla kurban edilmemeliydi.
     <br/>
     <br/>
     Saddam, Bush’un Büyük Ortadoğu hayaline esaslı bir sadme indirmiştir. Bir kötüye bu kadar iyilik yapılmamalıydı...
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26418), [web.archive.org (arşiv bağlantısı)](http://web.archive.org/web/20071126065259/http://www.aksiyon.com.tr:80/detay.php?id=26418)
