# Evde tek başına

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20031226155459im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226155459im_/http://www.aksiyon.com.tr/resim/41/52.jpg" vspace="5"/>
  </p>
 </font>
 <font class="content">
  İsrail’de, sandıktan zaferle çıkan Ariel Şaron liderliğindeki Likud Partisi, yeni hükümeti oluşturmakta zorlanıyor. Seçim kampanyası sırasında diğer partilerin seçmenlerine bol ‘hayır’lı sözler vermesi, Şaron’u yapayalnız bıraktı. 28 Ocak seçimlerinde rakibi İşçi Partisi’ni sandıkta silen Ariel Şaron’un Likud Partisi yeni hükümeti oluşturmakta zorlanıyor. İsrail’i yönettiği iki yıl boyunca İşçi ve Milli Birlik partilerini küstüren Şaron ne sağa ne de sola yaranıyor.
 </font>
 <p>
  <font class="content">
   Seçim sisteminin ülkeyi koalisyonlara mahkum ettiği İsrail’de Irak savaşı gibi bir ‘acil durum’ İşçi Partisi’nin koalisyona katılmama yönündeki kararlılığını kıramazsa ülke yakın bir gelecekte yeniden seçimlere gitmek zorunda kalabilecek.
   <br/>
   <br/>
   Seçim kampanyası döneminde çeşitli partilerin seçmenlerine verdiği bol ‘hayır’lı sözler Ariel Şaron’un kazandığı zaferi kutlamasına engel oldu. Binyamin Ben Eliezer yönetiminde Şaron hükümetinde yer alan İşçi Partisi yaşadığı tarihi hezimetin sebebi olarak hükümetin politikalarıyla özdeşleştirilmeyi gördüğünden seçimlerden sonra kurulacak bir Şaron hükümetinde yer almayacağını net bir dille açıklamıştı. İşçi Partisi’nin ‘Şaron’la birlikteliğe hayır’ demesinin altında sadece partinin sertlik yanlısı politikalarla özdeşleştirilmiş olması yatmıyor. Parti’nin 19 Kasım 2002 önseçimlerinde başkanlığa getirdiği Amram Mitzna’nın Ariel Şaron ile daha 1982 yılından kalma bir çatışması bulunuyor. 1982 yılında Savunma Bakanı olan Ariel Şaron’un Güney Lübnan harekatına karşı çıkan zamanın Harp Akademisi komutanı Amram Mitzna, Şaron’un kendisini ordudan attırmak için yaptığı ayak oyunlarını unutmuş değil. Dahası Mitzna’nın parti liderliğine gelirken rakibi Ben Eliezer’e karşı kullanmış olduğu tek tez Ben Eliezer’in ‘Şaron’dan farklı olmadığı’. Bu tezle parti başkanlığına gelmiş bir liderin bugün Şaron’la işbirliği yapmasına imkansız nazarıyla bakılıyor.
   <br/>
   <br/>
   Bol ‘hayır’lı seçim
   <br/>
   <br/>
   Ariel Şaron’u tarihi zaferinden sonra yalnızlığa iten tek ‘hayır’ İşçi Partisi’nden gelmiyor. Seçimlerde sandalye sayısını 2.5 kat artıran anti—dindar Shinui Partisi de Shas, Milli Dindar Parti ve Birleşik Tevrat Yahudiliği gibi dindar partilerle aynı koalisyonda yer almayı kabul etmiyor. Shinui’nin tezi ülkenin dindarların hükümet dışında bırakıldığı bir laik koalisyonla yönetilmesinin zamanının geldiği yönünde. Ariel Şaron bu teze sıcak bakmakla birlikte ne Likud’un muhafazakâr kanadı ne de İşçi Partisi böyle bir koalisyonda yer almayı kabul ediyor.
   <br/>
   <br/>
   Şaron’un İşçi ve Shinui partilerini dışarıda bırakarak sadece sağ partilerden oluşan bir hükümet kurmasının önünde de ciddi engeller var. Ülkeyi yönettiği iki yıl içinde kendisini Likud’un aşırı sağ kanadından ılımlı kanadına kaydırmayı başaran Ariel Şaron seçimlerden önce terör tamamen durmak ve sınırları muğlak kalmak kaydıyla bir Filistin Devleti’nin kurulmasına sıcak baktığını açıklamıştı. Bu açıklama üzerine koalisyondan ayrılan Avigdor Lieberman’ın Milli Birlik Partisi ve bir Filistin Devleti’nin zorunlu olarak yerleşim birimlerinin bazılarının boşaltılması anlamına geleceğinin farkında olan Effi Eitam’ın Milli Dindar Parti’si koalisyon protokolünde bir Filistin Devleti’nden ‘olasılık’ olarak dahi bahseden bir hükümette yer almayacaklarını açıklamışlardı. Şaron bu iki partinin katılacağı bir sağ hükümetin Quartet diye bilinen ‘Dörtlü Grup’un hazırladığı barışa giden ‘Yol Planı’ karşısında manevra kabiliyetini sıfırlayacağını bildiğinden dolayı ‘sağ koalisyon’a sıcak bakmıyor. Nitekim seçim gecesi yaptığı ‘zafer konuşması’nda Şaron, İşçi Partisi’nin inadından dolayı bir sağ hükümete zorlanırsa ülkeyi yeniden seçimlere götüreceğini açıklamış bulunuyor.
   <br/>
   <br/>
   Şaron’un koalisyon tercihlerini kısıtlayan bir de kendi ‘hayır’ları var. Şaron seçim kampanyası döneminde İsrail’in şartları çerçevesinde bir Filistin Devleti ihtimalini tartışmak istemeyen Likud üyelerine ve diğer parti temsilcilerine bir sonraki hükümetinde yer alamayacaklarını açıkça bildirmişti. Zafer konuşmasında kuracağı koalisyona ülkenin bütün ‘Siyonist partilerini’ davet eden Şaron, Siyonist olmayan Birleşik Tevrat Yahudiliği ve Shas Partilerini de kızdırmış bulunuyor. Görülen o ki bir hükümet oluşturabilmek için Şaron ABD’nin Irak operasyonunu bekleyecek. Washington’dan gelen haberler Şaron’un çok da beklemek zorunda kalmayacağı yönünde.
   <br/>
   <br/>
   Mitzna’dan ‘laik koalisyon’a hayır Şaron’un resmi teklifini beklemeksizin İşçi Partisi Başkanı Amram Mitzna’yı ziyaret eden Shinui Başkanı Yossi Lapid İşçi Partisi’nden Şaron liderliğindeki bir laik koalisyona katılmamakta kararlı oldukları cevabını aldı. Dindarların içinde bulunmadığı bir koalisyon oluşturulması için Mitzna’yı işbirliğine davet eden Lapid iki partinin Şaron’a ortak bir talepler listesi sunmasını teklif etti. Perşembe günü gerçekleşen görüşmede İşçi Partisi lideri Mitzna İşçi ve Shinui partilerinin muhalefette işbirliği yapmalarının daha uygun olacağını söyledi. Shinui Partisi’nin de Shas ile aynı koalisyonda yer almak istemediğini hatırlatan Mitzna kendisine Shas’ın dindar gençlerin askerlik yapmasını kabul etmesi halinde Shinui’nin dindarlarla aynı koalisyonda yer alabileceğini hatırlatan Yossi Lapid’e ‘Şaron Gazze’den çekilmeyi, yerleşim birimlerine akıtılan milyonlarca doları ekonomiye kaydırmayı ve Filistinlilerle derhal görüşmeleri başlatmayı kabul ederse biz de koalisyona katılmayı düşünürüz’ cevabını verdi. Shinui lideri Lapid seçim gecesi yaptığı bir çağrıda İşçi Partisi’ni koalisyondan uzak durmakta inat eden lideri Mitzna’yı alaşağı etmeye çağırmıştı.
   <br/>
   <br/>
   Lapid’in çağrısına rağmen İşçi Partisi’nde Shimon Peres haricinde koalisyon görüşmelerine katılma yönünde irade bildirmiş kimse bulunmuyor. Perşembe günü Şaron’un tekliflerini gözden geçirmeden ‘hayır’ demenin erken olacağını söylemişti. Partinin iki güçlü ismi eski başkan Binyamin Ben Eliezer ve Knesset başkanı Abraham Burg da Mitzna gibi Şaron liderliğindeki bir koalisyona katılmaya karşı çıkıyorlar. İşçi Partisi özellikle Likud’un ekonomik politikalarından bezmiş olan iş dünyası tarafından koalisyona katılarak ekonominin dümenine geçmeye çağrılıyor.
   <br/>
   <br/>
   ‘In’ler ve ‘Out’lar
   <br/>
   <br/>
   28 Ocak seçimleri İsrail parlamentosuna 40 yeni milletvekili taşıdı. Yeni milletvekillerinin arasında Kudüs Belediye Başkanı Ehud Olmert gibi daha önce milletvekilliği yapmış ‘sağın radikal isimleri’nin yanısıra Ariel Şaron’un oğlu Omri Şaron ve adaylığı tartışma konusu olmuş Genelkurmay eski Başkanı Shaul Mofaz gibi ‘flash’ isimler de var. Yeni İsrail parlamentosu 18 kadın milletvekiliyle tarihte en fazla kadın üyesi olan İsrail parlamentosu olacak. Ancak bu kadın milletvekillerinin arasında İşçi Partisi’nden İshak Rabin’in kızı Dalia Rabin Pelesof ve Meretz Partisi’nin çok konuşan ismi Naomi Hazan ile İsrail tarihinin tek kadın Arap milletvekili Hüsniye Jabarra olmayacak.
   <br/>
   <br/>
   15. Knesset’in önemli isimlerinden ‘barış güvercini’ Yossi Beilin de yeni parlamentoda yer alamayacak. Beilin’in yanısıra partilerinin aldığı düşük oydan dolayı istifa eden Meretz Başkanı Yossi Sarid ve İsrael BaAliya Başkanı Natan Sharansky de seçimlerden hemen sonra yaptıkları açıklamalarıyla milletvekilliğinden istifa ettiklerini duyurdular. 16. Knesset’te seçim barajını aşamayan Herut Partisi’nin lideri Michael Melchior ve partinin çok konuşulan adayı illegal Kach Partisi Başkanı Baruch Marzel de yer alamayacaklar. Asker ve diplomatların oylarının sayımından önce dört milletvekili çıkardığı hesaplanan Bir Millet Partisi’nin adaylarından Etiyopyalı göçmenlerin temsilcisi Addisu Messele de bu oyların sayımından sonra partinin üç milletvekiline düşmesiyle milletvekilliği trenini kaçıranlardan. İşçi Partisi’nin adı yolsuzluklara karışmış Dürzî milletvekili Salah Tarif de siyasi hayatın dışına itilenlerden. Dürzî oylarının yeni adresi Likud ise parlamentoya iki Dürzî milletvekili taşımış durumda. Arap partileri toplamda iki sandalye küçülmüş olmakla birlikte Hadash Partisi’nden üçüncü sıra adayı olan Ahmed Tibi yeniden Knesset’e dönmeyi başardı. Seçimlerde nüfusa oranlarına göre en fazla milletvekili çıkaran kesim yerleşim birimleri. Seçmen nüfusunun ancak yüzde 3’ünün yaşadığı yerleşim birimlerinden yeni parlamentoya dokuz milletvekili seçilmiş durumda.
   <br/>
   <br/>
   Şaron’un elinde ‘zeytin dalı’ var ama Arafat’a uzatmak istemiyor
   <br/>
   <br/>
   Ariel Şaron’un bütün bu problemli koalisyon seçenekleri arasında ne tür bir politika izleyeceği bilinmiyor. Seçimlerden sonra yeni bir barış hamlesi başlatacağını söyleyen Şaron hali hazırda ABD Başkanı Bush’dan Dörtlü Grup’un barışa giden ‘yol planı’ konusunda görüşme talep etmiş durumda. Likud’un açıklanmış resmi politikası ‘yol planı’na destek veren her partiyle koalisyona girmeye hazır olduğu şeklinde. Ancak Şaron’un ‘yol planı’nda bazı revizyonlara gidilmesini istediği biliniyor. Arafat’ın başında bulunduğu bir Filistin Yönetimi ile masaya oturmamakta kararlı olan Şaron, muhtemel barış görüşmelerinin başlamasından önce Filistin Yönetimi’nin gerekli reformları gerçekleştirmesini, Doğu Kudüs’le alakalı taleplerinden vazgeçmesini, mültecilerin geri dönüş hakkının gündeme getirilmeyeceği yönünde garanti vermesini ve dahası kurulacak Filistin Devleti’nin sınırlarının İsrail’in belirleyeceği bir tarihe kadar muğlak kalmasını kabullenmesini istiyor. Bütün bu ön şartlara rağmen kendisini ‘barışı isteyen taraf’ olarak lanse etmeyi başarmış görünen Şaron’un bir sağ koalisyona karşı olmasının temel sebebi de ‘yol planı’ ile alakalı görüşmeler öncesinde manevra kabiliyetini kaybetmek istememesi.
   <br/>
   <br/>
   Şaron’un bu ‘ön şartlarla’ dolu ‘yeni yol planı’na Filistin Otoritesi’nin cevabı net: Hayır... Gerek Şaron’un, gerekse Filistin Otoritesi’nin konumlarından ne kadar taviz verebileceklerini ise muhtemel Irak operasyonu ve bu operasyon sonrasında Filistin Otoritesi’nde meydana gelebilecek güç kaymaları belirleyecek.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2363), [web.archive.org (arşiv bağlantısı)](http://web.archive.org/web/20031226155459/http://www.aksiyon.com.tr:80/detay.php?id=2363)
