# Asıl Tehlike İslâmofobi

*Kerim Balcı 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘İslâmofobi ile mücadele edecek strateji temelde eğitim üzerine bina edilmelidir. Bu eğitim sadece İslâm hakkında değil, bütün din ve gelenekler hakkında olmalıdır ki mitler ve yalanlar gerçeklerden ayırt edilebilsin. Medya ve internetin nefret çığırtkanlığında kullanılmasına engel olmalı; fakat düşünce ve ifade özgürlüğünü de korumalıyız. Kamusal otoriteler sadece İslâmofobi'yi kınamakla kalmamalı, ayrımcılık yapılmayacağı yönündeki vaatlerini yasal ve gerekli diğer uygulamaları garanti altına alarak desteklemeli. İslâmofobi ile mücadele gayretleri İslâm adına gerçekleştirilen terör ve şiddet eylemleriyle de hesaplaşmak durumunda. Küçük bir azınlık, çoğunluğun kötü bir nam kazanmasına sebep oluyor. Bu kabul edilemez.’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060516033442im_/http://www.aksiyon.com.tr/resim/584/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br>
    7 Aralık 2004 günü Birleşmiş Milletler'in (BM) düzenlediği "İslâmofobi ile Mücadele: Tolerans ve Anlayış Eğitimi" başlıklı konferansta konuşan BM Genel Sekreteri Kofi Annan'ın sözleriydi bunlar. Kofi Annan 'geri öğrenme' dediği bir süreçle sonradan edindiğimiz ön yargılardan ve korkulardan kurtulabileceğimize inanıyordu. Annan'ın 11 Eylül saldırılarından sonra salgın bir hastalık gibi büyüyen İslâm düşmanlığına karşı alınması gereken önlemleri sıraladığı bu konuşmasından bir yıl sonra Danimarkalı Jyllands Posten Gazetesi'nin yayımladığı Hazreti Muhammed'le (s.a.v.) ilişkilendirilen karikatürler ve bunlara karşı gösterilen tepki, Annan'ın öngördüğü 'geri öğrenme'nin henüz başarılamadığını ve Batı dünyasındaki Müslüman stereotipinin dimdik ayakta olduğunu gösterdi.
    <br>
     <br>
      Karikatürler Danimarka İslâmofobisinin yeni yüzü
      <br/>
      <br/>
      Karikatür krizini bağımsız bir olay olarak ele alma hatası, gerek Avrupa'da salgın halini alan İslâmofobi'yi, gerekse karikatürlere karşı Müslümanların ve akl-ı selim sahibi Batılıların gösterdiği tepkiyi anlaşılmaz kılıyor. Danimarkalı siyasetçilerin 11 Eylül saldırıları sonrasında takındıkları İslâm düşmanı tavır, hem sağ tandanslı gazetenin karikatürler konusundaki istekliliğini, hem de Danimarka Başbakanı Anders Fogh Rasmussen'in özür dileme ve İslâm ülkelerinin tepkilerini dinleme konusundaki isteksizliğini açıklıyor.
      <br/>
      <br/>
      Danimarka nüfusunun ancak yüzde 4'ünü oluşturan Müslümanlara karşı ırkçı politikalar 1990'larda başladı. Danimarka Halkçı Partisi, Müslümanlara ve diğer göçmen nüfusa karşı dışlayıcı bir politika öngörüyordu. Ülkedeki Müslümanların bir türlü 'entegre' (Bunun gerçekte asimilasyon anlamına geldiğini herkes biliyordu.) edilemedikleri iddiası, 11 Eylül saldırılarından hemen sonra gerçekleşen Kasım 2001 seçimlerinin temel malzemesiydi. Geçen yıl Kopenhag Belediyesi eski Başkanı Louise Frevert, kendi web sitesinde Müslümanları Danimarka toplumundaki 'kanserli tümör'e benzetmişti. Bayan Frevert'in yerine belediye başkanı seçilen Martin Henriksen daha ılımlı değildi: "Daha baştan İslâm, bir terörist hareket olmuştur. Bugün İslâm'ın gerçek yüzünü gizlediği, bizi işgal edecek herhangi bir İslâmî grup veya devletin olmadığı bilinciyle beklediği bilinen bir gerçektir. Hedeflerini çok iyi biliyoruz. Metotları ise yavaş yavaş demokratik kurumlarımıza sızarak bu hedefe ulaşmaktır."
      <br/>
      <br/>
      Henriksen'in bu ifadeleri Halkçı Parti'nin parlamento grup toplantısında gündeme gelmiş ve Henriksen, yazdığı şeylerin parti politikası ile birebir örtüştüğünü söyleyerek bu ifadeleri web sitesinden kaldırmayı reddetmişti. Yapılan 'siyaseten doğru' davranması çağrıları üzerine belediye başkanı İslâm için kullandığı 'terörist hareket' ifadesini 'fetihçi ideoloji' ifadesiyle değiştirmeye razı olmuştu.
      <br/>
      <br/>
      Jyllands Posten Gazetesi'nin 30 Eylül 2005'te başlattığı karikatür krizine de Danimarkalı siyasetçiler duyarsız kaldı. Başbakan Rasmussen, aralarında Türk büyükelçisinin de bulunduğu 11 İslâm ülkesi büyükelçileri tarafından konuyla ilgili görüşme talebini 'ülkesinde basın özgürlüğü olduğu' gerekçesiyle reddetti. Daha sonra 22 emekli Danimarkalı diplomat tarafından nezaketsiz bulunarak eleştirilen bu tavır Arap Ligi ve İslâm Konferansı Örgütü'nün devreye girmesiyle uluslararası bir krizin başlamasına yol açtı.
      <br/>
      <br/>
      Rasmussen’in inadı
      <br/>
      <br/>
      Rasmussen sadece İslâm dünyasından değil Avrupa Konseyi ve Avrupa Komisyonu'ndan yükselen eleştiri ve talepleri de cevapsız bıraktı. Konsey yaptığı açıklamada sadece Danimarka medyasının değil, aynı zamanda hükümet ve Danimarka toplumunun Müslümanlara ve azınlıklara karşı sürekli keskinleşen tavrını eleştirdi. Komisyon Başkanvekili Franco Frattini, söz konusu karikatürlerin İslâm'a ve yabancılara karşı düşmanlığı besleyici mahiyette olduğunu söyledi ve bir Katolik olarak kendisinin de Hıristiyanlığın kutsal sembolleri ile terörü özdeşleştiren bir karikatürden rahatsız olacağını kaydetti.
      <br/>
      <br/>
      Avrupalı pek çok Yahudi ve Hıristiyan din adamının yanı sıra Danimarkalı sanatçıların eleştirilerine de maruz kalan gazete ocakın sonunda özür dileyerek geri adım atsa da aynı ton siyasi çevrelerde yankılanmadı. Danimarkalı gazetenin özür dilemesi Avrupa'nın çoğu sağ tandanslı gazetesi tarafından 'ifade özgürlüğü mücadelesinde yenilgi' olarak yorumlandı ve söz konusu karikatürler Avrupa'nın hemen bütün ülkelerinde yayımlanmaya başladı.
      <br/>
      <br/>
      Gazeteci-yazar Ali Bulaç, özellikle takip eden bu baskıların karikatür provokasyonunun planlı ve sistemli bir strateji olduğunun delili olduğu kanaatinde. Ona göre karikatürlerin yeniden yayımlanması hakaretin sadece Peygamber Efendimiz’e değil, bütün bir Müslümanlık âlemine yapılmış olması anlamına geliyor. Bu sebeple kimsenin 'ben ılımlı Müslümanım' diyerek tepkisiz kalma hakkı olmadığını söylüyor: "Eğer peygamberi olmayan bir Müslümanlık icat edersek belki o zaman Batı’nın kabul ettiği ılımlı Müslüman ile tepkilerinde aşırı giden Müslüman ayrımını yapabiliriz. Tabii ki dikkatli olmak ve oyuna gelmemek lazım. Ama tepkisiz kalmak da kabul edilemez."
      <br/>
      <br/>
      İslâmofobi: Bu filmi görmüştük
      <br/>
      <br/>
      Fransız Müslümanların lideri kabul edilen Tarık Ramazan ise stratejinin farklı bir boyutuna dikkat çekiyor. On'a göre krizi çatışmaya dönüştürenler bundan menfaat sağlamaya çalışan Suriye ve İran gibi ülkelerin baskıcı rejimleri. Ramazan, baskı altındaki bu rejimlerin karikatür saygısızlığına çok sevindiklerini, bu olayı kendilerini İslâm davasının gerçek sahipleri olarak göstermek için kullandıklarını düşünüyor. Ali Bulaç da Iraklı Şii lider Sistani'nin yaptığı 'asıl suçlu içimizdeki teröristler' açıklamasını bu kapsamda görmekten yana. Bulaç, Sistani'nin açıklamalarını Irak'ta ipleri elinde tutan Amerikan işgal rejimi ile iyi geçinmek için yapılmış fırsatçı ve talihsiz beyanlar olarak görüyor.
      <br/>
      <br/>
      İslâmofobi, Müslüman ordularının Avrupa kapılarına dayandığı 8. yüzyıldan beri Avrupa'da rastlanan bir olgu. Zaman içinde değişik çehrelere bürünse de Haçlılar döneminde görülen İslâm düşmanlığı ile İspanya kıyımlarında görülen İslâm ve Yahudi düşmanlığı, Osmanlı'nın genişleme döneminde görülen İslâm düşmanlığı ve sömürgecilik döneminde görülen İslâm düşmanlığı arasında belirgin benzerlikler var. 1960'lardan sonra Avrupa'da yeni çehresini gösteren İslâmofobi de benzer özellikler taşıyor. Farklılıkları ise temelde Avrupa'da yaşamaya başlamış 15 milyonu aşkın Müslüman, İslâm ülkeleri diye bilinen ülkelerde görünen baskıcı rejimler, petrol tüketiminin artışıyla birlikte Müslüman ülkelerin dünya politikasında belirleyici roller üstlenmeye başlaması, Sovyet Bloku'nun çökmesinden sonra ortaya çıkan radikal İslâmist hareketlerin terör eylemleri, nihayet küreselleşme ve teknolojik gelişmelere paralel olarak yaşanan iletişim imkânları belirliyor. Bütün bu farklılıklar bir yandan yeni İslâmofobi'nin şeklini belirlerken, diğer yandan çözüm potansiyelini artırıyor.
      <br/>
      <br/>
      Bu farklılıklara rağmen uzmanları asıl rahatsız eden benzerlikler. Son dönemde görülen İslâm düşmanlığı ile tarihin farklı dönemlerinde ortaya çıkan İslâm düşmanlıkları arasındaki benzerlik, probleme tarihî bir derinlik ve geleceğe bakan yönüyle de tekrarlama potansiyeli katıyor.
      <br/>
      <br/>
      George Washington Üniversitesi'nden Prof. Dr. Seyyid Hüseyin Nasr, İslâmofobi kavramı üzerinde yaptığı linguistik ve psikolojik bir irdeleme ile bu kavramın 20. yüzyıl Avrupa'sında ortaya çıkmış ırkçı akımlardan daha ziyade İslâm'ın ilk ortaya çıktığı dönemlerde gösterdiği hızlı yayılmayla alakalı olduğunu savunuyor. Batı'nın, gücünün zirvesinde olduğu bir dönemde fobiler üretmesinin anlamsız olduğunu söyleyen Nasr, İslâmofobi'nin geçmişten miras alınmış hastalık olduğu kanaatinde. Ona göre, bu hastalığın asırlar öncesinden devralınmasının asıl sebebi İslâm dini ve dünyasının mevcut durumu hakkındaki bilgisizlik ve Müslümanların yaptığı hatalar. "Fanatiklerin yaptıkları olmasaydı İslâmofobi de olmazdı." diyen Nasr'a göre, İslâm düşmanlığını Batı’da yaygın olan 'öteki'ni düşmanı görme hastalığı da besliyor. Dortmund Üniversitesi'nden ekonomi profesörü Wolfram Richter ise İslâmofobi'nin Avrupa'da uyanan antisemitizm hastalığının yeni bir yüzü ve 'Ein Volk' (Nazi Almanya'sında kullanılan 'bir halk' ifadesi) geleneğinin bir uzantısı olduğunu söylüyor: "Bir zamanlar Yahudilere yaptığımızı şimdi Müslümanlara yapacağımızdan korkuyorum. Yeni Holokost'un kurbanları Müslümanlar olacak."
      <br/>
      <br/>
      Yahudilere yapılan muamele gibi
      <br/>
      <br/>
      Avrupa'daki İslâmofobi'nin Nazi Almanya’sında Yahudilerin yaşadığı aşağılanmanın paraleli olduğunu gösteren bir teklif de Almanya'da Aşağı Saksonya İçişleri Bakanı Uwe Schünemann'dan geldi. Schünemann, şiddet taraftarı olduğu belirlenen 3 bin kadar İslâmcının ayaklarına elektronik etiketler takılmasını, bu sayede hareketlerinin takip edilmesini teklif etti. Nazi Almanya’sında da Yahudilerin kollarında Davud Yıldızlı bir bant taşımaları mecburiyeti getirilmişti. Radikal İslâm'la mücadele çerçevesinde şimdilik küçük çaplı olarak devreye konulan 'vatandaşlıktan çıkarma ve nefret vaizlerinin sınır dışı edilmesi' uygulamasının da Mussolini İtalya’sında ve Nazi Almanya’sında Yahudilere yönelik olarak uygulandığı biliniyor. Avrupalı pek çok Yahudi din adamı, Müslümanların bugünlerde yaşadığı aşağılama, kolektif yaftalanma ve polis tarafından hırpalanmaların 1930'larda Yahudilerin yaşadıkları ile gösterdiği paralelliğe parmak basıyor.
      <br/>
      <br/>
      Avrupa’ya has değil
      <br/>
      <br/>
      Britanya Müslümanları ve İslâmofobi Komisyonu üyelerinden İmam Abdülcelil Sacid, antisemitizm ile İslâmofobi arasında eşzamanlı bir ilişki görüyor. Avrupa'da İslâmofobi ile antisemitizm'in birlikte yükseldiğini söyleyen Sacid, her iki hastalığın bir kültür ırkçılığı olduğunu, toplumların farklı kesimleri tarafından seslendirilseler de bu hastalıkların ortaya çıkışının ortak sebeplere dayandığını iddia ediyor. Avrupa'da yükselen İslâmofobi'ye karşı Yahudileri de en az Müslümanlar kadar duyarlı olmaya çağıran Sacid, yabancı düşmanlığının yükseldiği her durumda Yahudilerin de kurbanlar arasında olduğunun unutulmaması gerektiğini hatırlatıyor.
      <br/>
      <br/>
      İslâmofobi sadece Avrupa'ya has bir hastalık değil. Hindistan'da özellikle Sihler arasında yaygın bir İslâm düşmanlığı var. Yine Çin ve Rusya gibi ülkelerde Müslüman azınlıkların ayrılıkçı faaliyetleri belirgin bir İslâm düşmanlığını körüklüyor. Özbekistan ve Cezayir gibi ülkelerde İslâm korkusu siyasal İslâm'a karşı rejim kaygısı şekline bürünmüş durumda. Fakat bunların hiçbirinde İslâm topyekûn bir din olarak dışlanmıyor. Daha ziyade birincil düşman olarak görülen ayrılıkçı ve devrimci grupların ideolojisi olarak kabul ediliyor. Bu devletler, İslâm ülkelerine karşı genel bir yargı oluşturmuyorlar. Avrupa, tarih boyunca olduğu üzere İslâm düşmanlığında yine başı çekiyor.
      <br/>
      <br/>
      Avrupa Irkçılık ve Yabancı Düşmanlığı Takip Merkezi'nin (EUMC) 11 Eylül saldırılarından sonra yaptığı bir dizi çalışmada AB üyesi ülkelerin çoğunda ırkçı şiddetle alakalı bilgi toplama ve sınıflandırma mekanizmalarının olmadığının altını çizdi. Bu şartlarda ırkçılıkla ve yabancı düşmanlığıyla mücadele için gerekli tedbirlerin alınmasının güçleştiğini söyledi. Bu araştırmalarda Avrupa ülkelerinde en problemli alanın eğitim olduğu, göçmenlerin ve azınlıkların çocuklarının eğitim sistemi içinde başarısızlığa mahkum edildikleri gösterildi. Araştırmalarda 11 Eylül sonrasında gerek Müslüman azınlıklarda, gerekse genel toplumda karşılıklı korkuların arttığı, Müslümanlara karşı sözlü sataşma, aşağılama ve fiziki boyutlara ulaşmayan şiddetin arttığı gözlemlendi.
      <br/>
      <br/>
      AB içinde yabancı düşmanlığı ve ırkçılık ilk kez 1985'te gündeme alındı. 1988'den başlayarak da AB üyesi ülkelerde bilgi toplanmaya başlandı. 1997, Avrupa'da Irkçılık Karşısı Yıl olarak ilân edildi. Bu çerçevede yapılan çalışmalar Avrupa'da ırkçılık ve yabancı düşmanlığı ile alakalı halk görüşlerinin sürekli olarak kötüleşmekte olduğunu gözler önüne serdi. Ancak, 1997'e kadar AB'nin yaptırdığı ırkçılık karşıtı çalışmaların çoğu temelde bütün yabancıları yabancı kategorisine almış, bunun dinî boyutu ile ilgilenmemişti. 1997'de Avrupa halkının üçte biri kendilerini 'ırkçı' veya 'aşırı ırkçı' gördüklerini ifade ediyor, özellikle sayıları hızla artan yabancılardan dolayı geleceklerini belirsiz olarak görüyorlardı.
      <br/>
      <br/>
      Avrupa İslam düşmanlığında neden başı çekiyor?
      <br/>
      <br/>
      EUMC'nin özellikle din eksenli nefreti incelediği en kapsamlı çalışması 11 Eylül saldırılarının hemen sonrasında yapıldı. Birmingham Üniversitesi'nden Chris Allen ve Jorgen Nielsen'in hazırladığı 2002 Mayıs'ında yayımlanan rapor, o zaman AB üyesi olan beş ülkede yapılan çalışmada ülkeler arasında minimum düzeyde farklılıklar görülmekle birlikte tamamında İslâm ve Müslümanlara yönelik saldırıların artmakta olduğunu gösteriyordu. Allen ve Nielsen'in bulgularına göre saldırılar temelde sözlü düzeyde kalıyor ve bunlar bütün Müslümanların terörist saldırılardan sorumlu tutulması, Müslüman çocuklara 'Üsame' diye hakaret edilmesi seviyesinden başlayıp Müslüman kadınların başörtüsü ve çarşaflarının zorla çıkartılması, tükürülmeleri, nihayet fiziki şiddete kadar varıyordu. Basın üzerinde de çalışma yapan ikili, 11 Eylül saldırıları sonrasında basının "aşırılarla" genel Müslüman toplum arasında bir ayrım gözetme gayreti göstermesine karşılık bu gayretin zamanla yok olduğu ve Müslümanları aşağılayan, Müslümanlarla dalga geçen ve ön yargılar oluşturan makale ve karikatürlerin görülür düzeyde artmış olduğunu kaydetmişti. Çalışma siyasetçilerin ve toplum önderlerinin de Müslüman karşıtı söyleme kaydıklarını ve İtalya ve Danimarka'da özellikle aşırıya gidildiğini tespit etmişti.
      <br/>
      <br/>
      Avrupa'nın İslâm düşmanlığında neden başı çektiğinin bir dizi açıklaması var. Tarihî mirasın bu konudaki belirleyiciliği üzerine çok şeyler söylendi. Bu mirasın özellikle aydınlanma sonrasında Avrupa'yı bir hastalık gibi saran anti-dindarlık boyutlarına varan laikçiliğin bir sonucu olduğunu söyleyenler çoğunlukta. Nitekim Ali Bulaç karikatür krizine yol açan kişilerin dindar değil, dinin her şekline karşı çıkan, çoğu ateist ve agnostik kesimce körüklendiği kanaatinde. Karikatür krizinin ilginç bir şekilde farklı dinlerin samimi mensupları arasında yakınlaşmaya da yol açtığını söyleyen Bulaç, Avrupa laikliğinin İslâmiyet'i kendi varlığına karşı bir tehdit olarak görmeye başladığını düşünüyor. Bulaç, Müslümanların mevcut tepkisini de bu anlamda sadece İslâmi bir tepki değil, din adına yapılmış umumi bir tepki kapsamında görmek gerektiğini söylüyor: "İslâmiyet aslında bu tepkisi ile bütün dinlerin kutsallarını da savunmuş oluyor. Müslümanlar sadece kendi Peygamberlerini savunmuyor. Hz. İsa'yı da Hz. Musa'yı da diğer bütün peygamberleri de savunuyor."
      <br/>
      <br/>
      Prof. İlber Ortaylı ise karikatür krizine farklı bir açıdan bakıyor. Batı'da bu tür hakaretamiz tavırların espri ve mizah geleneği zayıf topluluklardan çıktığını söyleyen Ortaylı'ya göre, mizah geleneği zayıf toplumlar bel altı ve dinî içerikli esprilere yöneliyor. Oturmuş bir mizah geleneği olan İngilizlerin bu tür vartalara düşmediğini de hatırlatarak, "Danimarkalılar Avrupa içinde gelenek fukarası bir toplum. Kaba ve espri kabiliyetinden yoksun insanların çizgileri ile provokasyon yapmalarından ibaret bir hareket. Böyle sanat da, böyle sanat özgürlüğü de olmaz." diyor.
      <br/>
      <br/>
      Tanım ve teşhis problemi
      <br/>
      <br/>
      Bugüne kadar İslâmofobi'nin en ayrıntılı ve kapsamlı tanımı 1997'de İngiliz düşünce kuruluşu Runnymede Trust tarafından yapıldı. "İslâmofobi: Hepimiz için bir meydan okuma" başlıklı rapor, İslâmofobi'nin sekiz belirgin özelliğini sıralıyor. Buna göre İslâmofoblar, İslâm'ı tek bir blok olarak görüyor ve değişime karşı direnç gösterdiğini; İslâm'ın farklı ve 'öteki' olduğunu, başka kültürlerle bir ortak yönü olmadığı gibi karşılıklı etkileşime de girmediğini düşünüyorlar. İslâm'ı Batı medeniyetine kıyasla geri kalmış, barbar, irrasyonel, gelişmemiş ve seksist görüyorlar; İslâm'ı doğası itibarıyla şiddet taraftarı, baskıcı, tehditkâr, terörü destekleyen ve bir medeniyetler çatışmasına girişmiş olarak kabul ediyorlar; İslâm'ı siyasal bir ideoloji olarak görüyor ve İslâmî rejim ve partiler tarafından siyasî ve askerî kazanımlar için kullanıldığını düşünüyorlar. Bütün bu sebeplerle İslâm'ın Batı hakkındaki bütün eleştirileri tartışılmaksızın reddediliyor; bu sebeplere bina edilen İslâm düşmanlığı sebebiyle Müslümanlara karşı ayrılıkçı uygulamalar meşrû kabul ediliyor ve genel Müslüman toplum da dışlanıyor. Ayrıca, Müslüman karşıtlığı da doğal ve normal kabul ediliyor.
      <br/>
      <br/>
      İslâmofobi'nin Runnymede tanımı zamanın İngiliz hükümeti tarafından olduğu gibi pek çok Müslüman örgüt ve dernek tarafından da kabul edilmişti. Bu tanımın fazlasıyla geniş çerçeveli olup, İslâm ve Müslümanlara yöneltilmiş haklı eleştirileri de kapsayacağı yönünde eleştiriler de yapılmıştı. Örneğin Londra Üniversitesi’ne bağlı Imperial College'dan Dr. Piers Benn, bütün fobilerde olduğu gibi İslâmofobi'nin de zamanla anlam kaymasına uğrayıp İslâm ve Müslümanlar hakkındaki olumlu olumsuz, haklı haksız her türlü eleştiriyi kapsamaya başlayacağından endişe ediyor. Benn, homoseksüellerden korkma ve nefret etmenin adı olarak bilinen homofobinin de zamanla anlam genişlemesine uğradığını, bugün Avrupa'da 'çocuğumun homoseksüel olmasını istemiyorum' demenin dahi homofobik olarak görülmeye başlandığını söylüyor. Eleştiri hakkının, karşı tarafa saygı sınırları içinde kalmak kaydıyla anlamlı bir diyalog için de şart olduğunu söyleyen Benn, İslâmofobik olarak yaftalanma korkusunun Müslümanlarla konuşmayı dahi zorlaştırabileceğinden endişe ediyor.
      <br/>
      <br/>
      İslâmofobi fobisi
      <br/>
      <br/>
      İmam Abdülcelil Sacid ve Tarık Ramazan Avrupa'da yükselen İslâmofobi karşısında İslâm dünyasında da bir İslâmofobi fobisinin tırmanışa geçtiğini gözlemliyorlar. Sacid, 7 Temmuz ve 21 Temmuz 2005 tarihlerinde İngiltere'de gerçekleşen iki bombalı saldırı arasındaki bağlantıya dikkat çekiyor. İkinci saldırıyı gerçekleştiren gençlerin birinci saldırıdan sonra İngiliz toplumunda görülen İslâm düşmanlığı ve İslâm'ın kutsal gördüğü unsurlara yönelik saldırılar karşısında kendilerini dışlanmış ve bir şeyler yapmak durumunda hissettiklerini söyleyerek, İngiliz polisinin de iki grup arasında bu fobi-karşı fobi ilişkisinden başka bir ilişki bulamadığını kaydediyor. Sacid'e göre genelde İslâm dünyasının özelde de Avrupa'da yaşayan Müslümanların düşeceği en büyük hata İslâmofobların düştüğü hata olur: Genelleme. Nefret vaizlerinin her iki tarafta da olduğunu hatırlatan Sacid, "İslâm dünyasını topyekûn geri kalmış, Batı düşmanı, terörist görmek nasıl yanlışsa, Avrupa'yı da topyekûn İslâm düşmanı, komplocu, provokatör görmek de o kadar yanlıştır." diyor.
      <br/>
      <br/>
      Düşmanlık hissini medya kışkırtıyor
      <br/>
      <br/>
      Tarık Ramazan her iki tarafta yaygınlaşan düşmanlık hissinin temelde medya tarafından kışkırtıldığı kanaatinde. Ramazan, medyanın ılımlı Müslümanlara da Müslümanlık konusunda içten bir diyaloğu benimseyen Avrupalılara da gerektiğince yer vermediğinden şikâyet ediyor. Avrupa'da ortaya çıkmış küçük bir grup şiddet yanlısı Müslüman'ın varlığının doğru olduğunu, ama çoğunluğun kendisini Avrupalı ve Avrupa vatandaşı hissettiğini söyleyen Ramazan, medyanın sesi daha gür çıkan azınlığa odaklanmasının sonuçlarının vahim olacağı endişesini taşıyor. Ramazan'a göre ılımlı İslâm'ın medyada yer bulamamasının tek suçlusu da medyanın kendisi değil. Müslümanların kamuoyu oluşturmak gibi bir kaygılarının olmamasından yakınan Ramazan, İslâm'ın imajını düzeltmek için gösterilen gayretin yetersiz olduğunu söylüyor.
      <br/>
      <br/>
      Ali Bulaç ise Batı'da yaygın İslâm düşmanlığı ile Arap düşmanlığının örtüştürülmeye çalışıldığını, böylelikle iki korkunun birbirini beslediğini düşünüyor.  Suriye ve Lübnan örneklerinden hareketle karikatür krizine en sert tepkinin Arap ülkelerinden geldiği zehabına katılmanın yanlış olacağını söyleyen Bulaç'a göre, Arap ülkelerinde gösterilen tepki diğer ülkelere kıyasla daha yumuşak oldu. Suriye ve Lübnan'daki hadiselerin din veya ırk temelli bir tepki olmayıp, Batı yayılmacılığı karşısında kendisini tehdit altında hisseden bu ülke halklarının reaksiyoner bir tepkisi olduğunu söyleyen Bulaç, benzer bir şekilde Filistin'deki gösterilerin de dinî söylemi ağır basan Hamas tarafından değil de siyaset uzayından dışlanma tehdidiyle karşı karşıya olan El-Fetih tarafından düzenlenmiş olduğunu kaydediyor. Bulaç en büyük tepkilerin gözlemlendiği Afganistan ve Endonezya'nın, dünya politikasını Batılı medyanın gözleriyle seyreden Türk medyası tarafından da es geçildiğini söylüyor. Bulaç'la benzer kanaatleri paylaşan Sefer Turan, tıpkı İslâm'ın ılımlı ve makul seslerine yeterince yer vermeyen Batı medyası gibi Türkiye'de de Şeyh Kardavi ve Hüseyin Fadlullah'ın yaptığı itidal çağrılarının görmezden gelinmesini eleştiriyor. Batı'da patlak veren İslâmofobi'ye bahane arayanların Arap ve özellikle de Filistin medyasında görüldüğü söylenen antisemitik karikatür ve yazıları nazara vermelerinin de haksızlık olduğunu söyleyen Turan, bir bağımsızlık savaşı veren Filistinlilerle sözgelimi Danimarka medyasının aynı kefeye konulmasını kabul edilemez buluyor. Turan'a göre Kardavi ve Nasrallah gibi biri Sünni diğeri Şii dünyasının iki büyük fıkıh âliminin barışçıl gösteri çağrısında bulunmalarını, hatta bazı yerlerde ulemanın taşkınlık yapan halkı yatıştırmaya çalışmasını görmezden gelmek büyük haksızlık.
      <br/>
      <br/>
      Bulaç ve Turan'ın kanaatlerini destekleyen bir gelişme Şam'daki Danimarka büyükelçiliğinin yakılmasından sonra Suriye Başmüftüsünün yaptığı açıklamalar oldu. Danimarka halkından özür dileyen Başmüftü, binlerce insanın katıldığı nispeten barışçıl bir gösterinin 10-15 kişi tarafından kirletildiğini ve olayların kontrolden çıktığını söyledi. Başmüftü Suriye halkına da Danimarka için yeni ve eskisinden daha görkemli bir büyükelçilik inşa etmeleri çağrısında bulundu. Şii âlim Hüseyin Fadlullah, daha önce yaptığı açıklamada ülkelerin diplomatik misyonlarına ve bayraklarına saygısızlık yapılamayacağı, bir ülkenin ulusal sembolüne yönelik saldırının o ülkenin bütün vatandaşlarına yönelik bir saldırı olacağı uyarısında bulunmuştu.
      <br/>
      <br/>
      Semptomları değil hastalığı tedavi
      <br/>
      <br/>
      Runnymede Trust'ın hazırlattığı 2004 tarihli İslâmofobi başlıklı raporu hazırlayan heyetin başkanlığını yapan Richard Stone, İslâmofobi ile mücadelede asıl sorumluluğun beyaz Avrupalılara düştüğünü söylüyor. Avrupa'da bütün büyük kamu kuruluşlarının beyaz orta sınıf tarafından yönetildiğini söyleyen Stone, ırkçılığın siyah insanların kafasındaki bir problem olmadığı gibi antisemitizmin Yahudilerin kafalarındaki veya İslâmofobinin Müslümanların kafasındaki bir sorun olmadığının altını çiziyor. Irkçılık da, antisemitizm de, İslâmofobi de beyaz adamın kafa yapısındaki bir problemdir ve çözümü yine beyaz adam üretmelidir diyen Stone'a göre, İslâmofobi mağdurlarına düşen görev, sorunu ve sorunlu kişi ya da kurumları tespitten ibaret.
      <br/>
      <br/>
      Tarık Ramazan Müslümanların çözüm arayışında daha aktif olmak zorunda olduklarını düşünüyor. Ona göre bu bir sorumluluktan öte bir zorunluluk. Zira hastalık kimde olursa olsun kurban Müslümanlar oluyor. Ramazan İslâm dünyası ve Batı arasındaki yanlış algılayışların birbirini beslediğini, dolayısıyla İslâm dünyasındaki Batı karşıtı söylem tedavi olmadan Batı’daki İslâm karşıtlığının ortadan kalkmasının beklenemeyeceğini söylüyor. Ramazan'a göre yapılması gereken ilk şey Batı’da yaşayan, dolayısıyla da Batı’nın kurum ve felsefesini daha iyi anlayan Müslümanların ayağa kalkarak İslâm adına konuşmaya başlamaları. İslâm ülkelerinin çoğunda liderlik yapılarının fırsatçı ve diktatör olduğunu söyleyen Ramazan, İslâm'ın gerçek yüzünü temsil sorumluluğunun Batı’da yaşayan Müslümanların üzerine düştüğü kanaatinde.
      <br/>
      <br/>
      Ali Bulaç'a göre Müslümanların kendilerini doğru temsil sorumluluğu ile Batı'daki İslâm düşmanlığının giderilmesi arasında bir bağlantı kurmak gereksiz. "Dinimizin imajını korumak, dinimizi tebliğ etmek, iyi anlatmak, güzel anlatmak, doğru ifade etmek bizim aslî görevimizdir." diyen Bulaç'a göre bunların neticesinde İslâm'la alakalı kanaatlerin değişeceği ve insanların Müslümanlaşacağı gibi beklentilere girmenin doğru olmadığını düşünüyor. "Sonuçta hiçbirimiz İslâm'ı Hazreti Muhammed Aleyhisselam'dan daha iyi anlatamayız. Ama Ebu Cehil inanmadı. Daha pek çokları inanmadı. Hiçbirimiz tevhid düşüncesini vahiyle beslenen Hazreti Musa'dan daha iyi temsil edemeyiz. Ama firavun inanmadı." diyen Bulaç, yine de inanmayacaklar, sevmeyecekler, doğru anlamayacaklar diye anlatma sorumluluğumuzun üzerimizden düşmediğini vurguluyor.
      <br/>
      <br/>
      “Çizecek birileri mutlaka bulunurdu”
      <br/>
      Bulaç'a göre söz konusu karikatüristlere yaptıklarının yanlışlığını anlatmış olmak bunların çizilmeyeceğini garanti etmiyor. Nitekim Fransa'da bazı karikatürlerin yayımlanması öncesinde devreye giren Paris Camii'nin gazete yönetimini ikna edemediği biliniyor. "Her durumda çizecek birileri bulunurdu. Dolayısıyla mücadelenin anlatmanın ötesinde boyutları olmalı." diyen Bulaç'a göre kriz ilginç bir şekilde kendi çözümünü de üretiyor. Karikatürlerden bütün inanan insanların rahatsız olduğunu söyleyen Bulaç, Katolik kilisesi dâhil olmak üzere Avrupa'daki büyük kiliselerin, din adamlarının ve Türkiye'deki Ermeni, Rum, Süryani ve Yahudi cemaat liderlerinin en üst düzeyde gösterdikleri tepkinin sevindirici olduğunu hatırlatıyor. Gerçek çözümün dinler arasındaki böyle bir yakınlaşmadan geçtiğini söyleyen Bulaç'ın kanaatlerini Başbakan Recep Tayyip Erdoğan ve İspanya Başbakanı Zapatero'nun International Herald Tribune'de yayımlanan ortak makaleleri ve BM Genel Sekretesi Kofi Annan, İKÖ Başkanı Ekmeleddin İhsanoğlu ve AB Dışişleri Bakanı Javier Solana'nın ortak bildirileri de destekliyor.
      <br/>
      <br/>
      Prof. İbrahim Canan İslâm düşmanlığına karşı alınacak tedbirlerin en güzellerini yine Hazreti Peygamber'in hayatında uygulamalarıyla görmenin mümkün olduğunu söylüyor. Canan'a göre Hazreti Peygamber'in Medine'ye hicret ettiğinde kurduğu sistem tam bir dinler arası saygı ve uzlaşma sistemidir. Müslümanların Medine'de azınlık durumunda olduğu bu dönemde çoğunlukta bulunan Yahudiler ve müşrik Araplarla beşerî münasebetlerinde dostça geçinmeyi başardıklarını söyleyen Canan, Hazreti Peygamber'in bu dostane ilişkileri üç prensip üzerine bina ettiğini söylüyor: Şehrin güvenliğinin ortak müdafaası, ihtilafların adalet ve hakkaniyet üzerine halli ve nihayet her grubun kendi inançlarını serbestçe yaşaması. Canan Hoca Bakara Suresi 109'uncu ayette Medine'deki ehl-i kitaptan gelen taciz edici davranışlara karşı afüvkâr ve hoşgörülü davranmayı emrettiği gerçeğiyle Hazreti Peygamber vefat ettiğinde zırhının bir Yahudi'de borcuna mukabil rehin olarak bulunduğu bilgisini birbirini destekleyen iki barışçıl birlikte yaşama örneği olarak gösteriyor.
      <br/>
      <br/>
      İbrahim Canan, Hazreti Peygamber'in savaş sırasında dahi milletlerarası insanî değerleri korumasını, kirli savaşa yer vermemesini, Mekkelilerin geleneklerine saygı göstermesini İslâm düşmanlığının boy göstermesine engel olmuş usuller olarak zikrediyor. Nitekim Hazreti Peygamber'in Hendek Savaşı sırasında hendeğin Müslümanlar tarafında kalan bir Mekkeli yiğidin cenazesini Mekkeliler para vererek almak istedikleri zaman para kabul etmeden verdirdiği, Bedir esirlerine iyi muamele yapılmasını emrettiğinde Ashab'ın kendileri arpa ekmeği yerken esirlere buğday ekmeği verildiği, Mekkeliler derilerini satamayıp ekonomik darboğaza girdiklerinde ihtiyaçları olmadığı halde derileri alarak Mekkelileri rahatlattığı biliniyor.
      <br/>
      <br/>
      İbrahim Canan, Hazreti Peygamber'in Hudeybiye anlaşmasında kendi ashabının kalplerini kırma pahasına Mekkelilere gösterdiği anlayışın bugünün Müslümanlarına örnek olması gerektiğini söylerken, bunun büsbütün tepkisiz kalmak anlamına gelmediği uyarısında da bulunuyor. "Burada Yüce Kitabımızın 'yapılana denk olacak karşılıkta bulunmak' düsturunu da (Şura 42/ 40) aynen uygulamak mümkün değil. Her şeyden evvel biz Ehl-i Kitab'ın bütün büyüklerini kendi büyüklerimiz kabul ederiz, hiçbir peygamber'e dil uzatamayız, hepsini salât u selamla anarız. Başkaca mukaddes bilip sevgi ve saygı duyduklarına da dil uzatmamıza 'Onların Allah'tan başka taptıkları ilahlarına hakaret etmeyin ki, onlar da cahillik ederek hadlerini aşıp Allah'a dil uzatırlar' (En'âm 6/108) mealindeki ayet mânidir." şeklinde konuşarak, bu tür karşı hakaretlere kalkışanların ya tahrikçi ya da cahil olduklarını söylüyor.
      <br/>
      <br/>
      Mekke’nin fethinden çıkarılacak dersler
      <br/>
      <br/>
      Hazreti Peygamber'in Mekke'nin fethi sırasında gösterdiği tavrın da bizlere ders olması gerektiğini söyleyen İbrahim Canan, Peygamber Aleyhisselam'ın Mekke'nin yağmalanmasına izin vermediğini, katliama müsaade etmediğini, bugünün ifadesiyle 'harp suçlusu' diyebileceğimiz on kişi dışında aff-ı umumi ilan ettiğini ve daha sonra bu on kişinin de yarıdan fazlasının affedildiğini hatırlatıyor. Efendimizin Mekke ahalisinin sevdikleri önderlerine rencide edici bir tavır takınmamış olduğunu da hatırlatarak, Kabe'nin üzerinde ezan okuyan Bilal'i görünce çok saygısız ifadelerle tepkisini ortaya koyan Attab'ı cezalandırmak şöyle dursun Mekke'ye vali tayin ettiğinin bilindiğini kaydediyor.
      <br/>
      <br/>
      İbrahim Canan'a göre Müslümanların başlarına gelen bütün musibetler gibi bu karikatür musibetini de elleriyle işledikleri bir kısım günahların neticesinde ilahi bir uyarıyla kendi kusurlarını görmeye ve bunları gidermeye çalışmak (Nisa 4/79,  Şura 42/30) için bir işaret olarak görmeleri gerekiyor. Canan bu anlamda Müslüman görünen içimizdeki bazı kalemlerin kendi kutsallarımıza karşı takındıkları hakaretamiz tavırları hatırlatıyor: "Bu memlekette 'Kahrolsun şeriat!' nidalarıyla yürüyüş yapanlar, Kur'an-ı Kerim'e çöl kanunu diyenler olmuştur. Bugün bir kısım hesaplarla Danimarka'ya karşı gelişigüzel tepki verenlerin o günlerde ne yaptıklarına bakmak gerekir. Başörtüsü konusunda rastgele konuşan, ahkâm kesen, 'Kur'an'da başörtüsü yok' diyen, başörtüsü takanlara hakaret eden kimselerin cinayeti kesinlikle gayrimüslim Danimarkalının yaptığından geri değildir."
      <br/>
      <br/>
      Karikatür krizinin kendi 'İslâmofobi'mizi elden geçirmek için bir fırsat olarak gören bir başka isim Ahmet Taşgetiren. Taşgetiren Avrupa Konseyi'nin Türkiye'nin de girişimiyle aldığı İslâmofobinin de antisemitizm gibi suç sayılması kararının sadece Avrupalıları değil, Türk ve diğer Müslümanları da bağladığını söylüyor. "Türkiye'de kimi çevreler var ki, İslâmofobi bakımından Batı’dan geri kalmazlar. Hatta bazen Batı’nın sağduyulu çevrelerinden daha katı bir tutum sergilerler. Bunun medya boyutu da vardır, resmi kurumlar boyutu da vardır. Hatta bazen hâkim sistemin yorumunda İslâmofobi öne çıkar ve İslâmî tüm görünürlükler tehlike diye sunulur. 'İrtica, yeşil sermaye...' hep birer İslâmofobi ürünüdür." şeklinde konuşan Taşgetiren, bugün bir taraftan Batı’da salgın halini alan İslâmofobi ile mücadele ederken, diğer taraftan içimizdeki bu İslâmofoblara da 'Bakın kime benziyorsunuz!' demek gerektiğini düşünüyor.
      <br/>
      <br/>
      Tarık Ramazan'a göre İslâmofobi ile mücadele aynı zamanda İslâm dünyasında görünen antisemitizm, anti-Amerikancılık ve Batı karşıtlığıyla da mücadeleyi kapsayan bir platformda yürütülmeli. İslâm topraklarındaki işgal ve adaletsizlikler devam ettiği müddetçe ne İslâm dünyasındaki bu tepkisellik giderilebilir ne de Batı'daki İslâmofobi ile hakkıyla mücadele edilebilir. Ramazan'a göre yapılması gereken dünyanın her tarafındaki her türlü haksızlığa karşı şiddete başvurmayan tepki mekanizmalarının kurulması gerekiyor.
      <br/>
      <br/>
      Türkiye’nin gayretleri
      <br/>
      <br/>
      İmam Sacid bu anlamda İkinci Dünya Savaşı'ndan sonra Yahudilerin ve Japonların izledikleri taktiklerin Müslümanlara yol haritası olması gerektiği kanaatinde. Sacid, Yahudilerin dünyanın dört bir tarafındaki medya ve toplum önderlerini sürekli olarak takip edip antisemitik söylemleri anında tespit ettiklerini ve uluslararası kurumlar sayesinde bu tür olayların üzerine gittiğini hatırlatıyor ve Anti-Defamation League benzeri bir yapılanmanın bütün dinî grupların uğradığı haksızlıklara cevap verecek şekilde kurgulanmasının şart olduğunu söylüyor. Sacid'e göre İngiltere'de bir ölçüde başarılı olmuş İslâmofobi ile mücadele eden Runnymede Trust ve FAIR gibi kuruluşların bugün İngiltere'de gözlenen nisbî sağduyuda önemli bir payı olduğu kanaatinde.
      <br/>
      Türk Dışişlerinin de İslâmofobi ile mücadele gayretlerini Başbakanın söyleminden ibaret bırakmayarak arabuluculuk görevine soyunduğu biliniyor. Dışişleri bakanlığının gerek Avrupa Komisyonu gerekse Avrupa Güvenlik ve İşbirliği Teşkilatı nezdinde İslâmofobi ile mücadele konusunda birimlerin oluşturulmasına önayak olduğunu hatırlatan Dışişleri yetkilileri, hükümetin önümüzdeki günlerde AB troykası ile İKÖ troykasını bir araya getirerek tepkinin dile getirilmesinin ötesinde çözüm arayışlarına girişeceğini kaydediyorlar.
      <br/>
      <br/>
      KARİKATÜR KRİZİNİN GELİŞİMİ
      <br/>
      <br/>
      17 Eylül 2005 - Danimarkalı yazar Kare Bluitgen Hz. Muhammed Aleyhisselam hakkında yazdığı bir çocuk kitabına çizim yapacak karikatür bulamadığından yakındı.
      <br/>
      <br/>
      18 Eylül 2005 - Jyllands-Posten gazetesinin kültür editörü kırk karikatüriste yaptığı çağrıda Hz. Muhammed'i kendi gördükleri şekilde çizmelerini istedi.
      <br/>
      <br/>
      30 Eylül 2005 - Gazete gelen 15 karikatürden 12’sini yayımladı.
      <br/>
      <br/>
      9 Ekim 2005 - Danimarka Müslüman Derneği gazetenin özür dilemesi ve karikatürleri web sitesinden kaldırmasını istedi.
      <br/>
      <br/>
      14 Ekim 2005 - Kopenhag'da barışçıl gösterilerle Jyllands-Posten gazetesi kınandı.
      <br/>
      <br/>
      19 Ekim 2005 - İçlerinde Türkiye'nin de bulunduğu 11 İslam ülkesinin büyükelçileri konuyu görüşmek üzere Başbakan Rasmussen'den görüşme talep ettiler. Talepleri basın özgürlüğü çerçevesinde reddedildi.
      <br/>
      <br/>
      28 Ekim 2005 - Danimarkalı Müslüman gruplar Danimarka hukuku çerçevesinde karikatürleri yayımlayan gazete hakkında dava açtılar. Savcılık davaya konu bir durum olmadığı kararı verdi.
      <br/>
      <br/>
      Kasım 2005 - Danimarkalı imamlardan oluşan bir grup Ortadoğu ülkelerini dolaşarak konuyu İslam dünyasının ilgisine taşıdı.
      <br/>
      <br/>
      2 Aralık 2005 - Pakistan'ın Cemaat-i İslami örgütünün karikatüristlerin başına ödül koyduğu haberi yayıldı. Haberin sonradan abartı olduğu anlaşıldı.
      <br/>
      <br/>
      19 Aralık 2005 - 22 emekli Danimarkalı diplomat başbakanın büyükelçilerle görüşmeme kararını eleştirdiler. Aynı gün Avrupa Konseyi Danimarka hükümetini sert bir dille eleştirdi.
      <br/>
      <br/>
      29 Aralık 2005 - Arap Ligi Danimarka hükümetini eleştirdi.
      <br/>
      <br/>
      7 Ocak 2006 - Karikatürler bu tarihten sonra aynı hafta içinde İsveç, Norveç ve Belçika gazetelerinde yayımlandı.
      <br/>
      <br/>
      24 Ocak 2006 - Suudi Arabistan karikatürleri açıktan kınadı ve ülkede Danimarka mallarına karşı boykot başladı.
      <br/>
      <br/>
      28 Ocak 2006 - İKÖ, Danimarka hükümetinin derhal karikatürleri kınaması gerektiğini açıkladı.
      <br/>
      <br/>
      29 Ocak 2006 - Libya, Danimarka'daki büyükelçiliğini kapattı. Filistin'de başlayan bayrak yakmaları İslami Cihat ve El-Aksa Şehitleri Tugayı'nın Danimarkalı, İsveçli ve Norveçlilere yaptığı ülkeyi terk çağrısı izledi. Gün içinde çoğu Arap ülkesi Danimarka mallarını boykota katıldı.
      <br/>
      <br/>
      30 Ocak 2006 - Jyllands-Posten gazetesi karikatürleri yayımladığı için değilse de Müslümanların hislerini rencide ettiği için özür dileyen bir mesaj yayımladı. Aynı gün Başbakan Rasmussen de kişisel olarak karikatürlerden rahatsız olduğunu, ama basına müdahale edemeyeceğini açıkladı.
      <br/>
      <br/>
      31 Ocak 2006 - Onyedi İslam ülkesinin dışişleri bakanları Danimarka hükümetinden          krize sebebiyet veren karikatüristlerin cezalandırılmasını ve hadisenin tekrarlanmayacağının garantisini istediler. Başta Rusya Devlet Başkanı Putin olmak üzere dünya liderlerinden Müslüman konumuna destek geldi. Aynı gün İzlanda ve Almanya'da karikatürlerin bir kısmı yeniden basıldı.
      <br/>
      <br/>
      1 Şubat 2006 - Karikatürler eşzamanlı olarak Fransız, Alman, İtalyan, İspanyol ve Hollanda gazetelerinde yayımlandı. Rus Ortodoks Kilisesi karikatürlerin yayımlanmasını kınadı.
      <br/>
      <br/>
      2 Şubat 2006 - Karikatürler Amerika, Belçika, İsviçre, Macaristan ve Portekiz'de yayımlandı. Bu arada yine Hz. Muhammed Aleyhisselam’ı betimleyen farklı karikatürler de yayımlanmaya başlandı. Gazze'de gösterilerin şiddet dozu artmaya başladı.
      <br/>
      <br/>
      3 Şubat 2006 - Endonezya'da Danimarka büyükelçiliğine yönelik saldırı büyükelçinin halkla konuşması üzerine yatıştı. İngiltere Dış İşleri Bakanı İngiliz medyasının konuya gösterdiği duyarlılığı tebrik etti ve Avrupalı gazeteleri eleştirdi.
      <br/>
      <br/>
      4 Şubat 2006 - Karikatürler Polonya ve Çekistan gibi ülkelerde yayımlanmaya devam edildi. Şam'daki Danimarka büyükelçiliği ateşe verildi. Aynı binada bulunan İsveç ve Şili büyükelçilikleri de zarar gördü. Aynı gün Şam'daki Norveç büyükelçiliği de ateşe verildi. Danimarka'da aşırı milliyetçi gruplar Müslüman ve Irkçılık karşıtı gruplarla çatıştı. Vatikan yaptığı açıklamada ifade özgürlüğünün dinî inançlara saldırı hakkı vermediğini hatırlattı. İran boykot kararını karikatürlerin yayımlandığı bütün ülkelere uygulama kararı aldı.
      <br/>
      <br/>
      5 Şubat 2006 - Danimarka'nın Beyrut büyükelçiliği ateşe verildi. Çoğu Avrupa ülkesinde barışçıl gösteriler yapıldı. Avrupa Hahamlar Konferansı yaptığı açıklamada karikatürleri antisemitik karikatürlerle kıyaslayarak kınadı. Trabzon'da Andrea Santoro adlı bir Katolik papaz öldürüldü. Türkiye Başbakanı Tayyip Erdoğan ve İspanya Başbakanı Jose Luis Rodriguez Zapatero'nun ortak olarak kaleme aldıkları 'Saygı ve Sükunete Çağrı' başlıklı yazıları International Herald Tribune gazetesinde yayımlandı.
      <br/>
      <br/>
      6 Şubat 2006 - Endonezya, Afganistan ve Avrupa'nın çeşitli şehirlerinde gösteriler devam etti. Afganistan'daki gösteride üç kişi öldü. Endonezya'da Danimarka konsolosluğu tahrip edildi, Amerikan konsolosluğuna yönelik saldırıda da halkla polis çatıştı. Danimarka vatandaşlarına Arap ülkelerinin büyük çoğunluğunu riskli bölge olarak gördüğünü ilan etti. İran'da Hemşahri Gazetesi karşı saldırıya geçerek Holokost hakkında karikatür yarışması başlattı. Afganistan ve Somali'deki gösterilerde ölenler oldu.
      <br/>
      <br/>
      7 Şubat 2006 - Dünyanın çoğu ülkesinde protestolar devam etti. Bazı Batılı firmalar Danimarka orijinli malzeme kullanmadıkları açıklamalarını yaptılar. Dünya liderleri Danimarka hükümetini desteklediklerini bildiren açıklamalar yaptılar. Cidde'de bir araya gelen BM Genel Sekreteri Kofi Annan, İKÖ Başkanı Ekmeleddin İhsanoğlu ve AB Dışişleri Bakanı Javier Solana karikatür krizinin tırmanmasından duydukları endişeyi dile getiren bir ortak bildiri yayımladılar.
      <br/>
      <br/>
      8 Şubat 2006 - Bosna-Hersek'teki gösterilerde Danimarka, Norveç ve Hırvatistan bayrakları yakıldı. Olaylar Brezilya ve Kanada'ya da sıçradı.
      <br/>
      <br/>
      9 Şubat 2006 - Mısır'ın El-Fecr gazetesinin de karikatürleri 17 Ekim'de aldığı ortaya çıktı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Kemal Yılmaz, 17-Şubat-2006
> Avrupa duraklama devrinde: 
> Avrupa bu hâliyle medeniyetinin duraklama dönemine girmesine neden olacak. Geleceği Asya’ya, Çin’e bırakacaklar.

### Hayati Bice, 16-Şubat-2006
> İslâmofobi İslam'dan nasipsiz kalma bedbahtlığıdır: 
> 1986 yılında kendisi ile Töre dergisi için söyleşi yaptığım UCLA'dan Prof. Dr. Nazif Şehrani; Batı'da "İslam'a karşı iki tavır var. Birincisi düşünme, tefekkür. Bu yolla hidayete ulaşan oldukça kaliteli kişileri tanıdım. İkinci, ancak yanlışlığı oranında yaygın tavır, araştırmadan reddetmedir ki temelde korkuya dayanıyor. İslam'dan korku ( teknik terimiyle İslamofobia) bu, bir yerde de İslam'dan nasipsiz kalma bedbahtlığıdır." demişti. Şehrani'nin tam 20 yıl önce Türkiye'de "İslâmofobi" diye bir şeyi hiç kimse değil sorgulamak adını bile bilmezken Batı için koyduğu teşhisin ne kadar doğru olduğu bu yazıdan da anlaşılıyor. Sayın Balcı'yı bu güzel dosyası için kutlarım.

### Fuat Algün, 16-Şubat-2006
> Önce kendimiz kurtulalım İslâmofobiden: 
> İslâmı yaşamak bir tarafa yaşayanları bile engellemeye çalışan bir ülke olan Türkiye'nin İslâmofobi ile mücadelesinin sadece sözden ibaret kalacağını düşünüyorum. Batı ülkelerinden önce kendi içimizdeki İslam düşmanlığını bitirmemiz gerekiyor. Şu an beni ümitlendiren İslâm'ı dünyanın birçok ülkesinde en iyi şekilde temsil etmeye çalışan gönül erleridir.

### Mehmet Ali Küçük, 16-Şubat-2006
> Tebliğ ve biz: 
> Maalesef bir kez daha oryantalistler kazandı. Ve maalesef biz yine koskoca bir 10 yıl kaybettik. 11 Eylül’de atılan önyargı tohumları bu kriz ve akabindeki yakma yıkma eylemleriyle iyiden iyiye kök saldı. İslâmiyetin tüm dünyaya duyurulması ifadesi öncelikle bir bilinçaltı temizliği gerektiriyor. Zamanın çıldırtıcılığına karşı biz yine sabırla mükellefiz. Ama yüreğimizden sökülüp gelen ıstırap türkülerini de susturmak mümkün değil. Bir de bazıları var ki bunlar sizin Allah'ın ism-i celilini duyurma, Efendimiz’i tüm insanlığa anlatma mevzuundaki diyalog faaliyetlerini karalamaktan başka bir şey düşünemiyorlar. Destek olmadıkları yetmiyor, köstek olmak için de ellerinden geleni yapıyorlar. Belki bunu anlamaları için kapasiteleri yetersiz. Belki de kıskançlık duygularını bununla bastırıyorlar. Evet nasıl bir derttir ki düşman kavi, tali zebun, dost bivefa. Ve üstüne üstlük derdini anlatamamanın hüznü katmerleştiriyor onmaz yaralarımızı. Ne çare ki bizler yine de “Allah nurunu tamamlayacaktır.” ayet-i kerimesi ile ümit tazeliyor ve “Demek ki gül bahçesi bir süre daha gülşen olmayacak, onun hikmetinden sual olunmaz, öyle görünüyor ki zaman ve zemin buluşması için erken hâlâ.” diyor ve gözümüzü hiç ayırmadığımız o masmavi ufuklarda yine beklemeye duruyoruz tatlı hülyalarla.

### Adem Meleke, 16-Şubat-2006
> Medeniyetler çatışmayacak: 
> Hundington'un "Medeniyetler Çatışması" tezini bir okuyun. Kökü Medine’den gelen medeniyet kelimesinin gelecek nesil için nasıl bir senaryonun başaktörü yapılmak istendiğini göreceksiniz. "İslâmfobi" mi? Onun karşısında öyle güçlü bir gönül ordusu var ki bütün senaristler bir gün gerçek barışa inanacak, hiç şüpheniz olmasın.

### Abdullah Kervancı, 15-Şubat-2006
> Batı medyasını kınıyoruz: 
> Batı’nın kudurması (enaniyetini tecavüze dönüştürmesi) için kendisine bir kırmızı bulması veya icat etmesi varlığının icaplarındandır. Güya yeniden keşfettiler zulüm ve sömürülerine en büyük engelin İslâm olduğunu. Şimdiye kadar belki de adını değişik koyuyorlardı. Ebu Cehil’in (cehaletin babası) taptığı helvadan putunu acıkınca yemesi gibi Batı’nın da enaniyetine ve zulmüne susayınca (yine birçoğu İslâm sayesinde tespit edebildiği fakat hazmedemediği) makyaj malzemeleri olan demokrasi ve insan haklarını yemeye başlıyor. Kadınların da insan olduğunu 16. asırdan sonra ancak kabul edebilmiştir. Başka ırk ve renklerin insan olabileceğini kabullenmemiştir. Bunca kan ve zulümden sonra özellikle II. Dünya Savaşı’ndan sonra kabullendiği İnsan Hakları Evrensel Beyannamesi’ni hazmedememiştir. Ve teknolojik üstünlüğün küstahlığıyla yeniden insanlığı utandıracak entrikalara heveslenmektedir. Enaniyeti kıble yapmıştır Batı; İslâmın müspet enerjisi, dinamizmi, adalet ve doğruluk anlayışı karşısında sıkışan Batı, Haçlı zihniyetine, enaniyetine giydirdiği medeniyet maskesine sığınıp yer yer hakaretlerden ve saplantılardan medet umar hâle gelmiştir. Her şeye rağmen içini boşaltıp yazlaştırmak istediği İslâm medeniyeti karşısında tükenişinin, çaresizliğiyle hırçınlaşıyor. Ayrıca bu ve benzeri olaylar Batı insanının İslâma ve İslamî değerlere ne kadar muhtaç olduklarının boyutlarıdır. Bu da biz Müslümanların mesuliyetimizin büyüklüğünü ve ehemmiyetini teyit etmektedir. Zaman yaşlanıyor, bazı düşünceler köhneleşiyor ve değerden düşüyor; fakat insanların sinelerinde Hz. Muhammed (sav) her gün daha da açan bir tomurcuk gibi daima yenilenip tazeleniyor. O, insanlığın iftihar tablosu. Ama biz O’nu anlayamadık, anlatamadık. O’nu bilmeyenler de bilmediğinin düşmanı oldu. Âlemlere rahmet olarak gönderilen o zatın ümmetinin üyeleri olarak hadiseleri O’nun gibi metanetle, tahammülle ve sabırla değerlendirmeliyiz. O insanlığın iftihar tablosu; mübarek yüzüne taş atanlara dua edip hidayet diliyor. Secdede mübarek başına deve işkembesi koyanların zulmetten nura hidayetleri için kapılarına gidiyor. Bizler öfke ve hassasiyetimizi azme, şevke dönüştürüp sünnet-i saniyeye bağlılıkta, sadakatte, ilim ve irfanda ifade edelim. Ömer’ler, Hamza’lar, ecdadımız asırları peşlerinde sürükleyen nurlu çığırlar açtılar. Meydanlarda aslanların kıpırdanması çakalları tedirgin etmeye yetiyor. M.Akif'in dedeği gibi; Arkadaş yurduma alçakları uğratma sakın/Siper et gövdeni dursun bu hayasızca akın.” Şarlatan karikatürcülere dolaylı ya da dolaysız destek veren Batı medyasını kınıyoruz.

Kaynak: [www.aksiyon.com.tr](http://www.aksiyon.com.tr:80/detay.php?id=23365&yorum_id=8134), [web.archive.org (arşiv bağlantısı)](http://web.archive.org/web/20060516033442/http://www.aksiyon.com.tr:80/detay.php?id=23365&yorum_id=8134)
