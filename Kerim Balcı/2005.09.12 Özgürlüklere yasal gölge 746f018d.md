# Özgürlüklere yasal gölge

*Kerim Balcı 2005.09.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      11 Eylül sonrası çıkarılan Patriot Act düzenlemeleri, Amerikan hukuk sistemini altüst etmişti. Şimdi bu kanunların bir benzeri Türkiye’de getirilmeye çalışılıyor. Bu çerçevede Terörle Mücadele Kanunu’nda yapılması düşünülen değişikliklerin, temel hak ve özgürlüklere ciddi sınırlamalar getireceği ve keyfi uygulamalara yol açacağı belirtiliyor.
      <br>
       2 Haziran 1919 günü ABD’nin sekiz kentinde patlayan bombalar Başsavcı Mitchell Palmer’ı harekete geçirdi. Ülkedeki komünist yapılanmadan rahatsız olan Palmer bir müddettir Kongre’den komünizmle mücadele yasasını geçirmeye çalışıyordu. Bombalar istediği yasal yetkileri elde etmesini sağladı. İki yıl süren ‘terörle mücadele kampanyası’ döneminde on binlerce yabancı tutuklandı, sorgulandı ve sınır dışı edildi.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061020103937im_/http://www.aksiyon.com.tr/resim/562/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Polis, arama izni olmadan evlere giriyor, tutuklama emri olmaksızın insanları gözaltına alıyor, yargılamadan sınır dışı ediyordu. Konuşma özgürlükleri kısıtlanmıştı. Lenin’in akıllı bir adam olduğunu söyleyen bir Connecticut’lı tüccar altı ayını hapiste geçirmek zorunda kalmıştı. Bir keresinde Palmer’ın adamları topladıkları ‘246 şüpheli yabancıyı’ gemiye bindirip Rusya’ya göndermişti.
   <br>
    <br/>
    11 Eylül saldırılarından sonra Amerika Birleşik Devletleri’nde devreye sokulan anti-terör yasaları çok farklı bir tablo sergilemedi. Başsavcı Ashcroft saldırılardan önce istediği bir dizi yetkiyi saldırıların hemen sonrasında almayı başardı. Ancak bu yetkilerle teröre bulaşmış insanları değil, sokaktaki yabancıları cezalandırmayı tercih etti. Meşhur PATRIOT (Yurtsever) Act’in devreye girmesinden sonra geçen dört yıl içinde hemen tamamı Arap ve Pakistan asıllı 13.000 Müslüman ya tutuklandı ya da sınır dışı edildi. Bunların ancak yüzde birlik bir kısmı hakkında resmî suçlamada bulunuldu ve ancak çok küçük bir kısmı hâkim karşısına çıkarıldı. Amerikan halkı güvenlik için bazı sivil hakların kısıtlanmasını kabul edebilirdi. Ama hükümetin taktiği farklıydı: Kendi vatandaşlarının güvenliği için başkalarının sivil haklarını kısıtlamak!
    <br/>
    <br/>
    Amerikan anti-terör yasalarını ihraç etmek
    <br/>
    <br/>
    11 Eylül saldırıları sonrasında çıkarılan bir dizi yasanın birleştirilmesi sonucu ortaya çıkan PATRIOT Act, Amerikan hukuk düzenini altüst etmekle kalmadı; kısa zaman içinde ABD ve BM baskıları başta Avrupa ülkeleri olmak üzere bir dizi ülkenin Amerikan anti-terör yasalarını kendi hukuk sistemlerine ‘enjekte’ etmelerine yol açtı. PATRIOT Act’in Amerika dışına ilk ihraçlarından biri Yunanistan olacaktı. Yunanistan 1975 yılından sonra ülkedeki yabancı diplomatlara yönelik terör eylemlerine girişen 17 Kasım örgütüyle mücadele ediyor, ancak örgütün silahlı kadrolarına bir türlü ulaşamıyordu. Örgüt Yunan adalet sisteminin açıklarını öylesine başarıyla kullanıyordu ki 2003 Haziran’ına kadar bir tek elemanı bile tutuklanamamıştı. Bundan üç yıl önce bir İngiliz diplomatını öldüren örgüt, Yunan hükümetini uluslararası baskıyla karşı karşıya bırakmıştı. İngiliz ve Amerikan haber alma örgütleri bir taraftan Yunan meslektaşlarını ‘modern takip ve dinleme’ sistemleri hakkında eğitirken, diğer taraftan hükümetin PATRIOT Act paralelinde yasal düzenlemelere gitmesini sağladılar. Örgüt kısa zaman içinde bütün üyeleriyle ele geçirildi. Örgütün çökertilmesi esnasında PATRIOT Act’in Yunanistan’daki paraleli olan 2001 yılı 2928 sayılı yasanın sağladığı takip, dinleme, ön-izinsiz arama, zorla bilgi alma gibi bir dizi hak kullanıldı. Sonunda, belki de hak ettikleri üzere 17 Kasım terör örgütünün üyeleri çoğu en az bir ömür boyu hapis cezasıyla mahkûm edildi.. Ancak Yunan hukukçuları kendi anayasal sistemlerini ciddi şekilde ihlâl eden düzenlemelerin neticeleri kadar esasının da hakşinas olması gerektiği kanaatindeler. Çünkü aynı yasalar başka dünya ülkelerinde ciddi insan hakları ihlallerine sebep olabilmektedir.
    <br/>
    <br/>
    Cole saldırısı yargılaması
    <br/>
    <br/>
    2000 yılında Yemen açıklarında benzin almakta olan Cole Destroyeri’ne iki El-Kaide üyesi bomba yüklü bir botla çarparak 17 Amerikan askerinin ölmesine sebep olmuştu. Yemen güvenlik güçleri olayla alakalı birkaç tutuklama yaptı ve Eylül 2004’de aynen Yunanistan’da olduğu gibi mevcut teröristleri yargılamak üzere özel olarak kurulmuş bir mahkeme olayla ilgisi olan iki kişiyi ölüm ve dört ayrı kişiyi de on yıla kadar hapis cezalarına çarptırdı. Mahkemenin bu şekilde kurulması ve yargılamanın Yemen kanunlarına tamamen aykırı bir şekilde yapılabilmesini Amerikan baskısı ile geçirilen yeni TMK sağlıyordu. Özel mahkeme 2002 yılından beri Amerikalıların elinde olan Abdurrahim el-Naşirî’yi gıyabında yargıladı ve ölüm cezasına çarptırdı. Zanlıların avukatları el-Naşirî ile görüşemedikleri gibi nerede tutulduğu hakkında bir bilgi dahi alamadılar. Mahkeme zanlıların dosyalarını dava öncesinde avukatlara teslim etmeyi dahi kabul etmemiş, avukatlar müvekkilleri ile alakalı dosyaları ancak dava günü görebilmişlerdi. Gerek Yunanistan’daki 17 Kasım davasında, gerekse Yemen’deki El-Kaide davasında zanlıların suçlulukları büyük oranda ‘kanaat’ hâline geldiğinden yerel hukukun bu derece delinmiş olmasından kimse rahatsız olmadı. Ancak başka durumlarda ülkeler suçluluğu kesin olmayan kişileri de TMK’lar çerçevesinde yargılayıp tutukladılar.
    <br/>
    <br/>
    Amerikan TMK’sı PATRIOT Act
    <br/>
    <br/>
    ABD’nin dünya devletlerine dayattığı terörle mücadele kanunlarının öncüsü kendi yaptığı PATRIOT Act’tir. 11 Eylül saldırılarından sonra hayata geçirilen PATRIOT Act, tek cümleyle hükümetin güçlerini daha önce olmadığı kadar artırıyordu. Yasa, güvenlik güçlerinin eylemleri üzerindeki bütün yargı kontrolünü devre dışı bırakabilecek mekanizmalar üretmişti. Güvenlik güçleri şüpheli gördükleri şahısları bilgilendirmeksizin takip altına alabilecek ve kişinin kütüphanelerden ödünç aldığı kitapları tespit etmekten e-maillerine bakmaya, banka hesapları ve hastane kayıtlarını incelemekten evine izinsiz ve habersiz olarak girip aramaya kadar akla gelebilecek her metodu kullanabilecekti.
    <br/>
    <br/>
    PATRIOT Act ayrıca ‘ülke içi terörizm’in oldukça geniş ve sınırları belirsiz bir tanımını yapıyordu. Buna göre ABD yönetimi ‘hükümetin veya sivil halkın kanaat ve yargılarını güç yoluyla yönlendirme amacını güttüğü hissini veren’ her türlü suç unsurunu terör olarak tanımlıyordu. Bu muğlak tanım yasanın yürürlüğe girmesinden sonra terör suçlarından çok sıradan suçlara uygulanmasına yol açtı. Yasanın daha sonra hemen bütün Avrupa devletleri tarafından taklit edilen en tehlikeli bölümü güvenlik güçlerinin ‘vatandaş olmayan zanlıları herhangi bir suç ithamında bulunmadan gözaltına almalarını’ ve zanlıların bir suç isnadında bulunulduktan sonra yargılanmaksızın ilânihaye tutuklu olarak kalmalarını sağlıyordu. Yürütmeye böylesine sınırsız bir güç veren yasal düzenleme aslen Amerikan yasalarında hep var olmuş olan ‘düşman savaşçı’ tanımının terör zanlıları için kullanılmaya başlanması sayesinde oldu. Amerikan hukukuna göre hükümet ister bir yabancıyı, isterse kendi öz vatandaşını ‘düşman savaşçı’ ilan ettiği durumda bu kişiyi bütün sivil haklarından mahrum edebiliyor, suçlamaksızın tutuklayabiliyor, avukat veya hukuki süreçlerden uzak tutabiliyor, dahası bu şahsı neden ‘düşman savaşçı’ sınıfına soktuğunu da kimseye açıklamak zorunda bırakılamıyordu.
    <br/>
    <br/>
    İlk anlatıldığında modern liberal demokrasiler için kabul edilemez görünen bu yetkiler 2001 yılında Afganistan’da tutuklanan Yasir Hamdi’ye uygulanmıştı. Hamdi, Taliban’ın çöküşü üzerine Kuzey İttifakı tarafından yakalanmış ve Amerikalılara teslim edilmişti. Amerikalılar Hamdi hakkında herhangi bir suç iddiasında bulunmaksızın kendisini Guantanamo’ya gönderdiler. Ancak 2002 başlarında Yasir Hamdi’nin aslen Amerikan vatandaşı olduğu ortaya çıktı ve derhal ABD’deki bir hapishaneye aktarıldı. Orada sekiz ay kadar hukuki hiçbir hak tanınmaksızın tutulan Hamdi sonunda bir Amerikan mahkemesinin verdiği kararla hukuki sürece tâbi tutuldu. Amerikan hukukuna göre Hamdi neden bir ‘düşman savaşçı’ olarak adlandırıldığını sorma hakkına dahi sahipti. Hamdi bu hakkı talep etti ve 2004 Haziran’ında bir üst Amerikan mahkemesi hükümetin Hamdi ile alakalı kararının gerekçelerini açıklaması talebinde bulundu. Hükümet, mahkemede yüzleşmek istemediği Hamdi’yle ülkeyi terk edip Suudi Arabistan’a yerleşmesi ve hayatı boyunca İran, Irak, Suriye ve Afganistan gibi bir kısım ülkelere girme hakkının elinden alınması karşılığında özgürlüğüne kavuşacağına dair bir anlaşma yaptı. Dört yıla yakın bir süre Amerikalılar tarafından esir tutulan Yasir Hamdi, hakkındaki suçlamanın mahiyet ve gerekçesi açıklanamadan serbest bırakıldı.
    <br/>
    <br/>
    ABD hükümeti PATRIOT Act’i hayata geçirirken yasanın bazı temel insan haklarını ihlal edeceğinin farkındaydı ve yasaya zaman sınırlamaları koydu. Yasanın bu maddeleri Kongre tarafından tekrar onaylanmadıkları takdirde belirlenen müddet sonunda otomatikman hükümlerini yitireceklerdi. Buna karşın geçen zaman içerisinde PATRIOT Act savcılık makamlarınca öylesine geniş bir kullanım alanı buldu ki Başsavcılık yasanın bütün maddelerinin aynen onaylanması ve hatta insan haklarını kısıtlayacak yeni düzenlemelerin getirilmesini öngören açıklamalarda bulundu.
    <br/>
    <br/>
    PATRIOT Act’in önemli maddelerinden biri terörist örgütlerin para kaynaklarının kurutulması amacıyla gerekli bilginin derlenmesi ile alakalı. Son dört yıl içinde Hazine yasanın bu bölümünü terörle alakası olmayan yüzlerce para aklama, rüşvet, zimmete geçirme ve kredi kartı sahtekârlığı ile başa çıkmak için kullanmış. Hazine aynı yetkinin yine terörle mücadele yasası çerçevesinde ev alım satımlarıyla alakalı para hareketlerini takip hakkını da içermesini istiyor. İlginç olan 11 Eylül’den sonra ABD Kongresi’nden birkaç gün içinde geçirilen yasaların hemen tamamının daha önce de Kongre’nin önüne gelmiş ve fakat insan haklarına aykırı oldukları gerekçesiyle reddedilmiş olmaları.
    <br/>
    <br/>
    TMK’ların asıl kaynağı İngiltere
    <br/>
    <br/>
    İngiltere’de anti-terör yasaları daha 1960’lı yıllarda IRA ilk terör kampanyasını başlattığında devreye girmişti. İngiltere’de faaliyet gösteren insan hakları örgütü Liberty’ye göre 1960’tan bu yana tutuklanmış olan 8000 civarında zanlının yalnızca yüzde biri terörü andıran bir suçtan dolayı hüküm giymiştir. Liberty bu suçluların tamamının geleneksel ceza hukuku yasalarıyla da cezalandırılabileceği kanaatinde. Liberty ceza hukukunun alanı içinde tutuklanan kişilerin TMK kapsamında alıkonan ve suçluluğu ispatlanamayan kişilere kıyasla daha şanslı olduklarını vurguluyor ve hukuk sisteminin bu çifte standardını eleştiriyor.
    <br/>
    <br/>
    1998 yılında İngiltere hükümeti mevcut TMK’nın modern ihtiyaçlara uyarlanması için bir heyet çalışması başlattı. Heyet mevcut yasadaki terör tanımının çok ‘dar’ olduğunu ve ileride ortaya çıkabilecek terör suçlarını kapsayamayabileceğini düşünüyordu. O sırada IRA terörü belirgin bir şekilde durulmuştu ve heyetin terör tanımı özellikle ‘iç terör’ tanımını kapsayacak şekilde elden geçirilmişti. Aynı yıl ‘Teröre karşı yasama: Bir danışma dosyası’ başlığıyla yayımlanan heyet raporu ilginç bir şekilde İngiltere’den önce ABD’deki yasama sürecini etkiledi. ABD’nin 2001 tarihinde yaptığı PATRIOT Act net bir şekilde İngiliz Danışma Dosyası’nın çizgilerini taşımaktaydı. Dosya bir taraftan terörün tanımını, diğer taraftan da terörle mücadele edecek güvenlik güçlerinin yetkilerini genişletiyordu. İngiltere’nin 1960’lardan kalma yasaması terörü kısaca ‘halkı veya halkın bir kesimini korkutma amaçlı şiddeti de içeren siyasal amaçlı şiddet kullanımı’ olarak tanımlıyordu. Daha sonra Amerikalıların da benimseyeceği genişletilmiş ve iç terörü de kapsayan tanım ise, ‘siyasî, dinî veya ideolojik bir hedefin elde edilmesine yönelik, hükümeti, halkı veya halkın bir kesimini etkilemek üzere düzenlenmiş bir insana veya mala karşı, insan hayatını tehlikeye atan, halkın sağlık ve güvenliğine karşı ciddi bir risk oluşturan, veya bir elektronik sistemin çalışmasına sekte vuracak her türlü aşırı şiddetin kullanılması veya kullanılması tehdididir’ şeklini alacaktı.
    <br/>
    <br/>
    Hükümetin yaptırdığı danışma dosyası ileride İngiltere TMK’sında da yerini bulacaktı. Ancak hükümet eş zamanlı olarak karşı dengeleme mekanizmalarını da devreye sokmuş ve aynı yıl içinde İnsan Hakları Yasası’nı yürürlüğe koymuştu. Bu yasa İngiltere’de kabul edilecek her türlü anti-terör yasasına karşın insan haklarının korunacağının güvencesini teşkil ediyordu. Bu sebeple de İngiltere hükümeti 11 Eylül sonrasında ABD’yi takliden hemen bütün Avrupa’da devreye konan Terörle Mücadele Yasası’na direnebilen nadir hükümetlerden biri oldu. Yürütmeyi yargıya karşı olağanüstü güçlendiren ve Batılı demokrasilerin üzerine bina edilmiş olduğu güçler ayrımı ve yasama-yürütme-yargı erkleri arasındaki karşılıklı kontrol mekanizmasını devre dışı bırakan bu düzenlemelerin hükümetlerin ağzını sulandırması çok doğaldı. Almanya ve Fransa yaptıkları yasal düzenlemelerle yürütmenin özellikle güvenlik kanadını olağanüstü güçlendiren prensip değişiklikleri gerçekleştirdiler. Buna karşın İngiltere gerek kendi ülkesinde, gerekse Avrupa Birliği içinde insan haklarının ihlal edilmemesi yönünde ağırlığını koydu.
    <br/>
    <br/>
    Aslında Blair Hükümeti bizzat kendilerinin 1998 yılında yürürlüğe koyduğu İnsan Hakları Yasası’nın bazı maddelerini kaldırmayı daha 7 Temmuz saldırıları öncesinde istemişti. Özellikle de 2005 yılı içinde sesleri bir hayli yükselen nefret vaizlerini sınır dışı edememek İngiliz hükümetini rahatsız ediyordu. Ancak, Lordlar Kamarası, Blair’in ezici bir çoğunlukla Avam Kamarası’ndan geçirdiği anti-terör yasasını yargıyı devreden çıkardığı ve insan hakları ihlallerine yol açabileceği gerekçesiyle reddetti. Yine iki yıl önce bir yasa yapılarak ‘yabancıların yargılanmaksızın tutuklanabilmesini’ öngören bir düzenleme getirilmiş ancak İngiliz Yüksek Mahkemesi yasayı insan hakları ihlaline sebep olduğu gerekçesiyle iptal etmişti.
    <br/>
    <br/>
    Londra ulaşım sistemini hedef alan dörtlü terör saldırılarından sonra İngiltere Başbakanı Tony Blair’in yaptığı ‘Oyunun kuralları değişti’ açıklaması bu arka plan göze alındığında daha anlamlı olacaktır. Blair saldırıların kamuoyunda oluşturduğu şoku da arkasına alarak ‘insan haklarını kısıtlayacak düzenlemelere gidebileceklerini ve özellikle ülkede bulunan ve Avrupa İnsan Hakları Konvansiyonu sebebiyle bir türlü sınır dışı edilemeyen ‘nefret vaizlerini’ sınır dışı edebilmek için gerekirse söz konusu konvansiyonun bazı maddelerini tanımadıklarını ilan edebileceklerini’ söyledi. Blair’in üzerinde fazla çalışılmamış olduğu açık sözleri 12 değişik alanda acil tedbir öngörüyordu. Buna göre radikal İslamcı bazı şahısların sınır dışı edilmesi, bazı camilerin kapatılması ve Hizbuttahrir gibi bazı grupların yasaklanması ve ülkede imamlık yapmak üzere İngiltere’ye gelecek yabancı imamların güvenlik kontrolünden geçirilmeleri öngörülüyordu.
    <br/>
    <br/>
    Başbakan Blair’in açıklamalarına ilk tepki bir insan hakları avukatı olan eşi Cherie’den geldi. Cherie Blair, hükümetin terörün eline oynayıp yargının yetkilerini kısıtlamasının büyük hata olacağını söylüyordu. Charie hükümetin yaptığı işi bir kolaycılık olarak niteledi ve ‘bu yasa geçerse kendi ülkemizden medeni bir ülke diye bahsetme hakkını kaybedeceğiz’ yorumunda bulundu.
    <br/>
    <br/>
    Blair’in 12 maddelik planının belkemiğini sınır dışı etme kıstaslarındaki değişiklikler oluşturuyordu. Buna göre nefret vaizliği ve şiddeti haklı gösteren veya savunan söylemleri olan kişilerin yanı sıra radikal söylemleri olan kitapçılar ve web siteleri ile ‘aktif’ ilgi içinde olan kişiler de sınır dışı edilebileceklerdi. Blair bu düzenlemelerle özellikle Avrupa İnsan Hakları Konvansiyonu’nun 3. Maddesi’nin getirdiği ‘Gönderildikleri ülkelerde işkence görmeleri veya idam edilmeleri muhtemel kişilerin sınır dışı edilememesi’ durumunu aşmaya çalışıyordu. İngiltere hükümeti bir taraftan yasal düzenlemeleri yaparken diğer taraftan söz konusu 3. Madde’nin uygulama alanının dışına çıkabilmek için sınır dışı edilebilecek kişilerin gönderilecekleri ülkelerle bu şahıslara işkence edilmeyeceği veya bunların idam edilmeyecekleri konusunda ikili anlaşmalar yapmaya çalıştı. Ürdün İngiltere’nin talebine olumlu cevap verirken Lübnan ve Cezayir gibi ülkelerle devam eden görüşmelerde pürüzler çıktı. İngiltere başbakanını özellikle rahatsız eden, 3. Madde’nin bu liberal yorumunun Avrupa Konvansiyonu tarafından değil Lordlar Kamarası tarafından dayatılıyor olması. Zira aynı konvansiyonda imzası olan İspanya ve Fransa gibi ülkeler diledikleri kişileri yargı sürecinden geçirmeksizin sınır dışı etmeye devam ediyor.
    <br/>
    <br/>
    Blair’in 7 Temmuz öncesinde hazırlattığı yasa Lordlar Kamarası’na takılmakla birlikte Blair sonbaharda yeni bir yasal düzenleme ile bu kez İngiltere dışında işlenen terörün yüceltilmesi gibi suçları da İngiltere içinde işlenmiş suç olarak kabul edecek yasaların yapılacağını söylüyor. Başbakan Blair yeni yasaların çok kısıtlı sayıda insanı hedef alacağını ve bundan yasalara saygılı Müslüman fertlerin rahatsız olmaması için gerekenin yapılacağını da sürekli tekrarlıyor.
    <br/>
    <br/>
    İngiltere’den TMK ithali doğru mu?
    <br/>
    <br/>
    İngiltere’de yapılmış yasaların Türkiye’ye veya Türkiye gibi sivil hukuk sistemini benimsemiş ülkelere ithali bir dizi problem oluşturuyor. Bilindiği üzere İngiliz hukuk sistemi ‘teamül hukuku’ üzerine kurulu ve bu da yargı ile doktrin arasında vurgunun yargıya verilmesini sağlıyor. Yani yargıçlar yasamanın yaptığı kanunlar kadar kendi hür iradeleri ve evrensel kanunlar çerçevesinde aldıkları kararlarla daha sonra görülecek mahkemeler için de örnek teşkil ediyor. Bu sistem hükümetin yaptığı yasalarda delikler olması ve örneğin TMK’lar gibi insan haklarının askıya alınabileceği durumların ortaya çıkması hâlinde jüri ve yargıçlara bu problemi çözümleme şansı veriyor. Buna karşılık Türkiye’de uygulanan hukuk sistemi yargının işini yaparken yasamanın yaptığı kanunları uygulamasını ve mahkemelerin her zaman yargıda ikinci planda kalmasını dayatıyor. Sivil hukuk sistemi kendi özü itibarıyla insan özgürlükleri ve birey haklarını önde tutarken, teamül hukuku kamu refahının ve devlet egemenliğinin korumasına öncelik veriyor. Buna göre İngiltere ve ABD gibi teamül hukuku uygulayan ülkelerde halk özgürlüklerin devlet menfaatleri lehine kısıtlanmasına hazır iken, Türkiye gibi sivil hukuk uygulayan ülkelerde genel kültürel meyil sivil özgürlüklerin anayasal güvence altında tutulması ve her ne olursa olsun korunmaları yönünde oluyor. İngiltere ve ABD’de şekillendirilmiş yasaların Türkiye gibi ülkelere ithali öncelikle hukuk sistemlerinin bu derin farklılığından ötürü problem oluşturuyor.
    <br/>
    <br/>
    İngiltere özelinde TMK ithalinde ikinci düşülebilecek yanılgı İngiltere’nin TMK’lar paralelinde yaptığı ve yapmakta olduğu yasaları ve yürütmenin geliştirdiği projeleri görmezden gelmek. İngiltere hükümeti 2000 yılından bu yana yapılan TMK’larla insan haklarını kısıtlayabilecek uygulamalara kapı açarken karşı tedbir mekanizmalarını da devreye koyuyor. Örneğin bir taraftan ‘çok-kültürlülük’ üzerine vurgu yapılıp ülkedeki farklı kültürlerin korunması ve barış içinde bir arada yaşaması için çalışmalar yapılırken, diğer taraftan son dönemde yapılması konuşulan TMK değişikliklerine paralel olarak Irksal ve Dini Nefret Yasası’nı gündeme getiriyor.
    <br/>
    <br/>
    TMK’daki yeni düzenlemelerden daha önce yasalaşması beklenen Irksal ve Dini Nefret Yasası herhangi bir dinin veya ırkın mensuplarının terörle özdeşleştirilmesine engel olacak mekanizmalar oluşturuyor. Herhangi bir dinin kutsallarına karşı saldırıları da yasadışı kılan kanun şu ana kadar görüşüldüğü şekliyle kabul edilirse İngiltere’de bir daha Şeytan Ayetleri krizi yaşanmayacak. Çünkü Müslümanların hislerini rencide edecek bu tür bir yayın bir daha yapılamayacak.
    <br/>
    <br/>
    İngiltere hükümetinin TMK’nın sertliğine karşı denge politikalarından biri de başbakanlık ve içişleri bakanlığı düzeyinde Müslüman cemaat liderleriyle yapılan danışma görüşmeleri. Blair Hükümeti’nin terörle mücadelede Müslüman cemaatlerle birlikte çalışmak yönünde net bir irade sergilediği biliniyor. Bu çerçevede İngiltere başbakanı bir taraftan insan haklarını kısıtladıkları gerekçesiyle eleştirilen TMK’ları yaparken, diğer taraftan teröre karşı olduklarını ilan eden Müslüman liderlerle bir araya geliyor. Hükümetin Avrupa’da yaşayan bazı Müslüman entelektüellerin de katıldığı 13 kişilik bir danışma kurulu oluşturduğu ve mevcut TMK’ların uygulanış şekli de dahil olmak üzere terörle mücadelede atılacak adımları bu grubun tavsiyeleri çerçevesinde belirleyeceği de basına sızan bilgiler arasında.
    <br/>
    <br/>
    Bütün bu karşı tedbir mekanizmalarına rağmen İngiltere’de de TMK’ya karşı yoğun bir direnç var. Müslümanlar bu yasanın olduğu şekilde uygulanması ve hususen sınır dışı etmelerin hayata geçirilmesi durumunda terörün kazanacağı kanaatindeler. Londra Belediye Başkanı Ken Livingstone’un önderliğini yaptığı İngiliz partiler-arası koalisyonu, yapılmakta olan TMK’nın insan haklarını tehlikeye attığı endişesini dile getirerek, TMK’ların terör karşısında pes etmek anlamına geldiğini iddia ediyor.
    <br/>
    <br/>
    Türk TMK tasarısı ve problemli maddeler
    <br/>
    <br/>
    Türkiye’de Terörle Mücadele Kanunu’nda yapılması öngörülen değişiklikler üzerinde çalışan siyasi irade, İngiltere’de yapım aşamasında olan yeni TMK’nın model alındığını açıkça ilan ediyor. Buna rağmen İngiltere örneğinde gördüğümüz çeşitli toplum kesimlerinin kaygılarının dikkate alınması ve terörle mücadelenin özgürlükleri yok etme sürecine dönüşmemesi yönündeki kaygılar, Türkiye’deki TMK sürecinde görülmüyor. Değişiklikler temelde terör suçlarının kapsama alanını ve terörle mücadelede güvenlik güçlerinin yetki alanını genişletiyor. Terör suçlarının alanı terörün yeni bir tanımı yapılarak genişletiliyor. Buna göre terörün 1991 TMK’sındaki tanımının yanına uluslararası terörle alakalı oldukça muğlak ifadeler içeren bir paragraf ekleniyor. Bu paragrafa göre cebir veya şiddet unsuru içersin veya içermesin herhangi bir devlete veya uluslararası bir kuruluşa yönelik yapısal dönüşüm veya istikrarsızlaştırma eylemlerinin tamamı terör suçu kapsamına giriyor. Terörün tanımında böylesi bir açık bırakan taslak, terör suçlusunu ayrı bir maddede tanımlıyor ve burada da örgüt üyesi olsun veya olmasın terör tanımı kapsamındaki suçları işleyen kişiler terör suçlusu ilan ediliyor. Bu maddede de söz konusu suçluların terörün olmazsa olmaz unsuru olan cebir ve şiddete başvurup başvurmadıkları hakkında bir kayıt düşülmüyor.
    <br/>
    <br/>
    Terör suçlarının kapsamını genişleten başlıklardan biri de terörün finansmanı. Son günlerde Ankara’da dolaşan yasa taslağında geçen, ‘terörün finansman suçu’ tanımı her tarafa çekilebilecek kadar muğlak. Buna göre, bir kişi, terör suçlarının hazırlanması veya işlenmesinde kullanılacağını bilmeden ve dolaylı yoldan bile olsa fon sağlasa, bu fon terör eyleminde kullanılmamış dahi olsa teröre finansman sağlamış olarak kabul edilecek.
    <br/>
    <br/>
    Bu durumda mesela Çeçenistan’da faaliyet gösteren bütün Çeçen örgütlerini terör örgütü, bu örgütlere yardım eden Türk vatandaşlarını terör suçlusu ve bu örgütler için para toplayan yardım kuruluşlarını terörü finanse eden kurumlar statüsüne sokmak mümkün oluyor. TMK’nın ‘sanık şüpheden yararlanır’ ve ‘suç ispatı isnad edenin yükümüdür’ gibi evrensel hukuk prensiplerini hiçe sayan diğer maddeleriyle birlikte okunduğunda bu ‘genişletilmiş tanım’ oldukça endişe verici hâle geliyor.
    <br/>
    <br/>
    Güvenlik güçlerinin terörle mücadelede etki ve yetki alanını genişleten maddeler ise bir taraftan yargının müdahil olması gereken alanlarda son sözü idareye veren, diğer taraftan da Türk hukuk sistemi için yeni bir kavram olan ‘önleyici tedbir’ maddeleri. Zanlıların gözaltına alınması, gözaltı süresinin uzatılması, hâkim kararı olmadan kişisel bilgilere ulaşım ve izleme, dinleme, evini arama gibi...
    <br/>
    <br/>
    Medyada OHAL geri mi geliyor yorumlarına sebep olan maddelerde gerek Anayasa’ya, gerek yürürlükte olan diğer kanunlara ve gerekse terörle mücadelenin mantığına aykırı bir şekilde güvenlik güçlerinin müdahale alanı genişletiliyor.
    <br/>
    <br/>
    Hakikaten Türk Ceza Kanunu’nun ancak suçluluğu sabit olan faile verilmesini öngördüğü bazı cezalar yeni TMK’da ‘önleyici tedbir’ olarak sunuluyor. Söz gelimi TCK 50. maddenin e bendinde bir mahkumiyet neticesinde ‘kişinin sahip olduğu pasaport, sürücü belgesi ve buna benzer her türlü ruhsat veya belgeye geçici olarak el konulması’ durumundan bahsedilirken yeni TMK’da bu uygulama güvenlik güçlerinin gerekli görmesi durumuna indirgeniyor. Yine TCK 53. maddenin 6. bendinde meslek icrasının kısıtlanması ancak kesinleşmiş bir mahkumiyete ceza olarak gerçekleşebilecekken yeni TMK bunu bir önleyici tedbir olarak sunmuştur. Ceza Muhakemeleri Kanunu’na göre suçun işlenmiş olması hâlinde delil toplamaya yönelik olarak müracaat edilmesine izin verilen bazı uygulamalar yeni TMK’da suç henüz işlenmeden önce başvurulan önleyici tedbirlere dönüştürülüyor. Özü itibariyle bu düzenlemeler Anayasanın 38. maddesiyle garanti altına alınan suçluluğu hükmen sabit oluncaya kadar hiç kimsenin suçlu sayılamayacağı ilkesi ile çelişmektedir. Açıkça görülüyor ki TMK daha önce TCK ve CMK’da cezai müeyyide olarak geçen bazı yaptırımları önleyici tedbire dönüştürmüş, ve fakat bu yetkiyi yargıya vermeyip idareye vermeyi uygun görmüştür. Her durumda bu uygulama güvenlik güçlerinin yargının alanına girmeye başlaması anlamına gelmektedir.
    <br/>
    <br/>
    Bu muğlaklık güvenlik güçlerinin yetkilerini olabilecek sınırların ötesine taşımaktadır. Bu yetkinin kullanılmasında ortaya çıkacak kusurların toplumun büyük bir kesimini devletten ve güvenlik güçlerinden soğutma ve bir tür ‘adli terör’e sebebiyet verme riski doğmaktadır.
    <br/>
    <br/>
    Özellikle ‘önleyici tedbir’ ile ilgili maddeler bir taraftan devletin tanımını değiştirmekte, diğer taraftan vatandaşın devletine ve güvenlik güçlerine olan güvenini kaybetmesine istemeyerek de olsa açma riski taşıyor. Bu da terör örgütünün arayıp bulamadığı fırsatların doğması demektir.
    <br/>
    <br/>
    Peki ya çözüm?
    <br/>
    <br/>
    Her ülkenin kendi hukuk sistemi asırlar süren kültür ve siyasal sistem oluşumunun bir ürünüdür. Bugün TMK bir gereklilik olabilir, ancak İngiliz ve Amerikan TMK’larından kopya yapmak ihtiyacımızı karşılar mı? Hele bir de bu kanunlar yabancılara uygulanmak üzere çıkarılmışsa, böyle bir kanun kendi vatandaşlarımıza uygulanmak üzere örnek alınabilir mi? Evet denilmesi çok zor olan böyle bir durumda yapılması gereken Türkiye’nin terör, terör suçlusu ve terörün finansmanı tanımını kendisinin yapması ve kendi terörle mücadele geleneğini bu sürecin bir parçası hâline getirmesidir. Bunu yaparken tanımlar net olmalı ve terör kanununun kapsamına giren fiillerin açıkça belirtilmiş olmasına dikkat edilmelidir. Ayrıca siyasi amaçlı eylemlerin terör olayı sayılabileceği vurgulanmalıdır.
    <br/>
    <br/>
    FARKLI ÜLKELERDE TERÖRİZM TANIMI
    <br/>
    <br/>
    Amerikan Federal Yasası
    <br/>
    <br/>
    Kişi veya mallara karşı işlenen, hükümet, sivil toplum veya toplumun herhangi bir sektörünü yıldırma veya zorlama yoluyla bir siyasal veya sosyal hedefin gerçekleşmesine yönelik güç ve şiddet kullanımıdır.
    <br/>
    <br/>
    Amerikan Yurtseverlik Yasası
    <br/>
    <br/>
    İnsan hayatını tehdit eden her faaliyet, sivil toplumu yıldırma ve zorlama, hükümetin politikalarını yıldırma ve zorlamayla etkileme ve hükümetin uygulamalarını kitle imhası, cinayet veya kaçırma yoluyla etkileme gibi hedeflere kilitlenmişse yerel terör olarak tanımlanır.
    <br/>
    <br/>
    Fransız Ceza Kanunu
    <br/>
    <br/>
    Kamu düzenini yıldırma ve terörize etme yoluyla aşırı şekilde bozmaya yönelik her türlü faaliyet.
    <br/>
    <br/>
    İngiltere
    <br/>
    <br/>
    Bir veya daha fazla ülkeye, bu ülkelerin kurumları veya nüfuslarına karşı, bunları terörize etmek ve siyasal, ekonomik ve sosyal altyapıyı çökertmek veya aşırı şekilde bozmaya yönelik bir birey veya grup tarafından bilinçli olarak girişilen saldırı veya saldırı tehdidi
    <br/>
    <br/>
    Hindistan
    <br/>
    <br/>
    Tanım ‘Hindistan’ın birlik ve beraberliğini sarsmaya yönelik’ ifadesiyle başlar ve bu da Keşmir’in bağımsızlığı için uğraşan her türlü kişi ve örgütü terörist sınıfına sokar.
    <br/>
    <br/>
    Türkiye 1991 TMK’sı
    <br/>
    <br/>
    Baskı, cebir ve şiddet, korkutma, yıldırma, sindirme veya tehdit yöntemlerinden biriyle, Anayasa’da belirtilen Cumhuriyet’in niteliklerini, siyasi, hukuki, sosyal, laik, ekonomik düzenini değiştirmek, devletin ülkesi ve milleti ile bölünmez bütünlüğünü bozmak, Türk Devleti’nin ve Cumhuriyeti’nin varlığını tehlikeye düşürmek, devlet otoritesini zaafa uğratmak veya yıkmak veya ele geçirmek, temel hak ve hürriyetleri yok etmek, devletin iç ve dış güvenliğini, kamu düzenini veya genel sağlığı bozmak amacıyla bir örgüte mensup kişi veya kişiler tarafından girişilecek her türlü eylemler
    <br/>
    <br/>
    <br/>
    ANTİ-TERÖR YASALARININ UTANDIRAN SONUÇLARI
    <br/>
    <br/>
    Almanya’da yapılan bir hükümet araştırmasına göre Alman TMK’sının polise sağladığı bilgi toplama mekanizmalarından en fazla Alman İş ve İşçi Bulma Kurumu yararlanmış. Kurum kendi çalışanlarından 1544 kişi hakkında güvenlik araştırması yaparken polisin terörle ilgili olabileceği düşünülen kişiler hakkında yaptığı araştırma sayısı 32.
    <br/>
    <br/>
    2003 yılında ABD’nin Kuzey Carolina Eyaleti’nde yaşayan bir kimyager, laboratuarında ‘kimyasal silah ürettiği’ gerekçesiyle ömür boyu hapis talebiyle hâkim karşısına çıkarıldı. Savcı kimyagerin ürettiği ve temelde uyarıcı madde olarak kullanılan metamfetamini yasadaki ‘kimyasal silah’ tanımına uyar bulmuştu. Yasa kimyasal silahları, ‘zehirli kimyasallar içeren ve öldürmek veya ciddi zarar vermek potansiyeline sahip veya bu amaçla dizayn edilmiş her türlü madde’ olarak tanımlamıştı.
    <br/>
    <br/>
    2005 yılında Danimarka’da çiftliklerde genetikleriyle oynanmış malzemenin hayvan yemi olarak kullanılmasını protesto eden bir Greenpeace örgütü üyesi Danimarkalı savcı tarafından anti-terör yasaları kapsamında tutuklandı. Savcılık aynı zamanda Greenpeace örgütünü de terörü finanse eden kurum olarak suçlayacaklarını duyurdu.
    <br/>
    <br/>
    Avustralya’da polis, terör yasası uyarınca tutuklanan kişiler hakkında haber yapmaya kalkışan gazeteciler hakkında beş yıla kadar hapis istemiyle dava açılmasını sağladı. Polis evlere yaptığı gelişigüzel baskınlar hakkında şikâyette bulunmaya kalkışan kişileri anti-terör yasası kapsamında yargısız ve suçlamasız olarak tutuklayabileceğini söyleyerek yıldırdı.
    <br/>
    <br/>
    İNGİLTERE İLE TÜRKİYE’NİN FARKLARI
    <br/>
    <br/>
    İngiltere’de TMK’nın sert maddeleri özellikle ülkede yaşayan yabancıları ve nadiren de İngiliz vatandaşı olmuş farklı milliyetlerden insanları hedef alıyor. Türkiye’de ise yeni TMK toplumun her kesimine uygulanabilecek şekilde tasarlanmış.
    <br/>
    <br/>
    İngiltere’de TMK’da geçicilik öngörülüyor ve insan hak ve özgürlüklerinin kısıtlanması arızî bir durum olarak kabul ediliyor. Buna karşılık Türkiye’de yeni TMK yürürlüğe girerse bir yenisi yapılana kadar yürürlükte kalacak.
    <br/>
    <br/>
    İngiltere’de siyasal kültür, insan hakları konusunda oldukça parlak bir tablo sunuyor. Türkiye’nin ise Adalet Divanı’nda yüzlerce davası var ve aldığı cezaların hemen tamamı insan hakları ihlalleriyle alakalı. İngiliz TMK’sı İngiltere’ye bir şey kaybettirmezken Türk TMK’sının AB yolculuğumuzu zora sokacağını Avrupalılar kendileri söylüyor.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22479&yorum=5837), [web.archive.org (arşiv bağlantısı)](http://web.archive.org/web/20061020103937/http://www.aksiyon.com.tr:80/detay.php?id=22479&yorum=5837)
