# AB iftarla tanıştı

*Kerim Balcı 2005.10.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BRÜKSEL  - Avrupa Parlamentosu’nda ilk kez bir iftar yemeği verildi. Parlamento üyesi Jorgo Chatzimarkakis, “Bu iftar yemeğiyle İslam Avrupa’ya girmiştir.” dedi. Prof. Emillio Platti ise bu yoruma “Aynı zamanda Tanrı da girdi.” diyerek katkıda bulundu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406011130im_/http://www.aksiyon.com.tr/resim/567/23.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa Parlamentosu (AP) bir ilke daha imza attı geçen hafta. Belçika-Türk İşadamları Derneği (BETİAD) ile Kültürlerarası Diyalog Platformu’nun (IDP) Avrupa Parlamentosu ile ortaklaşa düzenlediği iftar, AP tarihinde topluca yenen en büyük yemek oldu. İftara 30 civarında AP milletvekilinin yanı sıra akademisyenler, din adamları, diplomatlar ve işadamları katıldı. Toplantının hamiliğini AP üyeleri Cem Özdemir, Claude Moraes ve Jorgo Chatzimarkakis’le eski bir AP üyesi ve şimdi Almanya’nın Westfalia Eyaleti Entegrasyon Bakanı olan Armin Lachet yaptı.
   <br>
    <br>
     Böyle bir iftar fikri ilk defa Aralık 2004’te yine AP binasında düzenlenen 8. Abant Platformu sırasında gündeme gelmişti. O programın da düzenleyicisi olan BETİAD ve IDP projeyi Cem Özdemir’e, o da diğer parlamenter arkadaşlarına açmıştı. 10 Ekim’de yapılan iftarın arka planında bu iki derneğin bir yıla yaklaşan çalışması kadar IDP’nin 1998’den beri sağladığı temasların da payı vardı. BETİAD Başkanı Hüseyin Şahin, iş dünyasının kendine has bir dili olduğunu, bu dilin bütün kültürel ve dinî farklılıkları aşabilme potansiyeli taşıdığını söyledi. İngiliz parlamenter Clauede Moraes, Türkiye’nin AB üyeliğinin bugün zannedildiğinden de önemli bir hadise olduğunu vurgulayarak, “Türkiye’nin üyeliği, AB’yi yeniden şekillendirecek.” dedi. Moraes, AP çatısı altındaki bir iftarın bu anlamda önemli bir gayretin göstergesi olduğunu da kaydetti.
     <br/>
     <br/>
     İftarın en ilginç konuşmasını kuşkusuz Jorgo Chatzimarkakis yaptı. Soyadının aslında Hacımarkakis olduğunu, bunun da Osmanlı egemenliği altında Hıristiyanlıkla İslamiyet’in barış içinde bir arada yaşaması sonucunda gerçekleştiğini anlatarak, “Benim atalarım Osmanlı egemenliğinde 500 yıl yaşadıktan sonra bile Yunanca konuşabiliyorsa, iki toplum barış içinde yaşayabilmiş demektir.” dedi. Chatzimarkakis, Türkiye’nin AB üyeliğinin sıradan bir siyasî mesele ya da sadece bir ülkenin katılması olarak algılanmasının yanlış olacağını belirterek, “İslam Avrupa’nın temel karakteristiklerinden biridir. Bugün Avrupa’nın her tarafında en hızlı büyüyen dindir. Bazen insanlar bunun farkında olamıyor. Bugün bu binada bu tarihî iftar yemeğiyle İslam Avrupa’ya girmiştir. Bu bina Avrupa halklarını sembolize eder. Bugün bu olayla birlikte İslam gündelik hayatımızın bir parçası oldu ve ben de bunun bir parçası olduğum için gururluyum. İslam ve Avrupa tamamen normal bir ikilidir. Bunu geçmişten öğrenmeli ve geleceği ona göre şekillendirmeliyiz.” dedi.
     <br/>
     <br/>
     Chatzimarkakis’in konuşması aynı masayı paylaştığımız Amerikalı diplomat Donna Woolf’u öylesine heyecanlandırmıştı ki “Osmanlı’yı geri getirin!” diye seslenmekten kendini alamadı. Prof. Emillio Platti de Chatzimarkakis’in konuşmasını yorumlarken “Bu iftar sayesinde sadece İslam Avrupa’ya girmedi. Aynı zamanda Tanrı da girdi. Bu parlamento, yaptığı anayasada Tanrı’nın isminin yer almasına izin vermemiş bir meclistir. Ama bu akşam biz bu çatı altında Allah’a şükrettik ve dua ettik. Bu iftarın tarihî bir dönüm noktası olduğu muhakkak.” yorumunu yaptı. Alman Bakan Armin Lachet ise iftara bir Hıristiyan Demokrat olarak katıldığını ve iki Almanya’nın birleştiği gün olan 3 Ekim’de ülkesindeki camilerin kapılarını halka açıp, İslam’ın bir barış ve anlayış dini olduğunu göstermesinden çok etkilendiğini söyledi. Machet’in İslam ve Türklük hakkındaki sıcak mesajları, “Türkler, Hıristiyan Demokratları elde etmeye başlamış. Merkel de buraya gelip, Türkiye’nin AB üyeliği lehinde konuşma yaparsa şaşmamalı” esprisinin yapılmasına sebep oldu.
     <br/>
     <br/>
     Prof. Kenan Gürsoy ve Prof. Şerif Ali Tekalan’ın da diyalog ve ötekine saygının önemi üzerine birer konuşma yaptıkları program, Cem Özdemir’in Mevlana’ya atfen okuduğu “Gel, ne olursan ol gel!” satırlarıyla son buldu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22694), [web.archive.org (arşiv bağlantısı)](http://web.archive.org/web/20070406011130/http://aksiyon.com.tr:80/detay.php?id=22694)
