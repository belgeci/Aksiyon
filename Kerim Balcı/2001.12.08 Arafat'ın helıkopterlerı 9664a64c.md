# Arafat'ın helıkopterlerı

*Kerim Balcı 2001.12.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      11 Eylül’den sonra köşeye sıkışan Şaron, İsrail'i sarsan intihar saldırılarından sonra Bush’un Afganistan planını Filistin’e uygulamaya başladı. Ama barış yanlıları farklar konusunda uyarıyor: ABD’nin Afganistan’la ne sınırı, ne birlikte yaşama zorunluluğu var. 30 yıldır işgali altında da değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060429192733im_/http://www.aksiyon.com.tr/resim/366/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Liderinin hareket özgürlüğünün kısıtlanmış olması ne kadar küçük düşürücü…  Otuz yıl arkası sıra yürüdükleri liderlerinin hayal ettikleri Filistin Devleti’nin merkezinde bir nevi ev hapsinde tutulduğunu görmek ne kadar ağır... Pazartesi günü Yaser Arafat’ın Gazze’deki üç helikopterini tahrip eden, daha sonra da Gazze Havaalanını yerle bir eden İsrail Ordusunun Filistin insanının kalbinde açtığı yarayı hangi on yıl ve sürgün etmek istedikleri Arafat’ın yerine geçecek hangi lider tedavi edecek...
   <br>
    <br>
     Arafat’ın dört helikopteri var. Üçü Gazze’de, biri Ramallah’ta tutuluyor. Arafat her Gazze’den Batı Şeria’ya geçişinde İsrailli yetkililerden izin alıyor helikopteri... Zira İsrail toprakları üzerinde uçuyor. Pazartesi günü Ramallah’ta olduğu pekala bilindiği halde Gazze’deki helikopterini vuruyor İsrail.
     <br>
      <br/>
      İsrail Ordusu sözcüsü Tuğgeneral Ron Kitrey, “Saldırı Arafat’ın kullanmadığı iki helikopteri hedef almıştı. Arafat bu helikopterleri kullanmıyordu ama bunlar Arafat’ın hareket kabiliyetinin ve özgürlüğünün sembolüydü“ diyor. İsrailli yetkililerden biri mesajın Arafat’a “Yurtdışında dolaşıp duracağına gel topraklarındaki terörle ilgilen” mesajı olduğunu ekliyor.
      <br/>
      <br/>
      “Aynen Amerika Birleşik Devletleri’nin uluslararası terörle bütün gücünü kullanarak savaştığı gibi biz de savaşacağız. Bugüne kadar kullandığımız bütün kuvvetimiz, kararlılığımız ve kaynaklarımız ve halen kullanmadığımız kaynaklarımızla... Yanlış kehanetlere inanmayın ve acil sonuçlar elde edileceği gibi tahminlerle aldanmayın. Bu çatışma kolay bir çatışma değil, bu savaş uzun sürecek. Ama biz muzaffer olacağız.”
      <br/>
      <br/>
      Bu satırlar pazartesi akşamı İsrail Başbakanı Ariel Şaron’un Ulusa Sesleniş’inden sarfettiği sözler... Mesaj kadar kin de dolu olan bu sözler arkasından uzun bir kabine toplantısını getirdi. Toplantıda İsrail bugüne kadar “istekli veya isteksiz” olarak barıştaki ortağı olarak gördüğü Yaser Arafat’ı ve Filistin Yönetimi’ni “terörü destekleyen bir varlık” olarak tanımladı. Bu tanımlamanın gereklerini yerine getirmeyi de Güvenlik Kabinesi’ne bıraktı... Bir önceki gün Arafat’ın helikopterlerini havaya uçuran İsrail Ordusu, salı sabahından başlayarak Gazze, Ramallah, Eriha, Cenin, Tulkarm ve Kalkilya’da operasyona girişerek bu kararın gereklerinin ne olduğunu ortaya koydu: “Topyekün işgal veya işgale hazırlık...”
      <br/>
      <br/>
      Dışarıdan bakıldığında bir işgal hareketine benzeyen operasyonu İsrailliler bir ‘mesaj iletme’ operasyonu olarak nitelendirdiler. İsrail Hükümet Sözcüsü Raanan Gissin’e göre mesaj, “Arafat terörle savaşmazsa biz savaşırız”dı. Sözcü, İsrail’in istediği anda istediği yeri net bir şekilde vurabileceğini gösterdiğini söylüyordu.
      <br/>
      <br/>
      Şaron halka seslenişinde mesaj ifadesini kullanmıyor. İsrail’in hafta sonunda gerçekleşen intihar saldırılarına cevabı diyor ve ekliyor: “Henüz sadece başlangıçtayız”. İnsan sormadan edemiyor: Acaba Şaron da bir mesaj mı göndermeye çalışıyor?
      <br/>
      <br/>
      Şaron’un süre tanımayan koalisyonu
      <br/>
      <br/>
      Şaron’un ulusa seslenişinden sonra toplanan İsrail kabinesi, Filistin Otoritesi’ni “terörü destekleyen bir varlık” olarak ilan ediyor. Koalisyonun büyük ortağı İşçi Partisi kararı protesto için oylama sırasında salonu terkediyor. İşçi Partisi’nin lideri Şimon Peres oylamanın bir hafta ertelenmesini ve Filistin Otoritesi’ne terörle mücadelede samimiyetini isbat etmek için istediği dört günlük müddetin verilmesini istiyor ancak Şaron razı olmuyor. Razı olduğu tek taviz terörü destekleyen varlığın karşılığı olan ‘Filistin Otoritesi’ ifadesi yerine ‘Yaser Arafat’ ismini koymak. Zaten bir önceki gün halka seslenirken Şaron, Filistin Otoritesi’nin aslında bizzat Yaser Arafat’ın kendisi olduğunu iddia etmiş bulunuyor.
      <br/>
      <br/>
      Kabine sadece Arafat ve Filistin Otoritesi’ni değil, beraberinde Arafat’ın Fetah Partisi ile ilişkili olan Tanzim grubunu da terörist bir örgüt olarak ilan ediyor. Bütün bu ilanlar “Arafat’a karşı girişilecek operasyonlarla Amerika’nın Afganistan’da giriştiği operasyon arasında paralellikler kurmak için... HAMAS, İslami Cihad gibi gruplar El Kaide’nin yerine oturtuluyor. Filistin Otoritesi ve lideri Arafat da Taliban konumuna. İnsan sormadan edemiyor: “Peki Kuzey İttifakı nerede?”
      <br/>
      <br/>
      Toplantının sonunda yapılan bir duyuru alınan kararların gerektirdiği politikaları uygulama yetki ve görevini Güvenlik Kabinesi’ne veriyor. Alınan kararların içinde gözden kaçan önemli bir ifade var: Filistin Otoritesi bugüne kadar yapılmış olan anlaşmaların gereğini yerine getirmeye başlaması halinde bu kararlar değişebilecek. Bu ifade Şaron rejiminin köprüleri tamamıyla atmadığı manasına geliyor. Ancak ertesi gün girişilen operasyonlar Şaron’un bu atmadığı köprüleri bombaladığı manasına geliyor.
      <br/>
      <br/>
      İsrail Ordusu’nun mesajı elden
      <br/>
      <br/>
      Uzmanlar, İsrail Ordusu’nun hükümetin kararları çerçevesinde daha fazla Filistin Otoritesi toprağına gireceğini tahmin ediyor. Aksa İntifadası boyunca defaatle Filistin Otoritesi’nin kontrolüne terkedilen bölgelere giren İsrail, kendisine güvenlik şeritleri oluşturmuştu. Haftasonundan beri ‘intihar bombacılarının şehri’ olarak nitelenen Cenin’e girmiş durumdaydı zaten. Ancak ilk defa İsrail ‘Bu sadece başlangıç’ ifadesini kullanıyor. Aksa İntifadası boyunca çoğunlukla vuracağı binaları önceden Filistinlilere bildiren ve dolayısıyla can kaybına yol açmamaya çalışan ‘kısıtlı güç kullanımı’ formülü terkedilmiş görünüyor... Salı günü Filistinliler ölülerini sayıyorlar. Şimdilik rakamlar bir, iki, üç diye gidiyor. Ancak yakında sokaklarda bunların onar onar sayılacağı korkusu hüküm sürüyor. En büyük korku da sayılan cesetlerin arasında yakında Filistin meselesiyle adı özdeşleşmiş olan Arafat’ın cesedinin de bulunma ihtimali...
      <br/>
      <br/>
      İsrain yakasında Arafat’ı ortadan kaldırmak fikri yeni değil. İsrail, Filistin Kurtuluş Örgütü ile olan ilişkilerinde olsun, bilahare Filistin Otoritesi ile ilişkilerinde olsun her zorlandığında Arafat’ın ‘barışın önündeki temel engel olduğunu’ iddia ederek ya Filistin Otoritesi’nin başından uzaklaştırılması ya da ortadan kaldırılmasını gündeme getirmişti.
      <br/>
      <br/>
      Haftasonunda gerçekleşen intihar saldırılarından sonra da İsrail’in sağ tandanslı bakanları aynı fikri seslendirdiler: ‘Arafat’ı devirelim.’ Eğitim Bakanı Limor Livnat, İsrail’in hedefli öldürmelerini kastederek, “Sadece terör liderlerini ortadan kaldırmak yetmiyor, onları besleyen ve koruyan rejimi de ortadan kaldırmalıyız” diye konuşuyor. Arafat’ın sürülmesi değil derhal öldürülmesi gerektiğini savunan Altyapı Bakanı Avigdor Lieberman ise Arafat sonrasında Batı Şeria’yı dört bölgeye bölmek ve bunların her birinde halkın içinden çıkacak liderlerle görüşmek gerektiğini söylüyor. “Böl ve yönet” planına göre oluşturulacak dört toprak parçası arasında ulaşıma asla izin verilmeyecek.
      <br/>
      <br/>
      Arafat rejiminin ortadan kaldırılması gerektiği fikrinin arkasında Amerika’nın Afganistan operasyonunun model alınması yatıyor. Eski Başbakan Binyamin Netanyahu uzun müddettir İsrail sağının “Arafat eşittir Üsame bin Ladin” formülünü hatırlatıyor ve Amerikalılar’ın yaptığı gibi “Terörün arkasında duran her rejimle savaşmalıyız” diyor ve ekliyor: “Bakın Amerikalılar her bir El—Kaide teröristinin arkasından koşuyor mu? Arafat’ın tek değer verdiği şey rejimi. Onu kaybettiğinde yerine gelen şunu bilecek ki terörü desteklemeye devam ederse o da gider...”
      <br/>
      <br/>
      Solun daha ılımlı sesleri öncelikle Afganistan karşılaştırmasını kabul etmiyorlar: “Bir defa Amerika bir süper güç, diğer yandan Afganistan’la bir ortak sınırı yok. Onunla birlikte yaşamak zorunda değil. Amerikalılar o ülkeyi 30 yıldır işgal altında tutmuyorlar. Afganistan’da yerleşim birimleri de kurmadılar” diyor Meretz Partisi lideri Yossi Sarid. Ona göre, Arafat’ı Filistin topraklarından sürmek ondan ve rejiminden kurtulmak demek değil. Aksine daha da güçlenmesi demek. Sarid’in eklemediği bir nokta var: Arafat öldürülürse asıl o zaman güçlenecek. Ebu Cihat örneğinde olduğu gibi İsrail güçlü bir “Cihat Babası”nın ortaya çıkmasını istemeyecektir.
      <br/>
      <br/>
      İşçi Partisi’nin Arafat’tan memnun olmayan ama ortadan kaldırıldığında yerine gelecek ihtimalden daha fazla korkan milletvekilleri ise İsrail’in temkinli davranması gerektiğini vurguluyor. Onların çözüm teklifi iki noktada yoğunlaşıyor: ABD ve dünya kamuoyunun baskısı ile Arafat’ı köşeye sıkıştırmak ve Ehud Barak’ın savunuculuğunu yaptığı tek taraflı ayrılmayı son noktasına kadar uygulayarak İsrail ile Filistin arasında net bir sınır ve çit koymak.
      <br/>
      <br/>
      İşçi Partisi bakanlarından Dalya Yitzik sağcıların çit fikrinden neden bu kadar korktuklarını şöyle açıklıyor: “Şaron ve arkadaşları çitin nihai bir sınıra dönüşeceğinden korkuyorlar. Bu da politik bir çözüm demek. Oysa onlar güç endeksli ve İsrail’e daha fazla toprak veren bir çözüm istiyorlar.” Yitzik’e göre sağ partiler hiç de sanıldığı gibi İsrail’in güvenliğini düşünmüyorlar. Onların kafasında Batı Şeria topraklarından biraz daha koparmaktan başka birşey yok.
      <br/>
      <br/>
      Arafat’ın hâlâ bombalanmamış odasında bir fotoğraf... Fotoğrafta Arafat’la birlikte Oslo Anlaşmalarını gerçekleştirdikleri için Nobel Barış Ödülü alan Rabin ve Peres... İsrail Arafat’ın da içinde olduğunu bildiği karargah binasını bombalıyor. Fotoğraf parçalanacak, mezarında o fotoğrafta yer almış olan Rabin’in yüreği parçalanacak ve Şimon Peres bir türlü veremediği kararı verip Milli Birlik Hükümetini parçalayacak. Brüksel’de insan hakları davası süren Şaron ise bir süre daha bölgeye kendi anladığı barışı getirmeye çalışacak.
      <br/>
      <br/>
      Ziyaretten felakete Aksa İntifadası
      <br/>
      <br/>
      Şaron’un 28 Eylül 2000’de Kudüs’teki Aksa Kompleksini ziyareti, Aksa İntifadası’nı tetikledi. Direniş daha çok Filistinli çocukların canını yaktı ve 30 Eylül’de Muhammed Durra’nın kameralar önündeki korkunç hali dünyayı ayağa kaldırdı. Çatışmalar Nablus’ta Yusuf(a.s)’a ait olduğu iddia edilen mezarın yanındaki Yahudi yerleşimine kaydı. 12 Ekim’de Ramallah’ta iki İsrail askerinin Filistinlilerce linç edilmeleri dünya kamuoyunun Aksa İntifadası’na yönelik sempatisini yok etti. Aynı ay içinde Şarm eş—Şeyh’te başlayan görüşmeler Mitchell Komisyonu’nu ortaya çıkardı. Komisyon, çatışmaların sebebini araştırıp, çözüm önerileri sunacaktı. Aralık ayında ABD başkanlığının İsrail’in hoşlaşmadığı Bush’a geçmesi Filistin’in elini güçlendirdi. Ancak şubat ayında Ehud Barak’a karşı başbakanlığı kazanan Şaron, dengeleri altüst edecekti. Kurulan Milli Birlik Hükümeti önce Mitchell Raporu ile yüzleşti. Rapor terör ve yerleşimcilik faaliyetlerinin eşzamanlı olarak durdurulmasını istiyordu. Önce rapora direnen İsrail, sonra belli şartlarla uygulanmasına karar verdi. Raporun nasıl hayata geçirileceği hakkında haziran ayında bir çalışma yapan CIA Başkanı Tenet’in öngördüğü plan Mitchell Raporu ile birlikte anılmaya başlandı. Tenet planından sonra Hamas, İslami Cihat, Hizbullah ve Halkçı Cephe örgütleri bir dizi intihar saldırısı gerçekleştirdi.
      <br/>
      <br/>
      Aksa İntifadası’nın birinci yılı bittiğinde 52’si intihar saldırılarında olmak üzere 177 İsrailli hayatını yitirmişti. Buna karşılık Filistin tarafının kaybı 240’ı çocuk 700 kişi civarında dolaşıyordu. Ağustos ayında İsrail, hedefli suikast kampanyasını başlattı. Halk Cephesi lideri Ebu Ali Mustafa gibi isimlerin ölümüne yol açtı. Her durumda örgütler intikam saldırılarında bulundu. 11 Eylül dünya ile birlikte bölgedeki dengeleri değiştirdi. Geçtiğimiz hafta İsrail’in bir hedefli suikast teşebbüsüyle Hamas liderlerinden Mahmud Ebu Hnud’u öldürmesi hafta sonunda yaşanan ihtihar saldırılarına yol açtı. İsrail tarihindeki en organize ve kanlı saldırılar bölgeyi bugün bulunduğumuz savaşın eşiğine getirdi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12329), [web.archive.org (arşiv bağlantısı)](http://web.archive.org/web/20060429192733/http://www.aksiyon.com.tr:80/detay.php?id=12329)
