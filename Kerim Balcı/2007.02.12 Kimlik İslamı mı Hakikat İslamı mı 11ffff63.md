# Kimlik İslamı mı, Hakikat İslamı mı?

*Kerim Balcı 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bilgi teorisini Aksiyon’a anlatan İranlı düşünür Prof. Suruş, Kur’an’ın tarihselliği ve İslamî demokrasinin olup olamayacağı gibi soruları cevapladı. İşte Suruş’a göre temel sorunumuz...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219043817im_/http://www.aksiyon.com.tr/resim/636/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Abdülkerim Suruş, Açık Fikir Toplantıları’nın davetlisi olarak gelmişti Türkiye’ye. Bilim felsefesi, tarihselcilik ve ‘tefsirde akılcılık ve kritik’  konularında yazan; Ali Şeriati’nin siyasal İslam söylemine yönelik eleştirileriyle ünlenen Prof. Suruş, bir Mevlana âşığı aynı zamanda. Gazetecilerle sohbetten pek hoşlanmayan Suruş, özellikle  İran-ABD ilişkileri, nükleer kriz, Irak’ın geleceği ve devrim yönetimi hakkında sorular sorulmasına sıkılıyor. Son otuz yıllık entelektüel üretkenliğini dinin siyasallaşmasına karşı mücadele vermekle geçirmiş bir akademisyenin kaderi bu; siyasi yorumlara zorlanmak… Biz de, Suruş’a siyaseti değil, onu haklı bir şekilde ünlendiren uzmanlık alanını sorduk. Dinin dinî bilgiden, bilginin imandan, imanın İslam’dan ayrıldığı bir sohbet oldu bu. İslam dünyasının siyasal ve ekonomik sorunlarına da çözümler öneren fikirler uçuştu havada. Prof. Suruş, büyük bir nezaketle röportaj için ziyaret ettiği binamızdan ayrılırken teşekkür ediyordu; doğru sorular sorulduğu ve bu soruların cevaplarını merak edecek bir okur kitlesine hitap eden bir dergimiz olduğu için.
   <br>
    <br>
     DİNİ İDEOLOJİLEŞTİRMEK
     <br/>
     <br/>
     - Kimlik olarak İslam ve Hakikat olarak İslam diye bir ayrım yapıyorsunuz. Bu ikisi birbirinden tamamen ayrı mı, yoksa ilintili mi?
     <br/>
     <br/>
     Bunlar birbirinden farklı; ama ilintili iki kavram. Hakikat olarak İslam, hayat, doğa ve ahiret hakkındaki inançlar ve ameller bütünüdür. Kimlik olarak İslam ise ötekine fark koyan bir ideolojidir. Tarihsel olarak baktığımızda Hazreti Peygamber döneminde ‘kimlik olarak İslam’a belirgin bir önem atfedildiğini görürüz. Allah ve ahiretle ilgili bazı inançları vazedip gitmiş değildir Peygamber Aleyhisselam. Kasti ve kararlı bir şekilde Yahudi, Hıristiyan ve putperest kimliğiyle farkını ortaya koymaya çalışmıştır.
     <br/>
     <br/>
     Kanaatimce ibadet dilinin Arapça olması bir kimlik tesisi gayretinin ürünüdür mesela. Bu sayede ümmet için bir ortak dil vazediliyordu aslında. İranlısı, Arap’ı, Türk’ü, Endonezyalısıyla bütün bir ümmet aynı dili kullanırsa birbirlerine daha yakınlaşacaktır. Bu da birleşmiş, oturaklaşmış, bağları güçlenmiş bir ümmet demek. Hasılı Kimlik İslamı Hazreti Peygamber’in vazettiği dinin vazgeçilmez bir rüknüdür.
     <br/>
     <br/>
     Bir rükün olmakla birlikte bu kimlik faktörü dinin tamamı değildir. İslam’ın Batı ile temasa geçtiği yıllara kadar İslam’ı hem bir hakikat kaynağı hem de bir kimlik kaynağı olarak kullandık. Ancak Batı’yla, ‘öteki’yle olan temasımızla birlikte toplum dinin ‘kimlik sağlama’ rolüne daha fazla ağırlık vermeye başladı. Kimliğimiz konusunda daha bir bilinçli ve vurgulu davranmaya başladık. Böylelikle de kimlik savaşı ortaya çıktı. Kimlikler böyledir; birbirlerini iterler. Sen kendi kimliğini vurgularsan, ben de kendi kimliğimi vurgularım. Ve sonuçta çatışma başlar.
     <br/>
     <br/>
     - Bir dinler savaşı değil, kimlikler savaşı öngörüyorsunuz yani?
     <br/>
     <br/>
     Benim söylediğim şundan ibaret: Batı’nın baskın ve tehditkâr kimliğinden dolayı Müslümanlar bugün Kimlik İslamı’na gereğinden fazla vurgu yapıyor. Bu da kimlik ve hakikat faktörleri arasındaki dengeyi bozuyor. Eğer dini sadece inanç prensipleri olarak görürseniz safi bir sûfi olursunuz. Dünyada neler olduğu, adaletin tesis edilip edilemediği, ümmetin hali, çevrenizdeki insanlar ilgilendirmez sizi. Diğer taraftan kimlik faktörüne yapılan vurgu gereğinden fazlaysa bir savaşçı olmanız kaçınılmazdır. Bu defa da inançlar, bu inançların insani yönü ilgilendirmez sizi. Bu ikincisine ‘dinin ideolojileştirilmesi’ diyorum. Bu, dinin kimlik faktörünün bir silah olarak kullanılması anlamına geliyor.
     <br/>
     <br/>
     Yanlış anlaşılmak istemem. Dinin kimlik sağladığı gerçeğini inkar etmiyorum. Bu gerekli değildir de demiyorum. Ama bu, dinin inanç ve amel yönünü bastırmamalı. Bir zamanlar bu dengeyi koruyabiliyorduk. Şimdi din büyüklerinden beklediğimiz o dengeyi yeniden tesis etmeleri.
     <br/>
     <br/>
     İSLAM DÜNYASINDA ÇOK BEDEVİ VAR
     <br/>
     <br/>
     - Bu sınıflandırma sadece İslam dinine mi has? Hıristiyanlar da dinin kimlik yönü ile hakikat arayışı yönü arasındaki dengeyi bozabilirler pekala.
     <br/>
     <br/>
     Doğrudur. Bu bütün dinlerde olabilecek bir şey. Sözgelimi mevcut papa, bence fazlasıyla kimlik vurgusu yapan bir insan. Oysa önceki papa, yani John Paul II farklılıkları kabullenebilen, hakikati nerede görürse saygı duyabilen bir insandı. Bu yeni papa bir teolog. Teoloji felsefeden farklı bir disiplindir. Teoloji karşıtı değilim ve belki ben de bir teolog sayılırım. Ama teoloji diyalog için iyi bir dil değil, bunu da kabul etmek gerek. Teoloji doğası icabı dışlayıcıdır. Bir teolog olarak benim işim dinimi korumak ve desteklemek. Tabii ki seninkini dışlayarak. Bu noktada diyalog biter, çatışma başlar. Oysa felsefede durum farklıdır. Felsefe hakikatle uğraşır ve hakikatler kimlikler gibi çatışmak zorunda değildir. Bir araya gelebilir ve birbirini destekleyebilirler.
     <br/>
     <br/>
     Zamanımız Yahudiliği de neredeyse tamamen bir kimlik dinine dönüşmüş durumda. Yahudi olduğunu söyleyen insanların çoğunun bir inanç sistemi olarak Yahudilikle alakası kalmamış. Onda bir kimlik buluyorlar o kadar. Bu da onu çatışmacı ruhlu adamların elinde bir silaha dönüştürüyor.
     <br/>
     <br/>
     Ne yazık ki Müslümanların içinde de çok var böylesi. Tekrar ediyorum. Kimlik olarak İslam’a karşı hiçbir eleştirim yok. Bu gerekli bir yönüdür dinin. Kimliksiz kalırsak ‘hiç kimse’ oluruz. İslami kimlik bizim kültürümüz, geleneğimiz ve tarihimizdir. Bu korunmalı, ara ara harekete geçirilmeli, sık sık ziyaret edilmeli. Ama gereğinden fazla da vurgulanmamalı ve dinin inanç ve hakikat yönünden daha baskın olmamalı.
     <br/>
     <br/>
     Bu söylediklerimi Kur’an terminolojisiyle anlatmak gerekirse ‘İslam’ kimlik olarak din, ‘iman’ da hakikat olarak dinin karşılığıdır diyebilirim. Hucurat Sûresi’ndeki şu ayetten bahsediyorum: “Bedeviler, ‘inandık’ dediler. De ki, siz iman etmediniz; ama ‘İslam olduk’ deyin. Henüz iman kalplerinize yerleşmedi.” (49:15) Demek ki iman, İslam’dan ayrı olabiliyor. Birlikte olması, birinin diğerini bastırmaması en iyisi. Ben diyorum ki bu ayette bahsedilen bedeviler, dini bir kimlik olarak benimsemiş, ama henüz dinin hakikat yönü, yani iman, kalplerine yerleşmemiş. Şimdilerde İslam dünyasında çok bedevi var böyle.
     <br/>
     <br/>
     DİYALOG DENGE GETİRİYOR SÜNNİ-Şİİ DİYALOGU DA LÂZIM
     <br/>
     <br/>
     - Çatışma dinin kimlik yönüne vurguyu artırıyorsa, dinlerarası diyalog ve barış çabaları bu dengeyi oturtmaya yarayabilir mi?
     <br/>
     <br/>
     Kesinlikle. Şimdilerde yaşadığımız dünya geçmişten çok farklı bir dünya. Bu küreselleşmenin hem kötü yönleri var hem de iyi yönleri. İyi yönü bu dinlerarası diyalog. Geçmişte bir dinin inananı başka dinler hakkında tam anlamıyla cahil kalıyordu. İhtiyaç hissetmiyordu öğrenmeye.
     <br/>
     <br/>
     Sadece farklı dinler açısından değil. Aynı dinin farklı kolları arasında da bilgisizlik hakimdi. Diyeceğim o ki dinlerarası diyalog güzel. Ama acilen aynı din içinde bir diyaloga ihtiyacımız var bizim. Özellikle de Şii-Sünni diyaloguna. Hususen de Irak ve Lübnan’da Şii-Sünni çatışmasının tohumlarının atıldığı bu dönemde.
     <br/>
     <br/>
     Habermas’a göre artık post-seküler (laiklik sonrası) bir dünyada yaşıyoruz. Laiklik artık günün modası değil. Şimdi dinî kimlik ve dindarlık yükselişte. Bu post-seküler çağ henüz doğuş aşamasında olabilir. Ama büyüyor ve genişliyor. Artık din, üzerinde konuşulması gereken bir fenomen. Bernard Lewis’i bilirsiniz; ABD Dışişleri Bakanlığı’nın danışmanı. Diyor ki; 21. yüzyıl Avrupa’sı Müslüman bir Avrupa olacak. Doğru söylüyor. Dolayısıyla din meselesi çok mühimdir ve sanırım dünyanın üzerinde asıl konuşması gereken temel meselesidir. Net bir ifade ile söyleyeyim: Dinin dünyasında barış olmadığı müddetçe, siyasetin dünyasında asla barış olmayacak.
     <br/>
     <br/>
     TEK YORUM, DİNÎ DESPOTİZM GETİRİR
     <br/>
     <br/>
     - Ötekini bilmek kadar kendi dinini doğru bilmek de gerekli sanırım. Sizin önemli bir ayrımınız da ‘Dinin Kendisi’ ile ‘Dinin Bilgisi’ arasında yaptığınız ayrım. Şart mı böyle bir ayrıma gitmek?
     <br/>
     <br/>
     Bu ayrımı ben yapmıyorum. Bu ayrım var, ben adını koyuyorum. Adını koymak şart bence. Bunun bir tarafında ‘Dinin Kendisi’ var; Kur’an’ın metni, hadisler ve Hazreti Peygamber’in hayatı. Diğer tarafta da bunların yorumları. Benim tezim şu: Dinî bilginin doğası icabı her zaman bir yorum çoğulculuğu olmak durumundadır. Bir nihayi yorum yoktur. Yorum ilanihaye devam eder. Tek yorum veya resmî yorum dinî despotizme yol açar.
     <br/>
     <br/>
     Tarihimize bakarsanız dinin bir ölçekte çoğulcu yorumlandığını görürsünüz. Dinî liderlere düşen bizi yine o eski ‘yorumların akışkanlığı’ dönemine döndürmeleri. Bugün var olan farklı fıkıh ekollerinin hepsi o akışkanlık döneminde ortaya çıkmış. Sonra birden kapılar kapatılmış. Bu, fundamentalizmin sebeplerinden biridir.
     <br/>
     <br/>
     - Ama yorumların da bir sınırı olmalı öyle değil mi? Sınırsız çoğulculuk olacak iş değil.
     <br/>
     <br/>
     Bir sınır olmalı muhakkak. Ama bunu siyasetçiler değil, yorumu yapan ulema koymalı. Siyasi konumları veya emelleri olan insanlar sınır koymaya başlarlarsa bu, dinî bilgi üretiminin durdurulması anlamına gelir.
     <br/>
     <br/>
     - Bazıları sizin sınır tanımadığınızı, derin meseleleri halka açarak uzman olmayanların kafalarını karıştırdığınızı söylüyor.
     <br/>
     <br/>
     Tutarsız bir suçlama bu. Bugünlerde uzman olanla olmayan ayrımı netliğini kaybetmiş durumda. Belki eski zamanlarda, âlimlerin sayısının oldukça az, halkın çoğunun eğitimsiz olduğu dönemlerde bu tür iddialar ortaya atılabilirdi. Ama şimdi her türlü bilgiye ulaşmak o kadar kolay ki. Kimin uzman, kimin henüz yeni başlamış bir talebe olduğunu ayırt etmek çok zor. Benim fikirlerim de kamu mallarıdır. Herkes onlara istediği gibi ulaşabilmeli. Eğer insanların kafalarını siz doldurmazsanız, dolduracak birileri illa ki çıkacaktır.
     <br/>
     <br/>
     - Peki siz bilgiyle inanç arasında bir ayrım görüyor musunuz?
     <br/>
     <br/>
     Bu analitik felsefenin ilgilendiği bir konu. Bilgiyle inanç arasında bir fark var tabii. Analitik filozofların tanımına göre ‘inanç bilgi yoluyla doğrulanır.’ Dolayısıyla inanç bilginin bir alt sınıfıdır. Bu onların tanımı tabii. Ama bu soruyu niye sorduğunuzu anlayamadım.
     <br/>
     <br/>
     - Siz ‘Dinin Kendisi’ ile ‘Dinin Bilgisi’ arasındaki ayrımdan bahsederken inancın bazen anlamadığımız, nüfuz ve idrak edemediğimiz alanlarla da alakalı olduğunu görmezden geliyor gibisiniz de…
     <br/>
     <br/>
     - Dinin bize ilahi vahiy yoluyla geldiği ve bizim onu anlamaya çalıştığımız, çalışmamız gerektiği doğrudur. Bütünüyle anlayamadığımız da doğrudur. Kapasitemiz, donanımımız buna yetmez. Belki ileride daha iyi anlarız. Ancak dinî inanç her durumda bilgiye bina edilmek durumundadır. Bir şeyi bilmiyorsan ona inanmamalısın.
     <br/>
     <br/>
     - Bakara Sûresi’nde muttakilerden ‘gaybe iman ederler’ diye bahsediliyor?
     <br/>
     <br/>
     Ama ‘gayb’ anlaşılamayan veya idrak edilemeyen anlamına gelmiyor ki. Gayb, ‘algılanamayan şey’ demek. Yani duyu organlarınla algılayamazsın, ama anlayabilirsin. Bir şeyi bildiğin ölçüde güvenebilirsin ona. Ve güven, iman demektir. Tevekkül imanın bir rüknüdür. Belki bu konuda sözü Mevlana’ya bırakıp imandan öte aşkın bile bilgiyle mümkün olduğunu ondan dinlemek lazım. Gazali’den bir satır aktarıyor gibidir Farsça’ya. İmam Gazali, ‘Muhabbet marifetin semeresidir’ der: ‘Bilmeden nasıl sever ki insan; onların sevgisi cehalet üzerine bina edilmiştir.’
     <br/>
     <br/>
     - Bilginin kabz-u bastından bahsediyorsunuz bir müddettir. Dinin bilgisi genişliyor ve daralıyor size göre. Bu ifadeler tasavvufi ifadeler değil mi?
     <br/>
     <br/>
     Evet sûfilerin kullandığı ifadeler bunlar. Havf-u reca, korku ve ümit kavramlarıyla irtibatlı olarak kullanılmışlar hep. Çok basit bir analojiyle korkuyorsan kabz halindesin; ümitliysen bast halinde, açılmış, ferah fezasın denilebilir.
     <br/>
     <br/>
     Ama ben bu kavramları dinî bilgiyle alakalı olarak kullanıyorum. Dikkat edin; dinin kendisiyle alakalı değil. Dinin kendisi vahiydir; verilmiştir ve orada durur. Ama dinî bilgi zaman içinde bazen daralır, bazen genişler. Kabz-u bast tamamen dinî bilgiyle, işin insan yanıyla alakalıdır. Anlama önkabullenimlere bağlı bir süreç. Bazı önkabullenimler anlamayı ve bilgi üretimini kısıtlayabilir. Diğer bazıları da geliştirebilir. Bazen bu iki durum için kabz-u bast yerine evolüsyon ve devolüsyon tabirlerini kullanırım. Dinî bilgi her zaman ileri gitmiyor. Bazen geri de gidebiliyor.
     <br/>
     <br/>
     İSLAM DÜNYASI ‘BAST’ HALİNDE; AMA
     <br/>
     <br/>
     - Bu kabz-u bast bireylerde mi gözleniyor yoksa toplumsal bir süreç mi?
     <br/>
     <br/>
     Prensipte bir insanda da gözlemlenebilir. Ama ben ulema cemaati ile ilgiliyim daha ziyade. Bilgi her zaman kolektiftir. Bireysel değil. Bireyler de kabz-u bast yaşayabilir. Ama kolektivite önemli. Zira bilgi üretme aslen ulemanın ihtilaf ve ittifaklarıyla vuku bulur.
     <br/>
     <br/>
     -Hegel’in gerçek tarihin aklın tarihi olduğu tezini kabullenirsek, sizin bu kabz-u bast teoriniz de bir tür tarih felsefesi olmuyor mu?
     <br/>
     <br/>
     Hegel’in bahsettiği akıl insanların aklı değil. O evrensel bir akla, sonunda Geist durumuna ulaşan bir akla inanıyordu. O akıl da kabz-u bastlar gösteriyordu doğrusu. Ama benim teorim tamamen dinî bilgiyle alakalıdır. Din dışı bilgiyi dahi kapsamaz. Gerçi şunu da ifade etmeliyim: Lâdinî alanlarda bilgi gelişmiyorsa, dinî alanlardaki bilginin gelişmesi de beklenemez. Ancak bu bağımlılık çift yönlü değil. Dolayısıyla da tam bir bilgi teorisi veya tarih teorisi denilemez buna. Sadece dinî bilginin tarihi derseniz, evet.
     <br/>
     <br/>
     ŞAH DÖNEMİNDEKİ ÖZGÜRLÜK VE SONRASI
     <br/>
     <br/>
     -Peki İslam dünyası şu anda kabz halinde mi, bast halinde mi?
     <br/>
     <br/>
     Bir bast halinden bahsedebiliriz. İslami kimliğin güçlendiği, yeniden uyandığı bir dönemi yaşıyoruz. Eğer bu kimliksel uyanışı dinin hakikat yönüyle dengeleyebilirsek geleceğimiz parlak. Ama daha çözülecek çok problemimiz var. Geçmişte de sorulan bir soru şu: Bizim dinimiz hak ise niye geri kalıyoruz? Dinin hak; ama o dini yorumlayışın hak değil. Bilgin doğru değil. Bunları aşmamız gerekiyor önce.
     <br/>
     <br/>
     -Dinî bilgiyi düzeltmek anlamında sizin bir şansınız oldu İran’da. Devrim’den sonra üniversitelerin müfredatını elden geçirmekle görevliydiniz. Ama mollalarla aranız açıldı. Devrimin kabullenemediği ne gibi bir eğitim vizyonunuz vardı?
     <br/>
     <br/>
     Devrim üniversiteleri, havzaları (Şii medreseler) yüzde yüz kontrolüne almak istedi. Ben de ayrıldım. İnanın bana Şah döneminde bile havzalar daha özgürdü. Camiler de daha özgürdü. Hatta şunu rahatlıkla söyleyebilirim, camilerin bu özgürlüğü Şah’ın sonunu getirdi. O dönemde camileri halk açar, imamı halk bulur, maaşını halk öderdi. İmam da tamamen özgür olurdu. Tabiri caizse ülkenin dört bir tarafındaki camiler tam anlamıyla birer sivil toplum kurumu olarak çalışıyorlardı. Humeyni’nin dâhi buluşu bu STK yapılanmasını keşfedip, onların üzerinden bütün bir halkı devrimciliğe yönlendirmesi oldu. Ama devrimden sonra bütün camiler devlet kontrolüne alındılar.
     <br/>
     <br/>
     Ben ayrıldıktan sonra büsbütün aynı kalmadı havzalar. Son dönemdeki değişiklikler medrese eğitiminin geleceğinin çok parlak olacağı sinyalini veriyor. Çünkü öğrenciler artık eskiden olduğu gibi tek alan çalışmıyorlar. Eskiden havzalarda İslam tarihi dersi bile yoktu. Şimdi Arapçanın yanı sıra İngilizce ve Fransızca öğreniyorlar. Bir de bence çok önemli olan dinî ilimlerle beşeri ilimlerin birlikte verilmesi. Şimdi öğrenciler çok farklı alanlarda dersler alıyor. Tabi bunlar sadece ufuktaki ışıklar. Neticenin nereye varacağını ancak yirmi, otuz yıl sonra göreceğiz.
     <br/>
     <br/>
     HUMEYNİ NİÇİN ‘DEMOKRASİ’ İSTEMEDİ?
     <br/>
     <br/>
     - Sizin Humeyni’yle tek probleminiz eğitimin kontrolü olmadı. Devrimin ilk başbakanı olan Mehdi Bazargan yeni İran’ın resmî adının İslami Demokratik Cumhuriyet olmasını teklif etmişti. Siz de onu desteklediniz. Ama Humeyni ‘demokratik’ ifadesini sevmedi. ‘Dinî Demokratik Cumhuriyet’ diye bir şey hakikaten olabilir mi?
     <br/>
     <br/>
     Bazargan bu ifadeyi kullandığında Humeyni’nin hoşuna gitmedi hakikaten. O sadece İslam Cumhuriyeti ifadesini kullanmak istiyordu. Belki de Humeyni’nin demokrasiyle alakalı bilgisi yeterli değildi. Belki demokrasi ile liberal demokrasiyi birbirinin aynı sanıyordu. Liberalizm o dönem itibarıyla hiçbir sorumluluk, görev tanımama ve sınırsız özgürlük olarak algılanıyordu. Sanırım Humeyni demokrasiyi de böyle bir şey olarak görmüş ve reddetmişti.
     <br/>
     <br/>
     Dikkat ederseniz ‘dinî demokratik devlet’ diyorum. Bu ifadede sıralama kendi başına bir mesaj içeriyor. Benim kanaatime göre devletin ilk vasfı demokratik veya anti-demokratik olmasıyla alakalıdır. Dinî veya lâdinî olmasıyla alakalı değil. Bu ikinci vasıf ancak demokrasiyle alakalı vasıftan sonra gelir. Yani sonuçta ‘dini demokratik devlet, lâdinî demokratik devlet, dinî diktatörlük ve lâdinî diktatörlük’ olmak üzere farklı devlet yapıları oluşabilir.
     <br/>
     <br/>
     Şimdi buradaki hayati soru şu: Demokratik bir devlet aynı zamanda dinî olabilir mi? Bu iki sıfat yan yana gelebilirler mi? Ben net bir şekilde ‘evet’ diyorum. Uzun bir açıklaması var bunun. Ama şununla başlayabiliriz: Demokrasi, dereceleri olan bir rejim türü. Dünyada hiçbir yerde mükemmel demokratik devlet yok. Birisi % 70 demokratik, öteki % 50. Diktatörlük de böyledir. Demek ki öncelikle demokrasinin mutlak ve değişmez bir tanımı olmadığını kabullenmek lâzım.
     <br/>
     <br/>
     Bir şeyin tanımı yoksa sıfatlarından hareketle karşılaştırma yapılır. Kanaatimce demokrasinin en temel vasfı ‘adalet’tir. Peki İslami adil bir devlet olabilir mi? Olabilir. İkinci önemli bir vasıf güçler ayrımı. Bu da İslami değerlerle pekâlâ uyumludur. Yöneticinin hesaba çekilebilirliği de demokratik bir değer olduğu kadar İslami bir değer. Basın özgürlüğü demokrasinin bir vasfı. Niçin? Yönetimi eleştirebilmek için. İslam da bunu öngörüyor. Hasılı ‘İslami Demokratik Devlet’ pekala olabilir. Tabi ki bu, tam anlamıyla liberal bir devlet olmayacaktır. Ama liberal bir devlet olması gerektiği nereden çıktı ki?
     <br/>
     <br/>
     LAİKLİK VE ANTİDEMOKRASİ
     <br/>
     <br/>
     - Türkiye’de gerçek bir demokrasinin ancak laik bir devlet yapılanmasında mümkün olduğu yönünde oturmuş bir kanaat var.
     <br/>
     <br/>
     Bu tamamen bir yanılgı. Benzer ifadeleri İran’da da başka ülkelerde de çok duydum. Çoğu insan laiklikle demokrasinin neredeyse aynı anlama geldiğini zannediyor. Öncelikle laikliğin demokrasi için yeter şart olmadığını kaydedelim. Sovyetler Birliği’nde laiklik vardı; Devrim öncesinin İran’ı da laikti. Ama demokrasiyi getirmedi bu laiklik.
     <br/>
     <br/>
     Dahası laiklik demokrasinin gerek şartı da değildir. Bazıları laikliğin ‘insan egemenliği’ dinîliğin de ‘ilahi egemenlik’ olduğu gibi bir saplantıya kapılmışlar. Oysa benim yaptığım ‘Dinin Kendisi’ ve ‘Dinin Bilgisi’ ayrımı bu saplantıdan kurtarır insanları. Dindar insanların yaşadığı şey kendi dinî bilgilerinin hayata geçirilmiş halidir. İnsanidir. Tartışmaya, değişmeye açıktır. Demokrasi halkın yönetmesi ise, dinî demokrasi de halkın dinî değerlere, kaygılara, ihtiyaçlara saygı duyarak yönetmesidir. Ama yine halkın yönetmesidir. Bir de şu var: Halkın çoğunun samimi dindar olduğu bir ülkede lâdinî bir devlet anti-demokratik olacaktır. İnsanlar sadece dünyevi ihtiyaçlarla boğuşmuyorlar. İnsanoğlunun ahirete bakan ihtiyaçları da var. Gerçek bir demokrasi bunları da içselleştirebilmeli.
     <br/>
     <br/>
     <br/>
     <br/>
     ABDÜLKERİM SURUŞ KİMDİR?
     <br/>
     <br/>
     Günümüz Şii dünyasının ‘liberal İslami düşünürü’ Abdulkerim Suruş 1945 yılında Tahran’da dünyaya geldi. İran’da Eczacılık okudu. Londra’da Analitik Kimya konulu yüksek lisans eğitimini tamamladıktan sonra kendisini tarih ve bilim felsefesi çalışmalarına adadı. Devrim’den sonra İran’a dönen Suruş, Ayetullah Humeyni tarafından üniversitelerin müfredatlarını elden geçirmek üzere oluşturulan Kültürel Devrim Enstitüsü’ne atandı. Prof. Suruş’un rejimle olan ilişkisi mollaların eğitimin her alanına hükmetme kararlılığından dolayı açıldı. İmam Humeyni’ye istifasını sunduğu 1983 yılından sonra da rejime karşı eleştirileri sürekli olarak sertleşti. 90’lı yıllarda çıkardığı Kiyan adlı aylık dergi Suruş’un dinî çoğulculuk, hermenötik, hoşgörü, molla rejimi ve ruhbanlık gibi konularda makalelerini yayımladı. 1998 yılında dergi kapatıldığı gibi Suruş da işini kaybetti. 2000 yılından sonra İran dışında dersler vermeye başlayan Suruş, Harvard, Yale ve Princeton gibi Amerikan üniversitelerinin yanı sıra Almanya’da Wissenschaftkolleg’de ve Hollanda’da Amsterdam Üniversitesi’nde çalıştı. Din ve dinin bilgisinin iki ayrı şey olduğunu; dinin kutsallığına karşın din bilgisinin insani ve eksik olduğunu vurgulayan Suruş, akademisyenliğinin yanı sıra Mevlana Celaleddin-i Rumî’ye olan hayranlığıyla da dikkat çekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26707), [web.archive.org (arşiv bağlantısı)](http://web.archive.org/web/20070219043817/http://www.aksiyon.com.tr:80/detay.php?id=26707)
