# Diyanet küresel aktör olacak

*Kerim Balcı 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diyanet İşleri Başkanlığı üzerine düşen görevleri hakkıyla idrak ve ifa edebilirse, büyüyen Türkiye’nin mimarı olan bir kuruma dönüşebilir.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061219163204im_/http://www.aksiyon.com.tr/resim/627/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Büyük devletlerin kurumları büyük olmaz; büyük kurumlar devletleri büyük yaparlar. Diyanet İşleri Başkanlığı son birkaç yıla sığdırdığı atılımlarını gerekli yasal düzenlemelerle kurumsallaştırabilir, büyüyüşünü sürdürülebilir kılabilirse, tarihî şartların küresel bir güce dönüşmek zorunda bıraktığı Türkiye’nin vizyonunu arkadan takip eden değil, bizzat bu vizyona mimarlık yapan bir kurum olacaktır.
   <br>
    <br>
     Türk toplumu askerini ve din adamlarını her zaman güvenilir bir noktaya koymuştur. Askere duyulan güven, ordunun vatan savunmasında üstlendiği kutsal görevin din alanına girmesiyle alakalı olduğu gibi; din adamlarına duyulan güven de onların gerçek birer sivil toplum önderleri olmasıyla alakalıdır. Büyüme sancıları beraberinde inenler-çıkanlar, dolayısıyla da karalayanlar kültürünü getirir. Peygamber ocağı ordumuzu vatan ve millî değerler düşmanı ilan eden mihraklar olduğu gibi; diyanetimizi, imam ve müftülerimizi karalayan, onları çağ dışı ilan eden mihraklar da vardır. Diyanet İşleri Başkanlığı’nın uluslararası arenadaki hedeflerine ulaşabilmesi, ulusal ölçekte bu tür karalamaları, imaj problemlerini aşmasına bağlıdır.
     <br/>
     <br/>
     Diyanet İşleri Başkanlığı son yıllarda görev alanını gerektiği üzere genişletmeyi başarmış; sadece itikadi ve ameli meselelerde değil, içtimai, iktisadi ve hatta sanata müteallik meselelerde sorumlulukları olduğunun farkına varmıştır. Görevin şümulünü idrak, idraki şümullü görevliler ister. Diyanet İşleri Başkanlığı kişisel alan hakkında tavsiyelerde bulunmak, eğitmek ve yönlendirmek; kamusal alan hakkında da icraatta bulunmak durumundadır. Bu vasfıyla devletin polis gücünün dahi sahip olmadığı bir etki potansiyeline sahiptir. Kur’an’ı asrın idrakine okutacak kadroları yetiştirmek Diyanet İşleri Başkanlığı’nın ‘varlık sebebi’dir.
     <br/>
     <br/>
     Başkanlık Osmanlı mirası Meşihat geleneği üzerine bina edilmiş olmakla birlikte, hizmetini modern asrın kıskaçları arasında ezilen, kimlik bunalımları yaşayan, dinle bilimin zahiri çatışması karşısında kafası karışık, materyalizm ve vahşi tüketim kültürünün baş döndürücülüğü karşısında sarhoş kitlelere rehber olmak durumundadır. Tabip çok tecrübeli olabilir; ama hastalık asrîdir. Geçmişi bilen, ama geleceğe bakabilen bir vizyonla Diyanet İşleri Başkanlığı sadece kendisini değil, temsilcisi olduğu ‘Türk yorumunda evrenselliğini ihya eden İslamiyet’i küresel bir aktöre dönüştürebilir.
     <br/>
     <br/>
     Diyanet İşleri Başkanlığı geçmişinde sivil toplumun uzantısı olan cemaat yapılarıyla karşı karşıya gelmiş, özellikle Avrupa’da camiler arası çatışmalara körükle gitmiş olabilir. Ancak bugün benimsemiş olduğu uzlaştırıcı, sivil topluma karşı değil onu kuşatıcı rolüyle Diyanet yeniden birleştirici bir Meşihat Dairesi’ne dönüşüyor görünmektedir. Soydaş-Dindaş zincirini kırarak bütün dünyada İslam’ın sözcüsü olmaya doğru giden Diyanet İşleri Başkanlığı, asırlık korkulara takılıp kalmamalı, bu anlamdaki tutucu ve mürteci laikçi söylemin karşısında laikliği dogmaya dönüştürmeyen tutumuyla ayakta durabilmelidir.
     <br/>
     <br/>
     Diyanet İşleri Başkanlığı İslam dininin içindeki farklı yorumları birer zenginlik olarak görüp kucakladığı gibi, İslamiyet haricindeki dinlerin inananlarını da kucaklayabilmeli; inanç özgürlüğünün bir numaralı savunucusu olmalı; ibadetin şeklinden dinlerarası diyalogun usullerine kadar her alanda kendini hissettiren ‘devletleştirmeci, tekelci, tek-tipçi’ zihniyetle mücadele edebilmeli; yalın bir ifadeyle sadece dünyevî görevleri olan kurumların himmet ve gayretlerine kıyasla, hem dünyaya hem de ahirete müteallik görevleri haiz bir kurum olarak himmet ve gayretini ali tutabilmelidir.
     <br/>
     <br/>
     Önünde yürüyen sahte kurtarıcılara dahi sahip çıkmış Türk milleti, ona samimi ve hakiki bir rehberlik yapacak böylesi bir diyanet kadrosunu asla yalnız bırakmayacaktır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26130), [web.archive.org (arşiv bağlantısı)](http://web.archive.org/web/20061219163204/http://www.aksiyon.com.tr:80/detay.php?id=26130)
