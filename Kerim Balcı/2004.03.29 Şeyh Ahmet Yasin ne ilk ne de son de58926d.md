# Şeyh Ahmet Yasin ne ilk ne de son

*Kerim Balcı 2004.03.29*

<div bgcolor="#FFFEF6">
 <font>
  <img border="0" height="1" src="/web/20060106151151im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106151151im_/http://www.aksiyon.com.tr/resim/486/50.jpg" vspace="5"/>
  </p>
 </font>
 <font class="content">
  Şeyh Ahmet Yasin öldürüldü. Birbirini takip eden liderlerin birbiriyle aynılaştığı coğrafyada Yasin"in ortadan kaldırılması, Büyük Ortadoğu Projesi çerçevesinde bölgenin yeniden yapılandırılmasının bir parçasını yansıtıyor. İsrail"in "hedefli öldürmeler" zincirinde Şeyh Ahmet Yasin"in bir suikaste kurban gitmesinin diğerlerinden tek farkı, büyüklüğü olan bir halka değil sadece. Bu eylem aynı zamanda Büyük Ortadoğu Projesi (BOP) adını alan ve İslam topraklarının Amerikan önderliğinde yeniden
 </font>
 <p>
  <font class="content">
   yapılandırılmasını öngören planın bir yansıması. Amerikan ordularının Bağdat"a konuşlandığı günden bu yana "köyün yeni bir muhtarı"nın olduğunu bilen İsrail, oyunun kurallarını Washington"a da dayatmayı başarıyor. ABD önderliğinde başlatılan teröre karşı savaşın ilk günlerinde "düşmanlar" hanesinde bulunan İsrail, bir müddet sonra "taraf olmaması gereken taraf" durumuna dönüşmeyi, sonra da kendini her türlü terörün gerçek kurbanı olarak lanse etmeyi başardı.
   <br>
    <br>
     Bir ara Filistin"deki işgalci durumundan ötürü El Kaide gibi bir terör örgütünün ortaya çıkmasına yol açmakla suçlanan İsrail, şimdilerde işgale karşı direnen Filistinlileri de El Kaide ile aynı kefeye koymayı başarmış bulunuyor.
     <br/>
     <br/>
     ABD"nin Afganistan müdahalesi başladığı günden itibaren Arafat ve Filistin Kurtuluş Örgütü"nü (FKÖ) Taliban"la, Şeyh Ahmet Yasin"i de Üsame bin Ladin"le özdeşleştiren İsrail, önce Arafat ve Filistin Kurtuluş Örgütü"nü marjinalleştirdi, şimdi de beklenmedik bir hamleyle Hamas"ın ruhani lideri Şeyh Ahmet Yasin"i ortadan kaldırdı. İlk bakışta İsrail"in ABD yönetiminin yeni uygulamalarını fırsat bilmesi şeklinde görülen bu ilişki, aslında çift yönlü olarak çalışıyor. İsrail, giriştiği eylemlerle ve ABD"nin mevcut yönetim kadroları ile ordusunun Irak"taki işgalci konumundan dolayı bu eylemleri onaylaması yoluyla oyunun yeni kurallarını koyuyor.
     <br/>
     <br/>
     Zorla belirlenen cepheler
     <br/>
     <br/>
     ABD"nin daha sonra adını Büyük Ortadoğu Projesi olarak değiştireceği "Teröre Karşı Savaş"ı, uluslararası politikaya bir dizi yenilik getirdi. Tehdidi ortaya çıkmadan vurma [pre-emptive strike] kavramı İsrail"in pek çok askeri operasyonunu meşrûlaştırdı. Afganistan"da kullanılan ve sivillerin de pekala hayatlarını kaybetmelerine yol açan bombardıman tarzı, hedefli öldürmelerde daha büyük hasara yol açacak bombalar ve savaş uçakları kullanma hakkını İsrail"e tanıdı. Taliban ve Saddam gibi demokratik olmasalar da bir tür halk iradesinin ifadesi olarak iktidara gelmiş yönetimlerin alaşağı edilişini İsrail, kendisinin de aynısını Arafat"a yapabileceği şeklinde yorumladı. Guantanamo krizi patlak verdi vereli İsrail"in hapishanelerdeki Filistinlilere işkence yaptığından bahsedilmez oldu. Dahası ABD"nin Irak"taki işgalci konumu ve Irak devletinin bundan sonraki yapılanmasındaki müdahil tavrı İsrail"in yıllardır Filistin topraklarında sürdürdüğü işgalci konumunu da meşrû kıldı.
     <br/>
     <br/>
     Amerikan yönetimi, İsrail"in "Teröre Karşı Savaş" ile İsrail-Filistin çatışması arasında kurduğu paralellikleri kısa zamanda benimsedi. Hatta bazı paralellikleri bizzat kendisi kurdu. Batı Şeria ve Gazze Şeridi"nde giriştiği her saldırıdan sonra Beyaz Saray"dan yapılan açıklamalarda "İsrail"in kendi kendini koruma hakkı"nın tanındığı ifade edildi. İsrail hükümetinin uygulamalarının bölge barışına ve İsrail-Filistin ilişkilerinin düzelmesine hiçbir katkısının olmadığı, hatta yıkıcı etkilerinin gözlendiği durumlarda bile ABD, İsrail"e yaptırım uygulanmasına engel oldu. Bağdat"ın düşmesinden sonra ABD Dışişleri Bakanı Colin Powel zaferi, "İsrail"in bir düşmanının ortadan kaldırılması" şeklinde betimleyerek bu ülkenin "Teröre Karşı Savaş"ta "taraf" kabul edildiğini ifade etmiş oldu. Bu yorum haklı olarak Ortadoğu"da "Amerika"nın kendisini İsrail"i korumakla sorumlu" görmekte olduğu şeklinde algılandı.
     <br/>
     <br/>
     ABD"nin Afganistan ve Irak"ta yerel yönetimleri zorla alaşağı edip yerine geçecek yönetimleri de demokratik değerlere ve demografik gerçeklere aykırı olarak belirlemesi oyunun yeni kuralını koydu: Güçlü olan haklıdır ve bütün haklar güçlü olana aittir. Bu kural oyunun iki ana oyuncusu için aklî ve ahlâkî olmayan kararlar alma ve uygulama yetisini ortaya çıkardı. ABD kitle imha silahları ile ilgili yeterli bilgisi olmadan Irak"a girdi ve onlarca ülkeyi de kendisini desteklemeye zorladı. İsrail, askeri operasyonlarında ölen sivilleri, operasyon mahalline yaklaşmakla suçlayacak kadar ileri gitti. Gücün her türlü eylemi meşrûlaştırdığı inancı güç sahiplerini şımarttıkça İsrail"in gerek Filistinliler üzerindeki demir yumruğu sertleşti, gerekse Batı dünyasında ortaya çıkmaya başlayan savaş karşıtı yorumlar dahi anti-semitizmle özdeşleştirilmeye başlandı.
     <br/>
     <br/>
     Böylelikle İsrail"in sert politikalarını eleştirmek isteyen ülke, kurum ve şahıslar da İsrail taraftarı olmakla anti-semitik damgası yemek arasında tercihte bulunmak zorunda bırakıldı. Ne Avrupa Birliği ülkeleri ne de Birleşmiş Milletler İsrail"in bu güçlülük pozisyonu karşısında seslerini yükseltebildi.
     <br/>
     <br/>
     Terörü ortaya çıkaran vasatla mücadele yok
     <br/>
     <br/>
     İsrail de, son üç yıl boyunca Filistinli örgütlerin eylemlerinde tarihi boyunca yaşadığı en büyük kayıpları almasına karşın dünyaya kulak vermeksizin bildiği tek mücadele yöntemini uygulamaya devam etti: Kaba kuvvet. Terörle mücadele etmedi, teröristlerin başını vurmanın yollarını aradı. Terörü ortaya çıkaran sebeplerle ve bireylerin teröre karşı bilinçlendirilmesi gibi ferdi temel alan hesaplar yerine lider değiştirmek, duvarlarla coğrafi sınırlar koymak gibi insanüstü ve insan dışı faktörlerle oynamayı tercih etti.
     <br/>
     <br/>
     Son kurban olmayacak
     <br/>
     <br/>
     Büyük Ortadoğu Projesi"nin bu iki öncüsünün liderlere yönelik saldırılarında da esas olan "liderin sembol yönü"dür. ABD, bin Ladin ortadan kaldırılsa El Kaide yok olacakmış gibi davranıyor. İsrail Şeyh Ahmet Yasin"i Hamas"ın giriştiği bütün eylemlerin sebebi olarak görüyor. Yine Arafat"ı da Filistin direnişinin sembolü olarak kabul ettiğinden ortadan kaldırmak istiyor. İsrail ve ABD"nin düşmanları ile mücadelede benimsedikleri "sembol lideri yok etme" taktiği Büyük Ortadoğu Projesi"nin genel bir stratejisi olacaksa bunun anlamı Ahmet Yasin"in son kurban olmayacağıdır.
     <br/>
     <br/>
     İslam coğrafyası ataerkil bir kültürü hâlâ bağrında barındırmakla birlikte kaybedilen liderle dağılma temayülü gösteren "çete psikolojisi"ni tanımaz. Gidenin yerine çok kısa zamanda yenisi geçer ve örgüte, cemaate veya halka eski liderin mirasının yanı sıra yeni bir dinamizm kazandırır. Ahmet Yasin"in öldürülmesinin üçüncü gününde liderini yenileyen ve bu yeni liderin başkanlığında İsrail işgaline karşı mücadelelerine yeni boyutlar kazandırma yemini eden Hamas bunun açık bir örneğidir. İçerik olarak çok farklı olsa da prensip olarak aynı çizgiyi gösteren bir "lider değişimi" Türk siyasal İslamcılarının kaybedilen Erbakan"ın yerini çok kısa zamanda bir başkasıyla doldurmaları olayıdır.
     <br/>
     <br/>
     Gerilim politikasından medet ummak
     <br/>
     <br/>
     Büyük Ortadoğu"da "davalar" liderlerden daha güçlüdür. Ne Hamas, ne de Baas ABD"de ara ara ortaya çıkan Kıyamet Kültleri gibi lider endeksli örgüt ve partilerdir. Büyük Ortadoğu"yu şekillendirme gayretine girenlerin sembollere savaş açmış olmaları başka bir yanılgıyı daha ortaya koyuyor. ABD, bu konuda İsrail"e kıyasla daha tecrübeli olduğundan Afganistan"da yeni anayasal sürece İslam Hukuku"nun entegre edilmesini öngörmüş; örneğin Irak"ta basılacak yeni paralarda Saddam Hüseyin"in bir benzerinin resminin basılması fikrini ortaya atmıştır.
     <br/>
     <br/>
     İsrail"in sembol insan ve sembol kavramlarla mücadelesi kendi savaşlarını bir din savaşına dönüştürme arzusunu ortaya koyuyor. İntihar terörü ile mücadele ederken "şehadet" müessesesinin taşlanması; Filistin direnişi kırılmaya çalışılırken "cihat" kavramının eleştirilmesi; camilerin ve vaizlerin İsrail-Filistin çatışmasının tek tarafı gibi lanse edilmesi hep aynı arzunun ifadesi gibi görünüyor. Aynı hatayı Irak Savaşı"nın ilk dönemlerinde yapan ABD yönetimi de bu hususta tavrını değiştirmiş olmakla birlikte İsrail"in tavırlarına göz yumarak kanaatini izhar ediyor. Cepheler zorla belirlenmekte ve İsrail, İslam ve İslam"a ait her türlü kutsallığın düşmanlar safında yer alacağı bir oyunu başta ABD olmak üzere bütün dünyaya dayatmaya çalışmaktadır.
     <br/>
     <br/>
     Yapılanlar Yasin"i haklı kılmaz
     <br/>
     <br/>
     İsrail ve ABD yönetiminin Büyük Ortadoğu Projesi çerçevesinde İslam dünyasına sunacağı yeni kıyafet bünyeye uymasa da Şeyh Ahmet Yasin ve benzerlerinin terörü İslami bir mücadele yöntemi olarak gören fetvaları da bu bünyenin kaldıracağı "kıyafet"lerden değildir. İslam ülkelerine lider değişikliğiyle kültür ve din değişikliği dayatılamayacağı doğrudur. Ancak İslam kültürü ile bağdaşmayan siyasal ve askeri tercihleri olan Yasin türü liderlerin değiştirilmesi gerektiği de hakikattir. Bu açıdan Büyük Ortadoğu Projesi"nin ağacı çürük olmakla birlikte her meyvesinin de ekşi olması gerekmez.
     <br/>
     <br/>
     Şeyh Ahmet Yasin"in öldürülmesi sonrasında yaşanacak kaçınılmaz olaylar İsrail"e de ABD"ye de ağaçlarının çürüklüğünü idrak ettirecektir. Ortadoğu antik geçmişi itibarıyla birbirini takip eden liderlerin birbiriyle aynılaştığı bir coğrafyadır. Firavunlar, Keyhüsrevler, Sultanlar hep bu kültürün yansıması olarak kişiliklerinden bağımsız bir otorite sahibi olagelmişlerdir. Ahmet Yasin"in makamı karizmatiktir. Yerine gelecek kişinin sakalı onun kadar uzun, beli onun gibi felçli olmayabilir, ama adı yine "şeyh" olacaktır.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### selım amado, 07-Nisan-2004
> Teşbihte hata: 
> Kerım Balcı Şeyh Yasinin  ortadan kaldırılmasıyla yerıne kısa zamanda yeni bir şeyh çıkacağını , Israilin teröre sebep olan etkenleri ortadan kaldırmayı akıl edemediğini söylüyor. Yani PKK ile mücadelesinde Türkiye hatalı davrandı, yerıne başka Öcalanlar gelecektir mi demek istedi? "İçerik olarak çok farklı olsa da prensip olarak aynı çizgiyi gösteren bir "lider değişimi" Türk siyasal İslamcılarının kaybedilen Erbakan"ın yerini çok kısa zamanda bir başkasıyla doldurmaları olayıdır" diyor. Bakın Erbakan gitti yerine başkası geldi mi demek istiyor?. Şeyh Yasin İsrailin yaşamasını kabul etmeyen bir liderdi, barış ihtimaline dahi tahammülü yoktu. Son üç yılda 400den fazla İsrailliyi katleden bir örgütün kumandanıydı, vücudu felçliydi fakat gençleri kendilerini patlatmaya göndermek için kafası çalışıyordu. İsrailin işgal ettiği Filistin toprağından çekılmesiyle onunla yan yana yaşayacak tiynette bir lider degildi.  Teşbihte hata olmaz derler ama bu sefer Balcı hataya düştü. S. Amado

### Yener Y, 05-Nisan-2004
> Yöntem yanlış: 
> Terörle mücadele edenlerin teröre başvurmaları hakkında; Amaç terörle mücadele ise terör yapmaman gerekir. İşgalci isen savaş hukukuna riayet etmen gerekir. İnsan isen insanlık dışı saldırılar yapmaman gerekir. Teröristler yapabilir. Çünkü onlar teröristtir. Eğer şartlar devletlere terörü caiz kılarsa teröristlerde mazurdur o zaman. Ortada şartları terör yapmaya zorlayan nedenler vardır ve onun giderilmesi gerekir. Tutarlı davranılmaz ise gelecek pek aydınlık görünmüyor.

Kaynak: [www.aksiyon.com.tr](http://www.aksiyon.com.tr:80/detay.php?id=11309&yorum_id=1039), [web.archive.org (arşiv bağlantısı)](http://web.archive.org/web/20060106151151/http://www.aksiyon.com.tr:80/detay.php?id=11309&yorum_id=1039)
