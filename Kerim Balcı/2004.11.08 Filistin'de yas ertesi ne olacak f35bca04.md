# Filistin'de yas ertesi ne olacak?

*Kerim Balcı 2004.11.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Filistin direnişinin sembolü Yaser Arafat’ın yerini alacak isim belli değil. Filistinli grupları birleştirecek güçlü bir aday  görünmüyor. Arafat’ın ardından liderlik kavgası çıkmasından korkuluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060429192934im_/http://www.aksiyon.com.tr/resim/518/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Arafat’ın sırrı bizim bütün hislerimizi yaşıyor olmasında. Arafat sadece bir siyasî sembol değil. Hissediyor ve biliyoruz ki o bizim bütün korkularımızı, bütün rüyalarımızı ve bütün çilelerimizi bizimle birlikte yaşıyor. Herhangi bir Filistinli çile çektiğinde Arafat onun acısını duyar. Savaşçılarımızdan biri öldürüldüğünde Arafat’ın küçük bir parçası da öldürülmüştür. Çocuklarımızdan biri, doğal sebeplerle dahi ölse, Arafat’tan bir şeyler ölmüştür. İşte bu gerçek Arafat’tır. O bizim için sadece lider değildir. O bir insanda bizim hepimizdir; bizim hislerimizin tamamı, güçlerimizin tamamı, zayıflıklarımızın tamamı, çelişkilerimizin tamamı... Anlayabiliyor musunuz?”
   <br>
    <br>
     Bu sözler, Filistin davasının sembol isimlerinden Ebu Cihad’a ait. Bir süredir Fransa’da tedavi gören ve öldüğüne dair şayiaların yayıldığı Filistin lideri Yaser Arafat’ın davasıyla nasıl özdeşleştiğini anlatıyor yukarıdaki ifadeleriyle. Bir de her davanın, fertlerin kişilikleriyle özdeşleştirildiğinde o tek adamın dışındaki fedailerin nasıl isimsiz kahramanlara dönüştüğünü de...
     <br>
      <br/>
      Ebu Cihad’ın bahsettiği Arafat tek adamdı. Ebu Cihad’dan sonra da tek adam olmaya devam etti. Filistin’in ve Filistin davasının tarihini derinlemesine incelememişler için Arafat tanka karşı taşla savaşan çocuk; evladını şehit olmaya gönderen ana ve Muhammed Durra’yı kucağında taşıyan baba idi.
      <br/>
      <br/>
      Sağlığına dair çelişkili açıklamaların yapıldığı Arafat, şimdi hayatla ölüm arasında. Bugüne kadar her ölümle burun buruna geldiğinde içine düştüğü kapandan kurtulmayı başaran Arafat, 75 yıllık ömrünü Filistin davasına adamış ‘kafesteki bir aslan’dı.
      <br/>
      <br/>
      Yeri nasıl doldurulacak?
      <br/>
      <br/>
      Ramallah’taki Mukata Karargahı’nda yaklaşık iki yılı aşkın süredir “hapis” hayatı yaşayan Arafat, sağlığının ciddi biçimde bozulmasından sonra geçtiğimiz hafta Fransa’daki bir askerî hastaneye kaldırıldı. Arafat için geri dönülmez bir yola girdiğini söylemek mümkün... Tabii ki Filistin davasının da...
      <br/>
      <br/>
      Arafat üç önemli görevi kendisinde toplamıştı: Filistin Otoritesi Başkanlığı, Filistin Kurtuluş Örgütü Başkanlığı ve nihâyet El Fetih Partisi Başkanlığı. Bunlardan ilki Filistin Parlamentosu’nun atayacağı bir başkan vekilinin yöneteceği geçici hükümet tarafından ilân edilecek ve altmış gün içinde yapılması gereken genel seçimlerle doldurulacak. Başkanlık görevini geçici olarak Parlamento başkanı Revhi Fettuh’un yürütmesi beklenirken Arafat’ın güvenlik ile istihbarata yönelik ve bir türlü hükümete devretmeyi kabul etmediği yetkilerinin çoğu hâlihazırda başbakan Ahmet Kurey’e devredilmiş durumda.
      <br/>
      <br/>
      Filistin Kurtuluş Örgütü’nün başkanlığı İsrail’in muhatap olarak Filistin Otoritesi’ni değil de bu örgütü kabul etmesinden dolayı önemli. Arafat’ın Mukata Karargahı’nda tutulduğu son yıllarda bu görevi ikinci başkan durumunda olan eski Başbakan Mahmud Abbas yürütüyordu. FKÖ’nün en kısa zamanda bir iç seçim yaparak Abbas’ı veya Abbas’ın daha üst bir göreve getirilmesi durumunda genç kuşaktan bir ismi başkanlığa getirmesi bekleniyor.
      <br/>
      <br/>
      Peki yerine kim geçecek?
      <br/>
      <br/>
      Mahmud Abbas bir süredir El Fetih’in de başkanlığını vekaleten yürütüyordu. El Fetih 1989’dan beri başkanlık seçimleri yapamıyor. Arafat’ın sürekli ertelettiği oylamanın yapılması durumunda partinin içindeki genç kuşağın yaşlı kuşakla çatışmasından endişe ediliyor.
      <br/>
      <br/>
      Arafat’ın koltuğunun, bugüne kadar hiçbir taliplisi olmadığından, onun olmadığı durumda ne kadar arzulanan bir pozisyon olduğunu zaman gösterecek. Ancak Filistin’de halk tabanları açısından başkanlığa oynayabilecek iki kuşaktan isimler bulunuyor. Bunlardan ilki Arafat’la birlikte yıllarca mücadele etmiş ve ona sonuna kadar sadık kalmış “yaşlılar” kadrosu. Ancak Filistin liderlik kadrosunda “yaşlı” ifadesi sadece Arafat’ın kendisi için kullanılan bir iltifat olduğundan rakipleri bu kuşağa “Tunus Mafyası” demeyi tercih ediyor.
      <br/>
      <br/>
      Dirayetli bir lider aranıyor
      <br/>
      <br/>
      1982 sonrasında Tunus’ta bulunan ve 1993 sonrasında Tunus’tan gelerek yönetime el koyan bu kadro, aradaki yılların çilesini çeken ve birinci İntifada’nın gerçek sahipleri olan “genç” kuşak (ya da içeridekiler) tarafından pek de sevilmiyor. Tunusluların başta gelen temsilcileri Başbakan Ahmet Kurey, eski Başbakan ve FKÖ Başkanvekili Mahmud Abbas, aslen Halkçı Cephe’den olan Yaser Abbed-Rabbo ve Nebil Şaas. Buna karşılık genç kadroların önde gelen isimlerini Muhammed Dahlan, Cibril Recub ve Mervan Barguti oluşturuyor.
      <br/>
      <br/>
      Ahmet Kurey, Arafat’ın son yıllardaki başbakanı olmakla birlikte kendisinden beklenmedik bir ‘bağımsızlık’ sergileyerek halk tabanından destek toplamış durumda. Yine de her seferinde ‘ikna’ edilmiş olması, bilinmeyen bazı yolsuzluk dosyalarının Arafat tarafından tehdit unsuru olarak kullanılmış olabileceğini gösteriyor.
      <br/>
      <br/>
      Ebu Mazen adıyla da bilinen Mahmud Abbas, Ahmet Kurey’e göre daha kabul edilebilir bir lider. Zira El Fetih’in yanı sıra bütün Filistinli örgütlerin temsil edildiği FKÖ’nün başkanlığını yürüterek Hamas ve İslami Cihat gibi örgütlere de kendisini kabul ettirmiş durumda. Ancak kişisel olarak dirayetli bir liderlik sergileyemiyor. Abbas, Aksa İntifadası sırasında şiddete başvurulmasını eleştiren söylemiyle öne çıkıyor.
      <br/>
      <br/>
      Faysal Hüseyni’nin ölümünden sonra Filistin Otoritesi’nin gayr-ı resmi dışişleri bakanlığını yürüten Nebil Şaas da Avrupa ve ABD için kabul edilebilir bir isim. Ancak Şaas, mevcut başbakan gibi büyük bir işadamı olduğu ve ismi bir dizi yolsuzluğa karıştığı için çok kolay saf dışı edilebilecek biri.
      <br/>
      <br/>
      Yasser Abed-Rabbo ıslah olmaz solculuğundan ve El Fetih üyesi olmamasından dolayı Filistin tabanında çok tutulan bir isim değil. İsrail solunun favorisi olan Abed-Rabbo intihar saldırılarına karşı net tavrı ve İsrailli solcularla birlikte hazırladığı barış anlaşması taslaklarıyla biliniyor.
      <br/>
      <br/>
      İçerdekilerin lider adayları
      <br/>
      <br/>
      İçerdekilerden Muhammed Dahlan’ın adı uzun bir müddettir liderlik için geçiyor. İsrail’in, Filistin Otoritesi’ne bir başbakan atanması ve Arafat’a ait yetkilerin çoğunun bu başbakana devredilmesi yönündeki baskıları sırasında adı başbakanlık için geçiyordu. Ancak Arafat, Dahlan’ı çok rahat devre dışı bıraktı. Dahlan özellikle Gazze Şeridi’ndeki güvenlik güçleri ve diğer direniş örgütleri üzerinde kontrolü elinde bulunduruyor.
      <br/>
      <br/>
      Dahlan’ın Batı Şeria’daki muadili olan Cibril Racub olanca gücüne rağmen ne Arafat’a ne de İsraillilere yaranabilmiş durumda. İyi İbranice bilmesi ve oldukça pragmatik bir bakış açısı olması sebebiyle kendisine yönetimde bir yer bulabileceği sanılan Racub, Arafat’ın karargahının da kuşatıldığı dönemde Ramallah’taki görevlerini yerine getirmediği gerekçesiyle halk tabanında hain damgasını yemiş durumda.
      <br/>
      <br/>
      Filistin tabanındaki en güçlü ‘içeriden’ olan isim ilginç bir şekilde şu anda İsrail hapishanesinde bulunan Mervan Barguti. İsrail hapishanelerine düşmenin liderlerin yıldızını parlattığı gerçeği Şeyh Ahmet Yasin örneğinden biliniyor. Barguti, ömür boyu hapis istemiyle yargılansa da başkanlığa adaylığını koyması halinde kazanma şansı en yüksek kişi olarak görülüyor. İsrail tarafından, Tanzim Örgütü’nün kurulması ve İsrailli sivillere yönelik bir dizi saldırıdan sorumlu tutulsa da, Barguti, sivillere yönelik operasyonları tasvip etmediğini ve Oslo Süreci’ni desteklediğini açıklamış durumda.
      <br/>
      <br/>
      Kahraman mı hain mi?
      <br/>
      <br/>
      Yeryüzünde hainlikle itham edilmemiş devlet lideri yoktur. Yaser Arafat’a da bundan nasibini almıştır. Aslen bir Yahudi olup Filistinlileri ve İslam dünyasını kandırdığından tutun da, para için davasını sattığına, veya liderlik sevdası için davasının en değerli fedailerini öldürttüğüne kadar pek çok iddiaya muhatap tutulmuştur.
      <br/>
      <br/>
      Yaser Arafat’ın babası hakkında konuşulmasını sevmediği malumdur. Ancak bunun sebebi nesebinin Yahudiliğe kadar varan belirsizliği değil, babasının para sevdasından dolayı Gazze’deki bazı topraklarını Yahudi yerleşimcilerine satıp Mısır’a yerleştiği ve Kahire’de büyük hayallerin peşinde servetini harcamış olduğu gerçeğidir. Arafat’ın babasına bakan yönüyle hayırsız bir evlat olduğu doğrudur; ancak Arafat’ın davasına bakan yönüyle de babası hayırsız bir babaydı. Ancak Yahudi değildi. Arafat’ın annesinin ise Hüseynî ailesinin Ebu Saud koluna mensup şerefli bir silsileden geldiği şüphe götürmezdir.
      <br/>
      <br/>
      Tavizler zinciri
      <br/>
      <br/>
      Arafat’ın, liderlik sevdasına, yola çıktığı davadan ciddi tavizler verdiği doğrudur. Ancak bu tavizlerin bir kısmı zaten ilk hedefin ulaşılabilir olmamasından kaynaklanan ve akl-ı selimin dayattığı tavizlerdir. Arafat için 1957 yılının hedefi İsrail devletini haritadan silmek ve Arap dünyasında yaşanacak bir dizi devrimle rejimlerin tamamını Arap milliyetçisi bir çizgiye çekmekti. 1967’de bu hedefin Arap rejimlerine bakan kısmından (Ürdün rejimi hariç), 1982’de İsrail’in topyekûn yok edilmesi hedefinden, 1987’de İsrail’in asla tanınmaması gerektiği prensibinden, 1993’te hiç değilse Batı Şeria’nın tamamını geri alma hedefinden, 1997’de, kurulacak Filistin devletinin askeri varlığından ve nihayet 2003 yılında Kudüs’ün doğusu üzerindeki kayıtsız şartsız egemenlik taleplerinden vazgeçmiştir. Arafat’ın liderliğindeki samimiyeti sorgulayan asıl sorunsal bu tavizler değil, bu tavizleri zorunlu kılan hatalardır.
      <br/>
      <br/>
      1960’larda Mısır ve 1970’lerde Ürdün rejimi ile girişilen güç mücadelesi, 1982’de Lübnan kapanına bile bile sıkışma, 1987’de İsrail ile görüşmelerde yer alma hususundaki ısrar, 1993-97 yılları arasında Oslo Anlaşmaları’nın Filistin tarafına dayattığı şartların yerine getirilmesi konusunda gösterilen isteksizlik, tarihe kara harflerle kazınmış bir dizi terör eylemine en azından göz yumarak destek verme ve FKÖ’nün adının Marksist- Maoist çizgideki örgütlerle anılmasına müsaade edecek şekilde bu örgütlerle işbirliğine girme bu hataların başında gelir.
      <br/>
      <br/>
      Arafat’ın büyük hatalarından biri de bir sonraki hamlesi ‘tahmin edilebilir’ bir liderlik modeli sunmasıdır. Bu durum zaten ‘hainliği’ (düşmana bilgi satmak şeklindeki hainlik) gereksiz kılar. Arafat aynı etkilere aynı tepkiyi gösteren bir liderlik portföyü sunmuştur. Bu da İsrail’in istediği sonucu elde etmek için ne yapması gerektiğini kısa zamanda çözümlemesine yol açmıştır.
      <br/>
      <br/>
      Banka hesabındaki paralar iddiası
      <br/>
      <br/>
      Arafat’ın kendi banka hesaplarında bulunduğu iddia edilen rakam (6,5 milyar dolar) Filistin için toplanan yardımların yanında büyük bir rakam olmamakla birlikte Arafat’ın 1982 sonrasında sadakati satın aldığı gerçeği, elinde bu kadar paranın kalmış olmasına pek ihtimal vermemektedir. Arafat sanıldığı gibi yolsuzluklara göz yummazdı. Aksine yolsuzlukları çok iyi takip eder, gerektiğinde pazarlık ve şantaj kozu olarak kullanmak üzere belgelenmelerini de sağlardı. Bu açıdan söz konusu ölçülerde bir parayı zimmetine geçirmiş olması mümkün görünmemekle birlikte belli yaşı aşmış çoğu liderde görülen ‘kendini sevme’ refleksinin bir sonucu olarak muhtemel ‘zirveden düşme’ senaryolarına karşı yurtdışında zenginlik kaynağı bulundurma yolunu seçmiş olabilir. Bu hususta en doğru sözü zaman söyleyecektir.
      <br/>
      <br/>
      Arafat hain veya satılmış bir lider olmamakla birlikte yer yer hatalar yapmıştır. Ve söz konusu olan bütün bir İslam dünyasını ilgilendiren Filistin Davası olduğunda bu hatalar, hainlikten daha kabullenilebilir değildir. Dünyaya bakan yönüyle durum bu olmakla birlikte Ahiret’e bakan yönüyle Arafat’ın hatalarının daha affa şayan olduğu ümit edilir. Bu satırlar yazılırken çoktan öldüğü gerçeği Filistin iç politikasının bir gereği olarak reddedilip durulan Başkan Arafat’ın Cenab-ı Allah’ın o hiçkimseden esirgemesini istemeyeceğimiz rahmetinden hissesini alacağını ümit ederiz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17899), [web.archive.org (arşiv bağlantısı)](http://web.archive.org/web/20060429192934/http://www.aksiyon.com.tr:80/detay.php?id=17899)
