# Ortadoğu’nun Heidelberg’i...

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20030627062642im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627062642im_/http://www.aksiyon.com.tr/resim/39/34.jpg" vspace="5"/>
  </p>
 </font>
 <font class="content">
  ABD, İslam medeniyetinin merkezlerinden Bağdat’ı vurmaya hazırlanıyor. Aynı Amerika İkinci Dünya Savaşı’nda bütün Alman şehirlerini bombalarken, Avrupa’nın kültürel mirasını barındırdığı için Heidelberg’e tek bir bomba dahi atmamıştı. ‘Powell ile yaptığım bilgilendirme görüşmelerinden biriydi. Yorulmuştum ve sonunda Powell’a Bağdat’taki dev Saddam heykelini ve Zafer Anıtı’nı havaya uçurmayı ne kadar arzuladığımı anlattım.
 </font>
 <p>
  <font class="content">
   Zafer Anıtı İran’a karşı yapılan savaşın anısına dikilmişti ve birbirini kesen iki büyük kılıcı tutan ellerden oluşuyordu. Bu ellerin Saddam’ın elleri olduğu söyleniyordu. Hava saldırısı sırasında askeri hedefler olmadıkları gerekçesiyle iki anıtı da bombalamamıştık. Ama hayretle gördüm ki Powell benim arzularımı destekliyordu. Yine de bu hususta Başkan’la konuşmak gerektiğini söyledi. Birkaç gün sonra Pentagon fikrimizi veto etti.’
   <br/>
   <br/>
   Yukarıdaki satırlar 1991 Körfez Savaşı’nın ‘Çöl Ayısı’ olarak bilinen komutanı General Norman Schwarzkopf’a ait. Generalin ilk bakışta patolojik bir vaka gibi görünen ‘arzusu’ savaşın uzaması durumunda Amerikan ordusunun ve orduyu kumanda eden beyinlerin nasıl çizgiyi aşabileceğinin bir göstergesi. Saddam heykeli de, Zafer Anıtı da yerinde duruyorlar... Şimdilik... Şimdilik diyoruz; çünkü Amerikalıların uzaması muhtemel bir Irak operasyonu durumunda hangi uluslararası savaş kurallarını ihlal edeceklerini tahmin etmek güç.
   <br/>
   <br/>
   Heidelberg’i istisna tutan ABD
   <br/>
   <br/>
   Önümüzde Amerikalıların henüz boyutlarını bilmediğimiz Guantanamo suçları örneği var. Pearl Harbor baskını sonrasında yaşanan Hiroşima ve Nagasaki unutulmadı. Irak’ın körfezdeki Amerikan askerlerine veya daha muhtemeli ABD’nin kendi topraklarındaki sivil hedeflere yönelik bir saldırıya cevap verirken Amerikalılar ne kadar sinirlerine sahip olabilecekler... Amerikan F—16’larının bombardımanında özelde Bağdat’ın, genelde bütün Irak’ın tarihî, dinî, millî ve kültürel şaheserleri, okulları ve hastaneleri ne kadar güvende olacak? Halbuki aynı Amerika, II. Dünya Savaşı sırasında Alman kentlerine bomba yağdırırken bir kenti, bir kültür ve eğitim merkezi olan Heidelberg’i, istisna tutmuştu.
   <br/>
   <br/>
   Hague II Anlaşmasının 27. Maddesi, kara savaşlarında din, sanat, bilim ve vakıflara hasredilmiş yapılar, hastaneler ile hasta ve yaralıların toplandığı yerlerin ‘aynı zamanda askerî amaçlarla kullanılmamak kaydıyla’ bombalanamayacağını belirtiyor. 1923 Hague Konvansiyonu da aynı maddeyi 25. Madde olarak korumuştur. Buna göre, tarihi eserler hava bombardımanlarında hedef olarak kabul edilemeyecek yapılar sınıfına alınıyor. Ancak, her ikisi de İkinci Dünya Savaşı’ndan önce imzalanmış olan bu anlaşmaların saldırgan güçleri durdurmaya yetmediği de ortada. Çünkü, önümüzde Hiroşima ve Nagasaki örnekleri duruyor.
   <br/>
   <br/>
   Amerikalıların Irak’ın atalarından miras kalan tarihi eserlerini ve kültürel değerlerini bilinçli olarak tahrip etmeyecekleri muhakkak. Ama olanca teknolojik gelişmişliklerine rağmen savaş uçaklarının hata yaptığı biliniyor. Amerikalı bir F—16 pilotunun nisan ayında, Afganistan’daki bir Kanada birliğine 500 kiloluk bombayı atıp 4 askeri öldürdüğü hadise en yenisi mesela... İsraillilerin 1967’de yanlışlıkla Amerikan haberalma gemisi Liberty’yi bombaladıkları, Amerikan Deniz Kuvvetlerinin 1988’de bir İran sivil uçağını yanlışlıkla vurarak 290 kişiyi öldürdükleri de arşivlerde kayıtlı... Irak’ta askeri hedeflerin sivil ve kültürel merkezlere olan yakınlığı biliniyor. Askeri harekat başladığında Irak’ta 1500 yıllık İslam ve 4000 yıllık Ortadoğu medeniyetinin şaheserleri ne kadar güvende olacaklar acaba?
   <br/>
   <br/>
   Tehlikedeki kültürel miras
   <br/>
   <br/>
   Bağdat’ın İslam tarih ve kültürü açısından önemini anlatmak için ona ‘şerif’ (Kudüs, Şam ve Bağdat için kullanılan bir tabir) sıfatı verildiğini; İslam tarihi boyunca Bağdat—ı Şerif adıyla anıldığını hatırlamak yeterlidir herhalde. Ve bu Bağdat’ta sadece Saddam döneminin heykel ve anıtları bulunmuyor. O, Abbasi, Selçuklu ve Osmanlı döneminden kalma paha biçilemez mimari yapıların, dini eserlerin, türbe ve medreselerin şehri aynı zamanda. Dahası Mezopotamya havzasının medeniyetler merkezi bu coğrafyasında, tarihi 4000 yıl öncesine ulaşan kalıntılar bulunuyor. Asurlar öncesinde Mezopotamya’da kurulmuş ilk şehir devletlerinden biri olan Şaduppum, şu anda Bağdat’ın içindeki Tell Harmel’de bulunuyor. Buradaki kazılarda Hammurabi kanunlarından dahi eski olduğu tespit edilen yazılı yasalar bulunmuş, ilk defa Yunanlıların uğraştığı sanılan bazı matematik ve geometri kuramlarının asırlar önce bu havzada keşfedilmiş olduğu belirlenmişti.
   <br/>
   <br/>
   Dicle’nin Doğu Yakası’nda yer alan Rasafa’daki Bab el—Şeyh Mahallesinde Kadiri Mabed’i bulunuyor. Abdülkadir—i Geylani Hazretleri’nin medresesi olarak bilinen bu mekan, aslında İmam Hanbeli’nin medresesidir. Şeyh’in 1166 yılında vefatından sonra naaşı buraya defnedilmiş; böylece medrese bir camiye dönüşmüş; 1534’te de Osmanlılar medresenin üzerine büyük bir kubbe inşa ederek yapıyı cami haline dönüştürmüşler. Kubbe, halen Ortadoğu’daki örme kubbelerin en büyüğü olarak biliniyor. Mabedin saat kulesi de 1898 yılında inşa edilmiş. Kadiri Camii’nin yanısıra şehrin bu bölümünde Bağdat Üniversitesi de yer alıyor.
   <br/>
   <br/>
   Rasafa’da aynı zamanda Irak Gizli Polisi Merkezi, Haberalma Örgütü Merkezi, Milli Hava Savunma Operasyon Merkezi gibi askeri hedefler ve şehrin elektrik santrali bulunuyor. Dolayısıyla, caminin yoğun bombardımana maruz kalması kuvvetle muhtemel. Yukarıda adı geçen hedeflerin tamamı 1991 Körfez Savaşı sırasında bombalandı çünkü...
   <br/>
   <br/>
   İmam Ebu Hanife Camii ve mezarı da, 767 yılında vefat edip defnedildiği Bağdat’ta bulunuyor. Hanefi mezhebinin kurucusunun türbesi ve yanıbaşındaki cami, Selçuklular döneminde bugünkü haline kavuşmuş ve Bab eş—Şeyh mahallesinde... Külliye, Saddam’ın başkanlık sarayı ve başkanlık komuta merkezi ile 1991’de ilk vurulan hedeflerden biri olan 14 Temmuz Köprüsü’ne olan yakınlığından dolayı tehlike altında. Selman—ı Farisi, Hüzeyfe el—Yemeni ve Abdullah b. Cabir gibi ashabdan şahsiyetlerin türbeleri ise Bağdat’ın güneyindeki Selman Pak’da olduğundan nisbeten güvende sayılıyor.
   <br/>
   <br/>
   Ancak Şiiler için kutsal addedilen 12. İmam’ın gaybûbeti dönemindeki 4 hüccetin (Osman b. Seyîd, Muhammed b. Osman, Ali b. Muhammed Fûr ve Hüseyin b. Rûh) mezarlarının bulunduğu Kâzımiye Mahallesi gerek şehrin kuzey batısında bulunan Müsenna Askerî Havaalanı’na, gerekse merkezi tren istasyonuna olan yakınlığı dolayısıyla ateş hattında yer alıyor. İmam Musa Kâzım ve torunu Muhammed el—Cevvad da burada medfun ve türbeleri Kureyş Mezarlığı’nda, 1515 yılında inşa edilen caminin müştemilatı içinde... Kâzımiye Mahallesi’nin batısında bulunan Akarkuf da Babil döneminden kalma Zigurat Kuleleri ile aynı tehlikenin yakınında bulunuyor.
   <br/>
   <br/>
   İmam Tahir b. Muhammed Bakır’ın türbesinin bulunduğu Muhammed Bakır Mahallesi de Dicle’nin batısındaki gizli polis kompleksi gibi Saddam ve 24 Ramazan camilerinin inşaatları da Müsenna Askeri Havaalanı ve Irak Yeni Hava Kuvvetleri Üssü’ne yakınlığından dolayı tehlike altında. Tarihi bir önemi olmamakla birlikte Saddam Camii, dünyanın en büyük kubbeli yapısı olacak şekilde dizayn edildiği için özel bir önemi haiz.
   <br/>
   <br/>
   Kisra Naşurevan’ın sarayı
   <br/>
   <br/>
   Bağdat’ın merkezinde ve çevresinde çeşitli derecelerde tehlikeye maruz bir dizi İslam mirası daha var. Bunlardan Cüneyd—i Bağdadî, Behlül b. Umeyr, Derviş Alusi, Şeyh Şehabuddin Sühreverdî, İmam Gazali, İbrahim b. Edhem ve Hallac—ı Mansur gibi zatların türbeleri Türkler tarafından da iyi tanındığı için saydığımız birkaç isim. Yuşa b. Nun ve Lokman Hekim’in makamları da diğer bildiğimiz isimler. İslam öncesi dönemde Kisra Naşurevan’ın Resulullah’ın doğduğu gece duvarları çatlamış olan sarayı da Bağdat’ta...
   <br/>
   <br/>
   1258’de Hülagu Han’ın, 1401’de de Timurlenk’in komutasındaki Moğollar tarafından yağmalanan Bağdat, bugün akıllı bombaların hedefi durumunda. Halbuki Bağdat bir kültür merkezi ve asla kaba güce teslim olmayan; tam aksine medeniyet üreten bir şehir. Osmanlı’nın, İran’dan yayılan Şiiliğe karşı bir tampon Sünni bölge olarak gördüğü Irak topraklarına başkentlik yapan bir şehir. Bu tarihi şehir, 1970’lerde inşa edilmiş müzelere ve anıtlara da ev sahipliği yapıyor aynı zamanda. Saddam’ın yaptırdığı Şüheda Anıtı, Meçhul Asker Anıtı, Zafer Anıtı ve Saddam Heykeli ilk bakışta göze çarpanları.
   <br/>
   <br/>
   Dini ve tarihi önemi olan eserler kadar milli değeri haiz bu anıtların korunması da saldırgan kuvvetler üzerine Hague Konvensiyonu’nda görev addediliyor. Anıtların çoğunun Saddam’ın saraylarının hemen önündeki Anıt—Meydan’da bulundukları hesaba katılırsa Amerikan pilotlarının Afganistan’da gösterdiklerinden daha iyi bir başarı göstermeleri gerekecek.
   <br/>
   <br/>
   <br/>
   BAĞDAT DIŞINDAKİ TARİHİ MEKÂNLAR
   <br/>
   Irak’ın tarihi ve kültürel mirası yalnızca Bağdat’tan ibaret değil. Mesela İslam tarihi açısından sembol yerlerden biri olan Kerbela’da yüzün üzerinde cami var ve bunlardan özellikle ikisi; İmam El—Abbas Camii ve İmam El—Hüseyin, Şii mezhebi tarafından kutsal sayılıyor. Bunların yanındaki mezarlıkta, Şiilerin ziyaret ettiği bir dizi tarihi şahsiyetin ve İmam Hüseyin’le birlikte Kerbela’da can veren arkadaşlarının türbeleri bulunuyor. Kerbela yakınlarındaki Emevi çöl şatosu Uhaydir de değerli tarihi miraslardan biri. Yine Hind Kalesi ve Atşan Hanı mimari değerleri tartışılamayacak tarihi binalar.
   <br/>
   <br/>
   Şehirde İmam Mehdi’nin, İmam Cafer—i Sadık’ın makamları gibi önemli makamların yanısıra Abbasi Hanedanı’nın seyyid ve şeyhlerine ait makamat ve türbeler bulunuyor. 13. ve 14. yüzyıllarda İslam dünyasının önemli eğitim merkezlerinden biri olan Kerbela’da bugün bir kısmı halen faal olan 20’yi aşkın medrese bu yıllardan kalma. Caferiye, Ahmediye, İmam Bakır ve Hindiye medreseleri bunlar arasında sayılabilir. İmam Hüseyin Türbesi, Kütüphanesi ve El—Şehristani Kütüphanesi el yazması kitaplarıyla paha biçilmez bir tarihi değeri saklıyorlar.
   <br/>
   <br/>
   Irak’ın tarihi mekanlarından bir diğeri ise Necef. Necef’in en büyük camii Hz. Ali’nin türbesini de kapsayan İmam Ali b. Ebu Talib Camii. Şehirde Hazreti Hût ve Salih Aleyhisselamların da türbeleri yer alıyor. İmam Zeynel Abidin ve İmam Mehdi gibi zatlara atfedilen makamların yanısıra Müslim bin Akîl, Hani bin Urvâh gibi zatların türbeleri de burada. Hanana, İmran bin Şahin, Şeyh Et—Tûsi gibi meşhur camilere sahip Necef, ayrıca tarihi medreselere ve kütüphanelere de ev sahipliği yapıyor. Okullarından Selimiye, Şarbiyani ve Buhari, kütüphanelerden ise Et—Tûsi ve El—Halili en meşhur olanları.
   <br/>
   <br/>
   Bağdat’ın kuzeyindeki Samara kentinin iki büyük camii var; Askerî Mabedi ve spiral şeklinde yükselen minaresiyle dünyada tek olan Büyük Camii. Abbasi halifelerinin bir dönem başkent ilan ettiği şehir İmam Mehdi’nin doğduğu ve gaybubete çekildiği şehir olması bakımından tarihi öneme sahip. Halife Mu’tasım’ın inşa ettiği Samara Merkez Camii, Halife Mütevekkil’in inşa ettirdiği El—Melviye Camii minareleriyle meşhur. Osmanlı’nın bölgede bıraktığı camilerden Hasan Paşa Camii de hâlâ ayakta duruyor. Samara, Şii imam ve önemli şahsiyetlerinin mezarlarına ev sahipliği yaptığı için Irak’ın en büyük şehri sayılabilir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2324), [web.archive.org (arşiv bağlantısı)](http://web.archive.org/web/20030627062642/http://www.aksiyon.com.tr:80/detay.php?id=2324)
