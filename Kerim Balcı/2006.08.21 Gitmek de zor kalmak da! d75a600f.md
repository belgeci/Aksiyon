# Gitmek de zor kalmak da!

*Kerim Balcı 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güney Lübnan’a yerleşecek barış gücünde yer almak Türkiye’nin son dönemde benimsediği dış politikaya uyuyor. Acaba Türkiye Lübnan’a gidecek mi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084029im_/http://www.aksiyon.com.tr/resim/611/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ne kadar da hızla değişti Ortadoğu’da dengeler! İsrail birkaç gün içinde bağımsız bir devleti yerle bir edecek bir hava harekatı başlattı. Dünya seyretti. Hizbullah karşılık verdi. Dünya seyretti. Birleşmiş Milletler temelde Amerikan vetosunu aşamayacak bir kısır birliktelik olduğunu ortaya koydu çatışmayı seyrederek. Sonra birden bire bölgeye ‘barış gücü’ gönderilmesini öngören bir karar çıkarttı. İsrail anında kabul etti bu kararı. Lübnan kabul etti. Hizbullah bile kabullenecek görünüyor. O kadar hızla değişti ki dengeler, Güney Lübnan’da bir çokuluslu gücün varlığı doğru mudur, o karmakarışık Lübnan dokusuna yeni bir kültür öğesi katmak uygun mudur kimse sorgulamadı. Ülkeler bu güçte yer alıp almayacaklarını tartışmaya başladılar. Lübnan ve İsrail de ‘tercih edecekleri ülkeler’in listesini yapmaya. Gariptir Türk askeri hem İsrail’in hem de Lübnan’ın öncelikli olarak talep ettiği askerlerden oldu. Lübnan başbakanı ‘Kabinemdeki Ermeni bakanlar bile Türk askeri istiyor’ diyerek ifade etmeye çalıştı bu tercihi.
   <br>
    <br>
     Bu arada Birleşmiş Milletlerin son on yıldır oluşturduğu hemen bütün askeri misyonlarda Türk askerinin yer almasına karar vermiş olan Ankara’da hummalı bir tartışma başladı. Emekli askerlerin büyük çoğunluğu Güney Lübnan’ı bir kan gölü olarak görüyor ve ‘İsrail’i korumak’ için Türk askerinin görevlendirilmesine karşı çıkıyordu. Muhalefet barış gücünün tanımının henüz yapılmadığı, savaşın devam ettiği, Hizbullah’ın çokuluslu bir güç karşısında ne tür bir politika benimseyeceğinin henüz belli olmadığı gibi sebeplerle asker gönderilmesi fikrine karşı çıktı. Bir kısım ‘şahin’ politikacı da askerimiz var ve illa yurt dışına çıkılacaksa Kandil’e çıkılması gerektiğini haykırdı.
     <br/>
     <br/>
     Aksiyon İsrail ve Lübnan açısından Türk askerinin bu kadar ‘cazip’ olmasının sebeplerini araştırdı. Diğer yandan uzmanlara Afganistan, Darfur, Sudan, Kosova ve Bosna-Hersek durumlarında bu kadar tartışılmayan asker gönderme meselesinin Lübnan özelinde neden bu kadar ‘kamuya mal olduğunu’ sorguladı. Görülen o ki Türkiye’nin Özal sonrasında benimsemiş olduğu yeni dış politika prensipleri Güney Lübnan’a kayıtsız kalmayı da en az kalkıp gitmek kadar zor hale getirmiş.
     <br/>
     <br/>
     BELGELERDE BELİRSİZLİK VAR
     <br/>
     Dışişleri Bakanlığı asker gönderme konusunda konumunu en net ifade eden kurum oldu. BM’nin oluşturulacak Barış Gücü’nün ‘harekat konsepti’ ve ‘angajman kuralları’nın henüz netleşmediğini söyleyen Dışişleri Bakanı Abdullah Gül, net bir karar vermek için söz konusu gücün durumunun netleşmesi gerektiğini kaydetti. Cuma günü Ankara’ya ulaşan BM belgelerinde oluşturulacak barış gücünün ‘zorunlu kalınması halinde Hizbullah’a karşı güç kullanacağı’ ifade edildi. Ankara’nın rahatsız olduğu bu satırlar özellikle Çankaya’nın ‘muharip güç göndermeme’ konusundaki kararlılığı göze alındığında önem kazanıyordu.
     <br/>
     <br/>
     Emekli Tümgeneral Armağan Kuloğlu Türk askerinin bugüne kadar katıldığı bütün barış koruma görevlerinde önemli hizmetler verdiğini kabul ediyor, ama Güney Lübnan durumunun tamamen farklı olduğunu düşünüyor. Kuloğlu’na göre Türkiye bölgeye asla asker göndermemeli. Zira bu kez çokuluslu gücün misyonu da, bu gücü bölgeye çağıran tarafların niyetleri de problemli. Hem Lübnan’ın hem de İsrail’in kendi çıkarları için Türk askeri istediğini söyleyen Kuloğlu, Türkiye’nin bu girişimden artı puan kazanması ihtimali olduğunu kabul ediyor, ama Hizbullah’la çatışma ihtimalini daha büyük görüyor.
     <br/>
     <br/>
     TÜRKİYE’YE HUSUMET TIRMANABİLİR
     <br/>
     <br/>
     Tümgeneral Kuloğlu bundan önce Türk askerinin görev aldığı hiçbir durumda Türkiye’ye karşı husumet geliştirebilecek bir ortamın söz konusu olmadığını hatırlatıyor. Ona göre Lübnan’da Hizbullah’la girişebilecek bir çatışma Türkiye’ye karşı bölgede zaten mümbit görünen ‘nefret toprağı’nı gübrelemiş olacak. Kuloğlu bölgeye gönderilecek çokuluslu gücün İsrail ve ABD’nin Ortadoğu’da görmek istedikleri değişiklikleri dayatacağını, bu çerçevede Hizbullah’ı silahsızlandırmak, İran ve Suriye’yi saf dışı bırakarak onların Hizbullah’a olan desteğini kırmak ve Ortadoğu’daki radikal İslamcı örgüt ve rejimlere karşı mücadele başlatmak gibi hedefleri benimseyeceğini düşünüyor. Türkiye’nin böylesi bir mücadelenin parçası olmasının zararlarına değinen Kuloğlu, İsrail’in Güney Lübnan işgali sırasında takındığı sınır tanımaz tavrın da bölgede Hizbullah karşıtı her türlü yapılanmanın otomatikman düşman ilan edilmesini dayattığını söylüyor.
     <br/>
     <br/>
     Görev süresi dolan ve bir hafta sonra Türkiye’ye dönecek olan NATO’nun Afganistan Sivil Temsilcisi Hikmet Çetin de Türk askerinin yurt dışı görevlerinde olağanüstü başarılı olduğuna inanıyor. Ama Afganistan’daki durum ile Lübnan’dakinin birbirinden farklı olduğuna da dikkat çekmek ihtiyacı hissediyor. Çetin, Afganistan’daki ISAF barış gücünün barışı sağlama amacıyla bölgeye gittiğini, öncelikle halkın giden askerleri kabullendiğini ve benimsediğini kaydediyor. Afgan halkının, ISAF’ın bir işgalci güç olmadığını, aksine kendilerine yardım için orada bulunduğunu anladığına değinen Çetin, ISAF’ın da halkın değerlerine saygı duyduğunu ve bu nedenle bir çatışma ortamı oluşmadığını aktarıyor. Çetin’e göre Lübnan örneği farklı. Çünkü barış gücü askerlerinin Lübnan’daki görevi henüz netleşmiş değiş. Zira BM tüzüğüne göre barış güçleri bir bölgeye iki görev için gönderilebiliyor: barışı sağlama ve sağlanan barışın korunması. Lübnan’da BM her ne karar alırsa alsın henüz sahadaki durumun askeri güce ne tür bir misyon yüklenmesi gerektiğini belirleyecek bir durağanlığa ulaşmadığını kaydediyor Çetin.
     <br/>
     <br/>
     Hikmet Çetin’e göre Lübnan ve Afganistan örnekleri arasındaki farkın önemli bir göstergesi Afganistan’daki çokuluslu güve dünya milletlerinin verdiği destek. Afganistan’da tüm dünyanın desteği olduğuna, Birleşmiş Milletler Güvenlik Konseyi’nin ve NATO’nun kararlarının bulunduğuna dikkat çeken Çetin, NATO bünyesi altında 26 ülke olmasına rağmen, oluşturulan ISAF barış gücüne 32 ülkenin katkı yapmasının manidar olduğunu söylüyor. Bu noktada Lübnan’a yerleşecek bir çokuluslu gücün meşruiyet zeminini de sorguluyor Çetin.
     <br/>
     <br/>
     HİZBULLAH’LA ÇATIŞILMAMALI
     <br/>
     <br/>
     Emekli Tümgeneral Kuloğlu Lübnan’la Afganistan arasındaki temel farkın barış gücünün mücadele edeceği ‘düşman’ın Lübnan halk tabanınca hiç de düşman olarak algılanılmıyor olması. Kuloğlu’na göre İsrail işgali Hizbullah’ı bölge halkları nazarında terörist bir örgütten Lübnan’ın bağımsızlığını ve sınırlarını koruyan bir kahramana dönüştürdü. Hizbullah zaten sadece bir askeri örgüt değil. Aynı zamanda bir siyasi parti ve bu yönüyle Lübnan iktidarının bir parçası. Bu durum Hizbullah’a karşı her operasyonu Lübnan hükümetine karşı bir operasyona dönüştürüyor. Kuloğlu İsrail’in Hizbullah’ı vurmak için girdiği Lübnan’da ayrım gözetmeksizin sivil halkı katletmesinin bu halkın hakikaten de Hizbullah sempatizanına dönüşmesine yol açtığını söylüyor: ‘Lübnan içindeki bir Şii hareketi olan Hizbullah, Sünnilerin desteğini hatta Hıristiyan Lübnanlıların desteğini kazandı. Çevre ülkelerinden sempati topladı. İsrail’in vahşeti karşısında Hizbullah masummuş gibi izlenim oluştu.’
     <br/>
     <br/>
     Böyle konuşuyor Tümgeneral Kuloğlu, ve soruyor: ‘Bu durumda, gidecek olan barış gücü ne yapacak?’ Cevabı da kendisi veriyor: ‘Lübnan’ın güneyi ile İsrail arasında konuşlanacak. Ve bu bölgeden İsrail askeri çekilecek; yerini barış gücü teslim alacak ve Lübnan’daki Hizbullah ile İsrail arasındaki ateşkesi sağlayacak bir tampon bölge oluşturacak. Hizbullah’ın silahsızlandırılmasıyla ilgili görevlerde de barış askerine görev verilmesi söz konusu olacak.’
     <br/>
     <br/>
     Kuloğlu’nun endişe ettiği bir başka ihtimal de Hizbullah’la girişilecek bir sıcak çatışma sonrasında Türkiye ile Suriye ve İran’ın ilişkilerinde yaşanabilecek olan gerginlik. PKK ile mücadelesinde Batı’dan destek göremeyen Ankara’nın bugün terörle mücadelede en büyük müttefiklerinin İran ve Suriye olduğunu söyleyen Kuloğlu Hizbullah’la çatışmak durumunda kayıplar hangi taraftan olursa olsun Türkiye’nin zor durumda kalacağını kaydediyor.
     <br/>
     <br/>
     HİZBULLAH’IN ONAYI LAZIM
     <br/>
     <br/>
     Lübnan’da Birleşmiş Milletlere bağlı barış gücü UNIFIL’in 24 yıl boyunca sözcülüğünü üstlenmiş olan Timur Göksel, Hizbullah’la ilgili çekincelerin bölgeye asker göndermeden önce bertaraf edilmesi gerektiği kanaatinde. Emekliliğinden sonra Beyrut Amerikan Üniversitesi’nde öğretim görevlisi olarak çalışmaya başlayan Göksel, bölgede kontrolü elinde bulunduran Hizbullah’tan onay almadan asker göndermenin felakete davetiye olacağını düşünüyor. Öte taraftan Hizbullah’ın onayladığı bir barış gücü içinde yer almak o kadar da tehlikeli değil. Hatta Türkiye’nin Ortadoğu politikasındaki ağırlığını da artıracak bir hamle olabilir. Göksel’e göre Hizbullah’ın barış gücüne razı olmasının ön şartı silahsızlandırma konusunda örgütten herhangi bir talepte bulunulmaması.
     <br/>
     <br/>
     Timur Göksel görevleri iyi tanımlanmış, yetkin subaylarca yönetilen bir barış gücünün Hizbullah’la çatışmaya gireceğine veya bölgede çıkabilecek bir iç savaşa taraf olacağına inanmıyor. Ama yine de çevre Arap ülkelerinin görüşü alınmadan hareket edilmemesini salık veriyor Göksel. Bu anlamda Dışışleri Bakanı Abdullah Gül’ün soruna yaklaşımını taktir ettiğini de ifade ediyor.
     <br/>
     <br/>
     Emekli Tümgeneral Kuloğlu Ankara’nın gözetmesi gereken bir başka dengenin asker göndermeme durumunda BM’le olan ilişkiler konusunda yaşanabilecek sıkıntılar. Kuloğlu BM kararı çerçevesinde alınan bir karara karşılık Türk askerinin barışa hizmet etmiyor gibi bir durumla karşı karşıya kalmaması için çok küçük bir irtibat heyeti gönderilebileceğini söylüyor. Kuloğlu barış gücüne verilecek bir katkıdan dolayı Ankara’nın herhangi bir siyasi kazanç beklemesinin de hata olacağı görüşünde. Zira Afganistan’daki hizmetleri nedeniyle büyük övgüler alınsa da, bu emeklerin karşılığı olarak Türkiye’nin dış politika sorunlarının çözümüne yönelik herhangi bir destek sağlanamamış.
     <br/>
     <br/>
     TÜRK GİBİSİ YOK
     <br/>
     <br/>
     Gerek Tümgeneral Kuloğlu gerekse Timur Göksel Güney Lübnan’da çatışan tarafların Türk askeri istemelerinin anlaşılabilir olduğu kanaatinde. Türkiye’nin hem İsrail’le, hem de Lübnan’la iyi ilişkileri olduğunu hatırlatan Kuloğlu Türk askerinin hem Müslüman bir ülkenin askeri hem de Batı bloğunda yer almasının cazibesini artırdığını kaydediyor. Göksel’e göre İsrail Türkiye üzerinden Lübnan ve diğer çevre ülkelerin Arap nüfusuna hitap etmeyi planlıyor olabileceğini söylüyor. Tabi İsrail’le Türkiye’nin geçmişte gerçekleştirdikleri askeri tatbikatlar dolayısıyla İsrail’in Türk askerlerini daha ulaşılabilir ve birlikte çalışılabilir görmeye başlamış olması da muhtemel.
     <br/>
     <br/>
     Gerek askerlerin gerekse diplomatların değindiği noktalardan biri de Türk askerinin bugüne kadar özellikle Müslüman toplumların bulunduğu bölgelerde bulunan çokuluslu güçlerde göstermiş olduğu başarı. Türk askerinin yerli halkı korumaktan başlayan, onlara sağlık, gıda, teknik yardım hizmetleri gibi konularda yardımcı olmasına kadar uzanan bir yelpazede yetkinliğini ispat etmiş olduğunu herkes kabul ediyor. Bu açıdan yakın geçmişte Somali, Bosna, Kosova, Afganistan ve El-Halil’de görev alan Türk askerlerinin ‘istenilen’ orduların başında gelmesi hiç de şaşırtıcı değil.
     <br/>
     <br/>
     Türk askerlerinin din, tarih ve millet bağlılıklarının bulunduğu yörelerde diğer milletlerin askerlerinden daha başarılı olduklarının en güzel göstergesi Kosova’daki NATO’ya bağlı KFOR Barış Gücü’ndeki görevi. 1999 yılında Kosova’ya giden yaklaşık bin kişilik Türk gücü zaman içinde bölgede bir dizi eğitim ve sağlık altyapısı çalışması başlatmıştır. Mamuşa’da Mehmetçik Lisesi, İbn-i Sina Sağlık Ocağı, Zübeyde Hanım Anaokulu ve bir kütüphane açan Türk askerleri benzer faaliyetlerini sorumluluk alanı içindeki diğer bölgelerde de gerçekleştirmiştir. Osmanlı’dan kalma mezarlık ve mescitleri de onarak Türk askerleri, haftanın belli günlerinde emeklilere ücretsiz sağlık hizmeti veren bir sahra hastanesi dahi kurmuştur. Her yıl belli dönemlerde binlerce çocuğu sünnet ettiren, Ramazan aylarında açtığı iftar çadırları ile Kosova halkının sevgisini kazanan Türk askerlerinin bu performansı barış gücündeki diğer ülke askerlerini hayranlığa sevk etmektedir.
     <br/>
     <br/>
     Şimdi Ankara’nın önündeki soru şu: Türk askeri Lübnan’da da Kosova’da, Bosna’da ve Darfur’da olduğu gibi sevgiyle karşılanmanın bir yolunu bulabilir mi?
     <br/>
     <br/>
     <br/>
     56 YILDIR CEPHEDEYİZ
     <br/>
     <br/>
     1950-TÜRK ASKERİNİN GÜCÜ İLK DEFA KORE’DE TEST EDİLDİ
     <br/>
     <br/>
     Türk askeri ilk kez dünya barışının korunması misyonu çerçevesinde 1950 yılında, Kuzey Kore’nin Güney’e saldırmasına karşılık bölgeye sevk edildi. 1950-53 yılları arasında 15 bin askerimiz bu misyonda görev yaptı.
     <br/>
     <br/>
     1993-SOMALİ (UNOSOM)
     <br/>
     <br/>
     Bölgede patlak veren iç savaş neticesinde bölgeye BM bünyesinde bir barış gücü yerleştirildi. Türkiye bu güce 300 kişilik mekanize bir bölük ile iştirak etti ve ülkede akan kanı durdurmak için büyük çabalar gösterdi. Bu bölük, insani yardım sağlama amacıyla hizmet etti ve Ümit Operasyonu çerçevesinde varlık gösterdi. Daha sonraları ise UNOSOM II olarak adlandırılan barış gücü komutanlığına Korgeneral Çevik Bir getirildi. Bu görev sırasında, çıkan çatışmalarda ağır yaralanan Türk askeri Cengiz K, 24 Mayıs 2006’da hayatını yitirdi.
     <br/>
     <br/>
     1994-TÜRK ASKERİ BOSNA’DA (UNPROFOR)
     <br/>
     <br/>
     Sırpların Boşnaklara karşı giriştiği katliam sonrasında gelen ABD müdahalesini müteakiben BM Koruma Kuvveti (UNPROFOR) için Türkiye kendi askerinin de misyonda yer alması talebiyle 1994 yılında resmi başvuruda bulundu. 1400 kişilik Türk askeri birliği Bosna’da 1995 yılına kadar kaldı. Tek kurşun atmadan bölgede barışı tesise uğraşan Türk askeri Boşnak halkının yardımına koştu, evlerini onardı, spor tesisleri açtı. Karşılığında ise halkın büyük sevgisine mazhar oldu. Türk askeri aynı zamanda NATO bünyesindeki Uygulama/İstikrar Kuvveti (IFOR/SFOR) kapsamında hizmet verdi ve önceki birlikler takviye edilerek temsil düzeyi tugay olarak revize edildi. 1995’ten sonra misyon önce IFOR sonra da SFOR çatısı altında icra edildi. Şu anda ise EUFOR görevi yürütmekte. Türk askeri Zenica’da konuşlanmış durumda.
     <br/>
     <br/>
     1997-ARNAVUTLUK’TAYIZ (ALBA HAREKATI)
     <br/>
     <br/>
     Arnavutluk’ta merkezi hükümetinin otoritesini tümüyle kaybetmesi üzerinde ülke bir iç savaşın eşiğine doğru sürüklenirken, BM Güvenlik Konseyi’nin kararı ve AGİT’in devreye girmesi ile İtalya önderliğinde bir çokuluslu güç oluşturuldu. Türkiye bu güce 759 kişi ile katkı sağladı. Amacı, bu ülkeye yapılacak insani yardımları organize etmek oldu.  Türk birliği Tiran ve kuzeyinde görev yaptı ve Türk vatandaşlarının emniyetini sağladı. Birlik 1997 Ağustosunda görevini tamamladı.
     <br/>
     <br/>
     1999- BALKANLAR’IN HIZIRI YİNE DEVREDE
     <br/>
     <br/>
     (KOSOVA, KFOR)
     <br/>
     <br/>
     1999 yılında, Kosova’nın statüsünün belirsizliği nedeniyle yaşadığı saldırılar ve sıkıntılar ayyuka çıkınca NATO 2004 yılında hava harekatı kararı aldı. Türkiye 10 adet F-16 savaş uçağı ile harekata katıldı. Daha sonraları ekstra 8 F-16 ve 3 tanker uçağı da operasyonda yer aldı. Harekatın başlaması ile birlikte Makedonya ve Arnavutluk’a büyük bir mülteci akını başlamış ve bir insanlık dramı yaşanmıştı. Bu krizin çözümüne yardımcı olmak maksadıyla Arnavutluk’ta konuşlandırılan İnsani Yardım Kuvveti’ne (AFOR) Türkiye 18 Mayıs - 07 Eylül 1999 tarihleri arasında bir Sahra Hizmet Bölüğü ile katıldı. Söz konusu birlik sivil halka iaşe, banyo ve çamaşır gibi yaşamsal konularda destek sağladı. Harekat esnasında Türkiye’de 18.000 mülteci barındırılmış, ayrıca Makedonya’da Boyana ve Arnavutluk’ta El-Basan mülteci kampları faaliyete geçirilmiş ve bu kampların her birinde 3.200 civarında mülteci barındırılmıştı. KFOR kapsamında, halen 36 ülkenin katılımı ile 16.500 kişiden oluşan çokuluslu güç görevini sürdürüyor.
     <br/>
     <br/>
     2002- AFGANİSTAN’DA İSTİKRARA DOĞRU (UGYK)
     <br/>
     <br/>
     5 Aralık 2001 tarihinde imzalanan Bonn Anlaşması ile 16 Ocak 2002 tarihinde Afgan geçici yönetimine emniyet ve istikrarın sağlanması konusunda destek sağlamak maksadıyla Uluslararası Güvenlik Yardım Kuvveti (UGYK) oluşturuldu. Türkiye ilk başta 300 personel ile iştirak etti. Daha sonra bu sayı 1450 oldu. Şu an 260 Türk askeri görev yapıyor. Türk askerinin Kabil’deki başarıları tüm dünyanın övgülerine mazhar olurken, özellikle eğitime ağırlık veren Türkiye bölgede okulların yeniden açılmasında önemli bir rol üstlendi.
     <br/>
     <br/>
     2006- DARFUR’DAKİ İNSANLIK KRİZİNE TÜRK NEŞTERİ
     <br/>
     <br/>
     Önceki yıllar ülkede yaşanan iç savaşı bastırmak için yerleştirilen çokuluslu güç, bu yıl Afrika Birliğinin çağrısı ile alınan bir kararla genişletildi. Türkiye bölgeye, NATO tarafından sağlanan lojistik desteğin bir parçası olarak bir C-130 uçağı gönderdi.
     <br/>
     <br/>
     * Bu dosyanın hazırlanmasında Kosova’da görev yapan CİHAN Haber Ajansı muhabiri Enis Tabak’tan destek alınmıştır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25080), [web.archive.org (arşiv bağlantısı)](http://web.archive.org/web/20071126084029/http://www.aksiyon.com.tr:80/detay.php?id=25080)
