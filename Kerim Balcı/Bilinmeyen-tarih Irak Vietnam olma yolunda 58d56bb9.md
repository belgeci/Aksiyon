# Irak, Vietnam olma yolunda

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050116193714im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193714im_/http://www.aksiyon.com.tr/resim/488/36.jpg" vspace="5"/>
  </p>
 </font>
 <font class="content">
  Irak"ta, Amerikan güçlerine karşı yürütülen direnişin azaldığı bir dönemde Mukteda es-Sadr"a bağlı Şiilerin başlattığı ayaklanma, bu ülkede ikinci bir savaşın başladığını gösteriyor. Bir yıl önce Ortadoğulu yazarların temenniyle karışık bir tahmin olarak ifade ettikleri "Irak Bush"un Vietnam"ı olacak" sözü geçtiğimiz hafta bir Amerikan senatörünün dudaklarından döküldü.
 </font>
 <br/>
 <p>
  <font class="content">
   Bush"a karşı başkan adaylığı kesinleşen Demokrat Partili John Kerry"nin en önemli destekçilerinden biri olan Senatör Edward Kennedy bu sözleri Irak"tan gelen Sadriyyûn (Sadrcılar) ayaklanması ile ilgili haberlere binaen söylemişti. Vietnam benzetmesi yaptığı sırada Irak"taki işgal kuvvetleri ile Mukteda es-Sadr"ın Ceyş el-Mehdi"si arasındaki çatışmalar ikinci gününü doldurmuştu ve ölü sayısı yetmiş civarında dolaşıyordu.
   <br>
    <br>
     Çatışmaların üçüncü günü Senatör Kennedy"nin iddiasını destekler mahiyetteydi: Ayaklanma güneydeki Şii şehirlerinin yanı sıra Fellûce ve Ramadi gibi Sünni yerleşimlere de sıçramıştı ve ölü sayısı iki katına tırmanmıştı. Mukteda es-Sadr bütün can kayıplarına ve ABD yönetiminin kararlı açıklamalarına rağmen ayaklanmanın devam edeceğini söylüyordu. Üç gün içinde ABD ordusunun yanı sıra İngiliz, İspanyol, İtalyan, Polonyalı, Ukraynalı ve Bulgar askeri birlikleri de çatışmaların içine çekilmişti. Dahası ABD Savunma Bakanlığı bölgeye ilave askeri birlik gönderme hazırlıklarını başlatmıştı. Irak ABD için yeni bir Vietnam olma yolunda hızla ilerliyordu.
     <br>
      <br>
       Şehir gerillası savaşı yeni başlıyor
       <br/>
       <br/>
       ABD önderliğinde başlayan Irak işgaline karşı Saddam rejiminin göstereceği direnişin bir tür şehir gerillası savaşı olacağı iddia edilmişti. Saddam"ın Cumhuriyet Muhafızları"nın şehir gerillası taktiklerini öğrenmek üzere eğitim aldıkları söyleniyordu. Bağdat herhangi bir direniş olmaksızın düştü. Yer yer patlayan canlı bombalar örgütlü bir gerilla savaşından çok Saddam rejimine bağlılıklarını devam ettiren yeraltı ekiplerinin işi olarak algılandı. Saddamcı ekiplerin dışındaki dini ve milli önderler işgal orduları ile işbirliği yapıyordu.
       <br/>
       <br/>
       El-Hoiy"in işgalin on üçüncü gününde öldürülmesi ile o güne kadar adı duyulmamış bir gencin posterleri doldurdu Şii şehirlerinin sokaklarını. Mukteda es-Sadr adındaki bir genç Amerikan işgaline ve işgal taraftarlarına karşı direniş çağrısında bulunuyordu. Mesajı net olmakla birlikte direniş metodu olarak barışçıl gösterileri öngörüyor ve silahlı mücadeleye izin vermiyordu. Yine de Yeni Irak"ın liderliğine giden yolda rakibi olabilecek isimlere karşı sertlik kullandığı açıktı.
       <br/>
       <br/>
       El-Hoiy"in katlinden sonra işgal birlikleri ile işbirliği yapılmasını salık veren Es-Sistani"yi devre dışı bırakmayı başardı. Öldürmedi, fakat susturdu. SCIRI"nin başkanı olan Muhammed Bakır el-Hekim"in öldürülmesinde parmağı olup olmadığı bilinmiyor. Ancak bu cinayetin, ekmeğine yağ sürdüğü de açık. Es-Sistani"nin yaşlılık ve sessizliğe gömüldüğü, işgalcilerle açıktan işbirliği yapan Çelebi gibi liderlerin tabanlarını kaybettiği, El-Hoiy ve el-Hekim gibi büyük Ayetullahların devre dışı bırakıldığı bir ortamda Mukteda es-Sadr Irak"ın Şii çoğunluğunun liderliği için güçlü bir aday olarak ortaya çıkıyor.
       <br/>
       <br/>
       Şiddet kullanmaya direnmişti ama
       <br/>
       <br/>
       Mukteda es-Sadr işgale karşı olmakla birlikte şiddet kullanma konusunda geçtiğimiz haftaya kadar direnmişti. Babasının Irak çapında kurduğu iletişim ağını yeniden canlandırmak üzere yayınladığı haftalık El-Havza El-Natıka gazetesi işgale ve Amerikalılara karşı propaganda yapıyordu. Mukteda es-Sadr, Amerikalıların kurduğu geçici hükümeti kabul etmeyip kendi gölge kabinesini ilan edince Bremer"in adamlarıyla ipleri kopardı. Oysa daha önce Amerika"ya ılımlı mesajlar göndermeyi ihmal etmemişti.
       <br/>
       <br/>
       Amerikalılar es-Sadr"ın gazetesini kapatmakla kalmadılar. Aynı zamanda Sadriyyûn hareketinin fikir mimarlarından biri ve es-Sadr"ın sağ kolu olarak görülen Mustafa Yahya"yı da tutukladılar. Başlayan gösteriler kısa zamanda gerilla savaşına dönüştü. Es-Sadr ailesinin iki kuşaklık Ayetullah-ı Kebir"lik dönemlerinde kurulan network işbaşı yaptı ve Mukteda es-Sadr"ın ayaklanma çağrısı Necef, Bağdat, Basra ve Divaniyye gibi Şii şehirlerinde yankı buldu. Şiilerin ayaklanmaları Sünnilerin Fellûce ve Ramadi"de başlattıkları direnişle eş zamanlı olunca dünya haklı olarak "İkinci Irak Savaşı mı başlıyor?" sorusunu sordu.
       <br/>
       <br/>
       Gerçek Saddam Mukteda Es-Sadr mı?
       <br/>
       <br/>
       Mukteda es-Sadr pek çok yönüyle bir muamma. Yaşı bile tam olarak bilinmiyor. Taraftarları otuzunda olduğunu söylüyorlar ama bunun olgunluk hissi uyandırması için abartılmış bir yaş olduğunu herkes biliyor. Belki yirmi üç, belki yirmi dört yaşında. 1999 yılında babası ve iki ağabeyi Saddam"ın adamları tarafından katledildiğinde herhalde on sekiz yaşlarındaydı. Babasının halefi ve kuzeni olan Ayetullah-ı Kebir Muhammed Bakır es-Sadr"ın öldürüldüğü yıllarda doğmuştu. Hayatı es-Sadr ile eş-Şehid kelimelerinin aynı anlama geldiğini dinlemekle geçti. Bu tecrübelerin Mukteda es-Sadr"ı erken olgunlaşmış, fakat bir o kadar da sevgi yoksunu; güç arzusuyla coşan, fakat bir o kadar da dünyadan geçmiş; gözü pek, fakat bir o kadar da paranoyak yaptığında şüphe yok.
       <br/>
       <br/>
       Sürekli gelgitler yaşadığı açık olan böyle bir kişilik onu çözümlemiş kimseler tarafından kolaylıkla yönlendirilmeye açıktır. Kendi başına bırakıldığında da en büyük çılgınlıkları yapması beklenmelidir.
       <br/>
       Mukteda es-Sadr işgalin çocuğu olan hareketine Cemaat es-Sadr es-Sani adını koymuş. Yani "İkinci Sadr Cemaati". Fakat birinci es-Sadr"ın babası Muhammed Sadık es-Sadr mı yoksa "amcam" dediği babasının kuzeni Muhammed Bakır Es-Sadr mı olduğu bilinmiyor. Mukteda babasının Necef"teki medresesi El-Havza"da eğitim görmüş olsa da, çocukluğunda babasının dizinde sohbetler dinlemiş olsa da Irak Şiiliği tarihinde kendisine has bir karizması olan amca es-Sadr"ın şehadet hikayesinden fazlasıyla etkilendiği muhakkak. Muhammed Bakır"ın Mukteda üzerindeki tek etkisi destansı hikayesi değil elbet. Ayetullah Humeyni"nin talebesi olan ve Arap bir Şii olmasına rağmen İran Ayetullah"larını dünya Şiiliğinin lideri olarak kabul eden Muhammed Bakır ölmeden önce yerine kuzeni Muhammed Sadık"ı değil, bugün İran"da sürgün hayatı yaşayan Ayetullah Kazım el-Hayri"yi bırakmış "merci-i taklid" olarak. Bugün Mukteda es-Sadr üzerinde sözü geçen tek Irak asıllı Ayetullah, el-Hayri.
       <br/>
       <br/>
       Babasından devraldığı miras
       <br/>
       <br/>
       Mukteda kafa yapısı olarak babasından çok amcasından etkilenmiş olsa da asıl devraldığı miras babasına ait. Kuzeninin öldürüldüğü 1980 yılından kendi öldürüldüğü 1999 yılına kadar Irak Şiiliğinin önemli bir lideri olmuş olan Sadık es-Sadr 1997 yılına kadar Saddam Rejimi"nin bir numaralı destekçisi olmuş. Saddam"ın Irak"ın en büyük toplumsal realitesi olan aşiret yapısından modern bir millet-devlete dönüştürülmesi yönündeki politikalarını desteklemiş. Bu amaçla hazırladığı Fıkh el-Aşâir (Aşiretler Fıkhı) isimli bir kitapla Şii şeriatı ile aşiret hukukunu birleştirmeyi başarmış. O güne kadar şeriat mahkemelerine karşı çıkan ve merkezi dini atamaları kabul etmeyen aşiretler Sadık es-Sadr sayesinde merkezi otoritenin kontrolüne alınmışlar. Aşiretlerin kontrolündeki yerleşimlere El-Havza"da yetişen din alimleri tayin edilmiş ve Sadık es-Sadr"ın gücü gün geçtikçe artmaya başlamış.
       <br/>
       <br/>
       Sadık es-Sadr"ın Saddam rejimine verdiği destek karşılığını fazlasıyla almış. Saddam"ın aşiretlerin güçlerini kırmak üzere Bağdat"ın banliyölerinde kurduğu Medinet es-Savr (İhtilal Şehri) şehrine zorla göç ettirdiği aşiret mensupları es-Sadr"ın aşiretlerle merkezden iyi ilişkiler kurmasını sağlamış. Saddam"ın daha sonra Medinet Saddam (Saddam City) adını verdiği bu şehir es-Sadr ailesinin kontrolündeki medreselerle dolmuş. Buradan yetişen aşiret mensubu din alimleri zamanla geri dönerek aşiretleri es-Sadr"ın önderliğindeki bir Şiilik anlayışına hazırlamışlar. Irak işgalinden sonra adı Medinet es-Sadr"a dönüştürülen bu Bağdat banliyösü bugün Mukteda es-Sadr"ın merkez üstlerinden biri konumunda. Orada bulunduğu müddetçe de sadece Bağdat"ın neredeyse yarısını değil, aynı zamanda güneydeki Şii aşiretlerinin hemen tamamını ve bazı Sünni aşiretlerini kontrol etme imkanına sahip. Geçtiğimiz hafta başında Necef"te başlayan çatışmaların Basra, Amara ve Divaniye gibi güneyin Şii kentlerine yayılması bu sayede oldu. Es-Sadr şehir merkezlerini böylesine kontrol altında tuttuğunu gösterince yorumcuların şu soruyu sorması kaçınılmazdı: Şehir gerillası savaşını başlatacak olan gerçek Saddam Mukteda es-Sadr mı?
       <br/>
       <br/>
       İpler kimin elinde?
       <br/>
       <br/>
       Hüccetullah Mukteda es-Sadr dini hiyerarşi içinde elle tutulur bir makama sahip değil. Ayetullah olabilmesi için onlarca yıllık bir eğitime ihtiyacı var. Kendi adına fetva yayınlama yetkisi yok. Irak Şiiliği için çok önemli bir manevi otorite olan "merci-i taklid" olmak gibi bir avantaja da sahip değil. Bu şartlar altında her ne kadar karizmatik bir lider olsa da Mukteda es-Sadr"ın sırtını yaslayacağı bir dini otoriteye ihtiyacı var. Bu otorite de yirmi beş yıl önce amca Muhammed Bakır tarafından kendisinin halefi olarak ilan edilmiş olan Ayetullah Kazım el-Hayri. İran"daki Ayetullahlar rejiminin Irak"ın ruhani lideri olarak El-Hayri"yi görmek istedikleri biliniyor. Ali Hamaney"in SCIRI lideri Muhammed Bakır el-Hekim"in öldürülmesinden sonra yerine geçmesi beklenen Abdülaziz el-Hekim"e el-Hayri"ye biat etmesi için bir mesaj geçtiği de basına yansımış bilgiler arasında. Mukteda es-Sadr giriştiği her eylemde El-Hayri"den fetva alıyor ve El-Hayri de Irak"taki temsilcisinin es-Sadr olduğunu açıktan söylüyor.
       <br/>
       <br/>
       Abdülaziz el-Hayri "merci-i taklid"lik makamında selefi olan Muhammed Bakır es-Sadr gibi İran İslam Cumhuriyeti benzeri bir rejim görmek istiyor Irak"ta. Dahası manevi otoritenin merkezinde Ali Hamaney"in bulunduğunu söylüyor. Baba es-Sadr hayattayken İran rejimine uzak durmayı tercih eden Sadriyyûn da Mukteda es-Sadr"ın El-Hayri"nin peşi sıra İran"a meyletmesinin etkilerini göstermiş durumda. 1980 yılından bu yana Humeyni posterlerinin hiç asılmadığı Medinet es-Sadr"da Mukteda"nın yanı sıra Humeyni ve Hamaney"in posterleri de süslüyor duvarları. Mukteda"nın son bir yıl içinde İran"a yaptığı ziyaretler ve üst düzey yöneticilerle yaptığı görüşmeler de işin cabası.
       <br/>
       <br/>
       İran rejiminin Abdülaziz el-Hayri vasıtasıyla Mukteda es-Sadr üzerinde kurduğu otorite sadece bir harekete geçirme gücü değil. Aynı zamanda fren koymayı da biliyor İranlılar. Ve Mukteda fren yediği durumlarda sessiz sedasız kendi köşesine çekilmeyi biliyor. Daha önce taraftarlarını sokaklara dökmüş olan Mukteda es-Sadr İran rejiminin ABD yönetimi ile başlattığı bir diyalog çerçevesinde sokaklardan çekilmeyi başarmıştı. Bugün de İran"dan benzer bir emrin gelmesi halinde ateşkes ilan etmesi ve geçici yönetim ile işbirliği yapmaya başlaması mümkün görünüyor.
       <br/>
       <br/>
       Irak İntifadası"nın geleceği
       <br/>
       <br/>
       Hüccetülislam Mukteda es-Sadr için çoğu kimse vaktinden önce öten horoz benzetmesini yapıyor. Ancak ötenin gerçekten kendisi mi olduğunu yoksa genç yaşlarda olduğu bilinen ve ciddi kişilik bunalımları geçirdiği anlaşılan es-Sadr"ı kullananların mı olduğu tartışılmalıdır. Dahası es-Sadr var olmayan bir direniş arzusunu harekete geçirmiş değildir. Sadece olan bir direnişe aranan lider olarak adı kullanılmaktadır. Bu açıdan lider olabilir ama vazgeçilmez değildir. Bir lider lazım olduğu için oradadır. Bu açıdan "Irak İntifadası"nın başı olarak kalması ancak İran"ın onayına ve Ayetullah-ı Kebir Ayetullah Sistani ve SCIRI"nın El-Kuds Tugayı"nın komutanı olan Abdülaziz el-Hekim"in tavırlarına bağlı. Ayetullah Ali Sistani aslen İranlı olduğu için Irak"ta sağlam bir aşiret tabanına sahip değil. Buna karşılık Irak"taki en üst dereceli Şii din adamı olduğu açık. 73 yaşına basan Sistani"nin Mukteda es-Sadr"dan ve onun yandaşlarından hiç hazzetmediği de biliniyor. Aynı şeyler ağabeyinin öldürülmesinden es-Sadr"ı sorumlu tutan Abdülaziz el-Hekim için de geçerli. Bu insanların es-Sadr"ı ayaklanmanın lideri olarak görmelerinin tek yolu var: Ayaklanmanın karşısında yer almak ve işgal kuvvetleriyle işbirliği yapmak. Bu iki liderin hali hazırdaki konumu da aynen bu. İşgal kuvvetlerinin canlarına kıydığı Iraklıların sayısı arttıkça Sadriyyûn gemisinin yelkenlerinin rüzgar toplayacağı muhakkak. Rakibi durumundaki iki liderin bu genç ve davranışlarının tahmin edilmesi çok güç lidere karşı yapabilecekleri tek şey kendi ayaklanmalarını başlatmak. İşgalin bu yazı hazırlanırken 280 cana çıkmış son bir haftalık bilançosu buna yetmeyebilir. Ancak rakam büyürse es-Sistani ve el-Hekim gibi isimler de kendi intifadalarını başlatmak isteyeceklerdir. ABD buna müsaade ederse, Irak işte o zaman Bush"un Vietnam"ı olur.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### hakan ünlü, 19-Nisan-2004
> ABD yanlis yapiyor: 
> ABD nin yaptigini insallah amerikadaki  asker yanlisi aillelerin durdurur   ya degilse daha cok akn akacagi kesin . ne kinamadan etkileniyorlar neden prtostadan  . ümid ederimki bu kanlar fazla akmaz ,insanlarin insanca  yasayacagi bir  tablo ortaya cikar  sevgilerimle

Kaynak: [www.aksiyon.com.tr](http://www.aksiyon.com.tr:80/detay.php?id=11361&yorum_id=1), [web.archive.org (arşiv bağlantısı)](http://web.archive.org/web/20050116193714/http://www.aksiyon.com.tr:80/detay.php?id=11361&yorum_id=1)
