# Kafesteki adam Arafat

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20050226080315im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080315im_/http://www.aksiyon.com.tr/resim/408/52.jpg" vspace="5"/>
  </p>
 </font>
 <font class="content">
  ‘Korkmayın! Filistin halkı bundan çok daha kötü günler gördü. Bunları da atlatacağız...’ Beytüllahm’ın Manger Meydanı’nda toplanmış binlerce Filistinli’nin Ramallah’ın Mukata Karargahı’nda esir kalmış başkanlarından duydukları son sözlerdi bunlar. Reis Yaser Arafat, 1993’ten beri hayatının en sıkıntılı günlerini yaşıyordu. İsrail ordusu son 10 yıldır bağımsızlık adına, devlet adına, onur adına ne bina etmişlerse birkaç günde yıkmış, Ortadoğu’nun yedi Amerikan Başkanı, onlarca Arap kralı, yüzlerce dünya başbakanı eskitmiş asi liderini, dört odadan müteşekkil bir kat arasına sıkıştırmıştı.
 </font>
 <br/>
 <p>
  <font class="content">
   Ve zorluklar karşısında yılmak nedir bilmeyen bu yaşlı adam kafesteki arslan gibi kükrüyordu: ‘Biz çok daha kötülerini gördük...’
   <br>
    <br>
     Yarım asırdır Filistin’in her cephesinde çatışmış, Kuveyt’teki izbe bir hücre evinde direniş örgütü kurmaktan Filistin devletinin başkanlığına kadar her kademede görev yapmış, yüzlerce silahlı eylemde bizzat bulunmuş, onlarca defa hapse atılmış olan Arafat, hakikaten çok daha kötü günler görmüştü. Sayısız defa kişisel ve siyasal ölümün eşiğinden dönmüş, her dönüşünde de daha güçlü olmasını bilmişti. Bu yazı, Arafat’ın bir insan veya lider olarak kişiliğiyle alâkalı değildir. Amacımız onu bir kahraman, bir efsane ve bir dava adamı olarak lanse etmek de değil. Bir insanın geçmişte başardıkları gelecekte yapabileceklerine delil teşkil ederse eğer, bu yazı Arafat’ın Mukata Karargahı’nda yokluğa terk edilemeyeceğini göstermeye çalışacak. Arafat’ın hayatı bugün Mukata’da yaşadığından çok daha kötü durumlardan sıyrılarak kariyerinin yıldızını yeniden parlatış anılarıyla doludur. Bu dosya Arafat’ın yıkılışları takip eden dirilişlerinin hikâyesidir.
     <br>
      <br>
       Arafat’ın yıkılış ve yükseliş devr—i dâimleri daha Fuad I Üniversitesi’nde İnşaat Mühendisliği eğitimi alırken başladı. Henüz üniversiteye başlamıştı ve Abdülkadir El—Hüseynî’nin ölüm haberi üzerine kitaplarını yakarak cepheye koştu. İhvan—ı Müslimin gönüllüleriyle birlikte Kfar Darome’de Siyonist birlikleriyle savaştı. Arap ordularının İsrail’e savaş ilan etmeleriyle yükselen ümitleri, Arapların savaş sırasında Filistinli militanları silahsızlandırmaları ve cephe gerisine göndermeleri ile açığa çıkan ihanet karşısında sarsıldı. Öyle ki Mısır’a döndüğünde kendini Araplığından utanır bulmuş, ABD’de yeni bir hayat kurmaya karar vermişti. Ancak bunalımlı günleri kısa zamanda atlattı. Hayatının en önemli dersini aldığı bu ‘ihanet savaşı’ndan Filistin Davası’nın teorisyeni olarak çıktı. Çok basit bir önermeye dayanıyordu teorisi: Filistin’i ancak Filistinliler kurtarabilir.
       <br/>
       <br/>
       Mısır’da eğitimini sürdüren Yaser, bu arada Filistinli Öğrenciler Birliği’nin de başkanlığına getirildi. İhvan—ı Müslimin hareketi ile dirsek teması devam ediyordu ve 1954’te İhvan’ın bir mensubu Nasır’a yönelik bir suikast girişiminde bulundu. Nasır bu olayı fırsat bilerek yüzlerce İhvan mensubunu tutuklattı. Arafat da bunların başındaydı ve bir Arap hapishanesinde ilk defa işkenceyle tanışacaktı. Bir ay süren işkence sonunda dışarı çıktığında iyi bir ders almıştı: Filistin için savaşanlar hiçbir Arap ülkesinin iç işlerine karışmamalıydı. El-Fetih ile başlayan örgüt liderliği
       <br/>
       <br/>
       Mısır’dan Kuveyt’e taşınmak zorunda kaldığında Arap dünyasının siyasi merkezinden uzaklaşıyor, kurduğu siyasi ilişkiler ağından mahrum bırakılıyordu. Ancak, Arafat’ı Kuveyt’te siyasi özgürlük ve zenginlik bekliyordu. Körfez ülkelerinde yaşayan Filistinlilerin maddi durumları iyiydi ve Arafat gibi bir liderden mahrumlardı. Kısa zamanda Mısır’daki bir numaralı arkadaşı Ebu Cihad’ı da yanına alan Arafat 1959 yılında El—Fetih’i kurdu. Aynı yıl Bizim Filistin: Hayatın Çağrısı adlı bir dergi çıkarmaya başladı. Artık Yaser, uluslararası bağlantıları olan bir örgüt lideriydi. El—Fetih, askeri operasyonlarını başlatma kararı aldığında İsrail’e sınır ülkelerden birine taşınması gerekiyordu. Arafat 1964’te Suriye’ye vardığında kendini Suriye karakollarının sorgu odalarında buldu. Şam, kontrolü altında olmayan bir bağımsızlık hareketi istemiyordu. 18 saat süren sorgunun ardından salıverilen Arafat, operasyonlarını başlattı ama Arap basını El—Fetih’in operasyon haberlerini yayınlamamakta diretiyordu. İsrail Başbakanı Levi Eshkol dilini tutmayı başarıp El—Fetih’in eylemleriyle alâkalı Arap ülkelerinin liderliklerini tehdit eden meşhûr konuşmasını yapmasaydı Arafat da, El—Fetih de kısa ömürlü bir kıvılcım olarak eriyip gideceklerdi. İsrail ilk defa, ama asla son olmayacak bir şekilde Arafat’ın yardımına koşmuştu...
       <br/>
       <br/>
       Arafat 1967 Savaşı’nı Golan Tepeleri cephesinde geçirdi. Suriye askerlerinin savaşmadan cepheyi terk ettiğini gördüğünde yıkıldı. Ebu Cihat’ın evine çekilmiş yas tutuyordu. Kafasını duvarlara vurarak ağlıyor, Arap rejimlerinin ihanetlerine lanetler yağdırıyordu. Ancak ertesi gün Beyrut’ta karşılaştığı George Habaş’ın ‘Bitti herşey’ ümitsizliğine ‘Hayır George, herşey yeni başlıyor’ cevabını verebilmişti. Ağlayışlarla geçirdiği gecenin bağrında Arafat’ın kafasında yanan ışık şuydu: Batı Şeria ve Gazze Şeridi İsrail’in eline geçtiğine göre bu topraklar operasyon üssü olarak kullanılabilirdi. Batı Şeria’da Arafat onu aşkın defa ölümle burun buruna geldi. Başına geçirdiği bir gelinlikle kadın taklidi yaparak veya bir başka defasında  Filistinli kadını koluna takıp yeni evli bir çifti oynayarak İsrail askerlerinin aramalarından kaçtı. Batı Şeria’dan ayrılmak zorunda kaldığında arkada yüzlerce savaşçısını davasının şehidi ya da esiri olarak bırakmıştı. Ancak bir efsane olmuştu artık. Herkesin savunmadan ümidi kestiği noktada savaşmaya hazır bir liderleri vardı Filistinlilerin... Dahası 67 Savaşı’nın Ürdün’e iltica etmek zorunda bıraktığı Filistinlilerden oluşan münbit bir mülteci kampları kaynağı açılmıştı, çatışmanın üssü haline gelmek için.
       <br/>
       <br/>
       ‘Kalacak, savaşacak ve öleceğiz’
       <br/>
       <br/>
       Ürdün’de İsrail’in sınır ötesi operasyonlarının hedefi haline gelen Arafat, 1968 Mart’ında hayatının en büyük sınavlarından birini verdi. İsrail ordusunun tank destekli 3 bin kişilik kara kuvveti ile kuşattığı Kerame Kampı’nda Arap liderlerin tavsiyelerini dinlemeyerek cephe savaşına girişti. Gerilla taktiklerine uymayan bu davranışıyla intihar ediyordu. O da bilincindeydi bunun ancak ‘kalacak, savaşacak ve öleceğiz. Arap milletinin çatışma bayrağının düşmediğini bilmesi lazım’ diyordu. 21 Mart sabahı 297 savaşçısıyla Kerame Destanı’nı yazdı. İsrail ordusu daha fazla kayıp vermemek için çekildiğinde Arafat ve fedayin isimleri dünya literatürüne giriyordu. Times dergisi kapak yaptı Arafat’ı ve El—Fetih bir yıl içinde 30 bin savaşçısı olan düzenli bir orduya dönüşüverdi. Kafesteki adam bir defa daha dünya gündemine oturmayı başarmıştı. Kerame savunması Arap dünyasının askeri akademilerinde ders olarak okutulmaya başlanmış, El—Fetih FKÖ içindeki en büyük silahlı grup haline gelmişti. Nitekim bir yıl sonra Arafat FKÖ’nün başına getirilecek ve Arap başkentlerinde devlet adamı gibi ağırlanmaya başlayacaktır...
       <br/>
       <br/>
       Arafat’ın bu yükselişinden en büyük rahatsızlığı Ürdün Kralı Hüseyin duymaktaydı. Bir cephe adamı olan Arafat FKÖ’nün başına geçince savaşçılarını kontrol edemez hale gelmişti ve gerek El—Fetih ve gerekse FKÖ’ye bağlı diğer grupların başıbozuk davranışları Ürdün sokaklarını çatışma meydanına çevirmişti. Bu arada BM 242 nolu kararını açıklamıştı ki bu kararın Arap rejimlerince kabul edilmesi Arafat’ın sonu demekti. 242 ‘barış karşılığında toprak’ öneriyordu Arap rejimlerine ve Filistinlilerden tek satır dahi bahsetmiyordu. Mısır ve Ürdün 242 çerçevesinde kaybettikleri toprakları geri almak istiyorlardı ve bu yöndeki iradelerini de açıklamadan çekinmediler. Arafat açıkça Nasır ve Hüseyin’le karşı karşıya geliyordu. Nasır FKÖ’nün Mısır’daki ofislerini kapattı ve Hüseyin’e Arafat’a bir ders vermek isterse buna ses çıkarmayacağı mesajını ulaştırdı. Kral Hüseyin’in ordularının başlattığı ‘ders verme’ harekâtı FKÖ’nün tarihte yaşadığı en büyük kıyıma dönüştü. Ağustos—Eylül 1970 tarihlerinde yaşanan kıyım FKÖ’ye 3 bin asker kaybettirmişti. Moab Dağları’nda bir mağarada saklanmak zorunda kalacak kadar yalnızlaşan Arafat, 3 bin kadar fedayini ile birlikte Lübnan’a çekildi. Arafat’ın, Ürdün’deki kıyıma ve bu kıyım boyunca Filistinlilerin yaşadığı drama göz kapayan Batı’ya bir cevap vermesi gerekiyordu. Bulduğu cevap ise terör silahıydı. Yardımcılarından Ebu İyad’a kurdurduğu Kara Eylül ve George Habaş’ın Halkçı Cephesi kısa zamanda tarihe geçecek terör eylemlerine imza attı. Ürdün Başbakanı Vasfi Tal, Kara Eylül teröristlerince öldürüldü. Benzer bir iki eylem de bizzat Kral Hüseyin’i hedef alıyordu ama Hüseyin başbakanından daha şanslıydı. Habaş ise özellikle uçak kaçırma eylemleriyle ün salmıştı. Ebu İyad’ın kafasında dünyanın ilgisini Filistin dramına çekmek için büyük bir operasyon vardı ve hedef olarak 1972 Münih Olimpiyatları’nı seçti. Olimpiyatlara katılan 11 İsrail atleti kaçırılarak rehine pazarlıkları başlatıldı. Ancak nihaî çatışmada atletlerin tamamı ve eylemcilerin bir kısmı öldürüldü. Arafat hakikaten dünya gündemine oturmuştu, ama başterörist olarak.
       <br/>
       <br/>
       MOSSAD, Münih fecaatine cevap vermekte gecikmedi. İsrail—FKÖ çatışması dünya başkentlerine taşınmıştı ve FKÖ’nün Lübnan’da da durumu hiç iyi değildi. Bir yandan İsrail operasyonları, diğer yandan vatanlarını savaş alanına çeviren Filistinlilere katlanamayan Hıristiyan Falanjistler Arafat’ın ipini çekmek üzereydiler ki 1973 Savaşı imdadına yetişti. Savaş hem Münih fecaatinin kötü hatıralarını unutturdu, hem de Arap ülkelerine kalıcı bir barış için masa başına oturabilecek kadar özgüven kazandırdı. Bu sırada Arafat da temel stratejilerini gözden geçirmiş ve İsrail’in Filistinlilere vermeyi kabul edeceği herhangi bir toprak parçası üzerinde otonom bir mini devlet kurma fikrini benimsemeye başlamıştı. Bu yumuşama Amerikalıların gözünden kaçmadı.
       <br/>
       <br/>
       ‘Terörist’ yaftasından barış elçiliğine
       <br/>
       <br/>
       Arafat’ı yeniden meşrû bir dünya lideri konumuna yükselten Suudi Kralı Faysal oldu. 1974 yılında Rabat’ta toplanan Arap Ligi zirvesinde Faysal, FKÖ’yü Filistin halkının tek meşrû temsilcisi ilan ettirdi. Bununla da kalmayıp Kral Hüseyin’in İsraille yapılacak görüşmelerden sonra Batı Şeria’yı geri alabilmesi durumunda bu toprakların FKÖ’ye devredileceği prensip kararını aldırdı. BM, iki hafta sonra Arap Ligi’nin bu kararını benimsediğini açıkladı ve Arafat’ı New York’a davet etti. Arafat burada yaptığı konuşmasını ‘Size elimde bir zeytin dalı ve bir bağımsızlık savaşçısının silahıyla geldim. Zeytin dalının elimden düşmesine izin vermeyin’ sözleriyle bitirdi. Yılların başteröristi bir sözle barış fedayisine dönüşmüştü.  1981 Temmuz’unda İsrail Güney Lübnan’da büyük bir saldırı başlattı. Hava saldırısını kara harekatı takip edecekti. Ancak ABD Başkanı Ronald Reagan devreye girerek harekatı durdurdu. Kısa süreli sessizlik İsrail’in yeni hükümetinin kurulması ve savunma bakanlığına General Ariel Şaron’un getirilmesiyle bozuldu. Şaron’un çok yönlü harekâtı Güney Lübnan’ı tamamen ele geçirmek, FKÖ’nün altyapısını çökertmek ve bölgede Hıristiyan Falanjistlerden müteşekkil bir yönetim oluşturmaktı. FKÖ’nün yediği darbe öylesine ağırdı ki ölü sayısını kimse tahmin bile edemedi. Filistinliler 14 bin kişinin öldüğünü iddia ettiler bu savaşta. Sonunda ABD, Arafat’ın ve hayatta kalan adamlarının güvenli bir şekilde Lübnan’dan ayrılmasını sağladı. Arafat Tunus’a sürgüne gidiyordu. Lübnan’ı terk ederken muzaffer bir kumandan edasıyla makinalı tüfeğini havaya kaldırmış ve bir şarjörünü boşaltmıştı... Zaman haklı olduğunu gösterecekti... Tunus günlerini çizgi film seyrederek, İngilizcesini geliştirerek ve hayat hikayesini yazmak isteyen gazetecilerle sohbet ederek geçirdi. Hemen herkesin kanaati, Arafat’ın siyasi ömrünü tamamladığı ve sürgünde bir lider olarak ölüp gideceği şeklindeydi. Arafat’ı 5 yıl süren can sıkıntısından 1987’de Gazze’de patlak veren İntifada kurtardı. Neden ve nasıl başladığı asla bilinmeyecek olan İntifada’ya sahip çıkmakta gecikmedi Arafat. Birkaç gün içinde Filistin sokakları Arafat’ın resimleri ve ‘Ebu Ammar’ (Arafat’ın kod ismi) sloganlarıyla doldu. İntifada’nın ilk meyvesini 1988’de aldı. Bu tarihte ABD’nin aracılığı ile Prensipler Bildirgesi yayınlandığında İsrail ve FKÖ ilk kez ortak bir metne imza atmış oluyordu. 1993’te Oslo I anlaşması imzalandığında Arafat’ın yirmi yıl önce ortaya attığı ‘mini devlet formülü’ İsrail tarafından da benimsenmiş oldu. 1993, aynı zamanda Arafat için 11 yıllık bir ayrılıktan sonra Filistin’e dönme yılıydı; bu kez operasyon için değil bir ülkenin başına ‘reis’ olarak geçmek için. Gazze’de bir kahraman olarak karşılandı; fakat Filistin’i terk ettiği gibi bulamadı. 1987 ayaklanmaları sırasında ortaya çıkan Hamas ve İslami Cihat, Filistin siyasetinin parametrelerini altüst etmişti. Yıllarca Arap rejimleri ve İsrail ordusuna karşı savaşan Arafat bu kez kendi halkına kurşun sıkmak zorunda kalacaktı. 1995’te Oslo II anlaşmasını imzaladığında Hamas’la sokak çatışmaları kaçınılmaz oluyordu. Halk tabanında büyük kayıplar yaşamasına yol açan bu çatışmaya rağmen Nablus, Ramallah, Beytüllahm ve nihâyet 1997’de El—Halil şehirlerinin Filistin egemenliğine devredilmesi Arafat’ı gün geçtikçe güçlendiriyordu. Güçlendikçe diktatörleşen Arafat 1997 sonrasında Oslo sürecinde yaşanan yavaşlamadan dolayı kan kaybetmeye başladı. 1999 seçimlerinde İsrail halkı Ehud Barak’ı iktidara getirerek Oslo sürecine yeniden hayat vermiş olmasaydı Arafat’ın sokaktaki Filistinlilerle arası iyiden iyiye açılacaktı...
       <br/>
       <br/>
       İsrail’in tecrit politikası onaylanmıyor
       <br/>
       <br/>
       2000 yılında Barak’ın zorlamasıyla Camp David görüşmelerine giden Arafat, halkının beklentilerinden azını alarak dönmektense görüşmeleri yarıda keserek zirveyi terk etmeyi tercih etti. Gazze’de Kudüs’ten taviz vermeyen büyük lider olarak karşılandı. Dünya Arafat’ı önüne sunulan büyük bir teklifi reddeden uzlaşmaz bir adam olarak görebilirdi; ancak Arafat kendi halkının isteklerine cevap veriyordu. Bu istekler kısa zamanda şiddete dönüştü ve İkinci İntifada’yı başlattı. İsrail halkı bu kez Ariel Şaron’u iktidara taşıyarak Arafat’ın ‘uzlaşmazlığına’ cevap verdi. Şaron’un demir yumruğu Arafat’ı köşeye sıkıştırdı sıkıştırmasına ama Filistin sokaklarında da güçlendirdi onu. Mart 2002’de Mukata Karargahı’nda sürülecek mi, öldürülecek mi diye tartışılan, adı Bin Ladinlerle birlikte anılmaya başlanan Arafat İsrail’in Cenin şehrinde kullandığı demir yumruğun dünya kamuoyunda oluşturduğu kızgınlığı iyi kullanarak özgürlüğünü geri aldı. Mart ayından eylül ayına kadar Filistin otoritesinin reforme edilmesi yönündeki baskılara cevap veren Arafat geçtiğimiz hafta peşpeşe gerçekleşen iki intihar saldırısını bahane eden İsrail kuvvetlerince yeniden Mukata kapanına sıkıştırıldı.
       <br/>
       <br/>
       Bugün dünya İsrail’in Mukata Karargahı’na yaptıklarını onaylamıyor. Arafat yeniden masum ve masun bir ezilmiş lider olarak resmediyor kendisini. Filistin sokaklarında Arafat’ın diktatör rejiminden sıkılmış halkı yeniden sahip çıkıyorlar ona. Mukata Karargahı’nda ayakta kalmış son binanın dört odasında yüzün üzerinde insanla sıkışıp kalmış olan Arafat da içten içe imdadına yetişen Şaron’a teşekkür ediyor... ‘Ölürsek şehidiz’ diyor kendi kendine ‘Kalırsak gazi...’
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1915), [web.archive.org (arşiv bağlantısı)](http://web.archive.org/web/20050226080315/http://www.aksiyon.com.tr:80/detay.php?id=1915)
