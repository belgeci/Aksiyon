# Time'a giden yolun köşe taşları

*Kerim Balcı 2004.07.05*

<div bgcolor="#FFFEF6">
 <font>
  <img border="0" height="1" src="/web/20051105185654im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105185654im_/http://www.aksiyon.com.tr/resim/500/82.jpg" vspace="5"/>
  </p>
 </font>
 <font class="content">
  Kitle iletişim araçlarının yaygınlaştığı günümüzde, klasik haber dergiciliğinin pazarı doymuş görünüyor. Eğlence ve popüler kültür dergilerinin ilgi gördüğü bir dönemde haber dergileri geleceğini arıyor.
 </font>
 <p>
  <font class="content">
   19. yüzyıla kadar yayınlanan dergiler mutlu bir azınlığa hitap eden ve bugünün standardıyla ‘el broşürü’ denilebilecek dergilerdi. 1830’lardan itibaren kurulan dağıtım ağları, dergiciliği bir ‘kitle iletişim aracı’na dönüştürdü. Dergiciliğin sektör haline ilk dönüştüğü ülke, doğal olarak İngiltere’ydi. Charles Knight ‘Faydalı Bilgilerin Yayılması Derneği’ için yayınladığı Penny Magazine ve Penny Cyclopaedia ile 1830—40’lı yılların öncü dergicisi oldu. İngiltere’nin ikinci büyük şehri olan Edinburg’da, William ve Robert Chambers kardeşler 24 yıl süreyle Chambers’s Journal adında bir dergi çıkardı. Dergi daha 1845 yılında haftalık 90 bin satmaya başlamıştı.
   <br>
    <br>
     Penny Magazine, Almanya’da Pfennigmagazin adı ile Johann Jakob Weber’in yayınladığı dergi için de isim babası olmuştu. 19. yüzyılın bu ilk yarısında temelde kalkınma, teknolojinin imkanlarından daha iyi yararlanma ve bilgi ‘püf noktaları’nın paylaşımı gibi gayelerle yayınlanan dergilerin yerini, yüzyılın ikinci yarısında aile dergileri; karikatür ve arkası yarın türü çizimleriyle eğlence dergileri aldı. Charles Dickens’ın Household Words’u (1850) bu kategoride bir ilk oldu ve Kıta Avrupası’nda da dergicilik sektörünü etkiledi. Bu dergiyi 1860’da Good Words, 1879’da Boy’s Own Paper ve bir yıl sonra yayınlanmaya başlayan Girl’s Own Paper gibi İngiliz ve Gartenlaube gibi Alman dergileri takip etti. Gartenlaube, 1870’li yıllarda 400 bin satan bir dergiye dönüşmüştü.
     <br/>
     <br/>
     ABD’de dergicilik 1850’lerden önce yerel seviyede kalmıştı. Saturday Evening Post (1821—1969) ve Youth’s Companion (1827—1929) erken dönemin iki başarılı örneğiydi. ABD’nin dindar tabanına uygun bir şekilde dergiciliğin temel amacı erdemli nesiller yetiştirmek ve dindarlaşmayı sağlamaktı.
     <br/>
     <br/>
     Zorunlu eğitimle gelen patlama
     <br/>
     <br/>
     19. yüzyılın son çeyreğinde Avrupa ülkeleri zorunlu eğitim sistemine geçti. Bu düzenleme dergicilik için muazzam bir pazar patlamasına yol açtı. Öğrenciler hemen her türlü bilgiye ihtiyaç duyuyordu. Bunu ilk fark eden George Newnes 20. yüzyılın ilk dergi imparatorluğunu kuracaktı. İlgi çeken her türlü metni derlediği Tit—Bits (Tam adı Dünyanın Bütün İlginç Kitap, Dergi ve Yazarları’ndan İncik Boncuklar) öylesine büyük bir başarı gösterdi ki, Newnes peşpeşe The Strand Magazine (1891—1950), Country Life (1897) ve Wide Wirld Magazine (1898) dergilerini yayımlamaya başladı. Bunların içinde en büyük başarıyı Arthur Conan Doyle’un Sherlock Holmes hikayeleriyle meşhur olan The Strand gösterdi.
     <br/>
     <br/>
     Tit—Bits’in tek başarısı kendisini takip eden dergiler olmadı. Newnes ile birlikte Tit—Bits’i çıkaran Alfred Harmsworth ve Arthus Pearson kısa zamanda dergiden ayrılarak rakip dergiler çıkardı. Harmsworth Answers, Comic Cuts ve Home Chat gibi dergilerle markete hitap ederken, Pearson da Pearson’s Weekly ve Home Notes gibi bir dizi dergi çıkarmaya başladı.
     <br/>
     <br/>
     Amerika’da dergiciliğe aradığı patlamayı yaşatan olgu, Sivil Savaş sonrasında yaşanan ekonomik ve kültürel canlılıktı. Özellikle 1879 yılında dergiler için düşük posta ücretlerinin tespit edilmesi işe yaradı. O güne kadar toplumun üst katmanlarına hitap eden bir dizi dergi çıkarılmıştı. Ancak popüler bir dergi arayışına henüz cevap verilememişti. Bu alanda ilk hamleyi yapan Samuel Sidney McClure, dünya dergicilik tarihine damgasını vurdu. 1893’te yayımlamaya başladığı McClure’s Magazine kısa zamanda diğer dergilerin fiyatlarını da yarı yarıya indirdi. Fiyatlarla birlikte dergilerin içeriği de değişti ve sokaktaki insanın ilgilerini konu alan Cosmopolitan ve Munsey’s Magazine Amerika’nın dergi tüketim marketini üç katına katladı. Satışlar arttıkça dergilerin reklam alma kapasitesi de arttı ve gazetelerin o güne kadar ellerinde tuttukları maliyetin altına satış yapabilme avantajını dergiler de yakalamış oldu.
     <br/>
     <br/>
     İllüstrasyonla gelen resimli haber dergiciliği
     <br/>
     <br/>
     Haber dergiciliğine geçişi tetikleyen bir gelişme de illüstrasyon dergiciliğinin ortaya çıkmasıydı. Bu sektör, daha 1842 yılında Londra’da yayımlanmaya başlayan Illustrated London News dergisi ile ortaya çıkmıştı. Yayımcı Herbert Ingram, bir yandan çok meşhur ustaların illüstrasyonlarını yayınlarken diğer yandan da halkın güncel bilgi arayışına cevap vermeye çalışıyordu. Güney Afrika Savaşı sırasında cephede yapılan çizimlerin ve bunlarla birlikte anlatılan savaş sahnelerin, tarihin ilk savaş dergiciliğine örnek olduğu söylenebilir.
     <br/>
     <br/>
     Resimli haber dergiciliğinde London Illustrated News’in baş rakibi English Illustrated Magazine (1883—1913) idi. Ancak bu tarz, kısa zamanda Avrupa’da da tuttu ve Fransız L’Illustration (1843—1944) ve Alman Leipziger Illustrierte Zeitung (1843) ve Die Woche (1899—1940) dergilerinin ortaya çıkmasına yol açtı. ABD’de resimli dergicilik Leslie’s Weekly ve Harper’s Weekly ile kendini göstermişti. Bu dergilerin toplam satışları 150 bini aşıyor, önemli bir olay olduğunda bu rakam üç katına kadar çıkabiliyordu. Leslie’s Weekly, Sivil Savaş sırasında cephede on iki ayrı yerde illüstrasyon çizen sanatçı—muhabirler bulunduracak kadar güçlü bir kadro kurabilmişti.
     <br/>
     <br/>
     Fotoğraf çıktı, illüstrasyonun büyüsü bozuldu
     <br/>
     <br/>
     Fotoğrafın keşfi illüstrasyon dergiciliğini büyük oranda tarihe gömdü denilebilir. Fotoğrafın dergicilikte yaygın bir şekilde kullanılması, dergi okur kitlesinde yaşanan belirgin bir değişimle eş zamanlı oldu. O güne kadar ‘dosya’ fenomeni yerleşmemişti. Dahası dergiler eğlence ve bilgi sunuyor, ‘okunacak dosyalar’ her dergide ancak bir ya da iki tane oluyordu. Bu açık, dini içerikli dergilerden tutun, siyasi ve edebi içerikli olanlarına kadar vardı. Bu açığı kapatma gayreti 1890’lı yıllarda kendini gösterdi. Aynı yıl yayın hayatına atılan Amerikan dergileri Literary Digest ve Review of Reviews, kısa zamanda yeni bir fenomen oldular. Bu dergiler kendileri dosya üretmiyor, diğer dergilerin en seçkin makale ve dosyalarını yeniden neşrediyorlardı.
     <br/>
     <br/>
     Review of Reviews, dünyanın dört bir yanında yayımlanan dergilerden alıntılar yaptığı için bir anlamda ilk uluslararası haber yorum dergisiydi. Bu dergilerin oluşturduğu itmeye artık bir dergi imparatoru haline gelmiş Frank Munsey, Scrap Book ile karşılık verdi. Literary Digest, 1920’li yıllarda bir milyonun üzerinde okuyucuya ulaşıyordu. Amerikan dergiciliğine getirdiği ‘kamuoyu yoklamaları’ ile tarihe mal oldu. Derginin 1920 başkanlık seçimlerinin sonuçlarını tahmin etmede gösterdiği başarı üzerine DeWitt Wallace, Reader’s Digest adında rakip bir dergi kurdu.
     <br/>
     <br/>
     Time olmaya giden yol
     <br/>
     <br/>
     Mütevazı bir bodrum katında yayımlanmaya başlayan Reader’s Digest, 1939 yılında üç milyon satış yapan dev bir dergiye dönüşmüştü. Reader’s Digest’in dergicilikte açtığı asıl ufuk farklı dillerde yayınlanan bir dergiye dönüşmesi oldu. İlk yabancı dil yayınını 1940 yılında İspanyolca ile yapan dergi aynı zamanda bir de İngiltere baskısı yapmaya başlamıştı. Reader’s Digest’in dünya çapındaki tartışmasız ‘büyük dergi’ konumu 1980’lere kadar devam etti.
     <br/>
     <br/>
     Dergicilik tarihine ‘digest dergileri’ olarak geçen bu dergiler, yayın haklarına ilişkin hukuki düzenlemelerin ortaya çıkmasından sonra birer birer piyasadan çekilmek zorunda kaldı. Literary Digest, ileride dünya tarihinin en başarılı dergilerinden biri olacak Time’a satıldı. Kısa aralıklarla da olsa yayın hayatına atılan Science Digest, Catholic Digest, Negro Digest, Cartoon Digest, Editorial Digest ve Column Digest gibi dergiler, hem konularını daraltarak hem de ara ara telif makaleler yayımlayarak ayakta kalmaya çalıştı. Bu konuda en başarılı taktiği Reader’s Digest geliştirdi. Çoğu dergi ve gazete makaleleri için yüksek yayın hakları talep ediyor veya Reader’s Digest yüzünden okuyucu kaybettikleri gerekçesiyle bu dergiye makale ve dosyalarını vermek istemiyorlardı.
     <br/>
     <br/>
     Reader’s ekibinin buna karşı tedbiri, makaleleri kendilerinin yazması oldu. Ancak bir ‘digest’ dergisi olarak kalabilmek için bu makaleleri önce başka dergi ve gazetelere ücretsiz olarak veriyor, daha sonra da bunları kendi dergilerinde yayınlıyorlardı. İkinci Dünya Savaşı’nın sonunda Reader’s Digest’in daha sonra kendi dergisinde yer vermek üzere başka dergilerde yayımlattığı makaleler dergi piyasasında çıkan makalelerin üçte birini oluşturacak bir boyuta ulaşmıştı. 1944 yılında tamamen telif makalelerle yayımlanan The New Yorker, bu sebeple Reader’s Digest’in sistemini, bilgi akışını kontrol ettiği gerekçeleriyle antidemokratiklikle eleştirdiyse de Reader’s atbaşı dergi olmak konumunu yarım asır daha sürdürmeyi başaracaktı.
     <br/>
     <br/>
     Cep dergiciliğinin ortaya çıkışı
     <br/>
     <br/>
     Reader’s Digest’in dünya dergiciliğine tek etkisi içerik ile alakalı olmadı. Aynı zamanda cep dergiciliğini ortaya çıkardı. Time’a satılan Literary Digest’in yerine Your Life ve Success Today adlı iki dergi Wilfred J. Funk tarafından yayımlandı. Reader’s Digest’ten direkt etkilenen Coronet, 1961 yılına kadar başarılı bir dergi olarak varlığını sürdürdü. Ancak, bu yıl içinde ABD’de patlak veren promosyon yarışının kurbanı olarak satıldı. Aynı dönemde İngiltere’de de London Opinion, Men Only ve Lilliput gibi küçük boy dergiler ortaya çıktı. Son olarak da temelde resim ve çok az yazı ile boy gösteren küçük boy dergiler neşredilmeye başladı. Bunların içinde Tempo, People Today ve Jet 1950’li yıllarda oldukça revaçtaydı.
     <br/>
     <br/>
     Reader’s Digest’in metodu başka dergi ve gazetelerden makaleleri olduğu gibi aktarmaktı. Buna karşılık Amerikan haftalık dergisi Pathfinder (1894—1954) haber ve makaleleri kısaltarak ve dillerini basitleştirerek veriyordu. Hedefi kırsal kesimlerde yaşayan, vakitleri olmadığından dolayı değil de alışkanlıkları olmadığından dolayı az okuyan kitleydi. Pathfinder, kısa zamanda günlük gazete ve dergileri okumaya vakti olmayanlar için bilgiyi en özlü şekilde vermeye yönelik dergiciliği ortaya çıkardı. 1923’te Briton Hadden ve Henry Luce’un yayımlamaya başladığı dergi, zamanla dünya tarihinin en başarılı haber dergilerinden biri olacaktı: Time.
     <br/>
     <br/>
     Time’ın sloganı
     <br/>
     <br/>
     Time, adını da mantalitesini de aynı slogandan alıyordu: “İnsanlar bilgisiz kalıyor çünkü hiçbir yayın kendisini meşgul insanların öğrenmek için ayırabilecekleri zamana uyarlamış değil.” Daha az zamanda dünyayı okumak üzerine planlanmış olan Time başlangıçta amatör bir uğraşıydı. Hadden ve Luce, kendi başlarına haber özetleri çıkarıyor ve bunları neşrediyordu. Kısa zamanda Time bir ekol haline geldi. Dergi 1930’larda daha yoğun ve güvenilir haber kaynakları oluşturmak için Time Inc.’i kurdu ve bu organizasyon da kısa zamanda başka yayınlara başladı. 1930’da yayına başlayan Fortune, iş hayatından haberleri özetliyordu. 1936’da yayımlanmaya başlayan Life (Hayat Dergisi) haftalık resimli bir magazin dergiydi. 1974’te başlayan People ise haftalık bir dergiydi.
     <br/>
     <br/>
     Diğer bütün başarılı dergicilik örneklerinde olduğu gibi Time da kendi alternatiflerinin oluşumunu sağladı. Amerika’da Business Week (1929), United States News (1933) ve Newsweek (1933) dergileri Time’ın en güçlü rakipleri oldular. Shanghai’da East adlı bir dergi ve İngiltere’de News Review adlı bir dergi de aynı örneği takip etti. İngiltere’de günlük gazetecilik oturmuş olduğundan News Review çok başarılı olamadı. Ancak Kıta Avrupası’nda Time’ın başarılı takipçileri ortaya çıktı. Fransa’da L’Express ve Almanya’da Der Spiegel ve Panorama, Time modelini izleyerek yola çıktı. Meksika’da Tiempo ve Arjantin’de de Primera Plana gibi büyük dergiler yine Time çizgisinin ürünleriydi.
     <br/>
     <br/>
     Time Inc.’in bir yayını olan Life, Time’dan farklı olarak fotoğrafik dergiciliğin ufuklarını zorluyordu. Almanya’daki bir dizi fotoğrafçı Life’ı model alarak fotoğraflarla haber anlatımında yeni çığırlar açtı. Bunlardan Stefan Lorant Bilder Courier ve Münchener İllustrierte Presse’de peşpeşe gelen fotoğraflarla bir hikayenin anlatıldığı ‘sinema şeridi tarzı habercilik’ mantığını geliştirdi. Nazi rejiminden kaçan pek çok fotoğrafçı gibi o da ülkesini terk ettiğinde İngiltere’ye gidecek ve orada Lilliput’u çıkaracaktı. Aynı dönemin bir başka Alman fotoğrafçısı, daha ziyade eğitimsiz kitlelerde heyecan uyandıran fotoğraflarıyla Erich Salomon’du. Salomon, meşhurların faka bastığı veya görülmesini istemedikleri bir şeyi yaptığı anları yakalamasıyla meşhur olmuştu. Çalışmaları, daha sonra İngiltere ve Amerika’da ‘bizarre’ dergiciliğinin önünü açtı.
     <br/>
     <br/>
     Avrupa’daki usta fotoğrafçılara rağmen her gün genişleyen pazar, Life dergisine büyüme imkanı tanımıştı. Haftalık olarak yayına başladığında birden bire bir milyon alıcıya ulaşan Life, 1972 yılına kadar 7 milyon alıcısıyla dünya tarihinin önemli rekorlarından birine ulaşmıştı. Ancak bu yıl itibarıyla fotoğrafçılık ve baskı kalitesinin artışı reklam gelirlerinin Life’ın yayın masraflarını karşılayamayacağı bir noktaya geldi ve Time Inc.’in bu büyük dergicilik eseri tarihe karıştı. 1978’de yeniden canlandırıldığında Time Inc. sadece bir aylık dergiyi kaldırabilecek durumdaydı.
     <br/>
     <br/>
     Life dergisinin başarısı bir dizi dergi tarafından taklit edilmişti. Bunların başında ABD’de yayınlanan Look geliyordu. İngiltere’de Picture Post ve Fransa’da Paris—Match ve Almanya’da Stern aynı çizgiyi benimsemişti. İtalya’da da Oggi İllustrato ve Epoca adlı iki dergi Life çizgisini koruyordu. İngiltere’deki Life çizgisi dergiler, zamanla yerlerini Sunday tabloitinin renkli eklerine bıraktı.
     <br/>
     <br/>
     Haber dergiciliğinde yeni trendler
     <br/>
     <br/>
     Haber dergiciliği diğer medya organlarına kıyasla sosyal, ekonomik ve teknolojik değişmelerden en hızla etkilenen yayın türüdür. Yatırımcılar, kısa zamanda toplumdaki yeni taleplere ayak uydurmak ister. Haber dergiciliği bu anlamda en hızlı değişim yaşayan yapılardan biridir. Modern dergicilik, reklam pazarına daha çok bağımlı olduğundan okuyucu talepleri ve yeni trendler yayın politikalarında belirleyici oluyor.
     <br/>
     <br/>
     Digest dergiciliğinden Time ve Newsweek gibi telif haber dergiciliğe geçiş bundan kırk yıl önce toplumun ‘genel kültür’ arayışından özel konularda bilgi arayışına yönelmesi ile oldu. O güne kadar alıcı bulan Tit—Bits ve Look gibi her konuda yazan dergilerden Psychology Today gibi özel konulu dergilere bu aşamada kayıldı. Fortune, Forbes, Economics gibi özel iş dünyası taleplerini karşılayan dergiler de, Foreign Affairs ve The Atlantic gibi az resimli fakat ciddi analiz yazıları içeren haber—siyaset dergileri de bu toplumsal ilgi yoğunlaşmasının ürünü olarak ortaya çıktı.
     <br/>
     <br/>
     Başta Amerikan haber dergileri olmak üzere tüm dünya haber dergiciliğinde son on yılın trendi de toplumdaki uzmanlaşma ve özel taleplerin artışına ayak uydurma şeklinde olmuştur. Bugün haberciliğin gündemi geleneksel ‘ağdalı’ habercilikten hayatın içinden haberlere kaymaktadır. Time ve Newsweek gibi dergilerde son dönemlerde savaş, uluslararası ilişkiler, devlet adamlığı gibi kapakların yanı sıra şişmanlık, stres, klonlama ve eğitim gibi konular da kapaklara taşınıyor. Genel haber dergiciliğinde yaşanan bu ‘soft dosya’ haberciliğine kayışa karşın The Atlantic gibi dergilerde de analiz yoğun haberciliğe bir ilgi görülüyor. Bu tür dergiler daha fazla insana ulaşmak yerine doğru okuyucuya ulaşmak politikasını benimsemiş durumda. Çoğunlukla, haftalık dergilerin yerine aylık olarak basılan bu tür ‘üst kültür’ dergileri daha pahalı olmalarına karşın sürekli büyüyen bir okuyucu kitlesi buluyor.
     <br/>
     <br/>
     Sektörel dergiciliğin altın yılları
     <br/>
     <br/>
     Amerikan dergiciliğinde son yılların diğer trendleri şöyle sıralanabilir: Dergi sayısı artmakta ancak bu artış genel haber dergiciliği yerine çocuk bakımı, gezi, bisiklet, bahçe dizaynı ve evcil hayvan bakımı gibi alanlarda oluyor. Büyük dergi grupları, yatırımlarını, haber dergiciliğinden çok son on yılın büyüyen sektörü olan eğlence ve popüler kültür dergiciliğine yapıyor. Geleneksel haber dergiciliğinin pazarı doymuş görünmekte. Yayıncılar Time ve Newsweek’e alternatif dergi arayışlarını son on yıldır dondurmuş bulunuyor. Genelde dünya nüfusunun, özelde de okumuş nüfusun artmasına; geleneksel haber malzemesinin onlarca kat büyümesine karşın ne yeni bir dergi piyasaya çıkıyor ne de eski dergilerin okur kitlesi büyüyor. Time, Newsweek ve U.S. News &amp; World Report kendi okur kitlelerindeki donukluğu aşmak için daha soft ve popüler kültür içeren haberciliğe doğru kayıyor.
     <br/>
     <br/>
     Haber ve fikir dergiciliğinde toplum taleplerinden kaynaklanan ‘soft’laşmanın yanı sıra sektörde yaşanan tekelleşme de sürekli olarak kristalleşiyor. Bugün Time’dan Esquire’a, ondan da Vanity Fair’e kadar bütün üst tabaka fikir ve haber dergileri dört büyük medya imparatorluğunun elinde. Time Warner, Hearst, Advance ve Primedia Amerikan dergi piyasasının yüzde 50’sini ellerinde tutuyor. Ancak Amerika’nın üç büyük haber dergisinden sadece Time, bu şirketlerden birine ait. Newsweek, The Washington Post tarafından yayımlanırken U.S. News’in sahibi emlak imparatoru Mort Zuckerman. Büyük dergi imparatorluklarının haber dergiciliğine ilgisizliği burada da görülüyor.
     <br/>
     <br/>
     Time, Newsweek ve U.S. News karşılaştırması
     <br/>
     <br/>
     Dünya haber dergiciliğinin genel kalıplarını belirleyen bu üç Amerikan dergisi üzerinde yapılan çalışmalar ilk bakışta birbirine çok benzeyen bu dergilerin sürekli olarak farklılaştıklarını gösteriyor. Bugün Newsweek, daha popüler bir çizgiye kayarken, U.S. News’in geleneksel ‘ağdalı haber’ çizgisine en yakın dergi olduğu belli oluyor. Yazarların haberlere kattığı yorum en aza indirilirken, hissi söylemin artan dozda kullanıldığı görülüyor. Newsweek, sanat dünyasının renkli haberlerine ve yaşam hikayelerine daha fazla yer verir ve yorumdan çekinirken, Time ortada bir çizgi tutturuyor.
     <br/>
     <br/>
     Her üç dergide de son yirmi yıl içinde makalelerin ve reklamların azaldığı gözleniyor. Bu trend özellikle 2002 yılından sonra çok daha belirgin hale gelmiş durumda. Her üç dergi de makale sayılarını ve reklam sayfalarını yarı yarıya azaltmış bulunuyor. Yine yukarıda verilen trendlere uygun olarak dergiler siyasi içerikli haberleri yüzde 25 oranında azaltmış durumda. Aynı azalma müze ve üst kültür sanatları gibi alanlarda çıkan haber ve makalelerde de gözleniyor. Economics ve Fortune gibi özel iş dünyası dergilerinin varlığı genel haber dergilerinin de iş dünyası ve ekonomi sayfalarını azaltmalarına yol açıyor. Boşalan sayfaların yerini büyük oranda sağlık ve tıp sayfaları ve ‘lifestyle’ dediğimiz yaşam sayfaları alıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11970&yorum_id=1), [web.archive.org (arşiv bağlantısı)](http://web.archive.org/web/20051105185654/http://aksiyon.com.tr:80/detay.php?id=11970&yorum_id=1)
