# Yol haritası'na kırmızı ışıklı 'Evet'

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20041106210422im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106210422im_/http://www.aksiyon.com.tr/resim/443/48.jpg" vspace="5"/>
  </p>
 </font>
 <font class="content">
  İsrail hükümeti, Filistin sorununa çözüm bulmak amacıyla taraflara sunulan ‘Yol Haritası’nı kabul etti. Planı kabul etmiş görünen İsrail’in ‘yüz’ kadar çekinceyi dile getirmesi ise, nihaî barış için kat edilecek daha çok ‘yol’ olduğunu gösteriyor.
 </font>
 <p>
  <font class="content">
   Ortadoğu çatışmasının tarihi, kötü adamların kötülüklerinden vazgeçtiklerinde uluslararası camianın kahramanlarına dönüştürülüşlerinin örnekleriyle doludur. Gerek medya gerekse ‘barış ödülleri’ dağıtan kurumlar barışseverlik ölçeğini kişinin evrensel ölçütlerle durduğu noktaya göre değil, daha önce bulunduğu ‘şahin’ konuma kıyasla koymuşlardır. Her kıstasla eski bir terörist olan Yaser Arafat ve eli kanlı bir general olan Yitzhak Rabin, Oslo Anlaşmalarını imza ettiklerinde Nobel Barış Ödülü almaya layık bulunurlar. Aynı ödülü alsa da zaten her zaman ılımlı politikalardan yana olan Şimon Peres kahramanlık ibresinde ikinci planda kalır. Ehud Barak’a atfedilen ‘barışseverlik’ konumu biraz da onun eski bir asker olmasından kaynaklanmaktadır. Hep barış için uğraşmış Yisrael Şamir, Yossi Beilin, Nuseybe Sari gibi isimler zaten ‘bizden’ olduklarından esameleri dahi okunmaz... İsrail Başbakanı Ariel Şaron ve Filistin Başbakanı Ebu Mazen bugünlerde seleflerinin yaşadığı dönüşümün keyfini sürmeye ve tarihe ‘barış adamları’ olarak geçmeye hazırlanıyorlar. Bu konuda Şaron meslektaşına kıyasla daha şanslı, zira çok daha kanlı bir geçmişten ‘şanlı’ bir geleceğe doğru koşuyor... Koşu pistinin adı da Yol Haritası...
   <br/>
   <br/>
   İsrail Başbakanı Ariel Şaron’un ‘İsrail’in barış girişimlerini reddeden taraf olarak görülmesine engel olma’ politikası bilinen ve şimdiye kadar da başarılı olmuş bir politika. Bu politika sürekli aynı taktiği kullanıyor ve vaatleri İsrail de dahil olmak üzere kimsenin kontrol edemediği ‘şiddet olayları’nın tamamen sona erdirilmesine bağlıyor. Takip eden günler içinde gerçekleşen ve çoğu da İsrail’in gerçekleştirdiği bir ‘hedefli öldürme’ vakasını meşruiyet zemini olarak kullanan bir terör saldırısıyla İsrail vadettiklerinin sorumluluklarından sıyrılıveriyor. Terörü engellemek için gerekli adımları atmamakla suçlanan Filistin Yönetimi de ‘barışsever’ İsrail’in bütün gayretlerini boşa çıkaran taraf olarak lanse ediliyor.
   <br/>
   <br/>
   Ariel Şaron’un geçtiğimiz iki hafta içinde İsrail hükümetinin Yol Haritası’nı kabul etmesini sağlaması ve hatta İsrail’in Batı Şeria ve Gazze Şeridi’ndeki varlığını ‘işgal’ olarak nitelendirmesine Filistin Yönetimi’nin tepkisi işte bu noktada temkin oldu. Ebu Mazen’in ifadesiyle İsrail zaten yerine getirmeyeceğini bildiği sözleri veriyorsa çatışmanın çehresinde değişen birşey yok. Bir tek teröriste bölgenin bütün kaderini belirleme hakkı tanıyan ‘şiddet tamamen durmadan İsrail kılını kıpırdatmaz’ kararlılığı sadece işgali sürdürmek isteyen bir gücün yön saptırma politikası olarak algılanıyor zira. Önümüzdeki hafta içinde Ürdün’ün Akabe Kenti’nde yapılması planlanan zirve de, İsrail’in Yol Haritası’nı uygulamayı kabul ettiği yönündeki açıklamaları da Şaron Hükümeti’nin terör eylemlerini sözlerinden geri dönmek için kullanıp kullanmayacağı sorusuna takılmış durumda.
   <br/>
   <br/>
   İsrail Yol Haritası’nı kabul etti mi?
   <br/>
   <br/>
   İsrail Hükümeti’nin Yol Haritası’nı oylayıp 12’ye karşı 7 oyla kabul etmesi gerek Filistin tarafında gerekse dünya kamuoyunda sevinçle karşılandı. Her ne kadar İsrail plana karşı yüzün üzerinde çekincesi olduğunu ve Haritayı kabullenmesinin bunlardan taviz anlamına gelmediğini vurgulamışsa da dünya kamuoyu Filistin’in taleplerine karşı hiçbir taviz vermeyen Şaron Hükümeti’nin bu ‘jest’ini önemli bir gelişme olarak gördü. İsrail bir yandan Yol Haritası’nın 2005 yılı içinde bağımsız bir Filistin Devleti’nin varlığını öngören maddesini onaylıyor ancak Yol Haritası çerçevesinde dahi oldukça muğlak kalmış olan sınırlar, Kudüs’ün geleceği, Filistinli mültecilerin geri dönüş hakkı, yerleşim birimlerinin geleceği gibi konularda çekincelerini ifade ediyordu. Dahası kabinedeki oylamada Yol Haritası lehine oy kullanmış olan bazı bakanlar verdikleri ‘Evet’ oyunun Filistin’e karşı verilmiş bir taviz olmadığını, tavizin ABD’ye karşı verilmiş olduğunu vurguluyorlardı. Ariel Şaron da İsrail için kötü olduğu tartışma götürmez bu planı onaylamanın İsrail’in içinde bulunduğu ekonomik krizden çıkmasının tek yolu olduğunu söylüyordu. Yani aslında Şaron para peşindeydi, diğer bakanlar da Amerikalıları kızdırmamak.
   <br/>
   <br/>
   Yol Haritası üç basamaklı bir geçiş süreci içinde bir Filistin Devleti’nin kurulmasını ve bundan sonra başlayacak görüşmelerle bu devletin sınırlarının netleştirilmesini öngörüyor. Bu planı kabul etmek İsrail için bugüne kadar bir ‘iç politika’ meselesi olarak gördüğü Filistin Otoritesi ile görüşmeleri iki denk devlet arasındaki uluslararası ilişkiler platformuna taşıyacak. Ancak Yol Haritası Oslo Anlaşmaları ile sağlanan bütün kazanımları iptal edip yeni baştan görüşme masasına oturma davetiyesi gönderdiğinden Filistinliler için aslında kayıp anlamını taşıyor. Siyasi yorumcular Filistin Yönetimi’nin Yol Haritası’nı şartsız olarak kabul etmesinin sebebini İsrail’in aynı cüretkarlıkla davranamayacağına inanmaları olarak gösteriyorlar. İsrail’in planı kabul ettiğini açıklamasını da bu taktiğe karşı bir tepki olarak.
   <br/>
   <br/>
   Tarafların çekinceleri
   <br/>
   <br/>
   İsrail’in Yol Haritası’na karşı öne sürdüğü çekinceleri 14 başlık altında toplanan 100 maddelik bir listeden oluşuyor. Ana başlıklarıyla bu çekinceler başta Filistin’in mültecilerin geri dönüş hakkından vazgeçmesi olmak üzere, Kudüs üzerinde pazarlık yapılmayacağının vurgulanması, yerleşim birimlerinin doğal gelişim hakkının tanınması, 1967 sınırlarının geri çekilmenin tabi sınırları olarak telafuz edilmesine engel olunması gibi talepleri içeriyor. Bu talepler içinde İsrail’in karşılıklı görüşmeleri devam ettirmek için önşart olarak gördüğü ana madde geri dönüş hakkından feragatte bulunulması. Bugüne kadar Filistin yönetimi bu konuda herhangi bir geri adım atmış durumda değil. Zira ABD yönetimi Filistinlileri İsrail’in çekincelerinin Yol Haritası’nın hiçbir maddesinin değiştirilmesine yol açamayacağı konusunda temin etmiş bulunuyorlar. ABD bu tür çekinceleri tarafların karşılıklı görüşmelerle kendi aralarında halletmelerini istiyor. İsrail ise geri dönüş hakkının pazarlık konusu dahi yapılmasından yana değil. İsrail’in bu konudaki geleneksel politikası İsrail’in hiçbir sorumluluk kabul etmeksizin bazı mültecilerin tazminatlarını ödeyerek oluşturulacak olan Filistin Devleti sınırları içinde yerleştirilmeleri. Filistin Yönetimi ise mültecilerin kendi terkettikleri evlerine ve mahallelerine yerleştirilmelerini istiyor.
   <br/>
   <br/>
   Filistin tarafı da Yol Haritası’nı şartsız olarak kabul etmiş olmasına karşın bazı çekincelere sahip. Bir numaralı çekince İsrail’in planı kabul etmekle birlikte uygulamaya yönelik adımları atmasını garanti edecek herhangi bir mekanizmanın bulunmaması. Filistin Yönetimi Oslo, 1997 El—Halil, Wye Plantation, Camp David II gibi tecrübelerden İsrail’in söz verirken çok zor davrandığını fakat bu sözleri hayata geçirirken çok daha zor davrandığını öğrenmiş durumda.
   <br/>
   <br/>
   Filistin’in ikinci çekincesi Yol Haritası’nın basamaklarının birbirini ön şart olarak görüyor olması ve bu şartlardan biri olan terör ve şiddet olaylarının durdurulması şartının objektif bir değerlendirme yolunun olmaması. Filistin kaynaklı terör ve şiddetin tamamen durdurulması ifadesi gösteriler sırasında çıkan karşılıklı çatışmaları dahi şiddet kapsamına alabiliyor. Bu durumda İsrail’e bir sonraki basamakta yapması gerekenleri askıya almak için sınırsız yorum özgürlüğü tanınmış oluyor. Geçmişte de gerçekleşen en ufak bir şiddet olayını görüşmeleri ve barış sürecini askıya almak için bahane olarak kullanmış olan Ariel Şaron Yönetimi’nin aynı taktiği yeniden uygulamayacağının bir garantisi yok.
   <br/>
   <br/>
   Şaron’un samimiyet derecesi
   <br/>
   <br/>
   Bu noktada sorulması gereken asıl soru İsrail Başbakanı Ariel Şaron’un Yol Haritası’nı kabul ederken ne kadar samimi olduğu. Eğer Şaron hakikaten planı uygulama kararlılığında ise Filistinlilerin de İsrail’in bazı güvenlik çekincelerine karşı tavizlerde bulunmaya hazır oldukları biliniyor. Hatta Mukata Karargahı’nda kıstırıldığı dönemde Filistin Devlet Başkanı Yaser Arafat’ın Filistinli mültecilerin tamamının İsrail topraklarına dönüşünün söz konusu olmadığını, bu konuda İsrail’in demografik kaygılarını göz önüne alan bir çözümün bulunabileceğini söylemişti. Ancak Filistin Yönetimi’nin bu kartı görüşmeler başlamadan elinden çıkarmak istemediği ve ancak görüşmelerde mülteciler konusunda tavizler vermek karşılığında Doğu Kudüs üzerinde egemenlik hakkı talep edecekeleri söyleniyor.
   <br/>
   <br/>
   Ariel Şaron’un geçen hafta asıl samimiyet imtihanı Filistin topraklarındaki İsrail askeri varlığını işgal olarak adlandırdığı ve İsrail için en kötü olan şeyin işgalin devam etmesini söylediği zaman gerçekleşti. Hiçkimsenin Ariel Şaron’un ağzından çıkmasını beklemediği bu sözler birden bire İsrail’in dış politikasında köklü değişikliklerin habercisi olarak algılandı. İsrail Dışişleri Bakanlığı İsrail’in bundan sonra Batı Şeria ve Gazze Şeridi’nden dünyanın yaptığı gibi ‘İşgal Edilmiş Topraklar’ diye bahsedip edemeyeceğini tartışmaya açtı. Ancak bir gün sonra Başbakan Şaron’un kulağı Devlet Başsavcısı tarafından çekildi ve Şaron sözlerinin yanlış anlaşıldığı şeklinde her zaman kullanılan açıklamasına başvurdu.
   <br/>
   <br/>
   Şaron’un ikinci samimiyet imtihanı İsrail’in Filistinlilerle masaya oturmak ve bazı toprak tavizlerinde bulunmaya kendisini hazırlamak zorunda olduğunu söylediği zaman gerçekleşti. İlk planda bu imtihanı başarıyla geçmiş gibi görünen Şaron 29 Mayıs günü Kudüs’ün tamamıyla İsrail kontrolüne geçişinin anısına yapılan kutlamalar sırasında İsrail halkına Kudüs’ün bir daha asla bölünmeyeceği sözünü verdi. Aynı gün Yol Haritası’nın ilk şartı olarak görülen yeni yerleşim birimlerinin inşasının durdurulması kararı hükümet tarafından onaylanmış olmasına rağmen El—Halil şehrinin tepelerinde yerleşimcilerin yeni bir yerleşim biriminin temellerini atmasına izin verildi. Hasılı televizyon kameraları karşısında samimi ‘barış adamı’ pozları veren Şaron’un geleneksel politikasından taviz verdiğini gösteren herhangi bir ipucu yok henüz.
   <br/>
   <br/>
   Yine de Şaron’un işgal, çekilme, Filistin Devleti gibi ifadeleri kullanmaya başlamış olması onun hiç değilse imaj değişikliği gayreti içinde olduğunu gösteriyor. İsrailli yorumcular Şaron’un siyasi ve fiziki hayatının sonlarına yaklaştığını hissettiğini ve tarihe ‘Lübnan Kasabı’ olarak değil de ‘Filistinlilerle kalıcı barışı yapan adam’ olarak geçmek istediğini söylüyorlar. Bu yorumlar Şaron’un samimi olduğunu iddia etmiyorlar. Ancak samimi görünebilmek için Akabe görüşmelerinde daha fazla taviz vermeye kalkışabileceğinden, bunun da iki ülke arasındaki güvensizlik ortamında yumuşamalara yol açabileceğinden bahsediyorlar.
   <br/>
   <br/>
   Akabe görüşmeleri
   <br/>
   <br/>
   Bu hafta içinde Ürdün’ün Kızıldeniz Sahili’ndeki Akabe kentinde gerçekleşecek olan zirvede Şaron, Ebu Mazen, George Bush, Ürdün Kralı Abdullah ve muhtemelen de Mısır Devlet Başkanı Mübarek bir araya gelecekler. Bu zirve Yol Haritası’nın uygulamaya geçişinin önündeki engelleri kaldırmaya çalışacak. Bugüne kadar ABD yönetimi İsrail’in çekincelerinin planın maddelerini değiştirmeyeceğini vurgulamış durumda. Ancak son bir hafta içinde İsrail’e yönelik Hizbullah tehdidini ortadan kaldırmak için ABD’nin İran, Suriye ve Lübnan gibi ülkelere uyguladığı ‘korkutma ve ödüllendirmeyi’ bir arada içeren politika ABD yönetiminin İsrail’in taleplerine karşı sessiz kalamayacağını gösteriyor. Diğer taraftan toplantıya ev sahipliği yapan Ürdün’ün de mültecilerin geri dönüş haklarının tanınması konusundaki dayatması Filistin tarafının pazarlık masasındaki kozlarını güçlendiriyor. Filistin Başbakanı Ebu Mazen’in Hamas ile geçici bir ateşkes üzerinde anlaşmaya varmış olması da zirve sırasında gerçekleşebilecek bir terör saldırısı ihtimalini minimuma indiriyor. Bu noktada zirvenin başarısını halen kontrolleri Arafat’ın elinde görünen Aksa Şehitleri Tugayı’nın belirleyeceği politika şekillendirecek. İsrail’in Perşembe akşamı gerçekleşen Şaron—Ebu Mazen görüşmesinde Batı Şeria şehirlerinden basamaklı olarak çekilmeyi ve yönetimi Filistin Yönetimine devretmeyi kabul etmiş olması da barış için ümitli olmak için sebepler.
   <br/>
   <br/>
   Fakat Ariel Şaron yönetiminin geçmişte en umutlu şartlar altında dahi barış sürecini tersine işletebildikleri bilindiğinden yine asıl belirleyici etken Şaron’un samimiyeti olacak. Bunun için de Şaron’un samimiyetinin ilk belirleyici etkeni olan Amerikan maddi yardımının bir müddet bekletilmesi gerekecek. Eğer Bush yönetimi Şaron’a karşı kontrollü bir politika izlemeyi başarabilirse...
   <br/>
   <br/>
   &gt;&gt;&gt; KUDÜS
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2641&yorum_id=1), [web.archive.org (arşiv bağlantısı)](http://web.archive.org/web/20041106210422/http://aksiyon.com.tr:80/detay.php?id=2641&yorum_id=1)
