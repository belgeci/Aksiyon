# Ne kadar kan, o kadar manşet

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20040109150953im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040109150953im_/http://www.aksiyon.com.tr/resim/468/54.jpg" vspace="5"/>
  </p>
 </font>
 <font class="content">
  İstanbul'daki saldırılarda, Türkiye'nin huzur ortamını baltalamaya, siyasi ve ekonomi alanında elde edilen rahatlamaya köstek olmaya, yerel seçimler öncesi ülkede askeri müdahaleyi zorunlu kılacak bir kaos ortamı çıkarmaya yönelik çabalar görülüyor.
 </font>
 <p>
  <font class="content">
   Eskiden herhangi bir terör eylemini çözümlerken sorulan bir dizi soru vardı; “Kimin işine yarıyor?” sorusunun cevabı çoğu durumda “Kim yaptırdı?” sorusunun cevabıyla aynı olurdu. O zamanlar terörün bir “tarzı” oluşmamıştı. Bir eylem daha üstlenilmemişken “El—Kaide tarzı eylem” türü değerlendirmeler yapılamazdı eskiden. “Tarzı olmak” daha ziyade istihbarat örgütlerine ve mafyaya hastı. Şüphelinin söz konusu eylemi gerçekleştirme yetisine sahip olup olamadığı sorulurdu önce. “İBDA—C bu eylemi gerçekleştirecek lojistik kaynaklara sahip değildir” denildi mi düşerdi şüphe. Dahası eskiden güvenlik güçlerinin eylemin sonrasına bakan işbirlikçiler diye bir derdi yoktu. Tedbir de soruşturma da sadece  eylemin öncesine ve vuku anına bakan suç ortaklarına yönelikti: Azmettiren, planlayan, kaynak bulan, yardakçılık yapan ve nihayet eylemi gerçekleştiren. Bunların ilki (azmettiren) işin ideolojik kadrosunu oluştururdu, diğerleri de operasyonel kadroyu.
   <br/>
   <br/>
   11 Eylül’den beri biliyoruz ki terörle mücadele sadece bu iki kadroyu tespit ve elimine etmekle mümkün olmuyor. Terör artık pek çok meyveler veren bir ağaca dönüşmüş. Birileri ağacı sulayıp büyütüyor; başkaları meyvelerini yiyor; diğer başkaları gölgesinde serinliyor... Bir de ormanda böyle bir ağacın türediğini bilip de kendi menfaatleri uğruna sessiz kalmayı tercih edenler var...
   <br/>
   <br/>
   Bugün terörle mücadelenin kilit kadrolarını, azmettiren—ideolojik kadro,  gerçekleştiren—operasyonel kadro, eylemi önceden bildiği halde engellenmesi için gerekli çabayı kasten göstermeyen ve bundan bir menfaat uman kadro ve eylemden haberdar olmadığı halde gerçekleşmesinden sonra ortaya çıkan puslu havadan istifade etmek isteyen tali kadrolar olarak sınıflandırmak mümkün. Yabancı mihraklar, yerli maşalar, teröre zemin hazırlayan uygulamalar ve cani ruhlar, bunlarla mücadele askeri veya polisiye değil siyasi ve ekonomik olduğundan bu incelemeye dahil edilmediler.
   <br/>
   <br/>
   Azmettiren—ideolojik kadro eskiden hedefinin eylem olduğunu bilen kadrolardı ve eylemcisini bulmak için kendisi harekete geçerdi. Şimdilerde ise azmettiren kadrolar mevcut sisteme karşı memnuniyetsizlik söylemini benimseyen “masum” eleştirmenlerden, siyasal ve barışçıl süreçlerin işe yaramadığını iddia eden muharriklere, onlardan da harekete geçmiş geleceğin eylemcilerinin eline silah, diline slogan yerleştiren “melun” mihraklara kadar uzanan bir yelpaze sergilemektedir. Bunlardan sonuncusu eylemin gerçekleşmesinde en büyük paya sahipse de ilk ikisi olmadan eylemci kadrolara ulaşması imkansızdır. Bu iki kadroyla mücadele Türkiye bağlamında pasif memnuniyetsizlik söylemini aktif düzeltme gayretiyle değiştirecek cami imamları, okul öğretmenleri, bölge vaizleri ve medya politikalarıyla sağlanabilir. Dinin yıkıcı rolü yoktur. Dini, terör adına istismar eden adamın yıkıcı rolüyle de laisizmin karşı atağıyla mücadele edilmez. Bu kadrolarla mücadele de ancak dinin yapıcı rolünden istifade etmekle olur. “Dinsizin hakkından imansız geldiği” gibi “din istismarcısının hakkından da samimi dindar” gelir.
   <br/>
   <br/>
   Azmettiren kadronun en masum fakat en etkin üyelerinden biri de terör eyleminin işe yaramasında payı olan medyadır. Terör eylemine şiddetle ihtiyaç duyduğu “popülariteyi” kazandıran medya, operasyonel kadrolara eylemlerinin “boşa gitmeyeceği” garantisini verir. “Ne kadar kan, o kadar manşet” önermesinin tersinin de belli bir oranda doğruluk payı içerdiği ispatlanmıştır. Demokratik ortamlarda kamunun bilme hakkının kutsallaştırılması sebebiyle medya—terör simbiyozuyla mücadele hemen hemen imkansızdır. Bu noktada görev, kendi kendine sansür politikası izleyebilecek, sansasyonel manşetler atmayacak, kanlı görüntüleri sayfalarına taşımayacak, kısacası teröristin halkla ilişkiler görevlisi gibi çalışmayacak gazete yöneticilerine düşmektedir.
   <br/>
   <br/>
   Operasyonel kadro ile alâkalı “yapacak lojistik imkana sahip değil” tespiti artık geçerlilik taşımamaktadır. Globalleşen terör ortamında isteyen her örgüt, her türlü imkana çok kısa bir gayretle ulaşabilecek durumdadır. Operasyonel kadroların eğitimi için gerekli olan süre ve organizasyon kitle iletişim araçlarının yaygınlaşması ile minimuma indirilmiştir. Filistin’de intihar saldırganları eyleme, adreslerine teslim edilen kasetlerle kendi başlarına hazırlanmaktadır. İnternet ortamında eylem taktikleri, bomba imalat bilgileri ve hatta temel strateji dersleri verilmektedir. Bu sebeplerle eskiden terörle savaşın ana kalemini oluşturan operasyonel kadro ile mücadele bugün mücadelenin çok küçük bir kısmını oluşturmak durumundadır. İstanbul girişlerinde her kamyon ve pikabı durdurmak, her Bingöllüyü sorgulamak pratik olarak imkansız, etik olarak kabul edilemez ve ekonomik olarak kaldırılamaz olduğu gibi, terör de her türlü antikora karşı bağışıklık türeten bir nezle mikrobu gibi alternatif yollarını her zaman bulacaktır. Operasyonel kadrolara karşı tek başarılı yöntemin istihbari faaliyet olduğu ispatlanmıştır ve işin ehli kadrolara bu hususta verilecek bir nasihat olamaz.
   <br/>
   <br/>
   Bugüne kadar kendileriyle mücadele edilmeyen “sessiz kalan bilgililer kadrosu” ile “puslu havadan kâr çıkarmaya kalkışan çokbilmişler kadrosu” ise yeni global terörün hızla büyüyen ortak kadrolarıdır. Bu iki sınıftan bahsederken 11 Eylül senaryolarını ve “İsrail biliyordu sustu”, “ABD bilmiyordu ama olayı fırsat bilip Kabil ve Bağdat’a konuşlandı” türünden iddiaları yankılamayacağım. Artık saklanacak hali kalmadı; İstanbul’da gerçekleşen eylemlerin Türkiye’nin huzur ortamını baltalamaya, AK Parti’nin ekonomi ve siyasetteki başarılarına köstek olmaya ve nihayet yerel seçimlerden önce ülkede askeri müdahaleyi zorunlu kılacak bir kaos ortamını yaratmaya yönelik çabalar olduğunu düşünenler var. Eylemlerin ideolojik ve operasyonel kadroları açısından bu düşünceleri desteklemek mümkün görünmüyorsa da, bu son iki kadroya bakan yönüyle saldırıların külleri arasında bazılarının Anka Kuşu olan “rejim tehlikede söylemini” diriltmeye kalkışacak kişilerin olacağı muhakkaktır. Türk halkının askeri müdahalelere karşı geleneksel suskunluğu göz önüne alındığında, bombalı eylemlerin özellikle uluslararası camiada yankı yapacak hedeflere yönelmiş olması da bu tür kadroların ekmeğine yağ sürmektedir. Herhalde Türkiye’nin AB sürecine karşı olan bazı kadrolar da bu eylemlerden sonra oluşan puslu havayı suiistimal etmeye kalkışabilirler. Önümüzdeki dönemde halen faili meçhul görülen bu terör eylemlerinin failleriyle dindar çevreler arasında kurulabilecek benzerlik, sempatizanlık ve hatta işbirliği ilişkisi bu tür istismarcıların alışılmış politikaları olarak kendilerini gösterebilir.
   <br/>
   <br/>
   Bu tür kadrolara karşı mücadele halk tabanında birlik ve beraberlik düşüncesinin yaygınlaştırılması, siyasetin tavanında da işbirliğinin en üst düzeyde yaşanması ile olur. Türkiye böylesine zor bir dönemden geçerken yeni başörtüsü krizleri, Orman Yasası açmazları ve MGK atışmaları bu kadroların arayıp da bulamayacağı nimetlerdir. Böylesi bir ortamda Silahlı Kuvvetlerin yapmış olduğu kararlılık açıklaması elbette ki çok değerli ve takdire şayandır. Silahlı Kuvvetlerin terörle mücadelede hükümetle yüzde yüz koordinasyonla çalıştığının her fırsatta ifadesi de bizzat bu kadrolarla mücadelenin bir parçası olduğundan elzemdir.
   <br/>
   <br/>
   Yukarıda da kaydettiğim üzere İstanbul’daki saldırıların arkasındaki elin Türkiye’yi karıştırmak isteyen bir el olduğunu söylemek gelmiyor içimden. Ancak bu saldırıların oluşturduğu ortamı kullanacak nicelerin varlığını saklamanın da bir anlamı yok. Eğer bu “niceler” bir şekilde eylem kademesinde söz sahibi olabiliyorlarsa, önümüzdeki Ramazan Bayramı’nda camilerin yoğun bir şekilde korumaya alınması gerekiyor demektir. Allah milletimizi böyle endişelerin gerçekleşmesinden korusun.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3218&yorum_id=1), [web.archive.org (arşiv bağlantısı)](http://web.archive.org/web/20040109150953/http://www.aksiyon.com.tr:80/detay.php?id=3218&yorum_id=1)
