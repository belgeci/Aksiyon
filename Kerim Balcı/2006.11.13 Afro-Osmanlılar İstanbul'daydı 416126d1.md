# Afro-Osmanlılar İstanbul’daydı

*Kerim Balcı 2006.11.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’da gerçekleşen Afrikalı Dinî Liderler Toplantısı, Osmanlı sevgisinin dimdik ayakta olduğunu gösterdi. Katılımcılar, Afrika’daki Osmanlı’yı canlandıracak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084101im_/http://www.aksiyon.com.tr/resim/623/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Ben Madagaskar’dan geliyorum. Ülkemin adı aslen Med-i Kaşkar’dır. Osmanlı’nın ülkemize gönderdiği vali Kaşkar asıllı olduğundan bu ismi almış.’ “Ben de Mozambik’tenim. Benim ülkemin ismi de Musa Beg’den geliyor.” “Ben de Ebu Bekir Efendi ülkesinden geliyorum. Güney Afrika Cumhuriyeti’nin Müslümanlar arasındaki adıdır bu.”
   <br>
    <br>
     Bu sözler Diyanet İşleri Başkanlığı’nın düzenlediği Afrika Kıtası Müslüman Ülke ve Toplulukları Dinî Liderler Toplantısı’na katılan Afrikalı din adamlarına ait. 1-3 Kasım tarihleri arasında İstanbul’da gerçekleşen toplantı Afrika’nın Türk insanına sanıldığı kadar uzak olmadığını ortaya koydu. Osmanlı sevgisinin ‘Kara Kıta Afrika’da dimdik ayakta olduğunu gösteren toplantı sırasında Türk katılımcıların gözlerini yaşartan sahneler yaşandı. Toplantıda Osmanlı’nın büyüklüğünü bir kere daha anladığını söyleyen Diyanet İşleri Başkan Yardımcısı Prof. Dr. Mehmet Görmez, Afrikalı katılımcıların duygu yüklü mesajlarını en yakından takip edenlerden. Aksiyon’a toplantıyı değerlendiren Görmez, Çad İslam Konseyi Başkanı Hasan Hüseyin Ebubekir’in “Biz Müslüman Afrika ülkeleri bu toplantıyı bir düş olarak görüyorduk. Düşümüz bugün gerçekleşti.” ifadelerine atfen İstanbul’da rüya gibi dört gün geçirdiklerini ve kimsenin bu rüyadan uyanmak istemediğini söylüyor. Bu rüyanın en vurucu sahnelerinden bir Eyüp’te yaşanmış. Hazreti Peygamber Aleyhisselam’ın ashabından Eba Eyyub el-Ensari’nin İstanbul’da yattığını bilmeyen Afrikalı katılımcılar Eyüp Camii’nin avlusunda uzun uzun ağlamışlar.
     <br/>
     <br/>
     İstanbul’un kültür, tarih ve medeniyet mirası karşısında hayran kalan katılımcıları en fazla etkileyen minareler olmuş. Katılımcıların hemen hepsi kendi ülke başkentlerinde Osmanlı mimarisi tarzında kubbeli ve minareli camilerin inşasını arzu ettiklerini ifade etmişler. Hatta İstanbul’daki minarelerin kendilerini daha özgür hissetmelerini sağladığını söylemişler. Mehmet Görmez, Çad temsilcisi Şeyh Hasan Hüseyin Ebubekir’in teklifiyle kapanış bildirgesine de giren cami projesinin Diyanet İşleri Başkanlığı tarafından Afrika ülkeleriyle ticari ilişkileri olan işadamları ve sivil toplum örgütleri ile görüşülerek hayata geçirilmesinin planlandığını söylüyor.
     <br/>
     <br/>
     AFRİKA’DAKİ OSMANLI CANLANACAK
     <br/>
     <br/>
     Mehmet Görmez’in verdiği bilgiye göre Afrikalı Dinî Liderler Toplantısı ilk defa 2004 yılında gündeme geldi. Mısır’ın yıllardır düzenlediği İslam Konferansı sırasında Afrikalı dinî liderler Diyanet İşleri Başkanı Prof. Ali Bardakoğlu’na yanaşarak, “Bizi unuttunuz. Bütün dünya ülkeleri bir şekilde bizimle ilgileniyor. Siz bizi unuttuğunuz için biz de Türkler ve Osmanlılarla alakalı hatıralarımızı unutmaya başladık. Yeni nesiller Osmanlı’yı hatırlamıyor artık. Niye bizi İstanbul’a davet etmiyorsunuz.” demişler. Bu toplantı Afrikalı Müslüman toplulukların Türkiye sevgisinin dayattığı bir zorunluluk olmuş hasılı.
     <br/>
     <br/>
     Toplantıya Afrika’nın 21 ülkesinden dinî liderler katılmış. Bunların içinde dünya gündemine katliamlar ve kabile savaşlarıyla oturmuş Ruanda, iç savaşlarıyla ünlenmiş Fildişi Sahili ve Sudan, birbirleriyle soğuk savaş halindeki Libya ve Çad gibi ülkeler de bulunuyor. Bir anlamda ülkelerin siyasi çatışmalarının dayattığı düşmanlıkları aşan bir çağrı olmuş Diyanet İşleri Başkanlığının çağrısı. Diyanet İşleri Başkanı Prof. Dr. Ali Bardakoğlu Afrikalı Dinî Liderler Toplantısı’nı ortaya çıkaran vizyonu şöyle açıklıyor: “Diyanet İşleri Başkanlığı her zaman herkesle diyaloga açık bir kurumdur. Dünya sadece Batı’dan, İslam da sadece Ortadoğu’dan ibaret değildir. İslam dünyası olarak kendimizi tüm dünyaya anlatmalıyız. Bilhassa İslam’ın ilk sığınağı vazifesini gören Afrika, İslam’ın özgün yorumlarını üretmiştir. İslam, Kuzey Afrika üzerinden Endülüs’e ve oradan da Avrupa’ya yayılmıştır.”
     <br/>
     <br/>
     Toplantıda Afrikalı katılımcılar ile Türk katılımcılar ülkelerinde yapılan İslami araştırmalar ve kurumların durumları hakkında bilgi vermişler. Görmez’in dikkatini çeken Afrikalı katılımcıların hemen bütün anlatımlarının ülke tarihini ‘sömürge dönemi ve sömürge sonrası dönem’ diye ikiye ayırması olmuş. Hiç sömürge olmamış bir ülkenin evlatları olmanın ne büyük bir nimet olduğunu orada anlayan Görmez, ayrıca hiçbir ülkeyi sömürgeleştirmemiş olmanın da iftihar vesilesi olduğunu görmüş. Bunu en güzel Kenya temsilcisinin sözleri ifade etmiş: “Siz altı asır yaşayan büyük bir devlet kurdunuz, ama hiç sömürgeniz olmadı. Bundan ne kadar iftihar etseniz azdır.” Kenyalı dinî lideri, Barbaros’un gelişi ile modern dönem sömürgecilerin gelişini kıyaslayan Cezayirli katılımcı izlemiş. Cezayirli dinî lider, Barbaros’un Cezayir’i Portekiz ve İspanyol sömürgesinden kurtardığını anlatmış katılımcılara.
     <br/>
     <br/>
     OSMANLI’DAN BU YANA İLK RESMî YAZI
     <br/>
     <br/>
     Görmez’e göre Afrika’da Osmanlı’ya duyulan özlemin ne kadar canlı olduğunu gösteren en çarpıcı sözlerden birini Brundi Diyanet İşleri Başkanı söylemiş. Diyanet İşleri Başkanlığı’nın gönderdiği toplantıya davet mektubundan bahseden Brundili katılımcı, “Osmanlı’dan bugüne bize bir Türk dinî kurumundan gelen ilk resmî yazıydı bu. Bu yazı bizi o kadar sevindirdi ki onu çerçeveletip odamıza astık.” demiş.
     <br/>
     <br/>
     Dört gün süren toplantı sonucunda açıklanan sonuç bildirgesi Türkiye’nin Afrika ülkeleri üzerindeki etkisini de ortaya koyan nitelikte. İstanbul’da daimi bir sekreterliğin kurulması yönünde alınan kararı, Afrika’daki Osmanlı eserlerinin tespit ve restorasyonu, Afrika ülkelerinde Türk mimari geleneğini yansıtacak tarzda cami ve mescitlerin inşası, Türkiye’de yapılan vekaletle kurban kesimi kampanyalarında Afrika’ya öncelik verilmesi ve uzun vadede çok uluslu bir İslam ilahiyat fakültesinin kurulması gibi kararlarla destekleniyor.
     <br/>
     <br/>
     Mehmet Görmez, Diyanet İşleri Başkanlığı’nın bugüne kadar Afrika ülkelerinde din işleri müsteşarı bulundurmadığını, ancak bu toplantıdan sonra yirmi kadar Afrika ülkesinde Diyanetin temsilci bulundurmasının gündeme gelebileceğini söylüyor. Diyanet İşleri Başkanı Ali Bardakoğlu, Türkiye’nin Orta Asya’da yaptığı hatayı tekrarlamamaya kararlı. Türkiye’nin Afrika ülkeleri karşısında ne bir ağabey, ne de bir model ülke olma gayreti içinde olduğunu vurguluyor Bardakoğlu. Ama görülen o ki Afrika ülkelerinde capcanlı ayakta duran Osmanlı sevgisi Türkiye’yi özel bir konuma koyuyor kendiliğinden.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25875), [web.archive.org (arşiv bağlantısı)](http://web.archive.org/web/20071126084101/http://www.aksiyon.com.tr:80/detay.php?id=25875)
