# ABD’nin Asya’daki yeni müttefiki

*Kerim Balcı 2006.03.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060318042152im_/http://aksiyon.com.tr/resim/587/62.jpg" vspace="5"/>
   <!--- Resim Burada ---------->
  </p>
 </font>
 <font class="content">
  ABD Başkanı George W. Bush Güney Asya ziyaretinde ülkesinin Hindistan’ın nükleer silahsızlanmasına yönelik 30 yıllık politikasını değiştirdi. Bush, Hindistan’ı ABD’nin yeni stratejik ortağı olarak tanımladı.
 </font>
 <p>
  <font class="content">
   Amerika Birleşik Devletleri Başkanı George W. Bush Güney Asya'ya gerçekleştirdiği gezisinde Afganistan, Hindistan ve Pakistan'da resmî temaslarda bulundu. Başkan Bush'un Afganistan'ın başkenti Kabil'e yaptığı ziyaret sürpriz bir şekilde gerçekleşti ve ABD-Afganistan ilişkilerinden çok bu ülkede görev yapan Amerikan askeri ve diplomatlarına yapılmış bir ziyaret görünümü verdi. Kabil'deki Amerikan Büyükelçiliği'nin yeni binasını da açan Bush, Afganistan Başbakanı Hamid Karzai ile birlikte yaptığı basın toplantısında Afganistan'ın demokratikleşme ve kalkınma hamlelerini övdü. Bush'un basın mensuplarından gelen 'Üsame bin Ladin'in neden hâlâ yakalanamadığı' veya 'Afganistan'da güvenlik durumunun her geçen gün kötüleşmesi karşısında ne yapmayı planladıkları' gibi tatsız soruları geçiştirdiği gözlendi.
   <br>
    <br>
     Pek de başarılı bir başlangıç olmayan Afganistan gezisinden sonra Başkan Bush ABD'nin son otuz yıldır izlediği nükleer dış politikasını altüst eden anlaşmasını imzalamak üzere Hindistan'a geçti. Hindistan'da geçtiğimiz temmuz ayından bu yana satır araları üzerinde Amerikan ve Hindistanlı diplomatların tartıştığı bir anlaşmaya imza koyan Bush, ABD'nin 1978 yılından beri benimsediği, Nükleer Silahsızlanma Anlaşması'na imza koymayan ülkelerle nükleer teknoloji alanından herhangi bir işbirliği yapmama politikasını terk etmiş oldu. Yapılan anlaşma ile 1974 ve 1998 yıllarında yaptığı nükleer denemelerle dünya kamuoyunun tepkisini toplamış ve BM Güvenlik Konseyi tarafından ambargo konulmuş olan Hindistan uluslararası toplumun meşru bir nükleer gücü olarak kabul edilecek.
     <br/>
     <br/>
     Yeni süper güç Hindistan mı?
     <br/>
     <br/>
     Anlaşmaya göre Hindistan bir taraftan Amerika'dan nükleer bilgi ve hammadde alırken, diğer taraftan Nükleer Silahsızlanma Anlaşması'na imza koymak zorunda bırakılmayacak. ABD bu taviz karşılığında Hindistan'ın sivil nükleer enerji çalışmaları ile askerî nükleer teknoloji çalışmalarını birbirinden ayırmasını ve sivil nükleer tesislerini uluslararası kurumların teftişine açmasını garanti altına almış bulunuyor. Gözlemciler bu anlaşmanın nükleer silahların yayılması karşıtı çalışmaları baltalayacağını düşünüyor.
     <br/>
     <br/>
     Çoğu yorumcu Hindistan'ın Amerikan yardımı ile yeni yüzyılın ekonomik ve askerî alanda Çin'i dahi devre dışı bırakan bir süper güce dönüşeceğini düşünüyor. Nitekim anlaşma nükleer enerji konusunda işbirliğinin yanı sıra uzay teknolojisi ve karşılıklı ticaret konularında bir dizi madde daha içeriyor ve ABD ile Hindistan arasında askerî ve sivil boyutları olan bir stratejik ortaklık anlaşması görünümü veriyor. ABD'de hükümet yanlısı yorumcular bu anlaşmalarla hâlâ bir komünist güç olarak büyüyen Çin'in de çevrelenmiş olacağı tespitini öne sürseler de bağımsız yorumcular ABD'nin asıl çekinmesi gereken gücün Hindistan olduğu kanaatindeler.
     <br/>
     <br/>
     Son on yıldır yüzde 8 gibi bir hızla büyüyen ekonomisi ve Hint Okyanusu'nu kontrol altında tutan donanması ile Hindistan uluslararası bir aktöre dönüşmüş durumda. Hindistan sahip bulunduğu uçak gemisinin yanına iki yeni uçak gemisi daha yaptırarak bölgedeki askerî üstünlüğünü uluslararası sulara da taşımak istiyor. Nitekim Rusya, gerek ekonomik büyüme hızı, gerekse askerî emelleri sebebiyle Hindistan'la giriştiği işbirliğinde kontrollü davranmayı tercih ediyor.
     <br/>
     <br/>
     ABD için Hindistan'ın bir rakipten çok ortak olarak görülmesinin temel sebebi son yıllarda iki ülke arasında hızla büyüyen ticaret hacmi. Geçen yıl ABD'den yaptığı ithalatı yüzde 30 oranında büyüten Hindistan, ihracatını da yüzde 20 oranında artırarak karşılıklı ticaret hacmini 27 milyar dolara ulaştırdı. Uzmanlar bu hacmin önümüzdeki yıllarda katlanarak büyüyebileceği kanaatinde. Bu sebeple Başkan Bush Hindistan'daki ziyaretinin önemli bir bölümünü Hindistan'ın ikinci 'Silikon Vadisi' olarak bilinen Haydarabad'da iş adamları ile görüşmeye ayırdı.
     <br/>
     <br/>
     Tehlikeli bir misal
     <br/>
     <br/>
     İki ülke arasındaki nükleer işbirliğinin ekonomik işbirliğinin bir parçası olduğunu söyleyen ABD Başkanı, Hindistan'ın hızla artan endüstriyel enerji ihtiyacının nükleer enerji ile karşılanmaması durumunda petrol fiyatlarının artmasının Amerikan ekonomisine ağır bir yük bindireceğini de kaydetti. ABD iç kamuoyu tepkisinden dolayı nükleer enerji kullanmıyor ve halen yurtdışından yapılan fosil yakıt ithalatına bağımlı bulunuyor. Bush ve Hindistan Başbakanı Manmohan Singh arasında imzalanan anlaşmaya rağmen iki ülke ilişkilerinin bundan sonra sorunlardan âri olacağını beklemenin yanlış olacağı kaydediliyor. Hindistan'ın yakın çevresindeki İran'la ilişkilerini bozmak istememesi ve enerji kaynakları ve hammadde konularında çevredeki Müslüman ülkelere bağımlı olması ABD-Hindistan ilişkilerinin önemli açıklarından birini oluşturuyor. Bu ve benzeri sebeplerle Amerikalılar Hindistan'ın şiddetle talep ettiği BM Güvenlik Konseyi üyeliğine karşı çıkıyorlar.
     <br/>
     <br/>
     Bush yönetiminin ABD'nin otuz yıllık politikasını tersine çeviren Hindistan anlaşması oldukça tehlikeli bir misal teşkil ettiği gerekçesiyle eleştiriliyor. Bush'un Hindistan'ı nükleer bir ülke olarak kabullenmesi Kongre'de de dirençle karşılanacağa benziyor. Eleştirmenler İran ve Kuzey Kore gibi ülkelerin Hindistan örneğine bakarak eninde sonunda nükleer silahlanmalarının meşrulaşacağı zannına kapılabileceklerini kaydediyorlar. Nitekim gerek İran, gerekse Pakistan yaptıkları açıklamada Hindistan'a tanınan imkânların kendi ülkeleri için de geçerli olması gerektiğini ifade ettiler.
     <br/>
     <br/>
     İran Devlet Başkanı Ahmedinecad ABD'nin İran'ın nükleer teknoloji edinme gayretlerini engellerken Hindistan'a teknoloji naklini onaylamasını 'ikiyüzlülük' olarak adlandırdı. Başkan Bush Afganistan'da yaptığı açıklamada İran'ın sivil amaçlı nükleer enerji teknolojisi edinmesini sürekli olarak Rusya'dan alınacak zenginleştirilmiş uranyuma bağlı kalmak şartıyla kabullenebileceklerini ifade etmişti. Buna göre İran'ın bütün nükleer enerji üretiminde kullanacağı uranyumu Rusya'dan alacak ve kullanımdan sonra uranyum Rusya'ya iade edilerek askerî amaçlara hizmet etmemesi garanti altına alınmış olacak. İran şimdilik bu teklife sıcak bakmıyor.
     <br/>
     <br/>
     Karaçi bombası
     <br/>
     <br/>
     Amerikan Başkanının Güney Asya ziyareti Afganistan ve Hindistan'da da geniş halk kitlelerince kınandı. Ancak Pakistan'daki kınama bombalı saldırıya dönüştü. Karaçi'de Amerikan konsolosluğunun önünde perşembe günü gerçekleşen patlamada beş kişi öldü. Bir Amerikalı diplomatın da hayatını kaybettiği saldırı Pakistan'ın terörle mücadelede neden cephe ülke olduğunu gözler önüne serer nitelikteydi. Başkan Bush Hindistan'dan sonra geçeceği Pakistan'da temelde terörle savaşta iki ülkenin işbirliğinin geliştirilmesini konuşacağını açıklamıştı. Pakistan hali hazırda Amerika'da eğitim gören 225 askerî öğrencisi ile Amerika'nın askerî işbirliği yaptığı müttefikleri arasında ön sırada yerini alıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ali Budak, 13-Mart-2006
> Şaşılacak bir şey yok: 
> Amerika Hindistan'a tanıdığı bu ayrıcalıkla Rusya, Çin ve İran'ın ilerlemesine engel olma çabasındadır. Bunun için suskun ve patlamaya meyilli Hindistan'ı kendi yanına çekme çabasından daha doğal bir şey olamaz. Orta Asya'yı da Rusya, Çin ve İran'a bırakmaya hiç niyetli değil... Bunu yaparken yıllardır nükleer enerji konusunda taviz vermeyen ABD neden Hindistan'a böyle bir yasağı uygulamadı...Bunu yaparken de Parkistan' gülücük göndermekle yetindi. Görülüyor ki ABD bir yandan gelişmesini ve eski gücüne kavuşmasını istemediği ağır topları rahat bırakmamak diğer yandan da Müslüman devletleri gerektiği kadar kendi avucunda tutmak istiyor. Amaç belli, karşısında kimsenin güçlü olmasını istemeyen ve bu uğurda her şeyi yapmaya hazır bir ABD var. Velhassıl yine kanlar akacak, masum insanlar ölecek.

### Halit Unal, 09-Mart-2006
> Yükselen güç Hindistan: 
> Sizin de belirttiğiniz gibi, Amerika'nın Hindistan çıkarması boşuna değildir. Bush'un ekibinde Dışişleri Bakanı Rice ve nükleer anlaşmanın neyin takımı olan Dışişleri sekreteri dahil bütün ekip mevcuttu. Amerika Asya'dan kendine yükselen başlara karşı yanına daha demokratik rejimlere sahip olan ülkeleri almaya çalışıyor. Çin ve Rusya gibi rakipleri karşısında Hindistan ve Pakistan'ı da kaybetmek istemiyor. Belki Pakistan'ı yanına almış gibi gözükebilir ama Hindistan hiç de kolay Amerika'nın kanatları altına gireceğe benzemiyor. Nehru'dan beri süregelen geleneksel “dışişlerinde bağımsızlık politikası” şu sıralar dışişleri bakanı olmayan Hindistan'da başarı ile sürdürülüyor. Hindistan gelecek 10-20 yıla kalmadan dünya süper güçleri arasında yerini alacak gibi...

Kaynak: [www.aksiyon.com.tr](http://aksiyon.com.tr:80/detay.php?id=23506&yorum_id=1), [web.archive.org (arşiv bağlantısı)](http://web.archive.org/web/20060318042152/http://aksiyon.com.tr:80/detay.php?id=23506&yorum_id=1)
