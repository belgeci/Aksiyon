# AB’nin delikanlısı olacağız

*Kerim Balcı 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti Milletvekili Suat Kılıç, Türk siyasetinin gençleşen çehresiyle Avrupa’nın delikanlısı olacağı kanaatinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623143131im_/http://www.aksiyon.com.tr/resim/597/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Genç Cumhuriyetimizin kurulduğu yılların ‘emanet sahibi’ idi. Kırklarda ve ellilerde aynı Cumhuriyet’in işçisi, çiftçisi, hamalı ve madencisi oldu. Altmışlarda devrimciydi ve bu haliyle seviliyordu. Yetmişlerde yaşlıların canına tak dedirtmiş anarşiste dönüştü. Seksenli yılların ‘olağan zanlısı’ olarak siyasetten uzaklaştırıldı. Doksanlarda siyasal katılım anlamında gençlik, toplumun pek çok kademesiyle birlikte yok olmuştu. 21. yüzyılda siyaseten aktif genç yeniden canlandı. Oy verme yaşının 18’e indirilmesiyle siyasi yelpazenin aşırı uçları hareketlenmiş oldu. Şimdilerde Meclis’in en genç milletvekili AK Partili Suat Kılıç, milletvekili seçilme yaşını da 30’dan 25’e indirerek siyasetin çehresini değiştirmeye çalışıyor.
   <br>
    <br>
     Gençliğine gayet de uygun bir şekilde Samsun’un Ondokuzmayıs ilçesinden milletvekili adayı olmuş Suat Kılıç. Daha 32 yaşında yakaladığı milletvekilliği, TBMM Divan Katipliği üyeliği ve AK Parti Tanıtım ve Medya Başkan Yardımcılığı unvanlarından önce Kılıç, hukukçu ve gazeteci kimlikleriyle tanıtmış kendini. Dünya Radyo, Kanal 7, NTV ve Kanal D’de muhabirlik ve yöneticilik yapan Kılıç’ın bir de Türk Savaş Sanatı Sayokan Federasyonu Başkanlığı vasfı var, ama bunun Kılıç’ın gençliğiyle bir alakası olup olmadığı bilinmiyor.
     <br/>
     <br/>
     Suat Kılıç’ın milletvekili seçilme yaşının 30’dan 25’e düşürülmesi için teklif ettiği yasaya Anavatan Partisi Gençlik Kolları Genel Başkanı Şehmus Arslan yürekten destek veriyor. Bu yasanın bir türlü çıkarılamamış olmasını koltuk sevdalısı ihtiyarların yerlerini gençlere kaptırma korkularına bağlayan Arslan, dikkatleri Türkiye’nin genç seçmen nüfusuna çekiyor. Arslan, 25 yaşın altında 4,5 milyon seçmenin olduğu Türkiye’de gençliğin iktidar değiştirecek bir çoğunluk olduğunu hatırlatıyor.
     <br/>
     <br/>
     Gençliğin siyasetin içinde daha fazla yer alması gerektiğini kabullense de AK Parti Gençlik Kolları Genel Başkanı Hakan Tütüncü, bunun tek yolunun seçme ve seçilme yaşının aşağıya çekilmesi olduğunu kabul etmiyor. AK Parti’de denenmiş olan gençlik kolları teşkilatının genel başkana bağlanması taktiğinin de işe yaradığını söyleyen Tütüncü, bu sayede gençlerin siyasetin tali yollarından ana yola çıkmış olduklarını kaydediyor. Tütüncü’ye göre yerel seçimler ve 2007’deki seçimlerde siyasetin yüzü daha da gençleşecek.
     <br/>
     <br/>
     Ülkü Ocakları Eğitim ve Kültür Vakfı Genel Başkanı Harun Öztürk de Türk siyasetinin sürekli gençleşeceği kanaatinde. Bu gençliğin heyecan, hareketlilik ve idealizmi ile siyasetin umumunu olumlu yönde etkileyeceğine inanan Öztürk’e göre, Türk milletinin bu enerjiden faydalanması gerekiyor. Öztürk’e üstü kapalı bir eleştiri getiren Hakan Tütüncü, gençleri sadece enerjileri ve idealizmleri sebebiyle kucaklayan bir siyasal söylemin ne Türkiye’ye ne de gençlere bir faydası olacağı kanaatinde. Tütüncü gençlerin siyasi hareketler tarafından kâh enerjilerinden, kâh da söylemlerinden istifade edilmesi şeklinde kullanıldığını iddia ediyor. AK Parti’de bu faydacılığın önüne geçildiğini söyleyen Tütüncü, partilerinde gençlerin enerjilerinin büyüklerin terbiye eden tecrübeleri ile buluştuğunu hatırlatıyor.
     <br/>
     <br/>
     CHP Gençlik Kolları Başkanı Fatih Pala siyasal katılımın sadece bir partiye üyelik veya oy kullanma anlamına gelmediğini vurguluyor ve kendi partisinin gençlik kollarının adeta bir “yeraltı örgütü gibi” çalışmakta olduğunu vurguluyor. 101 bin 800 üyeli CHP Gençlik Kolları sadece seçilmişlerin makamlarına talip değil. “Amacımız gövde gösterisi yapmak değil. Biz geleceğin doktorlarının, hukukçularının, Danıştay başkanlarının aramızdan yetişeceğini biliyoruz.” diyen Pala’ya göre gençliğin hedefi güncel siyasete hizmet değil, geleceğe yatırım olmalı.
     <br/>
     <br/>
     ALTERNATİF SOKAKLAR
     <br/>
     <br/>
     Suat Kılıç’a göre gençlerin siyasetin içinde aktif olarak yer almalarının alternatifi sokaklara dökülmeleri, okul önlerinde ve kahve kapılarında şiddete bulaşmaları. Kılıç siyasetin içindeki gençliğin sporda da, kültürel ve bilimsel faaliyetlerde de daha başarılı olacağını ve geleceğe güvenle bakacağını düşünüyor.
     <br/>
     <br/>
     Kılıç bu gençliğin mouse-klavye arasında sıkışmış bir gençlik değil, teknolojiyi elinde tutmanın yanı sıra çok okuyan bir gençlik olmak zorunda olduğunu söylüyor. Bu gençlik Türkiye’nin geleceği için ufuk taşıyan, sorumluluk duyan fikir adamlarını, Necip Fazıl’ı, Mehmet Akif’i, Cemil Meriç’i iyi okumalı. “Gençliğin siyaset yarışına daha önce girmiş kuşaklardan en büyük farkı bu olmalı.” diyor Kılıç.
     <br/>
     <br/>
     Kılıç, gençlikteki bu potansiyelin farkında olan hükümetin faaliyetleri hakkında da bilgi veriyor. Hükümet öncelikle iki ‘misyon alanı’ tespit etmiş. Bunlar gençliğin önündeki temel engel olan eğitim ve istihdam problemleri. Hükümet eğitim süreçlerinde kalitenin artırılması için bir taraftan müfredatın zenginleştirilmesini, diğer taraftan teknik altyapının modernizasyonunu gerçekleştirmiş. “Son üç yılda Türkiye’nin okullarına 406 bin adet bilgisayar dağıtıldı, 25 bin adet bilgisayarlı teknoloji sınıfı kuruldu. 10 milyon lise, ilköğretim öğrencisi hesap edilirse, her 20 öğrenciye bir bilgisayar tahsis edilmesiyle gençlerin bilim ve teknolojiyle buluşması sağlandı.” diyen Kılıç bu çalışmaların meyvelerinin kısa zamanda toplanacağını ümit ediyor.
     <br/>
     <br/>
     ANAP’lı Şehmus Arslan da eğitimin büyük bir problem olduğunu düşünüyor, ama mevcut kadrolarla gençlere verilecek eğitimin reforme edilemeyeceğine inanıyor. “20 yaşındaki insanların geleceğine ilişkin kararları 60 yaşındaki insanlar veriyor.” diyen Aslan’a göre gençlik eğitimin kurgulama kademesinde de yer almalı.
     <br/>
     <br/>
     AK Partili Hakan Tütüncü problemleri sayarken Suat Kılıç’ı takip ediyor. Ama bunların Türkiye’nin her kesiminin problemleri olduğunu da ilave ediyor: “Türkiye’nin dört bir yanını gezen biri olarak yakından görüyorum. Sorunlar geçmişten miras kalan sorunlar. Ama aşılıyor bunlar. Doğu-Batı arasındaki eğitim farklılıkları kapanıyor. Hakkari’nin köyünde de internet ve bilgisayar var. Bu adımlar gençlerin siyaset ve Türkiye meselelerine aktif katılabilmelerini sağlayacak.” şeklinde konuşan Tütüncü’ye göre gençlerin eğitiminin yükselmesi, siyasetin ve Türkiye’nin kalitesini de artıracak.
     <br/>
     <br/>
     Ülkü Ocaklarından Harun Öztürk de istihdam açığını önemli bir problem olarak görüyor. İstihdam açığının yol açtığı ‘gelecek kaygısı’ gençliğin hayata negatif bakmasına yol açıyor. Öztürk’e göre gençlerimiz, kendilerine sunulan hizmetlerdeki dengesizlik ile imkân ve fırsat eşitsizliğinin hafife alınması durumlarında, sosyo-psikolojik açılardan rahatsız oluyor, ülkenin geleceği hakkında ümidini ve devlete güvenini yitiriyor.
     <br/>
     <br/>
     Öztürk’e göre eğitim ve istihdamla bağlantılı olsa da gençliğin önündeki asıl sorun ‘küreselleşme adı altında sürdürülen hegemonik, saldırgan ve dayatmacı sosyal ve kültürel etkenlerin gençliğimizi milli ve manevi değerlerimizden uzaklaştırması’. CHP’li Fatih Pala bu görüşlere katılmıyor. Türk gençliğinin 1980 darbesi sonrasında yozlaştırılmaya çalışıldığını ve bir televole gençliği ortaya çıkarmaya yönelik faaliyetlerin olduğunu kabul ediyor Pala. Ama Türk gençliğinin kültürü ve değerleri sayesinde bu tuzaklara düşmediğinin de ortada olduğunu söylüyor. Pala’ya göre gençliğin temel sorunu ne eğitim ne de istihdam. Temel sorun bağımsızlık. Tam anlamıyla bağımsız olamayan gençlik bir anlamda mandayı ve himayeyi, sömürülmeyi kabul ediyor. Pala, Türkiye tam bağımsız hareket ettiği sürece gençliğin işsizlik ve eğitim problemlerinin kolaylıkla halledilebileceğine inanıyor.
     <br/>
     <br/>
     AK Partili Tütüncü önümüzdeki dönem adına genç siyasetçiler için ümitli. Meclis’te ve belediyelerde her geçen gün daha fazla genç siyasetçi gördüklerini söyleyen Tütüncü, bir sonraki dönem vekiller Avrupa parlamenterleri olduğu zaman bunların gençlerin arasından çıkacağını hatırlatıyor. Genç nüfusun Türkiye’nin en büyük sermayesi olduğuna inanan Suat Kılıç da, artık 80 öncesi ideolojik kamplaşma ve bağnazlıkların aşıldığını ve milli-manevi değerlerini unutmayan, bu arada teknolojiyi bilen ve kullanan iyi eğitimli bir gençliğin sadece Türkiye’ye değil, dünyaya da yön vereceğini düşünüyor. Kılıç, “AB’nin eşiğinde olan bir ülkeyiz. Bir gün üye olduğumuzda göreceğimiz tablo şudur: Biz AB’nin zinde kuvvetlerini oluşturacağız. Biz AB’ye üye olduğumuz gün AB’nin delikanlısı olacağız. İş gücü, beyin gücü ve hayatı idame ettirecek şekilde Avrupa’nın en dinamik toplumu olacağız.” şeklinde konuşuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24239), [web.archive.org (arşiv bağlantısı)](http://web.archive.org/web/20070623143131/http://www.aksiyon.com.tr:80/detay.php?id=24239)
