# Yol haritası çıkmaz sokakta

*Kerim Balcı Bilinmeyen-tarih*

<div>
 <font>
  <img border="0" height="1" src="/web/20041027031459im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027031459im_/http://www.aksiyon.com.tr/resim/445/52.jpg" vspace="5"/>
  </p>
 </font>
 <font class="content">
  Ortadoğu’ya kalıcı barış getireceği umulan ‘Yol Haritası’ bölgedeki ‘şiddet sarmalı’na yenik düştü. Barışa giden ‘yol’un akıbetini ise ABD’nin İsrail’i ikna etmedeki iradesi belirleyecek. Yol Haritası’nın aslen bir ‘çıkmaz yol haritası’ olduğu baştan biliniyordu. Çatışmaya taraf milletler ümide öylesine susamışlardı ki hiçbir umudu olmayan bu plana sarılmışlar, cemaat halinde yalan söylemişler, birbirlerini ve bu arada da kendilerini kandırmaya çalışmışlardı.
 </font>
 <p>
  <font class="content">
   Filistin normal şartlarda asla kabul edilemeyecek bir planı sırf ‘İsrail’in planı kabul etmeyeceğinden emin olduğu ve reddiyeci tarafın İsrail olmasını istediği gerekçesi’ ile kabul etmişti. İsrail de ‘masadan kalkan’ konumuna düşmek istemediği için planı kabul ettiğini açıklamış; ancak beraberinde planın metninden daha uzun bir ‘çekinceler’ metni hazırlamıştı. Dahası Oslo Anlaşmaları’nı dahi tarihe gömmüş bu coğrafyanın yol planına hayat şansı vermeyeceğini onlar da biliyorlardı... Belki de planlıyorlardı...
   <br/>
   <br/>
   Ölü doğmuş plana darbe: Rantisi Suikasti
   <br/>
   <br/>
   Ariel Şaron yönetiminin imzalamak zorunda kalınan anlaşmaları uygulamama yöntemi, İsrail’in yükümlülüklerini yerine getirmesini ‘terörün tamamıyla durması ön şartı’na bağlamak olagelmiştir. Bu ön şart bölge barışının geleceğini bir tek teröristin kararına ve eylem gerçekleştirme iradesine bağladığından terör örgütlerinin eline muazzam bir pazarlık gücü vermiştir. Yol Haritası’nın hayata geçirilişi öncesinde Filistin Yönetimi’nden terörün tamamen durdurulmasını talep eden İsrail, çiçeği burnunda Filistin Başbakanı Ebu Mazen’i Hamas ve İslami Cihat ile masaya oturmak veya bu iki örgüte karşı bir iç savaş başlatmak tercihleri ile karşı karşıya bırakmıştır. Aksa İntifadası boyunca güvenlik altyapısı tamamıyla imha edilmiş olan Filistin Yönetimi’nin bir iç savaşı kaldıramayacağı açık olduğundan Ebu Mazen ve ekibi Hamas ve İslami Cihat ile masaya oturmayı tercih etmiştir. Hamas bu görüşmelere katılmayı kabul etmekle birlikte görüşmelerin sonucunda ancak sınırlı bir ateşkes ilanını kabul edeceğini açıklamış ve görüşmeler sonuçlanana kadar da İşgal Edilmiş Topraklar’daki İsrail askerleri ve yerleşimcilere yönelik saldırılarını devam ettireceğini duyurmuştur.
   <br/>
   <br/>
   Hamas’ın net bir anlaşma sağlanmaksızın saldırılarına son vermeme kararlılığı 8 Haziran günü Gazze Şeridi’nde bir yerleşim birimini koruyan İsrail askerlerine yönelik silahlı saldırıda da kendini göstermiştir. Bu arada Gazze Şeridi yakınlarında Filistin toprakları üzerinde kurulmuş bir Yahudi şehri olan Sderot’a yönelik Kassam roket saldırıları da devam etmiştir.
   <br/>
   <br/>
   Önceliğini değiştiren Hamas
   <br/>
   <br/>
   Hamas’ın askerlere ve yerleşimcilere yönelik saldırılarını devam ettirmekteki kararlılığı barış sürecinin selameti açısından ümit kırıcı olsa da ateşkes görüşmelerine katılmayı kabul etmesi sevindirici bir gelişmeydi. Hamas varlık tarihinde ilk defa olarak önceliklerini değiştirmiş, daha önce İsrail’i ortadan kaldırma olan birincil öncelikli hedefinin yerini ‘kurtarılmış topraklar üzerinde bağımsız bir Filistin Devleti kurma’ hedefi almıştı. Bu hedef değişikliği genel bir kafa yapısı değişikliğinin ifadesiydi: Hamas idealist çizgiden realist çizgiye kayıyordu. Bu kayma Ebu Mazen’in işini kolaylaştırabilecekti. Tabii Şaron’un onayladığı Abdülaziz Rantisi’ye yönelik bir suikast girişimi Hamas’ı tekrar eski idealist çizgisine kaydırmasaydı.
   <br/>
   <br/>
   10 Haziran Salı günü Hamas’ın Gazze Şeridi askeri kanat lideri Abdülaziz Rantisi’ye yönelik başarısız suikast İsrail’in terörle mücadele mantalitesinin Hamas’ın işgalle mücadele mentalitesiyle gösterdiği paralellikleri ortaya koydu: Bir tarafta ‘ateşkes görüşmelerine katılırım ancak meşru hedeflere karşı saldırılarımı devam ettiririm’ diyen Hamas, onun karşısında da ‘Yol Haritası görüşmelerine katılırım ancak meşru hedeflere karşı saldırılarımı devam ettiririm’ diyen İsrail Hükümeti ve Ordusu.
   <br/>
   <br/>
   Hamas’ın tavrı örgütün Yol Haritası ile yiyeceği darbe gözönüne alındığında ahlaki olmasa da stratejik olarak mantıklı bir tavır. Buna karşılık Yol Haritası’nı onaylamış bir İsrail’in Hamas’ın tepkisini pekala tahmin edebilirken böylesi bir hedefe yönelik saldırısını ‘komplo mantığı’ kullanmadan açıklamak güç. Nitekim İsrail’in bu saldırıyla aslında istemeden kabul ettiği Yol Haritası’nı rafa kaldırmak istediği yorumları Kudüs’ten Washington’a kadar uzanan çizgide pekçok yorumcu tarafından paylaşılan bir görüş.
   <br/>
   <br/>
   Son darbeyi vuran intihar saldırısı
   <br/>
   <br/>
   Rantisi’ye yönelik saldırı başarıya ulaşsaydı kaç intihar saldırısını tetiklerdi bilinmez. Mevcut haliyle dahi Hamas’ın saldırıdan aldığı mesaj İsrail’in ateşkes ilan etmiş olsun veya olmasın Hamas’a hayat alanı sağlamamaya kararlı olduğu mesajı oldu. Bu mesajı almış bir örgütün karşı saldırıyı başlatacağı açıktı. 11 Haziran günü Kudüs’te bir otobüste kendisini havaya uçuran intihar saldırganı mesajın net bir şekilde alındığını duyuruyor ve karşı mesajı veriyordu: Hamas istemediği ateşkesi rafa kaldırmış, en iyi yaptığı şeye geri dönmüştü. Ertesi gün yayınlanan Hamas el ilanları da Kudüs saldırısının ‘uzun bir zincirin ilk halkası olduğunu ve saldırıların devam edeceğini’ ilan ediyordu. İlanda yer alan bir satır Hamas’ın kendisini artık bir ‘gerilla örgütü’ olarak görmediğini, bir devlet sorumluluğu ile hareket ettiğini de gösteriyordu: Hamas İsrail’de yaşayan yabancıları ülkeyi terk etmeye çağırıyor ve terk etmedikleri takdirde sonuçlarına katlanmak durumunda kalacaklarını duyuruyordu.
   <br/>
   <br/>
   Terör örgütleri, operasyonları için meşruiyet zemini aramazlar. Dahası operasyonlarda hayatlarını kaybedenlerle alakalı herhangi bir sorumluluk duygusu da taşımazlar. Hamas operasyonlarını İşgal Edilmiş Topraklar’la sınırladığını açıkladığında da, yabancıların zarar görmesini istemediğini ilan ettiğinde de klasik gerilla savaşı çizgisinden uzaklaşmakta olduğunun, kendisini Filistin halkını temsil eden ana akım olarak algıladığının ipuçlarını veriyordu. Nitekim İsrail’in Hamas’la ilgili asıl korkusunun bu olduğu ve Rantisi suikasti ile sağlamaya çalıştığının Yol Haritası’nı sekteye uğratmak değil, Hamas’ın merkeze kaymasına engel olmak olduğu yorumları da yapıldı.
   <br/>
   <br/>
   Hamas merkeze kayarsa ne olur?
   <br/>
   <br/>
   Hamas’ın ‘görüşülmesi ve pazarlık yapılması kabul edilemez bir terörist örgüt’ imajından Ortadoğu politikasındaki belirleyici bir aktör konumuna dönüşmesi İsrail’in de Filistin Yönetimi’nin de korkulu rüyası. İsrail, Hamas’ın Arap Dünyası içinde görüşme masasına davet edilmesine karşı ilk tepkisini 22 Temmuz 2002’de göstermiş, örgütün hudna (sonunda bir barış öngörülen ateşkes) ilan etmeye hazırlandığı ve bu yönde Suudi Veliaht Prensi’nin başlattığı görüşmelere katılmış olduğu bir dönemde askeri kanat lideri Salah Şehade’yi öldürerek bu ‘normalleşme’ sürecini tıkamıştı. Şehade’ye yönelik saldırıdan birkaç saat önce Arap Dünyası’na hudna ilanlarını duyuran Şeyh Ahmet Yasin’in bundan sonra savaşı yeniden başlatmaktan başka çaresi de kalmamıştı.
   <br/>
   <br/>
   Hamas’ın geçmişte Arafat’ın El—Fetih Örgütü’nün yaşadığı benzeri bir ‘meşrulaşma ve siyasileşme’ süreci yaşamak emelinde olduğu bilinen bir gerçek. Abdülaziz Rantisi’nin bu ‘meşrulaşma’ sürecinde özellikle Amerikalılarla temas kurma gayreti içinde olduğu biliniyor. Bu yöndeki gayretlerine cevap alamayan Hamas 1997 sonrasında Gazze Güvenlik Şefi Muhammed Dahlan sayesinde hiç değilse Filistin Yönetimi içinde pazarlık yapabilecekleri bir muhatap buldu. Böylelikle askeri kanat da yavaş yavaş siyasi kanat gibi ortak bir Filistin stratejisinin oluşturulması sürecinin içine çekildi. Ebu Mazen’in başbakanlığa getirilmesinden sonra Filistin Yönetimi’nin İsrail ve ABD’nin de onayıyla Hamas ile masaya oturması Hamas için meşrulaşmanın önemli adımlarından biriydi.
   <br/>
   <br/>
   Ancak görünen o ki bu süreçten Hamas’ın sokaktaki destekçilerinden çok İsrail Hükümeti rahatsız oldu. Hamas tıpkı Salah Şehade saldırısı ile olduğu gibi Rantisi Suikasti ile de global bir sempati kazanmış, ABD ve AB Rantisi’ye yönelik suikast girişimini net bir dille kınamışlardı. Ancak yine Salah Şehade saldırısı sonrasında Hamas’ın gerçekleştirdiği Kudüs İbrani Üniversitesi saldırısı gibi Kudüs’te gerçekleşen intihar saldırısıyla örgüt bu sempatiyi kaybetmiş bulunuyor.
   <br/>
   <br/>
   Hamas’ın bundan sonra kabuğuna çekilip terör eylemlerine ilan ettikleri üzere devam mı edeceği, yoksa Ebu Mazen ile görüşmelere yeniden başlayarak meşrulaşma sürecini yeniden mi canlandıracağını İsrail’in tavırları belirleyecek. Tabii İsrail’in tavırlarını da ABD’nin baskısı...
   <br/>
   <br/>
   ABD yeniden devrede
   <br/>
   <br/>
   ABD yönetimi Rantisi Suikasti ile başlayan çatışma döneminin Yol Haritası üzerindeki öldürücü etkisini çok iyi biliyor. Bu sebeple daha fazla kan dökülmeden taraflara baskı yaparak karşılıklı söz ve bomba dalaşını durdurmak zorunda. ABD’nin bu yöndeki ilk açıklaması tarafları çatışmaları durdurmaya davet etmek ve ABD Dışişleri Bakanı Colin Powell’ı Yol Haritası’nı hazırlayan Dörtlü Grubu (ABD, AB, BM ve Rusya) Ürdün’de toplamak üzere bölgeye göndereceği yönünde oldu. ABD’nin tavrına karşı Ebu Mazen’in cevabı ise İsrail’in istediği gibi ‘Hamas’la kendileri mücadele edecekleri’ değil ‘Hamas’la yeniden masaya oturacakları’ idi.
   <br/>
   <br/>
   İsrail’in Rantisi Suikasti ve takip eden saldırılarında ateşleyici sebebin terörü sona erdirmek değil de Hamas’ın meşrulaşmasına engel olmak veya Yol Haritası’nı uygulamak zorunda kalmamak olabileceğine dair yukarıda serdedilen tezler doğru ise Ebu Mazen’in cevabının İsrail’in hedefli öldürmelerine bir son veremeyeceği açık. Bu da Hamas’ın ateşkes ilanına yaklaşmasını imkansızlaştırıyor. Uluslararası çevreler bu ihtimali görmüş olacaklar ki geçtiğimiz hafta içinde biri ABD’nin İsrail Büyükelçisi Martin Indyk, diğeri de BM Genel Sekreteri Kofi Annan tarafından Yol Haritası sürecinin dış müdahale ile taraflara dayatılması yönünde iki teklif gündeme getirildi.
   <br/>
   <br/>
   Martin Indyk’un teklifi model olarak Irak’ta yapılmaya çalışılanları benimsemiş bir teklifti. Buna göre Filistin Yönetimi ABD’nin vesayetine devredilecek (Manda Yönetimi), bu vesayet altında Filistin’in demokratik kurumları örgütlenecek ve terör örgütleri ile mücadele tamamlanacak, bu süreç içinde de İsrail ile barış görüşmeleri Filistin’in yeni oluşturacağı bir heyet tarafından yürütülecektir. ABD’nin vesayet yönetimi de ancak nihai barış tesis edildikten sonra ilga edilecektir.
   <br/>
   <br/>
   Indyk’un, hatıraları hiç de pozitif olmayan İngiliz Mandası’na bir dönüşü öngören teklifine karşılık BM Genel Sekreteri bölge barışının tarafların yargı ve kaygılarına bırakılamayacak kadar değerli olduğu tezi üzerine dayanmaktadır. Buna göre İsrail ile Filistin arasında oluşturulacak bir tampon bölge uluslararası barış gücü tarafından doldurulacaktır. Annan bu gücün taraflar arasında misilleme—karşı misilleme şeklinde devam edip giden terör kısır döngüsünü kıracağına inanmaktadır.
   <br/>
   <br/>
   İsrail—Filistin çatışmasının tarihi her iki teklife de prim vermemektedir. Öncelikle taraflar arasındaki barış sürecinin bütün parametrelerini İsrail belirlemektedir ve bu hususta da hiçbir baskıyı kabul etmemektedir. Bölgede uluslararası barış gücünün kabul edildiği tek durum olan 1997 El—Halil Anlaşması’nda bile barış gücünün görevi ‘gözlemcilik ve raportörlükle’ sınırlı tutulmuştur. Yine bir başka ülkenin güvenlik güçlerinin bölgeye kabul edildiği tek durum olan CIA’in Batı Şeria ve Gazze Şeridi’nde ‘terörist avı’ yapmasını öngören düzenleme de sadece İsrail’in işine geldiği şekliyle kabul edilmiştir. İsrail bölgede kendi hareket alanını kısıtlayacak hiçbir uluslararası varlığı kabul etmeyeceğini Cenin Mülteci Kampı’nda incelemede bulunmak isteyen BM Heyeti’ni ülkeye kabul etmeyerek göstermiştir.
   <br/>
   <br/>
   Bundan sonra ne olacak?
   <br/>
   <br/>
   İsrail, savaşı da barışı da ‘başka şans yok’ felsefesi üzerine bina etmiştir. Oslo Anlaşmaları da dahil olmak üzere İsrail—Filistin barış girişimlerinin tamamı İsrail tabanına ‘istenmeyen ancak mecbur olunan’ barış olarak sunulmuştur. Benzer bir tutum Filistin tarafında da kendini göstermekte, barış tarihi Filistin topraklarını kurtarmaya yönelik çabanın bir kademesi olarak kurtarılabilmiş topraklar üzerinde bir Filistin Devleti kurmak ve mücadeleyi devletler arasında devam ettirmek projesi olarak sunulmuştur. Barışın kendi zatında istenmediği böylesi bir durumda çatışma isteyen güçlerin kendi politikalarını taraflara dayatma gücü sınırsızdır. İsrail, Arafat gibi güçlü bir lideri pasifize ederek Hamas gibi örgütlerin Filistin adına konuşma yetisini kazanmalarına yol açmıştır. Bu şartlar altında Ortadoğu’nun gündemini terör eylemleri belirlemeye devam edecek, bir kısır döngü halinde devam eden şiddet—karşı şiddet sürüncemesi ‘önce kim başlattı’ sorusunu da anlamsızlaştıracaktır.
   <br/>
   <br/>
   İyimserliğe fazlaca yer bulunmayan bu sahnede tek çıkış kapısı Amerikan liderliğinin sergilediği ‘kendi projesini taraflara dayatma iradesi’ olabilir. George Bush yönetimi Ortadoğu için belirlediği ve ne yazık ki henüz bizlere malum olmayan planını bölgeye dayatmak adına asırlık müttefiklerini ihmal edecek kadar güçlü ve kararlı bir tablo sergileyebiliyorsa aynı kararlılığı İsrail’e karşı da sergileyebilir. Bu durumda barışa giden yolda karşılıklı temasların parametreleri ilk defa İsrail’in kontrolünden çıkabilir. Bu demokratik teorinin tamamıyla zıttına bir durum olsa da bölgeye dayatmalı bir barışı getirebilecek bir gelişme olurdu...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2692), [web.archive.org (arşiv bağlantısı)](http://web.archive.org/web/20041027031459/http://aksiyon.com.tr:80/detay.php?id=2692)
