# Viya Ümit!

*Üsame Arı 2014.04.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1866 yılında Osmanlı Donanması’na ait iki korvet dünya karalarının en alt noktası Ümit Burnu’nu geçti. 148 yıl sonra ikinci kez, Türk Donanması’na bağlı Barbaros Görev Grubu, bu tarihî görevi tekrar icra edecek. “Viya Ümit!” emriyle 17 Mart’ta başlayan seyir, 27 Haziran’da son bulacak.
  </font>
 </div>
 <div id="newsText">
  <font class="detail-text">
   <p>
    Kocaeli Gölcük Donanma Komutanlığı’ndan demir alan Barbaros Görev Grubu ile birlikte basın mensupları da tarihî seyre Çanakkale Boğazı’na kadar eşlik etti. 102 günlük Afrika seyrine çıkan Türk Donanması, 18 Mart Çanakkale Deniz Zaferi törenlerinde boğazdan geçerek Şehitlik Abidesi’ni selamladı. Seyir boyunca donanmanın bir gününe şahitlik ettik.
   </p>
   <p>
    <img alt="" height="386" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-01.jpg"/>
   </p>
   <p>
    Gölcük Donanma Komutanlığı’ndan ayrılırken duygu dolu anlar yaşandı. 102 günlük bir hasretin yolculuğu Barbaros Görev Grubu’nda görevli askerî personel için başlamış oldu. Subayından astsubayına, uzmanından erine herkesin seyir süresince farklı hikâyeleri var. Görev Grubu; Oruç Reis ve Gediz fırkateynleri ile Heybeliada Korveti ve Yarbay Kudret Güngör lojistik gemisinden oluşuyor.
   </p>
   <p>
    <img alt="" height="386" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-02.jpg"/>
   </p>
   <p>
    Basın mensupları bir günlük faaliyet kapsamında Gediz Fırkateyni’nde ağırlandı. Gediz, 138 metre uzunluğunda, 4100 ton ağırlığında. 250 askerî personeliyle seyreden Gediz, görev grubunun sancak gemisi. Deniz Kurmay Yarbay Altan Altınkaya komutasındaki 1979 yapımı Gediz, Heybeliada gibi millî bir gemi olmasa da modernizasyonu tamamen Türk mühendisleri tarafından yapılmış.
   </p>
   <p>
    <img alt="" height="386" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-03.jpg"/>
   </p>
   <p>
    Gemide bildik askerî teamüllere rastlamak mümkün değil. Aylarca denizde birlikte görev yapan askerler, iyi ve kötü günde birbirine destek oluyor. Görev esnasında evlilik yıldönümü ve doğum günü olanlara, çocuğu dünyaya gelenlere hediyeler alınıyor. Denizcilerin kaderinde 3 yıllık evli olup da evlilik yıldönümlerinde eşi ile birlikte olamamak ve çocuğunun hiçbir doğum gününe katılamamak da var.
   </p>
   <p>
    <img alt="" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-04.jpg"/>
   </p>
   <p>
    <p>
     TCG Gediz Fırkateyni’nde idari astsubay olarak görev yapan Deniz Başçavuş Hakan Aktaş, 10 günlük kızı İclal’in ayak izleriyle hasret gideriyor. 10 yılı aşkın bir zamandır Deniz Kuvvetleri’nde görev yapıyor. 3 çocuğa sahip olan Aktaş, İclal’i anne karnındayken de yalnız bırakmak zorunda kalmış. “Limandan her demir alışımızda hasrete halat çekiyoruz.” diyor. Kızı İclal, döndüğünde 4 aylık olmuş olacak. Aktaş’ın en büyük endişesi kucağına aldığında kızının kendisini bir yabancı zannederek ağlaması.
    </p>
    <p>
     <img alt="" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-05.jpg"/>
    </p>
    <p>
     7 yaşında Işıl, 5 yaşında Umay olmak üzere 3 kız çocuğu olan Aktaş’ı en çok etkileyen büyük kızı Işıl olmuş. Çünkü Işıl her seyre çıkışında babasına bir hatıra veriyor. Kızı Işıl’ın çok duygusal olduğunu anlatan Aktaş, “Bir yılın üçte ikisini denizde geçiriyoruz. Evli olan denizcinin kaderinde hasret çekmek vardır. 7 yaşındaki kızım Işıl benim yokluğumu en çok hissedendir. Her sefere çıkışımda bana mutlaka hatıra olarak bir hediye verir. Bu seferki hediyesi ise kendi elinin çizimiydi. Kızlarıma ‘Dönüşte benden ne istiyorsunuz?’ diye sorduğumda Işıl, ‘Babacığım sen dön yeter’ derken diğer kızım Umay oyuncak bekliyor. Ailemle uydu telefonu üzerinden görüşüyoruz. Uğradığımız her limanda ise internet üzerinden görüntülü görüşebiliyoruz. Suriye krizi gündeme geldiğinde görevden döneli bir gün dahi olmamıştı. Ailemle vedalaşamadan 1,5 aylık göreve çıktık. Kaderde vedalaşamamak da var.”
    </p>
    <p>
     <img alt="" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-06.jpg"/>
    </p>
    <p>
     <p>
      Gediz Fırkateyni’nin mekanik uzman çavuşu olarak görev yapan Ankaralı Murat Savaş’ın eşi 8 aylık hamile. Kızı dünyaya geldiğinde yanında olamayacak. Nasip olursa kızını 2 aylıkken kucağına alabilecek. 34 yaşındaki Savaş’ın 3 yaşında Osman Can isimli bir de oğlu var. Oğlu dünyaya geldikten 10 gün sonra seyre çıkmış. “Denizci olmayı seçmişse bir insan, hasret çekmeyi önceden kabullenmeli.” diyor.
     </p>
     <p>
      <img alt="" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-07.jpg"/>
     </p>
     <p>
      <img alt="" height="386" src="http://web.archive.org/web/20140413194030im_/http://medya.aksiyon.com.tr/aksiyon/2014/04/07/FOTO-08.jpg"/>
     </p>
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=38264), [web.archive.org (arşiv bağlantısı)](http://web.archive.org/web/20140413194030/http://www.aksiyon.com.tr:80/aksiyon/newsDetail_getNewsById.action?newsId=38264)
