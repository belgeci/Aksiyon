# 8 Metrekare özgürlük

*Üsame Arı 2014.09.15*

<div class="pNewsDetailMainContent ctx_content" itemprop="articleBody">
 <p>
  Günlük ihtiyaçların tamamının kendisinden karşılandığı tekerlekli bir evde yolları ve yılları eskitmek birçoklarımızın hayali. Eskiden Çingenelerin ‘vardo’ dedikleri at arabalarının modern hali karavanlar,  bu hayali gerçekleştirebilmiş birçok insan için barınaktan öte, bir yaşam biçimini ifade ediyor.
 </p>
 <p>
  <img alt="" height="386" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(9).jpg"/>
 </p>
 <p>
  <img alt="" height="387" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(4).jpg"/>
 </p>
 <p>
  <img alt="" height="387" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(8).jpg"/>
 </p>
 <p>
  <img alt="" height="387" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(5).jpg"/>
 </p>
 <p>
  <img alt="" height="387" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(10).jpg"/>
 </p>
 <p>
  Yuva diye beton duvarların arasına hapsetmektense kendilerini, 8-10 metrekarelik bir yaşam alanı içinde, gönüllerinin istediği her yeri mesken edebilmeyi seçmişler. Pek çoklarının hayali olan karavanla seyahat etmek, bir yaşam biçimi onlar için. Belirli bir rota üzerindeki konaklama noktalarında geçirdikleri gecelerde kimi zaman bir ya da iki günlük komşuluk ilişkileri kurmak, en cazip kısmıyla hep yollarda olmak yaptıkları. Zamanı ve mekânı paylaşmaksa en çok hoşlandıkları. “Tamam, burasıdır” dedikleri bir doğa harikasında karavanı takoza kaldırıp yılları eskitmek demek bazıları için de.  Sarıyer Demirciköy civarında tanıştığımız ve bizi de ailelerinden biriymişçesine sofralarına ve muhabbetlerine dahil eden Kadriye ve Dağıstan Dağ çifti, 30 yılı aşkın zamandır Karadeniz’in bitip Marmara’nın başladığı noktanın hemen yanı başında, enfes bir koya hâkim tepenin üzerinde yaşıyorlar. Civarlarında kendileri gibi bir yaşantıyı seçmiş onlarca karavancı var, kimi sezonluk gelip gidiyor. Kadriye Hanım, çocuklarını burada büyütmüş, şimdi torunları ayrılmak istemiyor karavandan.
 </p>
 <p>
  Daracık, tekerlekli bu yapılar, aslında hayata dair pek çok sınırı ortadan kaldırmak için bir araç. Diledikleri herhangi bir an gidebilmek özgürlüğü, bir zamanlar bunaldıkları şehir hayatına olan küskünlüklerini telafi ediyor. İstanbul’da sayıları bir elin parmaklarını geçmeyen karavan kamplarından birinde rastladığımız İsviçreli Schenkel C. ve eşi 6 haftadır yollarda, öncelikle Hindistan ve Nepal’i gördükten sonra Çin ve dünyanın geri kalanı ile ilgili rotalar planlıyorlar. Evlerine tekrar geri dönmeleri en az bir yıllarını alacak. Bu bir yılın sonunda kendi şehirlerinde kısa bir müddet kaldıktan sonra başka bir yılı daha yollarda geçirmek için başka bir harita üzerine çizgiler çizecekler. Karavan yaşantısı çoğunlukla ununu eleyip eleğini asmış emekli insanlara göre gözükse de 4 ya da 6 kişilik karavanlarda yaşayan genç arkadaş gruplarına da rastlıyoruz kamp alanlarında.  Hayatlarına dâhil olabildiğimiz yarımşar saat içinde, bir karavanda yapılabilecek en güzel şeyin muhabbet etmek olduğuna kanaat getiriyoruz. Sadece insanlarla yapılanı değil, ağaçlarla, dağlarla, yollarla ve bir gece yarısı yapay ışığın olmadığı bir nehir kenarında yıldızlarla yapılabilen bir muhabbet...
 </p>
 <p>
  <img alt="" height="386" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(13).jpg"/>
 </p>
 <p>
  <img alt="" height="386" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(6).jpg"/>
 </p>
 <p>
  <img alt="" height="387" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(11).jpg"/>
 </p>
 <p>
  <img alt="" height="386" src="http://web.archive.org/web/20160221061904im_/http://medya.aksiyon.com.tr/aksiyon/2014/09/15/fotorportajkaravan-(3).jpg"/>
 </p>
</div>


Kaynak: [www.aksiyon.com.tr](http://www.aksiyon.com.tr:80/foto-roportaj/8-metrekare-ozgurluk_539389), [web.archive.org (arşiv bağlantısı)](http://web.archive.org/web/20160221061904/http://www.aksiyon.com.tr:80/foto-roportaj/8-metrekare-ozgurluk_539389)
