# Karanlık üçgen

*Ahmet Yalçın 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Afganistan ve İran üzerinden yurda giren ve AdapazarıBoluİstanbul üçgeninde işlendikten sonra mamul olarak
  </font>
 </div>
 <div id="newsText">
  <font class="detail-text">
   Avrupa'ya gönderilen, uyuşturucu trafiğinde geçiş noktası olan Kocaeli'nde, çetelerin ortaya çıkışı, ayrıca Jandarma Alay Komutanı Veli Küçük, Emniyet Müdürü Nihat Camadan ve Affan Keçeci'nin adlarının çeşitli olaylara karıştırılmış olması, yorum ve spekülasyonları artırmış, bölgenin " şeytan üçgeni" olarak adlandırılmasına sebep olmuştur.
   <br/>
   <br/>
   Bölgeyle ilgili olarak kapsamlı değerlendirmelere başvurulmaması, adı çeşitli iddialara karıştırılmış görevliler hakkında tatminkar açıklamaların ve soruşturmaların yapılmaması, Çete'nin varlığının ve devamının en büyük delili olarak algılanmasına yol açmıştır.
   <br/>
   <br/>
   ... İzmitAdapazarıBolu ekseninde meydana gelen cinayetlerin gerçekleşmesinde ortak noktalardan biri de, PolisJandarmaİtirafçı örgüt mensupları faaliyetlerinin yörede yoğunlaşmış olmasıdır.
   <br/>
   <br/>
   Uygulayıcılar, bu ekseni değiştirmek ihtiyacını dahi duymamışlar, yarattıkları ürküntü, güçlerinin delili olmuştur."
   <br/>
   <br/>
   Bu ifadeler Başbakanlık Teftiş Kurulu Başkanvekili Kutlu Savaş'ın hazırlamış olduğu"Susurluk Raporu"nda yer aldı.
   <br/>
   <br/>
   Şeytan üçgeni
   <br/>
   <br/>
   Türkiye'de 1993 yılından sonra işlenen faili meçhul cinayetlerde Güneydoğu Anadolu bölgemizin yanısıra dikkati çeken bir bölgemiz daha vardı. Raporda, adına "şeytan üçgeni" denilen bu bölgemiz, İzmitAdapazarıBolu bölgelerinin kesiştiği sınırlardan oluşuyordu. Bu ilginç üçgen, faili meçhul cinayetlerin odak noktası olmanın yanısıra, uyuşturucu imalatı ve ticaretinde de önemli bir noktaydı. Faili meçhul cinayetlerin bu bölgede neden yoğunlaştığı ise, tartışılan konular arasındaydı. İki büyük metropol (İstanbul ve Ankara) arasında bulunması, karanlık işlerini tenha ve şehir dışı bir yerlerde yapmak isteyenler için "üçgen"in tercih edilişinin önemli sebeplerinden biri olsa gerekti. Bölgeyi diğer bölgelerden ayıran farkın ne olduğu, kimlerin, hangi insanlarla, hangi amaçlar için bu bölgede irtibatlı oldukları, bölgede bulunan insanların cinayatler ve uyuşturucu imalatı ve ticaretindeki rollerinin ne olduğu hep tartışılageldi.
   <br/>
   <br/>
   Devletleşen mafya, mafyalaşan devlet
   <br/>
   <br/>
   1993'lere gelindiğinde Güneydoğu Anadolu'da ve İstanbulAnkara metropollerine yakın il ve ilçelerde işlenen cinayetler, çetelerin, mafyaların devletle olan sıkı irtibatları, hatta deyim yerindeyse bunların bir nevi devletleşmesi, devlet adına hareket eden bazı kişi, birim ve kuruluşların hukuk normlarından çıkıp, adlarının uyuşturucudan cinayete kadar birçok yerde anılması halkın kafasında birtakım sorular oluşturmaya başladı. Bu cinayetler niçindi? Kim, kimi, ne adına öldürüyordu? Sansasyonel cinayetler neden İzmitAdapazarıBolu üçgeninde işleniyordu?"Devlet baba" bu işin neresindeydi ya da ne yapıyordu?
   <br/>
   <br/>
   Kürt işadamları fişleniyor
   <br/>
   <br/>
   199294 yılları arasında, PKK oldukça büyümüş ve siyasi bir güç elde etmişti. Bu dönemde yapılan MGK toplantılarında gündemin birinci maddesini PKK ve destekleyicisi "Kürt mafyası" oluşturuyordu. Kürt işadamlarının çok zengin oldukları hatta Türkiye'nin en zengin 100 işadamının yarısının Kürt olduğu söyleniyordu. Kürt mafyası, her ay milyarlarca lira bağış topluyor ve bunu PKK'ya gönderiyordu. PKK'nın bu dönemde siyasi güç elde etmesinin ve askerle sık sık karşı karşıya gelmesinin sebebi, Kürt mafyasının yaptığı bu yardımlardı. 1993 yılında MGK, almış olduğu kararla"PKK'ya karşı topyekün ve kesintisiz savaş" açmıştı. PKK ile yapılan savaş, kesintisiz sürecek, örgütün maddi gelir kapısının kapatılması için devletin tüm imkanları seferber edilecekti. MGK'nın bu kararı almasının altında yatan sebep, MGK Genel Sekreterliğine sunulan 5 Temmuz 1993 tarihli raporda yatıyordu. Raporda, PKK'nın Türkiye'de silahlı eylemlerini yoğunlaştırmasıyla birlikte, militan kadroların, silah ve diğer lojistik ihtiyaçlarını temin için, uluslararası uyuşturucu şebekeleri ile temasa geçerek, OrtadoğuTürkiyeAvrupa hattında, uyuşturucu ticaretine yöneldiği, Lübnan ve Bekaa'da kamp yerlerinde haşhaş ektikleri, ekilen haşhaş sonucu elde edilen uyuşturucunun, Türkiye üzerinden Avrupa'ya gönderildiği yer alıyordu.
   <br/>
   <br/>
   Cantürk MGK raporlarına giriyor
   <br/>
   <br/>
   MGK raporlarında, dikkati çeken ilginç noktalar da vardı. PKK'ya uyuşturucu ticareti faaliyetlerinde en önemli desteği sağlayanlar arasında, Ermeni asıllı Varujan Kumdagezer ve yine Ermeni asıllı olan Liceli Behçet Cantürk'ün olduğu, toplantılarda belirtiliyordu. Anadolu'da ortaya çıkarılan, Ortadoğu'nun en büyük uyuşturucu imalathanesinin de, Behçet Cantürk'e ait olduğu söyleniyordu. 1992 yılında, İtalyan Polis Teşkilatı tarafından hazırlanan bir raporda da PKKAvrupa uyuşturucu bağlantısını, Behçet Cantürk'ün PKK adına yaptığı belirtiliyordu. 5 Temmuz 1993 tarihli MGK toplantısında alınan kararlar arasında, PKK terör örgütü ile işbirliği içerisinde olan bazı ailelerden de bahsediliyordu. Baybaşin, Polat, Yıldırım, Aksoy, Koylan ve Kocakaya ailelerinin isimleri de PKK'ya yardım edenler arasındaydı.
   <br/>
   <br/>
   Çiller:  Hesap soracağız
   <br/>
   <br/>
   MGK toplantısının üzerinden çok geçmeden adına "PKK'ya yardım eden işadamları" ve "Kürt işadamları" denen bir liste dönemin başbakanına verildi. Basına yansıyan bilgilere göre listede 67 Kürt işadamının ismi vardı ve bunlar hakkında gerekli işlemlerin yapılmasına başlanmıştı. Başbakan Tansu Çiller, yaptığı açıklamayla alınacak önlemler konusunda,"Türkiye, milis hareketi niteliğine dönüşmüş ve yaygınlaşmış bir terör hareketiyle karşı karşıyadır. PKK'nın haraç aldığı işadamları ve sanatçıların isimlerini biliyoruz, hesap soracağız" şeklinde yaptığı açıklamayla mücadeleye yeşil ışık yaktı.
   <br/>
   <br/>
   Bürokraside revizyon
   <br/>
   <br/>
   Başbakanın yapmış olduğu bu açıklamalarla birlikte, bürokraside ilginç gelişmeler olmaya başladı. İstifa ettikten sonra Antalya'ya yerleşen ve buz fabrikası sahibi olan Mehmet Eymür, tekrar MİT'e döndü. Eymür, Cantürk'ü uyuşturucu madde kaçakçılığı yaptığı suçlamasıyla 1984 yılında sorgulamıştı. Eymür'ün hazırladığı 1987 yılındaki MİT raporunda da Cantürk'ün uyuşturucu kaçakçılığı yaptığı ve üst düzey bürokratlarla çok ilginç ilişkilerinin bulunduğu ve bazı polis çocuklarını özel okulda okuttuğu yazıyordu. Bu raporu hazırlayanlar arasında Hiram Abas, Mehmet Eymür ve emekli Yarbay Korkut Eken gibi Turgut Özal'a yakınlığı ile bilinen isimler bulunuyordu. Yarbay Korkut Eken de aynı günlerde, danışmanlık kadrosu ile Emniyet Genel Müdürlüğü'nde çalışmaya başladı. Eymür," Kontrterör" biriminin başına getirildi." Kontrterör" birimi, MİT bünyesinde operasyon yapma yetkisine sahip olan bir birimdi. Korkut Eken'in de kontrterör biriminin başına getirilmesi ise ilginç gelişmelerin yaşandığını ortaya koyuyordu.
   <br/>
   <br/>
   Sezgin'den babalara talimat
   <br/>
   <br/>
   Aynı günlerde bir ilginç olay da, Mavi Marmara Et Lokantası'nda gerçekleşti. Dönemin İçişleri Bakanı İsmet Sezgin, İstanbul'da, Mavi Marmara Et Lokantası'nda, çoğunluğunu Gaziantepli "babaların" oluşturduğu kişilerle toplantı yapıp, onlara PKK'ya değil, devlete yardım etmeleri talimatını verdi. Bu toplantının perde arkası basına yansıyınca, Halit Dumankaya, dönemin başbakanı Süleyman Demirel'in cevaplaması için Meclis'e soru önergesi verdi. Dumankaya'nın, "Sezgin bu lokantada kimlerle buluştu ve yemek yedi? Bu toplantıya katılan birinin içişleri bakanı olmasını doğru buluyor musunuz? Sezgin'in içişleri bakanı olmasını size kim tavsiye etti?" şeklindeki soruları, başbakan tarafından cevapsız bırakıldı.
   <br/>
   <br/>
   Anlayana sivri sinek saz, anlamayana...
   <br/>
   <br/>
   Olayların ardı arkası kesilmiyor, devlet yetkilileri, PKK'ya yardım ettiği söylenen listedeki isimlere çeşitli şekillerde mesajlar veriyordu. 3 Aralık 1994 tarihinde Cantürk'ün finansörü olduğu Özgür Gündem gazetesi, plastik patlayıcılarla bombalandı. Takvimler 21 Ekim 1993'ü gösterirken Lice'de güvenlik güçleri, üç gün süren bir operasyon gerçekleştirdi. İlçenin, üç gün boyunca ateş çemberi içinde ablukaya alındığı, basında yer alan haberler arasındaydı. Bu operasyonun, 5 Temmuz 1993 tarihinde alınan kararlar hükmünce yapıldığı söyleniyordu. Cantürk, bir gazeteye yapmış olduğu açıklamada, Lice Operasyonu'nun tamamen kendilerini hedef aldığını, operasyonda akrabalarından 5 kişinin öldüğünü iddia ediyordu. Bu iddiaların dile getirildiği tarihten bir kaç ay sonra, Aydınlık Gazetesi, Kürt işadamlarına yönelik bir hareketten söz ediyordu. 30 Aralık 1993 tarihli Aydınlık Gazetesi "Ülkücülerden, Kürt Patronlara Saldırı Hazırlığı" başlığıyla çıkmıştı.
   <br/>
   <br/>
   Cantürk sıkışıyor
   <br/>
   <br/>
   "Listedeki adam" olduğunu öğrenen Behçet Cantürk ilginç açıklamalar yapmaya başladı. Cantürk, yaptığı açıklamada,"Dikkat edin, basında suçlu gösterilenler hep Kürtler. Kürt işadamları hedef alınıyor. Yakında metropollerde de büyük operasyonlar olacak. Biz, hem kaba güç hem de sermaye olarak, onlarla boy ölçüşecek durumdayız. Bizi normal yoldan değil, karanlık dünyanın adamı olarak suçlayarak zayıflatmaya çalışıyorlar" diyordu.
   <br/>
   <br/>
   Tarihler 14 Ocak 1994'ü gösterirken, Cantürk, evine gitmek için bindiği kurşun geçirmez otosundan, eşini arayıp eve geleceğini ve yemek yiyeceğini söyledi. Yazıhane ile ev arası, otomobille yaklaşık 10 dakikaydı. Saatler geçmesine rağmen Cantürk, evine gelmemişti.
   <br/>
   <br/>
   Kaçınılmaz son ve...
   <br/>
   <br/>
   Behçet Cantürk'ün kaçırılmasının üzerinden, neredeyse bir gün geçmişti. 15 Ocak 1994 günü, saatler 11:30'u gösterirken, Sakarya'nın Sapanca ilçesi Kırkpınar kasabası yakınlarında, halen boş durumda olan bir park alanında iki ceset bulunmuştu. Çok geçmeden, bu cesetlerin, kaybolan Cantürk ve şoförü Recep Kuzucu'ya ait olduğu anlaşıldı. Parkta 9 mm. çapında 13 tane boş kovan ve 7.65 çapında bir tabanca da bulunmuştu. Böylece, İzmitAdapazarıBolu ekseninde meydana gelen cinayetler serisi başlamış oluyordu.
   <br/>
   <br/>
   Behçet Cantürk'ün ölümünün üzerinden bir ay geçmişti ki; 25 Şubat 1994 tarihinde Cantürk'le ilişkisi olduğu öne sürülen Avukat Yusuf Ekinci, Ankara çıkışında ölü olarak bulundu.
   <br/>
   <br/>
   Tarihler 28 Mart 1994'ü gösterirken, malum üçgen içerisinde iki yeni ceset daha bulundu. İstanbulAksaray'da, oto galerisi sahibi olan Liceli Fevzi Aslan ve yeğeni Salih Aslan, yazıhanelerinde, polis olduklarını söyleyen kişilerce, arama var denip gözaltına alındılar. Fevzi ve Salih Aslan, daha önceden uyuşturucu kaçakçısı oldukları iddiasıyla, bir kaç kez göz altına alındıklarından, karakola gitmekte bir sakınca görmediler. Gözaltına alınan Aslanlar, bir gün sonra, KınalıSakarya TEM Otoyolu'nun Hendek gişelerine yakın bölgede ölü olarak bulundular. Fevzi Aslan, şakağına sıkılan tek kurşunla, Salih Aslan ise, gözleri bağlı, kalbine üç kurşun sıkılarak öldürülmüştü. İstanbul Emniyet Müdürlüğü'nün yapmış olduğu balistik inceleme sonucu, Cantürk cinayetinde kullanılan silahla Fevzi ve Salih Aslan'ı öldüren silahın aynı olduğu ortaya çıktı.
   <br/>
   <br/>
   Listedeki isimler tek tek siliniyor!
   <br/>
   <br/>
   PKK'ya yardım eden Kürt işadamları listesinden sonra, Güneydoğu'da ve ölüm üçgeninde cinayetler birbiri ardına işlenmeye devam ediyordu. 3 Haziran 1994 tarihinde, Cantürk'e yakınlığı ile bilinen ve Cantürk'ün kimler tarafından öldürüldüğünü bilen Savaş Buldan, yakın arkadaşı Adnan Yıldırım ve Hacı Karay, DüzceYığılca yakınlarında ölü olarak bulundu. Emniyet Genel Müdürlüğü, Narkotik Şube Müdürlüğü tarafından hazırlanan Şubat 1994 yılındaki raporda, Buldan'ın, İtalya'da uyuşturucu madde kaçakçılığında bulunduğu ve silah kaçakçılığı yaptığı belirtiliyordu. Kürt işadamları listesinde de ismi bulunuyordu.
   <br/>
   <br/>
   Devlet: Başedemedik
   <br/>
   <br/>
   "Kim olduğu ve ne yaptığı aşikar olmasına rağmen Devlet, Cantürk'le başedememiştir. Yasal yollar yetmemiş, neticede "Özgür Gündem" gazetesi, plastik patlayıcılarla havaya uçurulmuş, Cantürk'ün, devlete biat etmesi beklenirken, adı geçenin, yeni bir tesis kurmak üzere harekete geçmesi üzerine,  öldürülmesi kararlaştırılmış ve karar infaz edilmiştir." Susurluk Raporu'nda yer alan bu ifadeler, cinayetlerin kimler tarafından işlendiği konusunda bazı ipuçları veriyor. Cantürk'ü öldüren silahın, Fevzi ve Salih Aslan cinayetinde de kullanılması, Buldan'ın bilgisi yüzünden ölümüne karar verilmesi, cinayetlerin aynı grup tarafından işlendiğini ortaya koyuyor. Bu noktada ortaya ilginç sorular çıkıyor. Bu insanlar neden belli bir coğrafi bölge içerisinde öldürüldüler?
   <br/>
   <br/>
   Müsait yer, müsait bölge
   <br/>
   <br/>
   Bölgede yapmış olduğumuz incelemelerle bu insanların neden bu bölgede öldürüldükleri sorusuna cevap aradık. Cevap ararken de ilginç olaylarla karşılaştık. Bölgede dikkati çeken en önemli özellik, bölgenin coğrafi yapısının diğer bölgelere nazaran farklılık arzetmesi. Bölge, dağlık araziler ve geniş ormanlıklardan oluşuyor. Yöre halkının bir çoğunun Karadeniz kökenli olması da diğer bölgelerden farklı bir yapıyı beraberinde getiriyor. Geniş ormanlık alanlarına sahip olan bu bölgede Laz, Çerkes, Çeçen, Abaza, Türkmen, Göçebe, Kürt vesair milletten oluşan insanların olması bu yörelerde yabancıların çok rahat hareket etmelerini sağlıyor. Karadenizlilerin, Kafkaslıların, Türkmenlerin ve Çeçenlerin yayla kültürüne sahip olmalarından dolayı dağınık ve çiftlik evlerinde yaşamlarını sürdürmeleri, yerleşim alanlarını toplu değil, dağınık olarak kullanmaları da bölgede dikkatleri çeken diğer bir özellik. Karadenizlilerin silaha olan merakları ve silah sesinin bölgeden hiç eksilmemesi de diğer bir ayrıntı. Bölgede, faili meçhul cinayetlerin yoğunlaşmasının sebepleri arasında bu özellik de gösteriliyor.
   <br/>
   <br/>
   Otoyallar velinimet
   <br/>
   <br/>
   Özal'ın hazırlamış olduğu kalkınma hamleleri arasında otoyollar önemli yer tutuyordu. Taşımacılığın %95'inden fazlasının karayollarından yapıldığı bir dönemde, Özal'ın yapmış olduğu bu hamleler, Türkiye'nin vizyonunda birtakım değişimleri beraberinde getirdi. Yapılan otoyollar, Türkiye'nin iki büyük şehri İstanbul ve Ankara çevresinde yoğunlaşmıştı. İstanbul ve Ankara arasındaki karayolunu, siyasilerin çok fazla kullanması, bu iki şehrin Türkiye'nin iki büyük metropolü olması otoyol yapımında bu bölgelere ağırlık verilmesine neden oldu." Şeytan Üçgeni" de, iki büyük şehrin ortasında olmanın avantajından epey yararlandı. İzmitAdapazarıBolu üçgenindeki bölgenin geniş bir bölümüne otoyollar yapılmaya başlandı. Yapılan otoyollar sonucu, bu bölgeyle Türkiye'nin iki büyük ili arasındaki mesafe de zaman bakımından kısalmış oldu. Zaman olarak, iki metropolün arasının kısalmış olması illegal faaliyetlere de yeni kapılar açmıştı. Türkiye gündemini sarsan Susurluk olayında, İbrahim Şahin ve dönemin İstanbul Emniyet Müdürü Kemal Yazıcıoğlu arasında otoyolla ilgili geçen diyalog, bu bölgede neden yasadışı olayların yoğunlaştığı konusunda bazı ip uçları veriyor.
   <br/>
   <br/>
   İçişleri Bakanı Mehmet Ağar, Topal olayındaki polis memurlarının göz altına alındığını öğrendiğinde İbrahim Şahin'e; "Göz altına alınanları Ankara'ya getirin" talimatı verdi. Bunun üzerine Yazıcıoğlu'yla irtibata geçen Şahin'e, Yazıcıoğlu; "İstanbula girme, basın görür. Çamlıca turnikelerinde bekle halledelim" dedi. Teslimat dikkat çekmeyecek noktada, İstanbul dışında, otoyoldaki turnikelerde yapıldı. Yazıcıoğlu ve Şahin arasında geçen bu diyalog, sanırız cinayetlerin neden İstanbul'da değil de bu üçgen içerisinde işlendiği konusunda ip uçları veriyor. İstanbulBoluİzmitAdapazarı arasındaki otoyoldan ulaşımın kısa zamanda ve çok rahat şekilde sağlanması, araç yoğunluğunun otoyollarda fazla olmaması ve otoyolda dikkatlerin çekilmemesi, işlenen cinayetlerin bu bölgede yoğunlaşmasının başlıca sebepleri arasında gösteriliyor.
   <br/>
   <br/>
   Devlet her şeyi biliyor
   <br/>
   <br/>
   Bölgede işlenen cinayetlerde ilginç bir ortak nokta var. Cinayetlerin işlendiği bölgeler, Jandarma bölgesi sınırları içerisinde. Bölgenin dağlık arazi ve geniş ormanlıklardan oluşması, yayla kültüründen dolayı insanların dağınık olarak yaşamaları, jandarmanın bölge üzerinde hakimiyetini ve kontrolünü güçleştiriyor. Susurluk olayıyla yakından ilgili üst düzey Emniyet görevlisinin, Jandarma bölgesinin neden seçildiği konusunda yapmış olduğu açıklamalar ilginç olması yanında birtakım gerçekleri de ortaya koyuyor. "Susurluk olayını, faili meçhul cinayetleri bir bütün olarak düşünürseniz, bu olaylardan devletin ve devlet kurumlarının haberlerinin olmaması düşünülemez. Bu insanların nerede öldürüleceklerini bile üst düzey insanların bildiği kanaatindeyim" diyen Emniyet yetkilisi, "üst düzey" kavramından neyi kastettiğini ve bu kavramın nerelere kadar uzandığı konusundaki sorumuza, "Bu konudaki en yetkililer" cevabını veriyor. BoluDüzceSapanca civarında yaptığımız araştırmalar sonucu karşılaştığımız olaylar da emniyet yetkilisini doğruluyor.
   <br/>
   <br/>
   Bir garip tesadüf
   <br/>
   <br/>
   Cantürk ve Aslanlar'ın öldürüldüğü yerlerde kontroller oldukça sıkı. Jandarma ve polisin yanısıra Karayolları yetkilileri de bu bölgelerde kontrol yapıyorlar. Bu bölgelerde ortalama yarım saatte 45 kez kontrol yapılıyor. Behçet Cantürk'ün öldürüldüğü yeri fotoğraflarken bu kontrolleri yakından gördük. Karayolları yol kontrol aracının, parkta fotoğraf çektiğimizi görünce yanımıza gelip bir kaç dakika bekledikten sonra aracımızın plakasını alıp yanımızdan ayrılması, bizleri oldukça düşündürdü. Bu olayın üzerinden daha 10 dakika bile geçmeden, bir polis otosu da günlük olağan kontrolünü yapıyordu. Fevzi ve Salih Aslan'ın öldürüldükleri yeri fotoğraflarken de ilginç olaylarla karşılaştık. Olay yerini fotoğraflarken, Karayolları yol denetleme yetkililerinin yanısıra, Jandarma yetkililerinin de olay yerine gelip aynı şekilde aracımızın plakasını aldıktan sonra, bize kim olduğumuzu ve buranın fotoğrafını neden çektiğimizi sormaları, devletin ya da birilerinin cinayetler üzerinden 4 yıl geçmiş olmasına rağmen göstermiş olduğu" hassasiyet"i mi ortaya koyuyordu? Bolu'da yaptığımız incelemeler sırasında da beyaz bir Şahin marka otomobil tarafından bir süre takip edilmemiz (ara sokaklara girip izimizi kaybettirdik) bir gün önce yaşadığımız olayla, yaşadığımız anın rastlantı sonucu mu gerçekleştiği konusunda "acaba"larla başlayan bir sürü soruyu aklımıza getirdi.
   <br/>
   <br/>
   Buldan, Tarık Ümit'in memleketinde öldürüldü
   <br/>
   <br/>
   Bölgeden bir emniyet yetkilisi, cinayetlerin neden bu bölgede işlendiği konusunda da ilginç iddialar dile getiriyor. Emniyet yetkilisine bakılırsa, cinayetleri işleyenler bu bölge hakkında oldukça bilgi sahibi. Bölgeyi çok iyi bilen birisi ya da bölgeden birileri, bu cinayetlerin içinde bulundu. Savaş Buldan, Hacı Karay ve Adnan Yıldırım'ın öldürüldükleri yer, emniyet yetkilisinin iddialarının hiç de yabana atılır cinsten olmadığını gösteriyor. Buldan ve arkadaşları BoluYığılca ilçesi Hacılar köyü yakınlarında ölü olarak bulundular. Yığılca ilçesi otobana yaklaşık olarak 30 km. uzaklıkta. Buldan ve arkadaşlarının öldürüldüğü yerle Yığılca ilçesi arası da yaklaşık olarak 12 km. Otoban ve Yığılca ilçesi arasında 14 köy ve bunun yanısıra mezra diyebileceğimiz 5 tane de yerleşim alanı var. Yani 30 km'lik alanda 19 yerleşim alanı mevcut. Yığılca ilçesi ile Buldan ve arkadaşlarının öldürüldükleri 12 km'lik alanda sadece bir köy mevcut. Yığılcay'la bu köy arası ise 3 km. Kalan 9 km'de bir tek köy yok. Öldürüldükleri yerden yaklaşık 10 km sonra da bir köy var. Yani 22 km'de bir tek köy var. Bu gerçekler bölgeyi çok iyi bilen birilerinin bu cinayeti işlediği kanaatini doğuruyor. Cantürk ve Aslanlar otobanın hemen yanında öldürülmüşken (dikkat çekmemek ve öldürdükten veya ölüleri attıktan sonra olay yerinden hızlı bir şekilde uzaklaşmak için) Buldan ve arkadaşları neden bu bölgede öldürülmüşlerdi? Bu soruya cevap aramamızın sebebi Yığılca ilçesi yolunun oldukça kötü, dar ve aynı zamanda da Karadeniz kıyıları gibi virajlı olması. Dar ve çok virajlı olan yolda araçların sürat yapması da oldukça zor. Bunun yanısıra bir çok köy yolu ayrımı da bu yol üzerinde var. Aynı zamanda da ayrımların, hangi köyleri gösterdiğini bildiren tabelalar da yok. Bu kadar dezavantajın olduğu bir bölgenin neden seçilmiş olduğu sorusuna yol boyunca cevap aramak durumunda kaldık. Cantük ve Aslan cinayetlerinde olduğu gibi, otoban kenarı kullanılamaz mıydı? Cantürk ve Aslan cinayetlerinde otoban kenarı kullanıldığı için, odaklanmış bir noktada dikkat çekmemek ve riske girmemek için mi (ölüm tarihlerinin bir birine yakın olduğu düşünülürse) otoban kullanılmamıştı? İstanbul plakalı 3 araçlı oldukları söylenen kişilerin, İstanbul'a geri dönmeyip Yaylatepe köylülerinden Şevket Öztürk'e, Yedigöller'e nasıl gideceklerini sormaları öldürenlerin Yedigöller veya Bolu'da (Bolu olması muhtemel) birileriyle buluştuklarının göstergesi miydi? Geri dönmeyip yola devam etmeleri Yığılca ilçesinde dikkat çekebilecekleri endişesini taşıdıklarını mı gösteriyordu?
   <br/>
   <br/>
   Asıl çarpıcı olan, şimdilerde kayıp olan Tarık Ümit'in Yığılca'da doğmuş olması. "Tim komutanı" olduğu söylenen Ümit'in memleketinde Buldan gibi birinin öldürülmesi olaya daha bir çarpıcılık katıyor olsa gerek.
   <br/>
   <br/>
   ...Şimdi de uyuşturucu
   <br/>
   <br/>
   "Şeytan Üçgeni"nde sadece cinayetler işlenmiyor. Bu bölgede dikkati çeken bir özellik de bölgenin coğrafi yapısından kaynaklanan yerleşim alanlarının diğer bölgelere göre farklılık arzetmesi, yöre insanının yayla kültüründen ve coğrafi yapıdan dolayı dağınık halde, çiftlik evlerinde yaşamaları, uyuşturucu ticareti ve üretiminin bölgede yapılmasına sebep oluyor. Çiftlik evlerinin dağınık ve bir kaç kattan oluşması aynı zamanda da dağlık ve ormanlık araziler içerisinde bulunması, bölgede uyuşturucu imalatının oldukça fazla olmasını beraberinde getiriyor. Doğudan gelen baz morfin batıdan gelen asetik anhidritle bu bölgede buluşup eroine dönüşüyor. Bölge civarında otoyolların olması da uyuşturucu trafiğini oldukça kolaylaştırıyor. İstanbul'da kontrollerin fazla olmasından dolayı, imalathaneler kontrollerin az olduğu ve özellikle Jandarma bölgelerinin yoğunlaştığı yerlere kayıyor. Bu bölgenin de tüm sözkonusu imkanları içermesi, uyuşturucu tacirlerini bu noktalara sevkediyor. Bölgenin dağlık ve ormanlık arazilere sahip olması da bu insanların rahat hareket etmelerine neden oluyor.
   <br/>
   <br/>
   TIR'lara dikkat
   <br/>
   <br/>
   Bu bölgede uyuşturucu imalatı ve ticaretinin yoğunlaşmasının bir diğer sebebi de bu bölgede, özellikle Düzce civarında, hemen hemen herkesin TIR sahibi olması. Bölgede yaşayan ailelerin bir çoğunun TIR'ı var. 150200 TIR'a sahip olan aileleri bölgede bulmak mümkün. Bir çok ailenin de birden fazla TIR'ı var. Bölgede çok fazla TIR'ın bulunması birtakım zorlukları beraberinde getiriyor. Narkotik yetkilileri bundan önce yapmış oldukları bir çok operasyonda bu bölgede Avrupa'ya götürülmek üzere TIR'lara konmuş kilolarca eroin yakalamışlardı. En son Düzce civarından hareket halindeki bir TIR'da 4 trilyon değerinde uyuşturucu yakalanmıştı. Uyuşturucu sevkiyatında, TIR'ların kullanıldığı bir vakıa. TIR'ların bölgede oldukça fazla olması, BoluDüzce civarının, Avrupa'ya geçiş noktasını oluşturması, İranIrakSuriye ve civar bölge ve ülkelerden çok sayıda TIR ve kamyonun bu noktalardan geçmesi, kontrolleri oldukça zorlaştırıyor. Bir TIR'ın kontrolünün 20 saat gibi uzun bir zaman alması da kontrolleri imkansız hale getiriyor. Otoyolların EdirneİstanbulDüzce hattının faaliyette bulunması ve otobanda seyreden araçların durdurulmasının imkansız olması, İstanbul'da kontrollerin fazla olması, şeytan üçgeninde ise kontrollerin sıkı olmamasından dolayı harekat alanının rahatlığı (şüpheli araçlar hariç), İstanbul ve Düzce arasının zaman olarak çok kısa olması, uyuşturucu trafiğinin buralarda yoğunlaşmasının başlıca sebepleri arasında gösteriliyor.
   <br/>
   <br/>
   Tarık Ümit, Ferda Seven'in "Ayakçısıydı"
   <br/>
   <br/>
   Şeytan Üçgeninde bu olaylar olurken dikkati çekmeyen ilçeler de bölgede mevcut. Düzce ve Akyazı ilçeleri faili meçhul cinayetlerin, uyuşturucunun ve kara paranın aklandığı bölge olarak biliniyor. Uyuşturucu ve kara para bölgede en fazla konuşulan konular arasında. En büyüğünden en küçüğüne kadar herkes, bu konular hakkında az çok bilgi sahibi. Fakat bu iki şehir fazla dikkat çekmiyor. Tıpkı uyuşturucu ve silah kaçakçılığını Hatay üzerinden yapan PKK'nın, bu bölgede dikkat çekmemek için eylem yapmaması gibi. Akyazı ilçesi Türkiye'de mafyanın en fazla olduğu ilçe olarak biliniyor. 80'li yıllarda Akyazı'ya Türkiye'nin Teksas'ı denirmiş. Şu an bu yörede, bir çok yasadışı olaya karışmış insanı bulmak mümkün. Düzce'nin de Akyazı'dan pek fazla farkı yok.
   <br/>
   <br/>
   Susurluk Raporunda, Behçet Cantürk'ün Nisan 1992 tarihinde Pakistan'dan 6 ton baz morfin, 5 ton esrar getirdiği ve uyuşturucuların Savaş Buldan, Hurşit Han, Adnan Yıldırım, Cahit Kocakaya, Eyüp Kocakaya ve Ferda Seven isimli şahıslar tarafından satın alındığı yazıyor. Ferda Seven, 21 Mayıs 1964 yılında bölgeye deniz yoluyla sürülen Çerkeslerden. Kazak Ferda olarak bölgede tanınan Seven'in oldukça ilginç geçmişi var. Ferda Seven, Susurluk olayının kilit isimlerinden olan Tarık Ümit'i, bu "aleme" sokan kişi. Seven'in, Dündar Kılıç ve Ümit'le olan diyaloğunun yanısıra, Cantürk, Buldan ve bir çok yasadışı olaya karışmış olan insanlarla da ilişkisi olduğu söyleniyor. Seven bunun yanısıra üst düzey bürokratlarla da yakın ilişki içerisinde idi. İdi diyoruz, çünkü Ferda Seven geçtiğimiz günlerde öldü. Ümit'i, yanında "ayakçı" (bu alemde öyle tabir edilir) olarak çalıştıran Seven, daha sonra Ümit'in Dündar Kılıç'la tanışmasını sağlamış. Tanıştıktan sonra, Kılıç'ın hesaplarını tutan Ümit, MİT'te kendine bir yer edinmek için"Babalar Operasyonu"nda, silah ve uyuşturucu kaçakçılığı yaptığı iddiasıyla yargılanan Dündar Kılıç aleyhine tanıklık yaptı. Böylece MİT'te de kendine yer edindi. Tarık Ümit'in Ferda Seven ve Dündar Kılıç'ın yanısıra Abdullah Çatlı, Hadi Özcan(Kocaeli Çetesi) Alaattin Çakıcı ve Nurettin Güven'le de yakın ilişkisi vardı. Ümit'in, Ferda Seven ve Kazak Saffet Seven'in eroin kaçakçılığı işlerine de aracılık ettiği söyleniyor. Kocaeli Çetesi'nin başı Hadi Özcan emniyete verdiği ifadede Ümit'in Ferda Seven ile birlikte getirdiği esrarı içtiklerini belirtiyordu.
   <br/>
   <br/>
   Bundan bir kaç yıl önce Düzce yakınlarında 6 ton uyuşturucu yakalanmıştı. Uyuşturucunun Seven'e ait olduğu kısa zamanda anlaşılmış ve Seven tutuklanmıştı. 6 ton uyuşturucuyla yakalanan Seven, çıkarılmış olduğu mahkemede sadece bir kaç ay ceza almış ve Akçakoca'da bulunan cezaevine gönderilmişti. 6 ton gibi yüksek miktardaki uyuşturucuyu yurtdışına çıkarırken yakalanan birisinin, bir kaç ay ceza alması (üç ay olduğu söyleniyor) ve Akçakoca gibi küçük bir şehrin cezaevine konması, bu olaylarla yakından ilgilenenlerce çok manidar bulunuyor. Hatta Ferda Seven'in tutukluyken zaman zaman dışarı çıktığını söyleyenler de var. Ferda Seven'le aralarında sürtüşme olduğundan dolayı adının açıklanmasını özellikle istemeyen ve bir dost aracılığıyla bu"bölge'de" konuştuğumuz,"bu dünyayı" yakından tanıyan kişi; Seven'in 6 ton uyuşturucuyu zoka olarak kullandığını ve polislerin dikkatini bu 6 ton uyuşturucuya çevirip yüksek miktardaki bir başka uyuşturucuyu İtalya'ya gönderdiğini söylüyor.
   <br/>
   <br/>
   Düzce'de karanlık işlere karışanlar bunlarla da kalmıyor. Uyuşturucu kaçakçılığı ve adam öldürmeye azmettirmek suçlarından aranan Alaattin Çakıcı da Düzce'ye zaman zaman geliyor. Çakıcı'nın akrabalarının bir çoğu Düzce ve civar köylerde ikamet ediyor. Aslen Trab
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3652-26-karanlik-ucgen.html), [web.archive.org (arşiv bağlantısı)](http://web.archive.org/web/20130728204844/http://www.aksiyon.com.tr:80/aksiyon/haber-3652-26-karanlik-ucgen.html)
