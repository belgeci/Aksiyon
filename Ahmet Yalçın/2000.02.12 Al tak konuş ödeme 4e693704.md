# Al, tak, konuş, ödeme

*Ahmet Yalçın 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son günlerde cep telefonlarıyla ilgili iddiaların ardı arkası kesilmiyor. Telefon abonelerine konuşmamalarına rağmen, sabit ücret, eğitim gideri, deprem vergisi,
  </font>
 </div>
 <div id="newsText">
  <font class="detail-text">
   Telsiz Genel Müdürlüğü payı adı altında, 20 milyonun üzerinde fatura gelmesi ve vatandaştan trilyonlarca liranın toplanması, tepkilerin gün geçtikçe artmasına da sebep oluyor. İki firmanın tekelinde, haksız olarak trilyonluk vurgunun yapılmasıyla ilgili haberler de geçtiğimiz günlerde kamuoyunda geniş bir şekilde tartışıldı.
   <br/>
   <br/>
   Cep telefonu şebekelerinin ödenmemiş faturalar için mahkemeye müracaat edeceği yönünde abonelerine çağrıda bulunmasına rağmen, abonelerini mahkemeye vermediği, vermekten çekindiği bilgisinden hareketle, konuyu tüm yönleriyle inceledik. Hukukçular ve tüketiciler derneğiyle yapmış olduğumuz görüşmeler sonucu ortaya ilginç sonuçlar çıktı; ödenmeyen faturaları, şebekeler mahkemeye vermiyor ve veremiyor. Cep telefonu şirketlerinin icra yoluna müracaat etmemelerinin sebebi ise bir çok nedene dayanıyor.
   <br/>
   <br/>
   Şebekelerin abonelerini mahkemeye verememelerinin en önemli nedenlerinden birisi, Ankara Asliye 9. Hukuk Mahkemesi'nin vermiş olduğu 16.07.1997 ve 30.09.1997 tarihli karar. Bu karar da geçtiğimiz günlerde Danıştay'ın Türk Telekom'un sabit ücret almasının hukuka aykırı olduğu yönünde vermiş olduğu karara benziyor. Bu olayda da davalı Türk Telekom. Yalnız bu davanın kamuoyuna yansıyan sabit ücret davasından ayrı bir yönü daha var. Türk Telekom aleyhine sonuçlanan sabit ücretle ilgili dava, geçtiğimiz günlerde Meclis'ten sabit ücretin alınabileceği yönünde bir karar çıktığı için, diğer davalara emsal teşkil edemiyor. Fakat gecikme zammıyla ilgili dava emsal teşkil ettiği gibi Telsim ve Turkcell'in fatura ödemeyen abonelerini neden mahkemeye vermediğini de açık bir şekilde ortaya koyuyor.
   <br/>
   <br/>
   "Gecikme zammı alınamaz"
   <br/>
   <br/>
   1997 yılında Nusret Çakıroğlu adlı bir vatandaş, Türk Telekom'un kendisinden gecikme zammı almasını mahkemeye intikal ettiriyor. Çakıroğlu'nun iddiası, Türk Telekom'un gecikme zammı adı altında para almasının mümkün olmadığı. Mahkeme, konuyu inceledikten sonra, Türk Telekom'un gecikme zammı alamayacağını, alınan gecikme zammının da haksız olduğunu oy birliğiyle karara bağlıyor ve davayı Çakıroğlu lehine onaylıyor. Kararda geçen ibare ise ilginç. "Sözleşmede geçen hükümlerde de açıkça beyan edildiği gibi abonenin ödeme yapmaması durumunda, abonenin telefonu iptal edilecektir." İşte tartışmalar ve mahkemeye verememe iddiaları da bu olayla birlikte başlıyor. Cep telefonlarında yer alan gecikme zammı ibaresi bu kararla çeliştiği için, açılacak herhangi bir davada bu karar emsal teşkil edecek. Cep telefonu şirketlerinin, abonelerini, bundan dolayı mahkemeye vermekten çekindikleri de tüketici dernekleri yetkilileri ve hukukçular tarafından iddia ediliyor.
   <br/>
   <br/>
   Tüm usulsüzlükler ortaya çıkacak
   <br/>
   <br/>
   Tüketiciler Derneği Başkanı Mehmet Sevim, Ankara 9. Asliye Hukuk Mahkemesi'nin vermiş olduğu bu karardan dolayı, Telsim ve Turkcell'in abonelerini icraya vermekten çekindiklerini söylüyor. Bu konuyla ilgili, hukuki görüş talabinde bulunduğumuz Hukukçu Metin Çelenligil ise konuyu hukuki açıdan değerlendirerek abonenin icraya verilmesi durumunda, abonenin icraya itiraz etmesiyle birlikte konunun direkt mahkemeye intikal edeceğini ve bundan dolayı icraya verilmemiş olabileceğini söylüyor. Konunun mahkemeye gitmesi durumunda ise tarafların tüm yönlerinin inceleneceğini ve firmaların bundan çekindikleri için abonelerinin telefonunu kesip, icra yoluna başvurmadıklarının da altını çiziyor: "Mahkeme, konuyu tüm yönleriyle inceleyecektir. Haksız alınan paralar, mukavelede yerine getirilmeyen şartlar böylece ortaya çıkacaktır. Muhayyel (hayali) para isteyip istemedikleri de anlaşılacaktır. Eski davalar da emsal teşkil edeceğinden, icraya vermiyor olabilirler. Mahkeme sadece mükaleme yani konuşma parasını alır. Sabit ücret gibi birtakım unsurları dikkate almaz ve alınmasının suç olduğu gibi bir karar da verebilir. Konu tüm yönleriyle inceleneceği için çıkacak karar başka davalara da emsal teşkil edeceğinden aboneleri mahkemeye vermiyorlar kanaatindeyim."
   <br/>
   <br/>
   Tüketiciler Derneği Başkanı Mehmet Sevim de Ankara'da verilen karardan dolayı abonelerin icraya verilmediğini söylüyor. Sevim, firmaların aboneleri icraya vermemesinin sebebinin yanlızca bu karar olmadığını, bir çok nedenden dolayı abonelerin mahkemeye verilmediğini de belirtiyor. Telsim ve Turkcell'in neden mahkemeye vermedikleri veya veremeyecekleriyle ilgili olarak ilginç açıklamalarda da bulunuyor. "Firmalar aboneleri mahkemeye verirlerse, firmaların vergi yönleri incelenecek, vergileri keyfi aldıkları ortaya çıkacak. Sabit ücret, EPK, deprem vergisi, Telsiz Genel Müdürlüğü parası adı altında alınan haksız paralar mahkemece kanıtlanacak ve firmaların tüm defterleri incelendikten sonra suç işledikleri için haklarında soruşturma açılacak" diyen Sevim, bunlardan korktukları için mahkemeye veremediklerinin de altını çiziyor. Sevim ilginç bir de iddia dile getiriyor; sözleşmedeki abone sayısının 400 bin ile sınırlandırılmasına rağmen 8 milyonun üzerine çıkmasından dolayı, aradaki büyük farktan alınan vergilerin de devlete yansıtılmamış olabileceğini ve büyük bir vurgun yapıldığını iddia ediyor. Sevim'e göre bu vurgunların ortaya çıkmaması için parasını ödemeyen aboneler icraya verilmiyor.
   <br/>
   <br/>
   Hukukçu Alper Yılmaz da yukarıda yapılan tüm açıklamalara katıldığını belirtip ilginç bir öneri ortaya atıyor. "Aboneler icraya verilmiş ve olayı mahkemeye intikal ettirmeden ödemeyi yapmışlar ise itiraz yolları açıktır. Mahkemeye müracaat edip, kendilerinden haksız olarak alınan ücretlerle ilgili inceleme yaptırabilirler." Yılmaz, firmaların yatırım yapmamalarından dolayı olağanüstü durumlarda telefonların kilitlenmesinin ve sözleşmeye uyulmamasının, mahkeme tarafından firmalarla ilgili olumsuz bir sebep olarak görülebileceğini de belirtiyor.
   <br/>
   <br/>
   Konuş konuş ödeme
   <br/>
   <br/>
   Tabii konunun bir de firmalar açısından olumsuz olabilecek yönü var. O da mahkemeye verilmeyeceğini bilen abonelerin çok fazla konuşup, yüksek faturayı ödememeleri. Telefonunun kapatılmasını göze alan veya yüksek faturadan dolayı ödeme yapmak istemeyenler de bu yolu kullanabilir. İsminin açıklanmasını istemeyen bir Telsim abonesi de faturalarını ödemeyip hattını kapattırmış. Yaklaşık 500 milyonluk üç ayrı faturayı ödememesinin sebebini ise şöyle açıklıyor: "Faturama 17 milyonluk fazla bir ücret geldi. Yetkililerden bunu düzeltmeleri ricasında bulundum. Yetkililer, faturada ibraz edilen ücreti yatırdıktan sonra düzeltmenin yapılacağını bildirdiler. Bir gün geç yatıranlardan yüzde 12 faiz alındığı için 17 milyonluk erken ödemeden dolayı indirim yapılıp yapılmayacağını sordum. Olumsuz yanıt alınca da faturamın düzeltilmesi halinde ödemeyi yapacağımı beyan ettim. Fatura çıktığı için bunun mümkün olmadığı gibi ilginç bir açıklama yaptılar ve 17 milyonu da ödememi söylediler. Ben de ücreti ödememe kararı aldım." Abone, daha sonra öğrendiği soygun olaylarından dolayı diğer faturalarını ödemediğini de söylüyor. Yaklaşık 8 aydır kendisine herhangi bir icra kağıdının gelmediğini beyan eden Telsim abonesi, firmayı mahkemeye verme hazırlığı da yapıyor.
   <br/>
   <br/>
   İcraya veriyoruz!
   <br/>
   <br/>
   Adı geçen firma yetkililerinden açıklama talep etmemize rağmen firma yetkilileri her zaman olduğu gibi cevap vermeyip gelişmeleri takip etmekle yetineceklerini bildirdiler. Yapmış oldukları tek açıklama ise haklarındaki iddiaların tamamen asılsız olduğu ve ödeme yapmayan abonelerin icraya verildiği. İcraya verilen abone sayısı hakkında ise herhangi bir açıklamada bulunmadılar. Telsim abonesinin 8 aydır neden icraya verilmediği sorusu da cevapsız kalan diğer bir ayrıntı.
   <br/>
   <br/>
   Kamuoyunda cep telefonlarıyla ilgili ilginç tartışmalar devam ederken biz de konunun farklı bir yönünü irdeledik ve görüldüğü gibi ortaya ilginç sonuçlar çıktı. Vurgunlarının ortaya çıkmaması ve diğer abonelere emsal teşkil etmemesi için firmaların kendi abonelerini mahkemeye vermedikleri görülüyor. Abonelere gönderilen "Ödeme yapmamanız durumunda hakkınızda kanuni işlem yapılacaktır" ibaresinin ise daha fazla soygun için "hukuki" bir izlenim verilmek suretiyle "hukuki Şantaj"dan başka bir anlam taşımadığı da açık bir şekilde ortaya çıkıyor. Tüm bu yaşanan gelişmelere rağmen suçu görmezlikten gelenlerin suça ortak olduklarını söylemek de zor olmasa gerek. Suça ortak olanların, ayıplı hizmet yapanlara karşı hiç bir inceleme yapmaması da umarız aboneleri harekete geçirir ve soygun, 'tüketici bilinci'yle önlenmiş olur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5840), [web.archive.org (arşiv bağlantısı)](http://web.archive.org/web/20131010044652/http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5840)
