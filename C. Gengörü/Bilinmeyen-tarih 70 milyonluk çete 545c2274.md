# 70 milyonluk çete

*C. Gengörü Bilinmeyen-tarih*

<div>
 <font>
  <img border="0" height="1" src="/web/20050302223742im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223742im_/http://www.aksiyon.com.tr/resim/298/12.jpg" vspace="5"/>
  </p>
 </font>
 <font class="content">
  Gülen hakkında TCK’nın 312 ve 313. maddeleri çerçevesinde faaliyet gösterdiği gerekçesiyle CMUK’un 104. maddesi uyarınca verilen gıyabi tutuklama kararı bir çok tartışmayı beraberinde getirdi. Tartışmaların daha kolay anlaşılması açısından olayın serencamını kısaca gözden geçirmekte fayda var.
 </font>
 <br/>
 <p>
  <font class="content">
   Gülen, bir buçuk yıl kadar önce sağlık sebebiyle yurt dışına çıkmış ve o tarihlerde bazı şahıslar “kaçtı” tabirini kullanmıştı. Yüksek tansiyon, şeker, kalp rahatsızlığı gibi hastalıklarla mücadele eden bir insanın çıkış sebebini “sağlık” olarak açıklamış olması bu insanları tatmin etmiş görünmüyordu. Bir T.C. vatandaşı olarak Gülen’in, seyahat sebebini herkese açıklamak ve her kesi tatmin etmek gibi bir mecburiyeti mi vardı? Elbette ki hayır. Ne var ki aynı sesler fırsat buldukça “kaçtı” tabirini kullanmaya devam ettiler.
   <br>
    <br>
     Aynı tarihlerde Türkiye gündemi çok ciddi bir konu ile meşguldü. Binlerce insanın ölümüne ve 100 milyar dolarlık meblağın dağda bayırda PKK ile mücadeleye harcanmasına sebep olan Abdullah Öcalan yakalanmıştı. Yargı süreci, şehit aileleri başta olmak üzere tüm vatandaşların heyecanlı bekleyişleri eşliğinde devam ediyordu. Derken haziran ayına gelindi. 23 Haziran çarşamba günü Apo hakkında karar açıklanacak ve adalet yerini bulacaktı. Binlerce ananın yüreğine su serpilecek, terör canavarının işi bitirilmiş olacaktı ki, Apo duruşmasına birkaç gün kala 68’li olmakla övünen, o yıllarda çeşitli olaylara karışmış, kimi kamplara gidip, İsrail hapishanelerine düşerek sonunda ülkeye dönmüş bir kaç kişi ekranda görüldü. Aralarında Türk cumhuriyetlerinde bulunmuş olduğunu söyleyerek, milliyetçilik yönünü öne çıkaran da vardı. 68—80 yılları arasında yaşanan terör olaylarını gözden geçirince, “bir arada bulunmaları imkansız” denilebilecek şahıslar omuz omuza kamera karşısındaki yerlerini almıştı. Bunlara bir de “İslamcı yazar” eklendi.
     <br>
      <br>
       Bir arada görülmesi zor grup, tv ekranında Fethullah Gülen’nin çeşitli sohbetlerinden oluşturulmuş kasetleri seyrettirip—yorumladılar. Sohbetlerin tarihi, yeri, kimlere ve hangi sebeple yapıldığı belli değildi. Cuma akşamı gerçekleşen tv programının ardından tüm televizyonlar ve gazeteler olayı ele aldı. İlgili ilgisiz pek çok kaset televizyonlarda yayınlandı. Bir gazetenin pazar günkü nüshasının manşeti “İdamla yargılanacak”tı. Oysa takip eden günlerde DGM Savcısı Nuh Mete Yüksel’in henüz kasetleri incelemediği ortaya çıktı. “İdamla yargılanacak” manşetine bakılırsa —böyle bir dava açılmamış olsa da— Türkiye’nin bir hafta içinde görülecek iki idamlık davası olmuştu: Biri bölücü başı ve meşhur olan lakabıyla “bebek katili” Apo, diğeri de bebeklerin ağlamasını dindirmeye çalışan, onların eğitimsiz kalmaması için çabalayan Fethullah Gülen.
       <br/>
       <br/>
       İşte gıyabi tutuklama kararı ile tekrar gündeme gelen olay kısaca böyle başladı ve ogün bugündür DGM Savcısı Nuh Mete Yüksel, Fethullah Gülen aleyhine delil toplamaya devam ediyor. Bir kaç ay evvel dava açacağı haber bültenlerine yansımasına rağmen açılmadı. Gülen meselesi, tansiyonun Apo davasıyla yükseldiği bir dönemde başladığı gibi, bu sefer de KHK krizinin neredeyse devlet meselesine dönüşmeye yüz tuttuğu bir ortamda, “gıyabi tutuklama” şeklinde ortaya çıktı. Bu arada Apo’nun idamı Türkiye gündeminden düştü. O artık kuantum fiziğine kafayı takmış, çok okuyan bir kitap kurdu.
       <br/>
       <br/>
       Gıyabi tutuklama tartışma konusu
       <br/>
       <br/>
       Şimdi Nuh Mete Yüksel’in “ısrar ederek çıkardığı” gıyabi tutuklama kararı tartışma konusu. Yüksel neden böyle bir yola başvurdu? Gülen gibi milletin gönlünde yer edinmiş bir düşünce adamı ve din âlimine böyle bir uygulamayı reva görmenin anlamı nedir? Ve bu uygulamanın hukuki gerekçeleri ne kadar sağlamdır? Devletin güvenliğini korumak üzere kurulmuş mahkemelerin, gündelik telaşlarla, milli vicdanda infial uyaracak yöntemler kullanması devleti korur mu yoksa yıpratır mı?
       <br/>
       <br/>
       Daha bir çok soru cevap bekliyor. Tabii ki bu sorular Gülen hakkında çıkartılan tutuklama kararıyla ortaya çıkmış değil. Merve Kavakçı’nın milletvekili sıfatıyla Meclis’e başörtülü girmesinin ardından da benzer tepkiler olmuştu. DGM Savcısı sıfatıyla Nuh Mete Yüksel’in, bir gece yarısı Merve Hanım’ın kapısına dayanmış olması, Kavakçı’ya tepkisini “Bu hanıma haddini bildirin” cümlesiyle gösteren Ecevit’in ve dönemin cumhurbaşkanı Demirel’in de tepkisini çekmişti. Cumhurbaşkanı ve başbakanı tepkisini dışa vurduracak kadar kızdıran usullerle devlet doğru bir şekilde korunmuş olur mu?
       <br/>
       <br/>
       Mehmet Barlas, “Batı yıllardır Dreyfus’a yapılan haksızlığı tartışıyor. Adil olmayan ama adiyeden gelen kararları Türkler olarak mutlaka tartışmalıyız” diyor.
       <br/>
       <br/>
       Önce insan hakları
       <br/>
       <br/>
       Tutuklamanın, “uygulama zorunluluğu olmayan, cezanın dışında, istisnai nitelikli bir ‘tedbir’ olduğunu” vurgulayan Avukat Atay Şahin, “Ne var ki, uygulamada tedbir amacının çok ötesinde amacın aşıldığı görülmektedir” diyor. Tutuklamanın nasıl yapılacağı ve hangi şartlarda tutklamaya gidileceğinin AY. madde 19 (1961 AY. mad. 30)’da ve ayrıca C.M.U.K.’un 104. maddesinde açıklandığını belirten Şahin, bu maddelerin kökenini HABAES CORPUS ACT isimli belgenin oluşturduğuna dikkat çekiyor. Bu belgedeki ilkeler uluslararası insan hakları bildirgelerine girmiş ve Türkiye Cumhuriyeti de bu bildirge ve sözleşmelere imza koymuş bulunuyor. Bunlar aynı zamanda birer yasa ile TBMM tarafından uygun bulunarak iç hukuk kuralı niteliğine kavuşturulmuş durumda.
       <br/>
       <br/>
       Tutuklamanın ancak zorunlu kılan sebeplerin varlığı halinde sözkonusu olabileceğini belirten Şahin, “Anayasa ve yasada öngörülen zorunluluk bulunmadıkça tutuklamaya gidilemez. Aksi takdirde istisna asla dönüştürülmüş ve zorunlu tutuklama sistemine geçilmiş olur ki, bu durum demokrasi, insan haklarına saygı ve hukuk devleti ilkelerine ters düşer” diyor. Öte yandan tutuklama hakimin takdirine bırakılmış durumda. Ancak, hakim takdiri keyfilik anlamına gelmiyor. AY. m. 11; “Anayasa hükümleri, yasama, yürütme ve yargı organlarını idare makamlarını ve diğer kamu kuruluş ve kişilerini bağlayan temel hukuk kuralıdır” hükmünü taşıyor ve hakimleri de bağlıyor.
       <br/>
       <br/>
       M.Ü. Avrupa Topluluğu Enstitüsü Müdürü Prof. Dr. Aslan Gündüz, “Daha mahkeme süreci başlamadan suçlanan kişiyi rencide etmek yanlış olur. Davalar usûlüne göre yapılmalı. Her zaman kişi haklarının gözönünde bulundurulması gerekir. Kişi haklarının rencide edilmesi halinde dava Avrupa İnsan Hakları Mahkemesine gittiğinde burada 6. maddenin ihlali yapıldığı söylenecek ve davanın seyri ona göre değişecek. Bu durum Avrupa’da olsaydı hemen 6. madde devreye girerdi. Fethullah Gülen konusunda daha süreç başlamadan kesin birşey söylemek yanlış olur. Karar çıkmış değil” diyor.
       <br/>
       <br/>
       Gülen’in durumu
       <br/>
       <br/>
       CMUK’un, ‘Mazmunun Tevkifini Mucip Haller’ başlıklı 104. maddesine göre: Suçluluğu hakkında kuvvetli belirti bulunan kişiler aşağıdaki hallerde tutuklanabilir;
       <br/>
       <br/>
       1— Kaçma şüphesini uyandıracak vakıalar bulunması,
       <br/>
       <br/>
       2— Delillerin yok edilmesi, değiştirilmesi, gizlenmesi, şeriklerin uydurma beyana veya tanıkların yalan tanıklığa veya tanıklıktan kaçmaya sevkedildiğini, bilirkişilerin etki altına alınmasına çalışıldığını gösteren hal ve davranışların bulunması.
       <br/>
       <br/>
       Peki karar nasıl çıktı? Devlet Güvenlik Mahkemesi’nin kararını değerlendiren Avukat Abdulkadir Aksoy, kararın hukuki dayanağının bulunmadığını söylüyor; “Ortada kaçma şüphesini uyandıracak vakıalar bulunmamaktadır çünkü adı geçen şahıs yaklaşık birbuçuk yıldan beri sağlık problemleri nedeniyle ABD’de tedavi görmektedir. Bunu tüm kamuoyu ve devletin resmi makamları bilmektedir. Delillerin yok edilmesi, değiştirilmesi, gizlenmesi, şeriklerin uydurma beyana veya tanıkların yalan tanıklığa sevkedildiğini gösteren hal ve davranışların bulunması da sözkonusu değildir.”
       <br/>
       <br/>
       Tutuklama kararının verilebilmesi için savcı tarafından ifade alınmasını teminen Fethullah Gülen’e tebligat yapılması gerekirken bunların hiçbiri yapılmadan dava açılmış olması da ayrı bir skandal. Savcı Yüksel tarafından delil olarak sunulan şirket, vakıf, okul ve televizyonların hepsi yasal kuruluşlar ve devletin resmi makamları tarafından yapılan denetimler sonucunda hiçbir suç unsuruna rastlanmadı bugüne kadar.
       <br/>
       <br/>
       Hatta Orta Asya’da görev yapan büyükelçiler geçtiğimiz haftalarda cumhurbaşkanına vermiş oldukları brifingde bu okulların kültür elçiliği yaptıklarını söylemişlerdi.
       <br/>
       <br/>
       Ayrıca, aradan bunca zaman geçtikten sonra davanın açılmış olmasını da anlamak mümkün değil. Hukukçular, ‘Madem ki böyle önemli bir suçlama yöneltiyor Savcı Yüksel, o halde neden şimdiye kadar bekledi?’ diye soruyorlar.
       <br/>
       <br/>
       Çete suçunu TCK 313. madde düzenliyor. Burada bir cürüm işlemek için çete oluşturmak suçtur. Hocaefendi hangi cürmü işlemek için çete kurmuştur? Anayasal düzeni değiştirmek, laik düzeni yıkmak gibi bir suçsa onu TCK, ‘Devlete Karşı Cürümler’ başlığı altında zaten düzenlemiş ve cezası çok daha ağır.
       <br/>
       <br/>
       Çete, çeteciliğin tarihsel serüveni
       <br/>
       <br/>
       Fethullah Gülen için ‘çete oluşturma’ gerekçesiyle gıyabi tutuklama kararı verildi. Peki, çete hangi anlama geliyordu ve tarih gözönüne alındığında çetenin misyonu neydi? Kimler çete mensubu idiler, çete işleri nelerdi ve nerelerde kullanılmıştı? Ansiklopedilerde çete hangi anlama geliyordu?
       <br/>
       <br/>
       Çete kısaca ‘ordu dışı silahlı birlik’ manasına gelmekte. Peki kim nasıl tarif etmiş çete kavramını? “...çeteler teşkil ve idare eylemek, mitingler ve propaganda yapmaktır” (Atatürk), “Fransa’da çetelerle çalışmış, düşmana karşı koymak için ellerinden geleni esirgememiş adamlar” (Nurullah Ataç).
       <br/>
       <br/>
       Kötü bir amaçla biraraya gelmiş eşkıya sürüsüne örnek olarak ise ‘Yaban’ isimli ünlü romandan tanıdığımız Yakup Kadri Karaosmanoğlu’nun “Etrafımı bir haydut çetesi sardı” cümlesi veriliyor. Bunlar, geçmişte çetenin nasıl tanımlandığını gösteren küçük misaller.
       <br/>
       <br/>
       Bir de hukuki tanımı var, çete kavramının. Hukuki tanımı daha açık ve net; ‘Şiddet kullanarak, bazı suçları işlemek amacıyla birleşen silahlı topluluk’.
       <br/>
       <br/>
       Çete, günümüzde kanun, kural tanımayarak maddi/manevi çıkar sağlamak için kanunsuz topluluklar olarak karşımıza çıkmakta. Bunun en somut göstergesi ise ‘Susurluk’la ortaya çıktı ve olaydan bugüne kadar kısaca ‘çete oluşumu’ olarak sözedildi.
       <br/>
       <br/>
       ‘Çeteler kendi seçtikleri önderlerin kumandasında küçük birlikler veya hareket kabiliyeti büyük ekipler halinde teşkilatlanır. Faaliyetleri haberleşme  şebekeleri kurmak, baskın tarzında taktik akınlarda bulunmak, ulaşım yollarına sabotajlar yapmak, tek tek saldırılar düzenlemek ve terör yaratmaktır.
       <br/>
       <br/>
       Düzenli ordu birliklerine ağır kayıplar verdiren çetelere karşı koymak üzere çetecilik esaslarına göre kurulmuş hafif birlikler kullanıldı. Bu savaş biçimi saldırgan yönüyle özellikle Marksçı ve Leninci askerlik nazariyecileri tarafından incelendi, bunlar çetecilik tecrübelerinden yararlanarak, çete savaşlarını devrimci bir savaş nazariyesi haline getirdiler’. Şimdi bu noktada sormak gerekiyor; Gülen’le ilgili gıyabi tutuklama kararında gösterilen ‘çete oluşturma’ gerekçesi, yukarıdaki ‘çete’  tanımlarından hangisinin kapsama alanı içerisine girmektedir?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14083), [web.archive.org (arşiv bağlantısı)](http://web.archive.org/web/20050302223742/http://www.aksiyon.com.tr:80/detay.php?id=14083)
