# Ilk Türkçe öğrenen Batılı gençler

*Nezih Uzel 1995.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğu bilimi "oryantalizm"le uğraşanlar, Jean Thevenot'yu genellikle ilk "Doğu uzmanı" sayarlar. Batılılar arasında Doğu'ya bu derecede hayranlıkla bağlanan ve hatta ilk defa "başına sarık sarıp" Doğulu kıyafetine bürünen odur.Fransızlar kahve içmesini bilmezlerdi. Onlara kahveyi dört yüz yıl önce "Türkiye'yi görmeye gelen" 24 yaşında bir delikanlı öğretti.
  </font>
 </div>
 <div id="newsText">
  <font class="detail-text">
   Bu delikanlının adı Jean Thevenot idi.
   <br/>
   <br/>
   Köklü bir aileden geliyordu. Kralın yakınıydı. 1633 yılında Paris'te doğmuştu. Doğduğu çevrede ve ailesi arasında Doğu ile ticaret yapan pek çok insan yaşıyordu. Çocuk, ilk gençlik çağlarını Doğu masalları, uzun gezilerden kalma hatıralar ve Türkiye hayranlarının, geceler boyu, anlattıkları hikayelerle geçirdi.
   <br/>
   <br/>
   Olgunluk çağında içindeki Doğu merakı en yüksek noktaya ulaşmıştı. Sonunda Thevenot yola çıktı... 1656'da Istanbul'a geldi. 1666'da Hindistan'a gitti. Gezilerinde topladığı notları 1684 yılında Paris'te "Voyage de m. Thevenot en Europe qu'en Asie et en Afrique" başlıklı bir kitap haline geldi.
   <br/>
   <br/>
   <br/>
   <br/>
   DOĞU'NUN ILK UZMANLARI
   <br/>
   <br/>
   <br/>
   <br/>
   Doğu bilimi "oryantalizm"le uğraşanlar, Jean Thevenot'yu genellikle ilk "Doğu uzmanı" sayarlar. Batılılar arasında Doğu'ya bu derecede hayranlıkla bağlanan ve hatta ilk defa "başına sarık sarıp" Doğulu kıyafetine bürünen odur. Bu yüzden Thevenot "oryantalizm"in kurucusu olarak tanınmıştır.
   <br/>
   <br/>
   Thevenot'nun açtığı yoldan yürüyerek Doğu'ya ve özellikle Osmanlı Devleti'ne gelenlerin sayıları daha sonra artmış ve Osmanlı'nın Batı'da yükselen nüfuzu dolayısı ile bu kişilere aşırı ihtiyaç duyulur olmuştu...
   <br/>
   <br/>
   Sonunda maceracı gezginler Osmanlılar'la Batılılar arasında bir çeşit "diplomat" olup çıkmışlardı. Batılılar bunlara tarih boyunca "dil oğlanları" dediler. Fransızlar aynı anlamda "jeune da la langue", Italyanlar ise "giovvani della langua" derlerdi.
   <br/>
   <br/>
   Türkiye'ye gelerek Türkçe öğrenmekle yetinmeyen ve aynı zamanda yabancı elçiliklerde görev alan bu gençler, yüzyıllar boyu Osmanlı Devleti'nin "dış siyasetinde" etkili olmuşlardı.
   <br/>
   <br/>
   <br/>
   <br/>
   ILK DIL OKULU KURULUYOR
   <br/>
   <br/>
   <br/>
   <br/>
   Anadolu'yu ve Türkçe'yi merak ederek kıtalardenizler aşıp Istanbul'a gelenler için ilk Türkçe eğitimi veren okul, bugün Beyoğlu'nda Nuru Ziya Sokağı'nda bulunan Fransız Sarayı'nda 1669'da devrin büyük devlet adamı Colbert'in emri ile kurulmuştu. Bu okul daha sonra Paris'teki "Doğu Dilleri" okulunun temeli oldu. Paris mektebi ise bu yıl kuruluşunun 200. yıldönümünü kutluyor.
   <br/>
   <br/>
   Gerek Istanbul'daki dört yüz yıllık "Diloğlanları" okulu ve gerekse Paris'teki iki yüz yıllık "Doğu Dilleri" okullarından mezun olan kişiler, kendi ülkelerinin hizmetkârlarıydılar. Ancak bu gençler daha sonraki yüzyıllarda kapalı Osmanlı toplumunun Batı'ya açılmasında çok önemli roller üstleneceklerdi.
   <br/>
   <br/>
   <br/>
   <br/>
   ITHILALI OSMANLI'YA SOKTULAR
   <br/>
   <br/>
   <br/>
   <br/>
   Istanbul'da açılan okulda ilk Türkçe öğrenen Batılı gençlerin kimler olduklarına dair elde tam bir bilgi yoktur. Bildiklerini ve gördüklerini yazıya dökerek tarih açısından gerçekten değerli belgeler bırakan birkaç kişinin dışında bu gençlerin kimler olduklarını, ne gibi işler yaptıklarını ve tesirlerinin hangi devirlere kadar uzandığını bilmiyoruz.
   <br/>
   <br/>
   Ancak ortada bir gerçek var ki, düşündürücüdür. Osmanlı Devleti sınırları içinde ve bilhassa bu devletin Balkan topraklarında 1789 Fransız Büyük Ihtilali'nin tesirleri olaylardan hemen sonra başlamış ve oldukça güçlü biçimde gelişmiştir. Balkan dağlarında çınlayan ihtilal nidaları Padişah Üçüncü Selim zamanında Istanbul'a ulaşmış ve sarayın yüzyıllardan beri adını anmak istemediği korkulu rüyası "cumhuriyet" siyaset meydanında konuşulur olmuştur. Osmanlı'da ilk "cumhuriyet" sözcüğünün duyulduğu o yıllar, belki de işte bu "dil oğlanlarının" eseridir. Idareyi "güvenilir uzmanlar kadrosu" yerine "sokaklarda koşuşan kalabalıklara" teslim etme geleneği Türkiye'ye belki de işte tam o sırada girmiştir.
   <br/>
   <br/>
   <br/>
   <br/>
   KUTLAMA SERGISI AÇILIYOR
   <br/>
   <br/>
   <br/>
   <br/>
   Bu yıl kuruluşunun 200. yılını kutlayan Paris'teki Sorbon Üniversitesi'ne bağlı "Doğu Dilleri Okulu" ve bu okulun atası olan Istanbul'daki okulun hatırasını yaşatmak isteyen Türkiye'deki Fransız diplomatik misyonu bir sergi açıyor. "Diloğlanları ve Tercümanlar Sergisi" adı ile 25 Mayıs ile 18 Haziran arasında Beyoğlu'ndaki Fransız Sarayı'nda açık kalacak olan bu sergide konuyu tanıtan çeşitli tablolar ve yağlıboya oryantalist eserler yer alıyor. Ayrıca serginin kataloğu da yayınlanacak.
   <br/>
   <br/>
   Gidip görmeli ve uzun uzun düşünmeli...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=275), [web.archive.org (arşiv bağlantısı)](http://web.archive.org/web/20121006082656/http://www.aksiyon.com.tr:80/aksiyon/newsDetail_getNewsById.action?newsId=275)
