# Tophane-i Amire'ye ikinci Fransız müdahalesi

*Nezih Uzel 1995.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir zamanlar Osmanlı'nın dört kıtada gürleyen toplarının döküldüğü Tophane, şimdilerde kültür merkezi olma yolunda. Fransız uzmanların katkısıyla gerçekleşecek olan projeye destek veren aydınlar olduğu gibi karşı görüş belirtenler de var
  </font>
 </div>
 <div id="newsText">
  <font class="detail-text">
   Üç deniz, dört kıtada hüküm yürütüp, dünya yuvarlağında altı yüzyıl yer tutan Osmanlı Devleti'nin "ilai Kelimetullah için" maddi kudret kaynağı "Tophanei Amire"si, bundan iki yüz yıl önce, zamanın "teknik şartlarının dışına düşüp" boynu bükük kaldığında, devrin hükümdarı I. Abdülhamid'in "himayei şahane"sine mazhar oldu.
   <br/>
   <br/>
   Padişah Avrupa'dan bir uzman getirdi.
   <br/>
   <br/>
   Bir Fransız topçu albayı olan bu kişi, Comte de Bonneval adını taşırken, o çağda hâlâ devam eden "Osmanlı ihtişamı" karşısında Islam'la şereflenerek "Humbaracı Ahmet Paşa" adını aldı.
   <br/>
   <br/>
   Kabri bugün Beyoğlu'nda Galip Dede Caddesi'nin başındaki eski Galata Mevlevihanesi'nin "Hamuşan"ında bulunuyor. Merak edenler gidip baksın.
   <br/>
   <br/>
   Tophane'ye ilk Fransız müdahalesi budur.
   <br/>
   <br/>
   Ahmet Paşa'dan hemen sonra Türkiye'ye gelen ve tarihimizde ilk defa Hıristiyan olarak devlet hizmeti gören Baron de Tott'la noktalanan bu devir "Türk topçuluk tarihinin" hüsranlı yıllarıdır.
   <br/>
   <br/>
   Osmanlı Devleti yıkılmış "Tophanei Amire"si tarih olmuştur. Vaktiyle, top döküleceği gün, devlet merasimi yapılarak, o dehşetli "tunç deryasının" savrulan zekat altınları, paşaların duaları, şeyhlerin gülbankları, dervişlerin zikirleri ile, kalıpla dolmak üzere, korkunç çatırtılarla aktığı oluklarda şimdi kediler fare kovalıyor.
   <br/>
   <br/>
   *   *   *
   <br/>
   <br/>
   Istanbul'da Galata Rıhtımı'ndan yürüyenlerin az sonra Nusretiye Camii ile Kılıçalipaşa Camii arasında, set üstünde gördükleri eski Tophane binaları günümüzde boştur.
   <br/>
   <br/>
   Askeri Müze burayı gayet yerinde olarak "Top Müzesi" yapmışken, nedendir bilinmez, askerler iki yıl önce "müzecilikten" vazgeçerek binayı Mimar Sinan Üniversitesi'ne verdiler.
   <br/>
   <br/>
   Böylece "Tophane"nin yeni kimliğine giden yol açıldı.
   <br/>
   <br/>
   Şimdi eser "Kültür Merkezi" olacak.
   <br/>
   <br/>
   Üniversitenin ağır havasından bunalan öğrenciler, burada rahatlayacaklar. Müzik dinleyecekler, toplantı izleyecek, sergi gözleyecekler. Serin bahçelerde dolaşarak, şarkı söyleyecek, çay bahçesinde sohbete dalıp hoş saatler geçirecekler.
   <br/>
   <br/>
   Bütün bunlarla ilgili projeler şubat ayından beri yapılıyor.
   <br/>
   <br/>
   Proje mimarları, üniversiteden restorasyon bölümü başkanı Prof. Haluk Sezgin ve iki Fransız... Matisse Müzesi Konservatörü Xavier Girard ve Mimar Phlippe Robert... Her ikisi de Fransız Dışişleri Bakanlığı Kültür, Bilim ve Teknik Ilişkiler Genel Müdürlüğü görevlileri... Proje Türkiye ve Fransa arasında imzalanmış bir "kültür" anlaşması kapsamında ele alınıyor.
   <br/>
   <br/>
   Böylece eski "Tophane"ye Humbaracı Ahmet Paşa ve Baron de Tott'tan sonra "ikinci Fransız müdahalesi" de gerçekleşmiş oluyor.
   <br/>
   <br/>
   *   *   *
   <br/>
   <br/>
   Fransızlar geçtiğimiz hafta bu konu ile ilgili bir sergi açtılar ve bir de seminer düzenlediler. Binanın tarihi geçmişi ile fazla alakalı değiller. Şehrin yeni bir rekreasyon (havalanma) alanı kazanması düşüncesi onları daha fazla meşgul ediyor.
   <br/>
   <br/>
   Türkiye'nin kültür hayatına katkıda bulunacaklarını düşünerek seviniyorlar.
   <br/>
   <br/>
   "Yapılan uluslararası" kültür antlaşmasının böyle devâsâ bir proje ile yürürlüğe konmuş olmasından gurur duyuyorlar.
   <br/>
   <br/>
   Ancak Marmara Üniversitesi Restorasyon Anabilim Dalı Başkanı Prof. Dr. Haluk Sezgin fazla iyimser değil, "Bütün bu çalışmalar Anıtlar Yüksek Kurulu'nun onayına bağlı, kurul ise ITÜ ağırlıklı olduğu için üyeler bizi sevmiyorlar. Gönderdiğimiz projeleri geri çeviriyorlar, kurul ile aramız açık... Tophane projesinin de akıbeti meçhul, bu ise en az on yıl sürer..." diyor.
   <br/>
   <br/>
   Araya giren Fransızlar'ın "Türkiye'deki işleri çabuklaştırma konusunda" etkileri olur mu bilinmez... Ancak Fransızlar, dünyanın bugünkü şartları içinde biraz da "uluslararası kamuoyunu" ve dolayısı ile "genel dünya deneyimlerini" temsil ediyorlar. Tophane'ye "Ikinci Fransız müdahalesinin" olumlu bir yanı da yok değil..."
   <br/>
   <br/>
   *   *   *
   <br/>
   <br/>
   Kanuni devrinde yapılan, Sultan III. Selim döneminde yenileştirilen, çevre binalarının üçte ikisini kaybederek bugün sadece üç yapı bloku ile ayakta kalan eski muhteşem "Tophanei Amire"nin böyle bir çalışma ile kurtarılması desteklenecek bir konu ancak, işin muhalifleri de var... Değerli mimar ve tarihçi Necmeddin Hillav'ın, Tophane'nin müze yerine kültür merkezi oluşuna gönlü razı değil... Türkiye'de "kültür merkezi" adı ile ortaya çıkan kuruluşlara karşı fazla ümit beslemiyor.
   <br/>
   <br/>
   Pek çok aydın sayın Hillav'dan yana fikir ileri sürüyorlar.
   <br/>
   <br/>
   "Üniversiteye bağlı Kültür Merkezi" yerine, Batı ülkelerinde örneklerine pek çok rastlanan bir "Ordu Müzesi" burada faaliyet gösteremez miydi?
   <br/>
   <br/>
   Elbette gösterirdi...
   <br/>
   <br/>
   Harbiye'deki "Askeri Müze"nin yanında Beşiktaş'taki "Deniz Müzesi" gibi... Neden bir de "top müzemiz" olmasın...
   <br/>
   <br/>
   *   *   *
   <br/>
   <br/>
   Büyük devirlerin büyük eserlerini korumak için de galiba "büyük insan" olmak gerekiyor.
   <br/>
   <br/>
   Islamla şereflenen "Ahmet Paşa" gibi.
   <br/>
   <br/>
   Bir devri yüceltenlerin torunları o devirlerin "şerefini korumak için" yabancı yardımına acaba neden gerek duyuyorlar?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=187), [web.archive.org (arşiv bağlantısı)](http://web.archive.org/web/20131227093520/http://www.aksiyon.com.tr:80/aksiyon/newsDetail_getNewsById.action;jsessionid=0149AAC65E14FD1194F81D700EE69493?newsId=187)
