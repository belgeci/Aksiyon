# Ermeni soykırımı değil, iç savaş

*Nezih Uzel Bilinmeyen-tarih*

<div>
 <font>
  <img border="0" height="1" src="/web/20050302175612im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175612im_/http://www.aksiyon.com.tr/resim/305/12.jpg" vspace="5"/>
  </p>
 </font>
 <font class="content">
  İstanbul halkı o zamana kadar hiç tanık olmadığı bir olayla karşılaşıyordu. Gerçek bir halk ayaklanmasına benzeyen bu olayın düzenleyicileri, kendileriyle birlikte aynı devletin vatandaşları olan Ermenilerdi.
 </font>
 <br/>
 <p>
  <font class="content">
   Takvimlerin 30 Eylül 1895’i gösterdiği günün sabahında Kumkapı semtinde, bugün yine aynı yerde bulunan Patrikhane’lerinde toplanan Ermeni yurttaşları, o sıralar Doğu’da Sason şehrinde meydana gelen kanlı olayları kınamak amacı taşıyorlardı.
   <br>
    <br>
     Büyük kilisedeki âyin, devrin Patriği Matheos İzmirliyan tarafından yönetiliyordu. İbadet bittikten sonra Patrikhane Kilisesi’ni dolduran kalabalık yerinden ayrılmadı. Herkes ilk Ermeni isyanının patladığı Doğu’daki Sason şehrinden gelen dört kadının feryatlarını duyabilmek için kulak kesilmişti. Kadınlar gözyaşı dökerek başlarından geçenleri Patrik İzmirliyan Efendi’ye anlatmaya çalışıyorlar ve “Avrupa devletlerinden yardım istenmesi” önerisinde bulunuyorlardı.
     <br>
      <br>
       Başkentte devlete ilk kurşun
       <br/>
       <br/>
       Heyecanın son noktasına ulaştığı bir anda Ermeni Cemaatı, Kilisenin dışına dökülmüştü. O günlerde Almanya’da yayınlanan Berliner Tageblatt Gazetesine göre “derdini Osmanlı yöneticilerine duyurmak isteyen kalabalık” üç koldan vilayete doğru yola çıktı. Birinci kol en önde içi boş bir tabut taşıyordu. İkinci kol Vilayetin yakınlarında bulunan Arakel Yayınevinin önüne geldiği sırada Hariciye Nâzırı Turhan Paşa ve Dahiliye Nâzırı Halil Paşa’nın boş makam arabalarını görerek bunlara tabanca ile ateş etti. O sırada ilerlemeye devam eden üçüncü kolda ise karşılıklı sataşmalar ve yaralanmalar başlamıştı.
       <br/>
       <br/>
       Sokaklar kana bulanıyor
       <br/>
       <br/>
       Osmanlı Devleti’nin merkezinde sokaklar yavaş yavaş kana bulanıyordu. Olayın önlenemez noktaya yaklaştığı belliydi. Bugünkü Ankara Caddesi’nde, Sultanahmet’te, Demirkapı’da, Sirkeci’de, Beyazıd semtinde çıkan ve hızlanan sokak kavgaları durdurulamıyordu. Vilayetin önüne gelen grubu bir tabur Jandarma neferi karşıladı... “Yasak...!”sesleri ortalığı kapladı. Bir Ermeni genci tabur kumandanı Servet Bey’e karşı direnmek cür’etinde bulundu. Kafasına bir kılıç darbesi yedi. Ne var ki rovelver’ini ateşleyen Ermeni, Servet Bey’i tam alnının ortasından vurdu. Artık iş çığırından çıkmıştı.
       <br/>
       <br/>
       Olayı hikaye eden çeşitli kaynaklar İstanbul’da hadiselerin günlerce devam ettiğini, Devletin olaylara engel olamadığını ve Ermenilerin bulundukları semtlerde kiliselere sığınarak buralara yiyecek ve cephane depo ettiklerini ve uzun süre direndiklerini belirtmektedir. Sonuçta Patrik İzmirliyan’ın girişimleri etkisini göstermiş ve olaylar son bulmuştu.
       <br/>
       <br/>
       İstanbul’da 12 bin Ermeni anarşist
       <br/>
       <br/>
       Olayda ölü ve yaralı sayısı belli değildi. Havas Ajansı’nın belirttiğine göre o sırada yapılan polis tahkikatı İstanbul’da 12.000 Ermeni anarşistin bulunduğunu gösteriyordu. Gerçekten İmparatorluğun içinde bir etnik grup çeşitli iç ve dış etkenlerle ayağa kalkmış, devletle savaşa tutuşmuştu.
       <br/>
       <br/>
       Türk ve bir kısım Ermeni toplulukları arasındaki savaşın böylece bir yüzyıla yakın tarihi olduğu anlaşılmakta. Bu savaşta Doğu’daki Ermenilere destek çıkanlar arasında Rus Çarlık dönemi generallerinden Ermeni asıllı Boris Melikof da vardır.
       <br/>
       <br/>
       Savaşta Ruslara yol gösterdiler
       <br/>
       <br/>
       İstanbul’da Birinci Dünya Savaşı öncesi ve sırasında Birleşik Amerika’yı temsil etmiş olan Ermeni dostu ve karısı da Ermeni olan Büyükelçi Henri Morgenthau 1919 yılında Paris’te yayınlanan anılarının 255. sayfasında Osmanlı uyruklu “bir kısım Ermenilerin” ırkî bağları dolayısıyla Çarlık ordularıyle birlikte çeşitli dönemlerde Doğu Anadolu’ya sarkan kendi ırkdaşlarına karşı sempati duyguları beslediklerini ve dolayısıyle Rus işgal kuvvetlerine “yol göstermiş” olabileceklerini itiraf ediyor.
       <br/>
       <br/>
       İlk kurşunu Ermeniler attı
       <br/>
       <br/>
       Tarihi gerçekler, Anadolu’daki ilk Ermeni olaylarını, ünlü 93 Harbi olarak bilinen 1877—78 Türk—Rus savaşından sonra imza edilen bir andlaşmaya doğru geri götürmekte. Bu savaş Ermenileri ilk defa savunan bir siyasi belge ile noktalanmış ve Ayastefanos—Yeşilköy andlaşmasıyle son bulmuştu. Bu andlaşmanın 16. Maddesi Rusların boşaltmaya karar verdikleri Erzurum bölgesine dikkatleri çekmekte burada çeşitli olayların meydana gelebileceğini işaret etmekte. Nitekim bir kısım Türk yanlısı Rusların bu bölgeden çekilirken “Biz gidince Ermeniler sizi öldürecek, kendinizi koruyun” diye Türk köylerine silah dağıttığı biliniyor. Anadolu’daki ilk Ermeni isyanı olan Sason olayları söz konusu belgenin imzalanmasından hemen sonra Kasım 1878 ve Ocak 1879 tarihini taşıyor.
       <br/>
       <br/>
       Rusların kurduğu Ermeni birlikleri
       <br/>
       <br/>
       Ermeni olayları sırasında İstanbul’da Amerika Birleşik Devletleri’ni temsil etmekte olan Büyükelçi Henri Morgenthau’nun anılarında belirttiği “bir kısım yerli Ermenilerin, Anadolu’ya sarkan Çarlık ordularında yer alan Ermeni ırkdaşlarına yardım etmiş olabilecekleri” şeklindeki ifadesini, 1998’de Paris’te basılan bir kitaptaki resim doğruluyor. Dosyamızın girişinde de bulunan bu resimde, daha sonra II. Nikola unvanıyla Çar olan Grandük Nikola’nın Kafkas Cephesinde kurulan Çarlık ordularına katılan Ermeni birliklerini denetlediği görülüyor. Resmin gerisinde göze çarpan flama bu birliklere ait. Bu birlikler Çarlık ordularıyla birlikte Erzurum’a kadar ilerlediler. Bunlara Anadolu Ermenileri de yardım etti.
       <br/>
       <br/>
       Ermenileri sigorta eden Amerikan şirketleri
       <br/>
       <br/>
       Yüzyılın başında Osmanlı başşehri İstanbul’da Amerika Birleşik Devletleri’ni temsil etmiş olan Büyükelçi Henri Morghentau anı kitabının 292. sayfasında önemli bir konuya değinmekte. Büyükelçi bir gün Sadrazam Talat Paşa ile görüşürken, Paşa kendisine Devlet’ in istihbarat birimleri tarafından saptanmış bir habere göre New York Life İnsurance Compagny ve Equıtable Life of New York isimli iki Amerikan sigorta şirketinin Ermeniler arasında hayat sigortası yaptığını söylemiş. Ancak 2000’li yıllara geldiğimiz şu sıralarda bu şirketlerin müşterilerinin hemen hemen hiç biri hayatta değil. İç savaş sırasında vâris bırakmadan ölmüşler. Talat Paşa’ ya göre vâris bırakmadan ölenlerin paraları Osmanlı Devleti’ne ödenmelidir. Paşa, Büyükelçi aracılığıyle şirketlerden bu kişilerin listesini istemektedir. Bu teklif karşısında hayretten hayrete düşen Büyükelçi, “Bu konuda bana güvenmeyiniz” diyerek görüşmeye son verdiğini kitabında yazıyor.
       <br/>
       <br/>
       Morghentau daha fazla bilgi vermiyor. Ömrü Berlin’de, arkadan atılmış bir Ermeni kurşunuyla sona eren Talat Paşa’ nın bu fikri, ilgili çevrelerde etki bırakmış mıdır? Bilmiyoruz. Sözü geçen şirketler bugün hukuki varlıklarını sürdürüyorlar mı veya varsa kendi haklarını ve eski müşterlerinin haklarını başka şirketlere mi devrettiler? Böyle ilginç bir konu gündeme gelebilir mi? Acaba bazı Ermeniler, son zamanda Wolkswagen firmasından II. Dünya Savaşı’nda zorla çalıştırılan büyük dedelerinin paralarını almayı başaran Yahudiler gibi gizli gizli birtakım paraların peşine mi düştüler? Acaba?
       <br/>
       <br/>
       Kavram karmaşası çıkarıyorlar
       <br/>
       <br/>
       Şirketler konusunu düşündükçe bu olayın, ihanete uğramış Osmanlı Devleti ile, bu devletin içinde yer alan Ermeni etnik topluluğu arasındaki karşılıklı bir iç savaşın gereği değil de bir katliam olarak tanınması bazılarının işine gelir gibi görünüyor. Belki de kasden kavram karmaşası çıkarıyorlar. İstedikleri Türk Hükümetinin özür dilemesi. Bu istek ilk defa 1988 Nisanında, bir eylem sırasında New York Belediye Başkanı Edward Kock tarafından şöylece dile getirilmişti: “Osmanlı devleti sırasında olan olmuş, mevcut Türk hükümeti bunu kabul etsin ki bir daha böyle şeyler olmasın... eğer biz bunları unutursak tarihte Musevilere yapılanları da unuturuz.” Atalarının Kızılderili’lere yaptıklarını unutan Başkan, Musevi olayını öne sürerken açık bir kavram karmaşası yaşadığını farketmiyor. Belki de farkediyor. Önemli olan sonuç. Eğer Ankara katliam iddiasını kabul ederse belki de eski sigorta şirketlerinden esinlenen birileri Türkiye’ye gelip zaten başında binbir derdi olan Türk hükümetine Wolksvagen gibi para ödetecekler. “Başka katliamlar olmasın” türünden insanlık hizmeti iddiaları da işin örtüsü...
       <br/>
       <br/>
       Eski savaşa yeni dekor
       <br/>
       <br/>
       Önce Osmanlı şimdi de Türkiye Cumhuriyeti ile savaşan bir kısım Ermeniler aslında bu savaşı günümüzde yepyeni boyutlarda ve yeni dekorlar içinde sürdürme telaşı taşıyorlar. Bir zamanlar Erzurum yaylalarında Sason Vadilerinde, Kumkapı Patrikhanesinde Devletle döğüşürken, şimdi Amerikan Senatosunda, Birleşmiş Milletlerde veya benzeri siyasi arenalarda, uluslararası bankalarda, finans kuruluşlarında hatta kültürel ve sanatsal forumlarda Türklerle boy ölçüşmeye devam ediyorlar. Eski yıllarda Los Angeles’te izlediğim bir Ermeni eyleminde, Türkçe konuşan Beyrut’lu bir Ermeni genci bana “kusura bakmayın biz size küfür etmeye mecburuz büyüklerimiz öyle istiyorlar” demişti. O büyükler de o yıllarda gerilerde yer alıp, kışkırttıkları olayları ürkek gözlerle seyrederlerdi.
       <br/>
       <br/>
       Yetmiş yıldan bu yana neden küfür etmeye mecbur oluyorlar. Bilinmiyor. Keşke insan olmaya da mecbur olsalardı.
       <br/>
       <br/>
       Banka basan Ermeniler
       <br/>
       <br/>
       Şu yaşadığımız günlerden 104 yıl önce bir bir ağustos ayının 26. günü İstanbul’da, Karaköy’de, Bankalar Caddesi’ne yolu düşenler, sabahın erken saatlerinden beri sokakları dolduran büyük bir kalabalıkla karşılaştılar. Heyecanlı dillerden meraklı kulaklara aktarılan haber şuydu: “Bir kısım Ermeni tedhişçi Osmanlı Bankası’nı basmış dışarıya kurşun atıyormuş...”
       <br/>
       <br/>
       Saatler ilerledikçe olayın şekli meydana çıkıyordu. Daha sonra sayıları 25 olarak belirlenen bir grup “Dorşakçı” Ermeni gerçekten Osmanlı Bankası’nı ele geçirmiş, bankanın bodrum koridorlarına 17 kilo dinamit yerleştirmiş, Osmanlı Devleti’ne karşı savaş ilan etmişti.
       <br/>
       <br/>
       Paralara dokunmamışlar
       <br/>
       <br/>
       26 Ağustos 1896 tarihini takip eden günlerde yerli yabancı bütün yayın organları ve ajans bültenlerini günlerce meşgul eden bu heyecanlı sokak vak’asının düzenleyicisi Garabet Govaniliyan isimli bir Osmanlı Ermenisiydi. Gazetelerin verdikleri haberlerden anlaşıldığına göre Ermeniler bankanın kasalarını dolduran milyonlara dokunmamışlar, sadece devrin müstebit hükümdarı II. Abdülhamid’in Ermeni meselesini bir sonuca bağlamasını istemişlerdi. Başta İngiliz Standart, Daily, News, St. James Gazette olmak üzere başlıca Batı gazeteleri banka baskıncılarını göklere çıkarıyor ve onları paralara el sürmeyi akıllarına dahi getirmeyen milli kahramanlar olarak ilan ediyordu.
       <br/>
       <br/>
       Yine şehir muharebesi
       <br/>
       <br/>
       Olay, bir yıl önce meydana gelen Bab—ı Ali baskını kadar geniş kapsamlı değildi. Bununla birlikte Eylül 1895’te Kumkapı’dan başlayarak şehrin Beyazıd, Demirkapı, Sirkeci, Tahtakale, Eminönü, Yemiş İskelesi, Karaköy gibi belli başlı ticaret ve sanayi merkezlerine yayılan yağma ve sokak kavgalarını büyük güçlüklerle bastıran Osmanlı kolluk kuvvetleri yine de zorlanıyordu. Devlet merkezi yine ateşler içinde kalmıştı. Bankayı kale gibi kullanan 25 Ermeni militan, tedbiri yetersiz bir padişahı bahane ederek Osmanlı Devlet ve toplumuyla bir kere daha savaşa tutuşmuştu. Devrin güvenlik güçlerinin olayı sonuca bağlamak için gösterdikleri olağanüstü gayret sırasında açılan karşılıklı ateşle, beş Ermeninin öldüğü, beşinin de yaralandığı bildirildi. Gerçek ve dehşetli bir şehir muharebesi ortalığı kasıp kavuruyordu. Eski deyimle tedhişçiler, şimdiki deyimle teröristler bankanın pencerelerinden dışarıya el bombaları savuruyor, bugünkü sokak savaşlarının sniper’leri gibi durmaksızın ona buna ateş ediyor ve istekleri yerine getirilmezse bankayı havaya uçuracaklarını bağırarak ilan ediyorlardı. Bombaların bir kira arabasına rastladığı ve dört kadının öldüğü açıklanıyordu. Bu arada anarşistler banka personeli arasından 60 kişiyi rehin tutuyor ve ölümle tehdit ediyordu.
       <br/>
       <br/>
       Ertesi günü yayınlanan gazeteler, olayın Yıldız Sarayı ile sürdürülen diyalog aracılığıyla yatıştırıldığını, bu sonucu Banka Müdürü Sir E. Vincent ve Rus konsolosluğu yetkilileri M. Maximof’un sağladığını ve yaralı Ermeni anarşistlerin vakit geçirmeden Rus hastahanesine nakledildiklerini, geri kalan baskıncı Ermenilerin ise bizzat Osmanlı Bankası Müdürü Sir E. Vincent’in Tophane rıhtımında bekleyen özel yatıyla Marsilya’ya gönderildiklerini yazıyorlardı.
       <br/>
       <br/>
       Böylece Devlet merkezinde bir bankayı ele geçirerek temeline 17 kilo dinamit yerleştiren, kolluk kuvvetleriyle saatlerce çarpışan, kanun nizam kaçkını Devlet hainleri, bizzat saldırdıkları bankanın müdürü aracılığı ile affa uğruyor ve yine onun özel yatına binerek tatillerini geçirmek üzere Boğazın serin suları üzerinden Marsilya’ya doğru yola çıkıyorlardı.
       <br/>
       <br/>
       Yerdeki cesed kimin?
       <br/>
       <br/>
       29 Nisan 1988 günü Türkiye’de yayınlanan gazeteler bir gün önce Atina’da işlenen bir cinayeti haber verdiler. Yunan polisi baştan ölenin kimliğini sakladı. Paleo—Furo sokağındaki evinden çıkarak bir arabaya binmeye çalışırken, karısının yanında, iki kişinin açtığı çapraz ateşle ve kafasına sıkılan domuz kurşunlarıyla cansız yere serilen bu uzun boylu adamın Abdül Muhammed Kasım adını taşıdığını ve Güney Yemen diplomatik pasaportu ile o gün Yugoslavya’ya gitmeye hazırlandığını söylediler. Atina polisine göre cinayet basit bir hesaplaşmadan ibaretti. Ancak öğleye doğru Fransızlar önemli bir açıklama yapınca Yunan Kamu Düzeni Bakanlığı işin doğrusunu bildirmek zorunda kaldı. Yerde yatan adam son zamanların en kanlı Ermeni Terör örgütü ünlü Asala’nın beyni ve iki kurucusundan biri, 1945 Irak doğumlu Agop Agopyan’dı. Arkadaşlarıyla ayrıcalığa düşmüş, onlardan ayrılmıştı. Lübnanlı iş adamı Henri Titizyan kimliğiyle ve Celil Titizyan adını verdiği karısıyle birlikte bir yıldan beri Atina’da yaşıyordu.
       <br/>
       <br/>
       Herkesin üzerine ateş edin
       <br/>
       <br/>
       Asala isimli Ermeni terör örgütü 1975 yılında Lübnan’ın başşehri Beyrut’ta, başta Agop Tarakçıyan ve Agop Agopyan olmak üzere bir grup Ermeni teröristi tarafından kuruldu. Agop Tarakçıyan 1980 yılında lösemiden ölünce örgüt Agopyan’a kaldı. Monte Melkonyan, Alex Komşuyan ve Ara Toranyan gibi kişilerle örgütünü güçlendiren Agopyan bir yıl sonra yayınladığı bir bildiriyle Türkiye’yi ve Türkiye’nin dostlarını düşman ilan etti. O tarihten sonra Türk elçiliklerine yapılan pek çok saldırıyı bizzat yönettiği bilinen Agopyan’ın bir süre sonra örgütüne şu direktifi verdiği öne sürüldü: Sokağa çıkın ve herkesin üzerine ateş edin.
       <br/>
       <br/>
       Govaniliyan’dan Agopyan’a
       <br/>
       <br/>
       Tarakçıyan ve Agopyan soyadlı iki Agob’un Asala’sı, 27 Ekim 1975 günü Viyana’da ilk öldürdüğü TC Büyükelçisi Daniş Tunagil ile 10 Kasım 1984 günü yine Viyana’da son katlettiği TC Birleşmiş Milletler temsilcisi Enver Ergun arasında 40 kadar Türk diplomatını görev başında şehit etti. Pek çok yaralı bıraktı. On yıl bölgesinde emniyet güçlerine, sivil kuruluşlara ve topyekün insan nesline kan kusturdu.
       <br/>
       <br/>
       Asala 14 Temmuz 1983’te Paris’te Orly havaalanında Türk Havayolları Bürosu’nu bombaladı. Olayda 2 Türk, 4 Fransız, 1 Amerikalı ve 1 de İsveçli olmak üzere 8 kişi öldü. 28’i Türk 80 kişi yaralandı.
       <br/>
       <br/>
       Fransızlar bu olayı Fransa’ya karşı yapılmış saydılar ve büyük tepki gösterdiler. Aralarında ölümcül hesaplaşmalar başladı ve örgüt çöktü. Birkaç cinayet daha işledilerse de Asala o tarihten sonra yaşamadı. Ermeni’lerin ilk teröristi, banka baskıncısı Govaliniyan ile elçi katili Agopyan’ın eylemleri arasında 87 yıl ve 1 ay geçti. Türk toplum ve devletine karşı silahlı savaş açan bir kısım Ermeniler, Karaköy Bankalar Caddesi’nde başlattıkları kanlı işi 87 yıl sonra Paris’in Orly Havaalanında bitirdiler. Ne kazandılar? Bilmiyoruz. Onlar bilir mi? Bilmem.
       <br/>
       <br/>
       Şimdi propaganda savaşı
       <br/>
       <br/>
       Paris’te yayınlanan Azad Magazin isimli Ermeni dergisi Orly katliamından bir yıl önce bu ülkede yaşayan Ermeniler arasında bir anket düzenlemişti. Dergi bu ankette Ermenilerin isteklerini şöylece sıraladı:
       <br/>
       <br/>
       Yüzde 44 diplomatik eylem, yüzde 32 silahlı eylemle birlikte diplomatik eylem, yüzde 13 hedef gözeten silahlı açık eylem, 0 hedefsiz kör silahlı eylem.
       <br/>
       <br/>
       Dergi bu sonuçları yayınlarken ilk defa bir konuyu dile getiriyor ve okuyucularına bağımsız bir Ermenistan kurulursa siz de katılır mısınız? sorusunu yöneltiyordu. Bu soruya Fransa’da yaşayan Ermeni azınlığının yüzde 27’si derhal gideceğini, yüzde 21’i belki sonradan gideceğini, yüzde 43’ü ise asla gitmeyeceğini belirterek cevap vermişti. Dergi ayrıca Fransız Ermenilerinden sadece yüzde 55’inin Ermenice bildiğini açıklıyordu.
       <br/>
       <br/>
       Bu anket bir kısım Ermenilerin Türkiye’ye yönelik savaş tekniklerinde değişiklik olduğunu göstermişti. Nitekim aradan geçen zaman bu değişikliği doğrulamıştır. Ellerinden silahı bırakan Ermeniler çok daha etkin, tehlikesiz ve daha gizli bir silaha sarılmışlar, çağdaş dünyada pek çok baskı grubunun denemeye başladığı lobicilik ve medya savaşına yönelmişlerdir. Şimdi birkaç yıldır bu devreyi yaşıyoruz.
       <br/>
       <br/>
       e—mail: nezihuzel@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13877), [web.archive.org (arşiv bağlantısı)](http://web.archive.org/web/20050302175612/http://www.aksiyon.com.tr:80/detay.php?id=13877)
