# Cocukluğa dönüsün mesru arenası

*Nezih Uzel 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Söze "Ah nerede o eski bayramlar" diye başlayan 40'ını geçmiş kadın ve erkeklerin her bayram sabahı tv'lerden anlattığı şeyleri hatırlamadan edemiyorum.
  </font>
 </div>
 <div id="newsText">
  <font class="detail-text">
   Hani o horoz şekerler, kağıt helvalar, öpülen el adedince kabaran bayram harçlıklarından çatapatlara ve illaki atlı karıncalara, bayram yerlerine uzanan kısacık yol. Bir koşuda varılan, bir koşuda yaşanan ve anlatıldıkça sıradanlaşan  "eğlencelik" hatıralar.
   <br>
    <br>
     Bayram yeri, bugünkü lunaparkların öncüsü. Manivela ile çalıştırılan küçük salıncaklar ve atlı karıncalarla yetinmek durumunda olan o günün küçükleri belki bir dönme dolabı bile hayal edemezlerdi. Mahallenin en geniş kısmına geçici olarak yerleşen bu neş'eli oyuncaklara, sağda solda maharetlerini gösteren bir kaç zenaatkar ile  macuncuların çağrısı da eklenince günün tadına diyecek olmazdı doğrusu.
     <br>
      <br>
       Eviniz lunapark manzaralıysa daha iyi anlarsınız. Şimdilerde gondolları, kamikazeleri, balerinleri, korku tünelleri, zincirleri ve o hiç bir zaman eskimeyecek olan dönme dolabı ve çarpışan arabaları ile negatif ya da pozitif olduğu meçhul bir enerji yayarlar çevrelerine. Geceleri faaliyete geçen bir yanardağ gibi, akşamın son ışıklarına katarlar kendi ışıklarını. Ağırbaşlı binalara ve aklını peynir ekmekle yemiş trafik hengamesine çocuksu bir neşeyle meydan okurlar. O kocaman değirmen, ağır ağır döner; komutu alır ve zevk öğütür. Kuşkusuz kendisini ilk görenler "hayatta buna binmem" demişlerdir. Ama bugün, şehre tepeden bakma'ya olanak bulamamış dar gelirli  orta yaşlılar ve çocuklu kadınlar için  haybeden bir balkon sefasıdır dönme dolap. Gençler onu dinozor bulur, ama bir klasiktir o; onsuz olmaz. Bulunduğunuz mevkinin o zamana kadar hiç farketmediğiniz yönlerine, çok farklı bir mecradan bakma şansına sahipsinizdir dönme dolapla. Etraftaki evlerin çatılarını görürsünüz örneğin, binalardan biri yan tarafına reklam almıştır yıllar önce; yarısı silinmiş resim ve slogan oldukça sakil kaçmaktadır artık. Cadde boyunca sıralanan gösterişli apartmanlarla hemen arkasına yuvalanmış köhne sokaklar arasındaki uçurumu farkedersiniz, hatta pencereden pencereye uzatılmış çamaşırları,  yarım kalmış çirkin bir inşaatı (takke düşer kel görünür); yahut dolmuşla gittiğiniz o yerin kuş uçuşu ne kadar yakın olduğunu. İşte bilmem ne iskelesi son vapurunu yolcu etmiş keyif çatmaktadır, çok aşağıda çalan müziğin sesine o sırada okunmakta olan bir ezan sesi karışır; sonra  mekan tünelinde geriye sayım başlar, dolaplar dönmeye son verir. Arza ayak basarsınız, her şey eski boyutlarına kavuşmuştur şimdi.
       <br>
        <br>
         Atlıkarınca ne kadar munis ise lunaparkların demirbaşlarından olan "çarpışanaraba" o kadar hırçındır. Büyüklerin daha çok rağbet ettiği bu klasikte arabalarımız başkalarınınkine çarpar, başımızı eğer ve gülümseriz. İçimizdeki trafik canavarı da, onu bu kadarcık olsun düşündüğümüz için memnun ve mesrur olur.
         <br/>
         <br/>
         Yüreğimizi ağzımıza getirecek kadar yüksek volümlü gürültüsü, her zaman kitsch olan binbir renkli atmosferi ile tam techizatlı bir lunapark Batı edebiyatında ve özellikle sinemada bir imge olarak kullanılagelmiştir. Hollywood romantik komedilerden müzikallere, polisiyelerden korkugerilimlere kadar pek çok türde olağanüstü verimli olan bu mekanlardan yararlanmış, hatta sözkonusu olanakları nedeniyle hikayenin aksiyon kısımlarını bu neşeli ve fakat ürkütücü gizem üzerine kurgulamıştır. Lunaparkların göstermeci ve dışavurumucu tarafı hep birşeyler maskelediği hissini verir insana. Kadın erkek ve çocuğun; gösterişli, silik ya da  marjinalin; alt ve orta sınıfın (hatta büyük eğlence merkezlerinden önce üst sınıfın) tanışmak için değil, adeta yarışmak için, daha incesi emanet heyecanlar satın almak için kuyruğa girdiği bir arenada bir yanıp bir sönen ışıklar eşliğinde cehennemi bir atmosferin gönüllü figüranları gibi göründükleri de inkar edilemez. "Eğlence" yegane amaçtır. İngilizce'de "Funfair" olan Lunapark sözcüğünün başına Latince bir kelime "ay" alarak geceyle ilintilenmesi boşuna değil...  Gecenin tehlikeyle arkadaşlığından kendine pay çıkarır insan; bedenini sarsıntılara bırakarak "korku" nun ellerine teslim eder kendisini.
         <br/>
         <br/>
         Motosikletiyle hız yapmaya cesaret edemeyen erkekleri, ya da hiç bir zaman Nasa'nın uzay gemileriyle yolculuk edemeyecek teenage kızları  uçuran gondollar, zincirler ya da kamikazeler  olanca "güvenlikleri" ile bir karşılaşmayı sağlamaktadırlar: Bu Eros ile Thanatos'un karşılaşmasıdır. İnsan eli ve teknoloji marifetiyle vücud bulmuş bu tekinsiz ada'da istikrar isteyen bedenin "yaşama içgüdüsü" ile "ölüme yaklaşmanın gerilimi"  çarpışır, nur topu gibi bir "heyecan" doğar. Ve herşey kontrol altındadır. Çocuksu düşlerimizden birkaç dakika çalmışızdır ve kimse adrenalin yükselmesinden dolayı yargılayamaz bizi.
         <br/>
         <br/>
         Şimdi "eğlence merkezleri"ne karşı gizli bir savaş veren lunaparklar bundan  yirmiotuz yıl önce bir "şehirleşme" emaresiydi kuşkusuz. İsmi lazım değil, bir Anadolu şehrimizin ilk dönme dolabının bildiğimiz mavi boyalı varillerden oluştuğunu hatırlayanlar var. Lunaparkların şehirli insana yeni bir eğlence anlayışını getirdiği ve dönme dolapsız lunapark düşünülemeyeceği gözönüne alındığında böylesi bir ıkınmanın da sebebi anlaşılır mutlaka. Ne yazık ki ülkemizde 1950'li yıllardan beri olduğu söylenen bayram yerleri ve özellikle bugünkü lunaparkların köşe taşı olan dönme dolaplar hakkında pek fazla veri yok. Çünkü bu lunaparklar ve kente getirdikleri değişiklik sosyal tarih açısından pek önemli addedilmemiş ve hatta fotoğraflanmaya bile değer  görülmemiş. O dönemin insanlarının, bu eğlenceliklere bindiği zaman yaşadıklarını yüzlerinden saptayabilmek şimdilik imkansız. Bizi lunaparklardaki heyecanla yetinmek durumunda bırakan macera kışkırtıcısı "Indiana Johns" seriyalinden birinde şöyle denir: "Bugün şu elinde tuttuğun sıradan bir kaşık. Onu gömersen bir beşyüzyıl sonra nadide bir parça sayılır ve o gün bunu bulan adamın hayatı değişir". Hayatımızdaki küçük şeylerin görece değerlerine ve değişim'in tarihi gerçekliğine isabet eden hoş bir söz. İşte dev eğlence merkezlerinin yavaş yavaş yuttuğu ya da yutacağı küçük şey'lerimizin biri daha...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4072-cocukluga-donusun-mesru-arenasi.html), [web.archive.org (arşiv bağlantısı)](http://web.archive.org/web/20140224052725/http://www.aksiyon.com.tr/aksiyon/haber-4072-cocukluga-donusun-mesru-arenasi.html)
