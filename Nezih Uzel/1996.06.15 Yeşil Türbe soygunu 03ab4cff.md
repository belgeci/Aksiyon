# Yeşil Türbe soygunu

*Nezih Uzel 1996.06.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihi eserlerimize bir türlü sahip çıkamıyoruz.Tarihi eser kaçakçıları, mal bulmuş mağribi gibi, ata yadigarlarımızı talan ediyor. Osmanlı mimari, çini ve tahta oymacılığının zirvesinde yer alan Yeşil Türbe de'bu talandan nasibini aldı. Gijzelim çin,ilerin göz göre göre nasıl yürütüldüğünü anlamak için aralıklarla çekilmiş fotoğraflara bakmak yeterli.
  </font>
 </div>
 <div id="newsText">
  <font class="detail-text">
   İlk Osmanlı padişahlarından Yıldırım Bayezid'in Ankara ovasında Timur'a yenilmesi ile başlayan devlet boşluğu onbir yıl sürmüştü. Tarihimizde "Fetret Devri" adı ile anılan o yıllar, Anadolu Türk-İslam tarihinin ibret verici sahneleri ile doludur.
   <br/>
   <br/>
   O sırada merkezi bir yönetimden yoksun olan Müslüman Anadolu halkı, Yıldırım'ın şehzadeleri arasında tercih yapamıyor ve her şehzadenin çevresindeki paşalarla, askerlerle birlikte diğer şehzade ve onun paşalarının, askerlerinin birbirleri ile mücadelesini çoğu zaman sessiz ve tarafsız seyrediyordu.
   <br/>
   <br/>
   Neşri Tarihi bu savaşların belgeleri ile doludur. Bu belgelere göre halk bazen bir şehzadeye itibar ediyor, bazen diğerine dönüyor, bazen de 'Aranızdaki anlaşmazlıklan kol, bilek ve yürek kudreti ile halledin. Hanginiz kazanırsa biz ona uyalım' diyordu.
   <br/>
   <br/>
   Çeşitli çıkar gruplarının iktidar hırsı ile öne sürdükleri şehzadeler birbirlerini yok ettiklerinde, aralarında en büyüğü olan Şehzade Mehmet ortada kalmıştı. Osmanlı tahtına I. Mehmet olarak geçen bu şehzade hakkında Neşri Tarihi "Hicretin sekizyüz on altı yılı dört ayı ve iki günü geçicek Sultan Mehmet Han serir-i saltanatta müstakil padişah oldu. Aba vü ecdadının adetini taIDrir etmeyip, belki daha ziyade etti. Adl ü dadı alemi tuttu. Tamam-i mülk-i Osman'ı kendinden hoşnud ve razı etti..." diyor. (Kaynak: Kitab-i CihanNuma, Nesri Tarihi. Türk Tarih Kurumu Ankara 1957, cilt II, Shf. 517)
   <br/>
   <br/>
   Neşri Tarihi'nin yazarına göre bileğinin hakkı ile tahtı kazanan Şehzade Mehmet, atalarından kalma gelenekleri bozmayıp tersine bunları çoğalttı. Bu padişahın adaleti ve Hak vergisi yetenekleri dünyayı tuttu. Osmanlı ülkesinin tamamı, kendisinden hoşnut ve razı oldu...
   <br/>
   <br/>
   Bu ifadeye göre Şehzade Mehmed'in iktidar yarışında diğerlerinden neden daha üstün olduğu ve zaferini ne surette pekiştirdiği de anlaşılıyor. Onbir yıllık felaketli bir dönemden sonra halk, adaletli bir padişaha kavuşmuştur. Bu padişah "atalarının adetlerini bozmayıp hatta o adetlere ilaveler" yapmıştır.
   <br/>
   <br/>
   O çağda Anadolu'da yaşayan Türk-İslam halkının üzerine devlet gele neklerini apaçık gösteren bu yaklaşımlar bugün için de değerini korumaktadır. Geçen bin yıla yakın zaman içinde değişmeyen bu geleneklerin içinde "İslam adaleti" baş köşeyi işgal ediyor.
   <br/>
   <br/>
   Hak "adalet" emrediyor ve bir İslam "emiri" bu adaleti sağlamakla yükümlüdür.
   <br/>
   <br/>
   Osmanoğulları sülalesini onbir yıldan sonra yeniden ayağa kaldırarak bu sülalenin altı asır sürecek iktidarını dirilten adil Padişah II. Mehmet bin Bayezid Han yine, Neşri Tarihi'ne göre "Hicretin sekizyüz yirmi dört yılı beş ayı olacak Edirne'de hasta olup büyük oğlu Murad Çelebi'yi veliaht edinmişti. Hemin ki baş yastığa kodu. Dmerayı ve vüzerayı cem idüp eyitti; 'Tizcek ulu oğlum Murad'ı getirin' deyip. Çaşnigirbaşı Elvan Bey'i gönderdiler. Andan Sultan Mehmet eyitti; 'Zahir budur ki ben bu döşekten kalkmazın. İmdi eger Murad gelmeden ölürsem memleket birbirine dokunur. Zinhar benim vefatımıMurad gelmeden kimseye duyurmamaya tedarik edin' deyip, vezirlerine vasiyet edip, Allah rahmetine ulaştı..."
   <br/>
   <br/>
   Ölüm döşeğinde memleketini düşünen ve vefatından sonra halkının birbirini kırmaması için vezirlerine tavsiyelerde bulunan Sultan Mehmet yedi yılonbir ay ve birkaç gün saltanat sürmüş ve torunu Fatih Sultan Mehmet tarafından İstanbul'un fethi nden otuz iki yıl önce bu dünyadan göçmüştü. Cenazesini Bursa'da Yeşil Cami'nin arkasında, sağlığında hazırlattığı türbesine gömdüler.
   <br/>
   <br/>
   Sultan Mehmed'in türbesi vefatından kırk gün önce tamamlanmıştı. Mimarı Yeşil Cami'nin mimarı Hacı İvaz Paşa, nakkaşı İlyas Ali, çinicisi Mehmet Mecnun, tahta oymacısı Tebrizli Mehmet oğlu Hacı Ali'dir.
   <br/>
   <br/>
   Osmanlı sanatkarları, gelenek üzre, padişahlarının hatırasını ebedileştirecek bir şaheser vücuda getirmişlerdi. Tek kubbeli ve altı köşeli, içi dışı İznik çinileri ile kaplı olan bina yüzyıllar boyu Osmanlı mimari, çini ve tahta oymacılığının zirvesinde yer alacak ve bu san' at kollarının içinde bir mücevher gibi parlayacaktı. Oyle ki zaman gelecek Bursa şehri "Yeşil Türbe" ile bütünleşecek "Yeşil Türbe" denince Bursa, Bursa denince "Yeşil Türbe" akla gelecekti.
   <br/>
   <br/>
   Bursa'da Çelebi Sultan Mehmed'in muhteşem çini sandukasının yanında şehzadeleri Mustafa, Mahmut, Yusuf ve ayak ucunda kızları Selçuk, Hafsa ve Ayşe hatunlarla Daye Hatun yatıyor. Türbe 1682, 1796, 1864, 1907, 1945 ve 1948 tarihlerinde büyük tamirlergeçirmiş... Özellikle 1854 zelzelesinden sonra büyük onarım gören türbenin tüm çinilerinin elden geçirıldiği anlaşılıyor... Ancak bazı yerlerinde hala duran eski İznik çinileri renklerinden hiçbir şey kaybetmemişler, son onarımıarda kullanılan Kütahya çinileri ise solmuş...
   <br/>
   <br/>
   Türbenin pencereleri üzerindeki yazılar ise eksiktir, çalınmıştır. Turistik eşya satan, türbeye yakın dükkanıarın sahipleri belki gerçeği bilirler. İç tezyinatta da yer yer dökükler vardır. Bu durum uzun zamandan beri devam ediyor...
   <br/>
   <br/>
   Bursa'da ilk Osmanlı padişahlarından biri, şimdi torunlarının,. türbesini 0narmasını bekliyor...
   <br/>
   <br/>
   Bir ayıbın sona ermesini diliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EC27DC9F388B04360EF70B91621ED4F8?newsId=33), [web.archive.org (arşiv bağlantısı)](http://web.archive.org/web/20140914013711/http://www.aksiyon.com.tr:80/aksiyon/newsDetail_getNewsById.action;jsessionid=EC27DC9F388B04360EF70B91621ED4F8?newsId=33)
