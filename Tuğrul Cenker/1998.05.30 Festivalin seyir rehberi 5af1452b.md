# Festivalin seyir rehberi

*Tuğrul Cenker 1998.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Kültür ve Sanat Vakfı'nın düzenlediği Uluslararası Tiyatro Festivali'nin onuncusu, tiyatro mevsiminin sonlarını yaşadığımız bugünlerde, birbirinden güzel gösteriler ile devam ediyor.
  </font>
 </div>
 <div id="newsText">
  <font class="detail-text">
   Açılışının 'Milva Yeni Bir Brecht SöylüyorAy Her Zaman Parlamaz' isimli gösteri ile yapıldığı Tiyatro Festivali'nde, katılan sanatçıların yaptığı söyleşiler ve Workshop'larla kültürel etkileşim ve iletişim de sağlanıyor.
   <br/>
   <br/>
   Onur Ödülleri
   <br/>
   <br/>
   Lütfi Kırdar Kongre ve Sergi Sarayı'nda açılışı yapılan Festival'de, bu sene iki büyük tiyatro ustasına Onur Ödülleri verildi. Özellikle 'İçerdekiler' ve 'Mikadonun Çöpleri' gibi oyunları ile Türk tiyatroseverlerinin gönlünde yereden Melih Cevdet Anday, kendisine verilen ödülden son derece mutlu olduğunu söyledi. Onur Ödülü'nün diğer sahibi olan, Yuri Luibimov ise, reji alanında yaptığı yenilikler ve onurlu sanatçı mücadelesi ile önemli bir isim. Klasik tarza Brecht üslubunu yansıtan ve Taganka Tiyatrosu'nda bu reji anlayışı ile oyunlar sahneleyen Luibimov'un, ödülünü alırken kendi tiyatrosu ile Karagöz arasında bir ilişki kurması da ödül töreninin önemli anlarından bir tanesiydi. Anday'a ve Luibimov'a ödüllerini, geçen senenin onur ödülü sahibi Yıldız Kenter verdi.
   <br/>
   <br/>
   Tiyatro Festivali'ne bir bakış
   <br/>
   <br/>
   Türkiye'den Kuvayi Milliye, Güz Bitiminde, Moliere ya da Kibarlık Budalası, Balkon, Kafkas Tebeşir Dairesi, Akrep, Yosma, Bir Casusa Ağıt, Alacaklılar ve 80060; yurtdışından ise Cam Temizleyicisi, Gülünç Kibarlar, Kentlerin Ormanında, Dionisos, Milva Yeni Bir Brecht Söylüyor, Denizden Gelen Kadın, Brecht'ten Brel'e isimli oyunların katıldığı festival, on günlük bir zaman dilimini geride bıraktı. Fakat, geleneksel yapısı ile Türk tiyatrosu hayatına etkilerini daha uzun süreli devam ettirecek. On yıldır düzenlenen Uluslararası Tiyatro Festivali'nin, geleneksel çizgisini Festival'in organizatörü Dikmen Gürün Uçarer, şöyle ifade ediyor: 'Şimdi biz on yıl süresince ve özellikle son yıllarda yurtdışındaki özgün çalışmaların, önemli sanatçıların yapıtlarını buraya getirmeye çalışıyoruz. Yani bir açılım sağlamaya çalışıyoruz. Özellikle yurtdışına gitme olanağı olmayan Türk seyircisine, yurtdışındaki başarılı örnekleri seyrettirmek istiyoruz. Biz yenilikçi bağlamda, tiyatro festivali ile birtakım sınırları açmaya, genişletmeye, daha geniş bir yelpaze sunmaya çalışıyoruz.'
   <br/>
   <br/>
   Bu geniş yelpaze içerisinde, eleştirel bir bakış getirirsek, yerli anlayış oldukça az yeralıyor. Türk tiyatrosunun da 'geleneksel' bağlamda bir iç hesaplaşmasını beraberinde getiren yerlilik düşüncesi, maalesef, Türkiye'de sahnelenen oyunlara yansımadığı gibi, doğrudan bir iletişim içerisinde, düzenlenen festivallere de yansımıyor. Festivalde yeralan oyunlardan sadece 5. Sokak Tiyatrosu'nun yapımı olan '80060' ve Ankara Sanat Tiyatrosu'nun yapımı olan 'Akrep' yerli yapımlar. Yerli deyince, ağırlıklı olarak, bir Türk yazarının yazdığı oyun aklımıza geliyor. Yerliliğin yansıtılamamasının faturası da hiç şüphesiz, Türk tiyatrosuna kesiliyor. Yuri Luibimov'un Karagöz ile ilgili söylediklerinin, önümüzdeki yıllarda yapılacak tiyatro tartışmalarında belirleyici olması gerekiyor. Bu da geleneksel malzeme ile hesaplaşacak gücü ve yürekliliği kendisinde bulabilecek sanatçılar istiyor.
   <br/>
   <br/>
   Pina Bausch ve Dans Tiyatrosu
   <br/>
   <br/>
   Dans Tiyatrosu, telaffuzu itibariyle oldukça yeni bir kavram. Bu tiyatronun usta temsilcisi, Pina Bausch, sahnelediği 'Cam Temizleyicisi' isimli oyunla bu tiyatronun bir örneğini gösterirken, düzenlenen söyleşi ile de yaptığı tiyatroyu anlattı. 1973 yılında Wuppertal Balesi yöneticiliğinde göreve başlayan Bausch, özellikle Kurt Jooss'tan aldığı eğitimi, dışavurumculuk ve Brecht estetiği ile de birleştirerek yeni bir metod oluşturdu. Bausch, tiyatro metodunu şöyle açıklıyor: 'Oyuncularıma sorular soruyorum. Bu sorulara bazen sözcüklerle bazen de hareketleri ile cevap veriyorlar. Bu sözcükler ve hareketler biraraya geldiğinde, bizim temamızı oluşturuyor. Bu sorular esnasında dansçılar, akıllarına bir şey gelirse yapıyorlar. Eğer gelmezse, daha sonraya bırakıyorlar. Ve böyle haftalarca, soru soruyoruz ve cevaplarını alıyoruz. Bu bir öğrenme süreci, oyun gibi. Ama aslında bir oyun gibi de değil. Hepimiz, bir şeyleri biraraya getirip, eseri oluşturmaya çalışıyoruz. Parçayı ben yapıyorum aslında ama, birlikte aktif olarak katılıyoruz. Son soruda da, hepsini biraraya nasıl toplayacağımızı kararlaştırıyoruz.'
   <br/>
   <br/>
   Önceden bir plan yapmadığını söyleyen Bausch, içgüdülerine güvenerek ve oyuncularını tamamen serbest bırakarak katılımcı bir çalışma sergilediklerini söylüyor. Bausch ve ekibi, oyun oluşana kadar doğaçlamaya başvurduklarını fakat, oyun oluştuktan sonra sahne üzerinde doğaçlamaya başvurmadıklarını da belirtiyor. Pina Bausch, son çalışmasında mekan olarak Hong Kong'u kullanıyor. Buradan çok etkilenen Bausch, bu etkilenmeden kaynaklanan temaları, dansın diliyle seyirciye aktarıyor. Sanatçı, İstanbul'dan da çok etkilendiğini fakat, İstanbul'dan bir değil daha fazla konu çıkacağını da söylüyor. Repertuarı oldukça geniş bir sanatçı Bausch. Ve eserlerinde daimi işlenen konu insan: yaşam öyküleri, çelişkileri, güçsüzlükleri ve sınırsız istekleriyle... Sanatçıya, uluslararası alanda tanınma sağlayan eserlerinden bazıları arasında şunları sayabiliriz: Cafe Müller (1978), Kontakthof (1978), Aryalar (1979), İffet Söylencesi (1979), 1980Pina Bausch'tan Bir Parça, Bandenon (1980), Vals (1982), Karanfiller (1982), Dağda Bir Çığlık Duyuldu (1984)...
   <br/>
   <br/>
   Bausch, eserlerini şöyle tanımlıyor: 'Ayrı insanlar gibi. 'Cam Temizleyicisi' de diğerlerinden farklı bir yapıt. Biz bir yapıtı ortaya çıkarırken bunu daima hayatla bütünleştirmeye çalışıyoruz. Duygularla bütünleştiririz. Bir dil oluşturuyoruz ve bu dili kullanıyoruz. Eserin oluşum aşamasında çok zor anlardan geçiyoruz. Bu da, yaşamın karmaşık anlarından birinde oluşturulmuş bir eser. Çünkü, Hong Kong ve Çin ile ilgili ne söyleriz diye uzun uzun düşünmemiz gerekti. Bu konu da, orada sıkça düşünülen bir konu idi. Ben de çözümü gülerek ürettim. Hong Kong'da yapacağımın en iyisini yapmaya çalıştım ve Hong Kong'a iyi şanslar dilerim.'
   <br/>
   <br/>
   Festivalde seyir...
   <br/>
   <br/>
   Uluslararası Tiyatro Festivali'nde, 'Fransa ile Buluşma' projesi kapsamında Orleans Ulusal Tiyatro Merkezi'nin bir yapımı olan 'Kentlerin Ormanında' isimli oyun gösterilecek. AKM Büyük Salon'da sahnelenecek olan oyun, tiyatronun genç yönetmenlerinden Stephane Braunschweig'ın son çalışması. 1912 yılında Chicago'da geçen oyunda Malezya kökenli, zengin bir odun tüccarı olan Schling, parasız, idealist bir kütüphane memuru olan Garga ile acımasız bir kavgaya girer. Hem gerçek hem fantastik bir kavgadır bu. Önemli olan kavganın sonucu değil, biçimidir. Kavganın sonunda kazanan genç Garga'dır. Ancak, bu zaferin bedelini ödeyecektir... Bertold Brecht'in bu gizemli oyununu ustalıkla sahneleyen Braunschweig, sahneyi bir satranç tahtası gibi kullanarak piyonların birbirini yemesi gibi oyuncuların da birbirleri içinde kaybolmalarını sağlıyor.
   <br/>
   <br/>
   Tiyatro festivalinin kıdemlilerinden ünlü Amerikalı tiyatro adamı Robert Wilson, son eserinden biriyle, 'Denizden Gelen Kadın'la katılıyor bu sene. 'Denizden Gelen Kadın', Amerikalı yazar Susan Sontag'ın, Henrik Ibsen'in aynı adlı eserinden yola çıkarak yazdığı oyun, Milano'daki prömiyerinin ardından, 3031 Mayıs tarihleri arasında Muhsin Ertuğrul Sahnesi'nde Türk seyircisi ile buluşacak.
   <br/>
   <br/>
   Çağdaş Japon yönetmenleri arasında oyunculuğa yönelik çalışma metoduyla dünya tiyatrosunu etkileyen Tadashi Suzuki, 'Dionisos' adlı oyunu ile festivale katılacak. Suzuki ve ekibi, çizgi dışı yorumlarıyla nefes kesen bir gösteri sergileyecekler.
   <br/>
   <br/>
   Festivalde, 31 Mayıs2 Haziran tarihlerinde 5. Sokak Tiyatrosu'nun yapımı olan '80060' Aziz Nesin Sahnesi'nde; 1 Haziran'da Dostlar Tiyatrosu yapımı olan 'Yosma', Kenter Tiyatrosu'nda; 34 Haziran tarihlerinde, İstanbul Şehir Tiyatrosu yapımı olan 'Kafkas Tebeşir Dairesi' Muhsin Ertuğrul Sahnesi'nde seyredilebilecek yerli yapımlar arasında yeralıyor.
   <br/>
   <br/>
   İyi seyirler...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3789), [web.archive.org (arşiv bağlantısı)](http://web.archive.org/web/20130126093304/http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3789)
