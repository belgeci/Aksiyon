# Tiyatroda ,Ekim, bereketi

*Tuğrul Cenker Bilinmeyen-tarih*

<div>
 <font>
  <img border="0" height="1" src="/web/20050302180208im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180208im_/http://www.aksiyon.com.tr/resim/303/64.jpg" vspace="5"/>
  </p>
 </font>
 <font class="content">
  Tiyatroseverler için Ekim ayı bir buluşma vaktidir. Kısa bir süre için yalnızlığa bırakılan sahneler ve salonlar, bu ayla birlikte tekrar şenlenir.
 </font>
 <br/>
 <p>
  <font class="content">
   Gerek oyuncular gerekse seyirci ortak bir heyecanı farklı yanlarıyla paylaşırlar. Bu Ekim ayı da diğerlerinden farklı olmayacak gibi... Özel ve ödenekli tiyatrolar, geçen sezondan devam eden repertuvarlarına yeni aldıkları oyunları da dahil ederek tiyatro dolu bir sezon için ellerinden geleni yapıyorlar.
   <br>
    <br>
     Bu arada önemli sayılabilecek bir gelişme olan, İstanbul Büyükşehir Belediyesi Şehir Tiyatrosu’nun Genel Sanat Yönetmeni Kenan Işık tarafından vurgulanan ‘yerli oyun’ ağırlıklı repertuvar düşüncesinin, son dönemlerde Devlet Tiyatrosu açısından da kararlılıkla takip edilmesi gereken bir politika olarak görülmesinin Türk tiyatrosu adına ileriye dönük ciddi kazanımları olacağını da belirtmekte fayda var.
     <br>
      <br>
       1 Ekim’de perdelerini açacak olan İstanbul Şehir Tiyatrosu, sezona üç yeni oyunla merhaba diyecek. Bunlardan ilki, Arthur Miller’in ‘Hepsi Oğlumdu’ adlı oyunu. Burçin Oraloğlu’nun yönettiği oyunda, hileli uçak imal eden bir adamın, kendi yaptığı uçağın kaza yapması sonucu oğullarını kaybetmesi üzerine girdiği iç hesaplaşma anlatılıyor. Oyunun, günümüz Türkiye’sindeki erozyona birebir olmasa da göndermeleri olabilir.
       <br/>
       <br/>
       Cengiz Aytmatov’un ‘Mankurt’ adlı romanından Hilali Mahmutoğlu’nun uyarladığı ve Mustafa Arslan’ın yönettiği ‘Mankurt Ya Da Gün Olur Yüzyıl Sürer’ adlı oyun da yaşadığı topluma yabancılaşmış ve Aytmatov’un tabiriyle ‘Mankurt’ olmuş Ukabala’nın toplumla ve kendisiyle hesaplaşmasını anlatıyor. Özellikle Stalin dönemi Rusya’sının baskıcı yönetimlerinin de eleştirildiği oyun, yeryüzünün neresinde olursa olsun ve hangi ‘rejim’le yönetilirse yönetilsin, insanların asimile edilmesine, yabancılaştırılmasına karşı bir isyan.
       <br/>
       <br/>
       Şehir Tiyatrosu’nun bu seneki repertuvarında yeralan yeni oyunlar arasında, Shakespeare’den üç oyun var. Bunlardan Romeo ve Juliet geçtiğimiz sezondan bir oyun ve Başar Sabuncu yönetiyordu. Sabuncu’nun bu seneki diğer Shakespeare yorumu ise Bahar Noktası. Bunun yanısıra Mustafa Avkıran’ın yöneteceği Troilos İle Kressida ise bir başka Shakespeare oyunu. Büchner’in yazıp Mehmet Ulusoy’un yöneteceği Woyczek ise sezonun bir başka yenisi. Neş’e Erçetin’in yazıp yönettiği çocuk oyunu ‘Sabaha Az Kala’ da ilk turda gösterilecek oyunlar arasında yeralıyor. Geçen sezondan devam eden diğer oyunlar ise şunlar: Aşk Hastası, Arslana Benzer, Aşk—ı Memnu, Derya Gülü, Şu Bizim Evliya Çelebi, Hürrem Sultan, Kadın İle Memur, Kafkas Tebeşir Dairesi, Kapıyı Aç, Kendi Gök Kubbemiz, Kedi, Kuyruklu Yıldız Altında, Lüküs Hayat, Misyon, Önce İnsan, Pembe Konağın Gelinleri, Sersem Kocanın Kurnaz Karısı, Batı Rıhtımı, Atatürk ve Çocuk, Oyuncaktaki Sır, Tembel Memiş, Düşlere Sobe ve Sihirli Flüt...
       <br/>
       <br/>
       İDT’de yerliye ağırlık
       <br/>
       <br/>
       İstanbul Devlet Tiyatrosu (İDT), sezonu üç yerli oyunun prömiyeri ile açıyor. Geçtiğimiz sezondan devam eden ise yedi oyun var. Tuncer Cücenoğlu’nun yazdığı ve Işıl Kasapoğlu’nun yönettiği Şapka, sezonun ilk prömiyeri. Şapka, birbirinden ciddi sorunları olan bir ülkede, hâlâ şekilcilikle uğraşan tanıdık karakterleri ile grotesk bir sistem eleştirisi içeriyor. Toygun Orbay’ın yazdığı ve Ayşe Emel Mesci’nin yönettiği ‘Mat’ta ise satranç taşları arasında yaşam ve ilişkiler sorgulanıyor. Oyunda Zühtü Erkan rol alıyor. Vüs’at O. Bener’in yazdığı ‘Ihlamur Ağacı’nı ise Nur Subaşı’nın rejisi ile izleyeceğiz. Ihlamur Ağacı, küçük bir aile çevresinde bile insan ilişkilerinin ne kadar acımasız olabildiğini gösteren bir oyun. İstanbul Devlet Tiyatrosu’nun Kasım’da prömiyer yapacak bir diğer yeni oyunu ise ‘Caligula’. Albert Camus’nun yazdığı bu oyunu Tamer Levent yönetiyor. Caligula gerek kadrosuyla gerek temasıyla merakla beklenen bir oyun.
       <br/>
       <br/>
       İstanbul Devlet Tiyatrosu’nun ikinci tura bıraktığı oyunlar arasında Christy Brown’un yazıp Lale Eren’in oyunlaştırdığı ve Kazım Akşar’ın yönettiği ‘Sol Ayağım’; Barillet Begredy’nin yazdığı ve Serpil Tamur’un yöneteceği ‘Kaktüs Çiçeği’; Ronald Harwood’un yazdığı, Işık Yenersu’nun yönettiği ‘Kuartet’ yer alıyor. Hazırlıkları yapılan oyunlar arasında ise bir Europides klasiği olan ‘Troyalı Kadınlar’ ve Hans Fallada’nın yazdığı ve Yılmaz Onay’ın yöneteceği ‘Küçük Adam Ne Oldu Sana?’ ve Faik Ertener’in yöneteceği, Tennessee Williams’ın klasikleşmiş eseri ‘Iguananın Gecesi’ bulunuyor. Schiller’in ‘Haydutlar’ı, Ferdi Merter’in ‘Tetikçi’si, Robert Bolt’un ‘Devrim Oyunu’ ise repertuara alınması düşünülen oyunlar arasında... Leenane’nin Güzellik Kraliçesi, Özel Hayatlar, Ketçaplı Spagetti, Cyrano De Bergerac, Güne Bakan Cam Kırıkları, Patron, Kırmızı Karaağaç ve Gel Evlenelim Yürü Boşanalım geçen sezondan devam edecek oyunlar arasında...
       <br/>
       <br/>
       Yeni oyunlar...
       <br/>
       <br/>
       İstanbul’dan çok da uzak hissetmediğimiz İzmit Şehir Tiyatrosu ise bu sezon Berthold Brecht’in ‘Üç Kuruşluk Opera’sını İngiliz yönetmen Malcolm Keith Kay’ın rejisiyle sahnelemeye hazırlanıyor. Bakırköy Belediye Tiyatrosu, Nazım Hikmet’in ‘İvan İvanoviç Var mıydı yok muydu?’ adlı oyununu Kenan Işık’ın rejisiyle sahneleyecek. Dormen Tiyatrosu, Haldun Dormen ve Gülriz Surûri’nin rol alacakları bir oyun hazırlığında. Tiyatro Stüdyosu ise Esther Vilar’ın ‘Speer’ adlı oyununu Ahmet Levendoğlu’nun rejisiyle sahneleyecek. Küçük Sahne Sadri Alışık Tiyatrosu, Oliver Hailey’in yazdığı ve Orhan Oğuz’un yönettiği ‘Işıkçı’; Tenese Williams’ın yazdığı ve Selim İleri’nin yönettiği ‘Üç Oyun’ ve Hulki Sayer’in yazdığı ‘Amerikan Hala’ adlı oyunlarla sezona sıkı bir giriş yapmaya hazırlanıyor. Tiyatro Oyunevi ise Mahir Günşiray’ın yöneteceği Bernard Marie Koltes’in ‘Ormanların Hemen Önündeki Gece’ adlı oyununu sahneleyecek. Aksanat Prodüksiyon Tiyatrosu, Işıl Kasapoğlu’nun rejisiyle Jorge Goldenberg’in ‘Bay Knepp’ adlı oyununu sahneleyecek. Müjdat Gezen ise yeni sezonda Hamlet’i pop opera tarzında sahneleyecek.
       <br/>
       <br/>
       Sahne üzerindeki oyunların konuşulacağı bir sezon dileğimizi her sene olduğu gibi tekrarlayarak, siz seyircilere iyi bir sezon diliyoruz...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13914), [web.archive.org (arşiv bağlantısı)](http://web.archive.org/web/20050302180208/http://www.aksiyon.com.tr:80/detay.php?id=13914)
