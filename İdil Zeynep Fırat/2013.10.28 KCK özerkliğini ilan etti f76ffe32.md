# KCK özerkliğini ilan etti

*İdil Zeynep Fırat 2013.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Açılım süreci tartışmaları arasında KCK yeni stratejisini belirleyip fiilî özerkliğini ilan etti. Örgüt, gelir sağlamak için kooperatif ve fabrika kurmayı, maden işletmeyi, hayvancılığa el atmayı planlıyor.
  </font>
 </div>
 <div id="newsText">
  <font class="detail-text">
   <p>
    Açılım sürecindeki karşılıklı açıklamalar zaman zaman ortamı geriyor. KCK yönetimi sürecin AK Parti tarafından bitirilme noktasına getirildiğini iddia ederken; AK Parti çevreleri ve Başbakan Erdoğan, KCK’nın gerçekçi ve dürüst davranmadığını dile getiriyor. Gerilimi, yapılan son açıklamalardan da anlamak mümkün. KCK Yürütme Konseyi Eşbaşkanı Cemil Bayık’ın Yeni Özgür Politika’da yayımlanan makalesinde “Ortaya çıkan fırsatlar ucuz seçim yatırımı olarak kullanıldı. Bu artık açık olarak gün yüzüne çıkmıştır. İmralı’ya giden BDP heyetine müdahale edilmesi ve sonrasında Erdoğan’ın ‘İmralı’ya gidecek olan heyetlere biz karar veririz’ sözleri sürecin bitirildiğinin ilanıdır. Ancak bunun siyasi bedeli olacağı için sürecin bittiğini söyleyemiyor.” Başbakan Erdoğan ise her şeye rağmen çözüm sürecinde kararlı olduklarını yineleyerek âdeta Bayık’a cevap verdi: “Çözüm sürecindeki tıkanma İmralı ile Kandil arasında yaşanan uyuşmazlıktan kaynaklanıyor. Biz süreci devam ettirmekte kararlıyız. Süreci ihlal edenler, bedelini öder.”
    <p>
     Bir taraftan tartışmalar, diğer taraftan da çözüm umutları devam ederken KCK’nın hamleleri kafaları karıştırıyor. Alınan bilgilere göre, Kandil’de zirve yapan KCK yönetimi fiilî özerkliğini ilan etti. Birimlerine kasım ayı ile birlikte harekete geçecekleri bilgisini veren örgüt, aralık sonuna kadar özerlik alanlarının netleştirilmesini istiyor. Yani özerlik için gerekli olan teşkilatlanma, sistem ve kurumsallaşmaların devreye sokulması üzerinde duruluyor. Mahkemeler, halk meclisleri, araştırma komisyonları, kadın hareketleri, dernek, sendika, ideolojik merkezler, maliye, tapu, vergi gibi birimlerin bir an önce oluşturulması isteniyor. Ayrıca Kürdistan Belediyeler Birliği’nin daha da aktifleştirilmesi yeni yapılanmada yer alıyor.
     <p>
      KCK’nın özerklik için üzerinde durduğu en önemli nokta finans. KCK gelir kaynakları üretmek için ciddi çaba harcıyor. Bunun için tarım ve köy kooperatifleri kurulacak. Küçük çaplı fabrikalarla plastik hammaddesi ve elbise üretimine geçilecek. Çimento fabrikaları ve maden ocakları işletmek için devreye girilecek. Hayvancılığa da el atılacak. Hatta bunun için şahıslar devletten kredi alacak ancak işleri örgüt adına yürütecek. Örgütün Van’da hayvancılığa, Batman’da maden ocağı işletmesine başladığı da alınan bilgiler arasında. 14 Ekim’de Milliyet’te çıkan ve MİT raporuna dayandırılan haberde de PKK’nın finansal anlamda kurumsallaşmak istediği belirtilmişti.
      <p>
       Özerklik ilanının ilk hamlesi yargıdan geldi. KCK, ‘Halk Adalet Mahkemeleri’nin kurulduğunu yayın organları aracılığıyla ilan etti. KCK Yüksek Adalet Divanı Sözcüsü Gazi Awer, mahkemelerin Botan ve Zagros alanlarında kurulduğunu açıkladı. Botan, Mardin ve civarını kapsayan bir bölge. Zagros ise daha çok kamp bölgelerini kapsıyor. Ayrıca KCK milis güçlerinin yeniden inşası için start verildiği de belirtiliyor. Buna göre milislerle gençlik yapılanmaları bazı noktalarda birlikte hareket edecek. Özerklik bayrağı yine üç renkten oluşacak ancak renkler dik ve kalın olacak. Yeşil başta, sarı ortada, kırmızı sonda. Sarının ortasına ise yeşil renkli beş köşeli yıldız konulacak.
       <p>
        Geçmişte yapılan KCK şeması ise yeniden değiştirildi. Buna göre PYD (Demokratik Birlik Partisi), Suriye’nin bir yapılanması olmaktan çok KCK’nın önemli alanlarından biri olarak ön plana çıkıyor. BDP ile eş tutuluyor. Aynı şekilde PYD’nin silahlı gücü olan YPG (Halkın Koruma Birliği) ise HPG (Halk Savunma Güçleri) ile eşit seviyeye getirildi. İkisi de Murat Karayılan’a bağlandı. PYD lideri Salih Müslim, BDP liderleriyle aynı konumda ele alınacak.
        <p>
         KCK, özerklik toplantısıyla, çözüm sürecinde ‘dinlenmeye aldığı’ kampları yeniden hararetlendirdi. Örgüte katılım artarken, katılanların büyük kısmı Kandil’deki kısa bir eğitim sonrası Suriye’ye gönderiliyor. Süreç boyunca 3 bin 500 kişinin örgüte katıldığı belirtiliyor. Bunu MİT ve askerî istihbarat raporları da doğruluyor. Örgütün son iki ay içinde Türkiye’deki eleman sayısını artırdığı da vurgulanıyor. Buna göre bin militan Türkiye’ye geçti. Türkiye içindeki kamplarda yer alan militan sayısı da 2 bin 500 olarak açıklanıyor. Alınan bir başka haber ise örgütün deşifre olan bazı kampların yerini değiştirdiği, Çok sayıda yeni kamp alanı oluşturduğu yönünde.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36922-kck-ozerkligini-ilan-etti.html), [web.archive.org (arşiv bağlantısı)](http://web.archive.org/web/20131112130706/http://www.aksiyon.com.tr:80/aksiyon/haber-36922-kck-ozerkligini-ilan-etti.html)
