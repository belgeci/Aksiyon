# Çözüm 'Ranya kriterleri'ne takıldı

*İdil Zeynep Fırat 2013.12.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuzey Irak’ın Ranya kentinde yapılan görüşmeler çözüm sürecini askıya almış durumda. KCK hükümetten ilk etapta 10 maddelik bir talepte bulunurken, devlet ise bu isteklerin yerine getirilmesinin güç olduğu cevabını verdi.
  </font>
 </div>
 <div id="newsText">
  <font class="detail-text">
   <p>
    Çözüm sürecine dair her geçen gün yeni bir gelişme yaşanıyor. Eleştirmenin neredeyse suç sayıldığı bir ortamda sürdürülen görüşmeler KCK/PKK memnuniyet havası oluşturmuş değil. İktidar partisi sözcüleri ise MİT üzerinden yürütülen görüşmelerin olumlu bir yolda gittiğini yineliyor. Toplum gelişmeleri tam anlamlandıramadan takip ederken, KCK ise yapılanların yetersizliğinden yakınarak sürekli tehditler savuruyor. Zaman zaman da siyaset erbapları karşı tarafın (PKK) çözüme yanaşmadığı imasında bulunuyor.
   </p>
   <p>
    En son tehdit gibi açıklama KCK Yürütme Konseyi Eş Başkanı Cemil Bayık’tan geldi. Bayık, AK Parti’nin önlerine savaş dışında başka bir yol koymadığını ileri sürdü: “Böyle giderse elbette ki Türkiye’de savaş olacaktır. Biz, bahara kadar süre tanımışız. Bahara kadar bu şartları kabul eder, müzakere yönünde adım atarlarsa sorun çözüm yolunda ilerler. Aksi takdirde artık bizim bu tarzda işleri yürütmemiz mümkün değildir.”
   </p>
   <p>
    Kandil’in bu açıklaması pek dikkate alınmadı. Oysa Kandil bunu aynı zamanda fiiliyata da dökmüş durumda. Çözümsüzlük olursa nasıl bir hamle yapacağı ve ilk adım olarak ‘Devrimci Halk Savaşı’nı nerede başlatacağının planları bile hazır. İddialara göre başta Şemdinli olmak üzere birçok yerde fiilî işgal başlatılacak. Daha önce mutabık kalınan konularda ısrar eden örgüt buna ‘Ranya kriterleri’ni de ekledi. Son iki ay içinde MİT ve KCK yöneticileri arasında Irak Kürdistan Federe Bölgesi sınırları içindeki Ranya kentinde yapılan iki görüşme olumsuz geçti ve süreç şimdilik masada bırakılmış durumda. KCK ilk etapta ‘Ranya kriterleri’ adını verdiği şartlar konusunda hükümetten adım ve söz istiyor.
   </p>
   <p>
    Yerel seçim sürecine girildiği şu dönemde KCK’nın taleplerinin BDP tarafından meydanlardan dile getirileceği tahmin ediliyor. Bu durumda miting meydanları bir nevi çözüm sürecinin kaderini ve şeklini de belirleyecek. KCK yerel seçimleri ‘özerkliğin’ provası olarak görüyor ve kriterler konusunda ısrarlı. Bakalım, seçim süreci, çözüm sürecini nasıl etkileyecek?
   </p>
   <p>
    <strong>
     RANYA’DA KİM NE İSTEDİ?
    </strong>
   </p>
   <p>
    Ranya’da yapılan ve süreci bir nevi askıya alan görüşmelerde KCK taleplerini sıralarken, MİT ise taleplere karşılık nelerin yapılabileceğini net bir şekilde açıkladı. Ortaya çıkan sonuç ise çözüm adına pek iç açıcı değil. Çünkü KCK’nın talepleri bir anda karşılanabilecek türden değil. İşte tarafların talep ve cevapları:
   </p>
   <h3>
    <span>
     KCK/PKK’NIN TALEPLERİ
    </span>
   </h3>
   <ul>
    <li>
     Koruculuk sisteminin kaldırılması
    </li>
    <li>
     KCK tutuklularının serbest bırakılması
    </li>
    <li>
     Genel af yerine şartsız, kayıtsız dönüşlere imkân tanınması
    </li>
    <li>
     Kürtlere ve Kürdistan’a özel statü tanınması
    </li>
    <li>
     Abdullah Öcalan’ın kademeli olarak siyaset yapmasına imkân tanınması
    </li>
    <li>
     Boşaltılan köylere tazminatlarının verilmesi
    </li>
    <li>
     Boşaltılan köylere geri dönüşün sağlanması ve desteklenmesi
    </li>
    <li>
     Operasyonların durdurulması, TSK’nın bölgeden yüzde 70 oranında çekilmesi
    </li>
    <li>
     PKK/KCK’nın uluslararası arenada terör örgütü listesinden çıkarılması ve kamuoyunda resmî olarak kabullenilmesi
    </li>
    <li>
     Faili meçhul cinayetlerin aydınlatılması için ortak bir komisyon kurulması.
    </li>
   </ul>
   <h3>
    <span>
     HÜKÜMETİN CEVAPLARI
    </span>
   </h3>
   <ul>
    <li>
     Koruculuk sisteminin kademeli olarak kaldırılması için çalışmalar yapılması mümkün.
    </li>
    <li>
     Süren yargılamalar çerçevesinde KCK tutuklularına zaten gereği yapılmaktadır.
    </li>
    <li>
     Genel af yerine 221. maddenin genişletilmesi ve gelenlerin silahlarını bırakarak tutuksuz yargılanmaları mümkün.
    </li>
    <li>
     Daha sonraki aşamada genel af gündeme gelebilir.  Boşaltılan köylere geri dönülmesi ve zararların tazmini konusunda çalışmalar yapılmaktadır.
    </li>
    <li>
     TSK’nın yüzde 70 oranında bölgeden çekilmesi söz konusu değildir. Profesyonel orduya geçişte, asker sayısı kademeli olarak zaten azaltılmaktadır.
    </li>
    <li>
     Faili meçhul cinayetler için daha sonraki aşamalarda bir komisyon gündeme gelebilir.
    </li>
    <li>
     Özel statü yerine yerel yönetimleri güçlendirme çalışmaları var.  Öcalan’ın şartları ile ilgili çalışmalar var, gazeteci ve STK yöneticileri ile buluşturulması gündemde.
    </li>
   </ul>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37297-cozum-ranya-kriterlerine-takildi.html), [web.archive.org (arşiv bağlantısı)](http://web.archive.org/web/20131223220702/http://www.aksiyon.com.tr:80/aksiyon/haber-37297-cozum-ranya-kriterlerine-takildi.html)
