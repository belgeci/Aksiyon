# Silahtaki incelik

*Ahmet Doğru 1994.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Silah... Ölüm aleti... Hakk’ın katından üflediği ruhu cesedinden ayıran, kendi başına bir alem olan insanın hayatına bir anda son veren, nice zinde civanı mürde kılan, nice hayallere perde olan, kimilerini bir ömrün yekünüyle ukbaya yollayan, kimilerini boynu bükük, çaresiz, yalnız, sevdiğinden ayrı koyan soğuk demir.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Askeri Müze’yi yahut Topkapı Sarayı’nda silahların sergilendiği bölümü gezdiyseniz ecdadımızın silahları ile Avrupalılar’ın geçmişte kullandığı harp aletleri arasındaki fark hemen dikkatinizi çekmiştir. Birisindeki sanat, zarafet, incelik, güzellik ne derece göz kamaştırıyorsa diğerindeki hantallık, cesamet bakan gözleri ürkütüverir. Muhakkak ki bunda o çağa göre fevkalade gelişmiş teknolojinin rolü büyüktü. Müslüman zanaatkarların çifte su vererek, sağlamlığından endişe etmeden olabildiğince ince imal ettiği silahlar, zırhlar mücahitlerin harp sanatını en güzel biçimde tatbik etmelerine vesile olurken Avrupalılar zırhlarının, silahlarının sağlamlığını, gücünü kalınlık ve irilikleriyle temin etmeye çalışıyorlardı. Acaba bu farklılığın altında teknolojik gelişmelerin ötesinde birtakım manevi dinamikler yok muydu?
   <br>
    <br>
     Son derece zarif, altın, gümüş kakmalı, murassa kabzalı kılıçlar, palalar, yatağanlar, kamalar, mücevherlerle süslenmiş topuzlar, miğferler, zırhlar hangi maksatla yapılmıştı da savaş aletinden ziyade san’at eseri olarak kalbi ihtizaza getiriyordu? Sebebi şu olmalıydı ki, bunları imal eden, kullanan insanlar Hakk’ın tecelligahı olan insana müştaktılar. Her işlerinde insana hürmeti, Hakk’ın yeryüzündeki halifesi olarak yaratılan  insanı yaratılışındaki yüceliğine ulaştırmayı kastediyorlardı. Onların ölümleri de, öldürmeleri de ancak bunun içindi. Kesinlikle cana kıymıyorlardı, belki fitne ortadan kalksın, bir yerde zulüm varsa, hakikate perde olacak, insanın şerefine, uluvv-i şanına yakışmayacak kötülükler, çirkinlikler varsa onu ortadan kaldırmak için savaşıyorlar, adeta can alırken can bahşediyorlardı. Bir nevi vücudu kurtarmak, mikrobun yayılmasına mani olmak için bir uzvu feda eden cerrah, ağacın yaşamasını temin etmek, daha lezzetli meyveler, daha güzel çiçekler elde etmek için kuru dalları budayan bahçevan zihniyetini güdüyorlardı. Silahlarını bir kuyumcu titizliğiyle imal ediyorlar, süslüyorlardı; çünkü onunla cana kasdetseler de can bahşediyorlardı, insana, insanlığa hizmete çalışıyorlardı. Düşmana karşı siper ettikleri söğüt dalından hafif, pratik kalkanlarını ibrişimlerle örerek bir çiçek bahçesine çeviriyorlardı; çünkü karşılarındaki düşman hakikatte düşman değil, küfrün karanlığından kurtarılması gereken yahut nizam–ı alem için, insanlığın selameti için feda etmek zorunda kalınan bir dosttu. Onların savaşlarında belki bazıları ölüyordu ama nice canlar saadet içinde hayat buluyordu. Onun için savaşa düğün alayına gider gibi tuğlarla, sancaklarla, şahane elbiseler içinde, davullar, zurnalar, ziller, nekkareler çalarak gidiyorlardı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21378), [web.archive.org (arşiv bağlantısı)](http://web.archive.org/web/20070626185640/http://www.aksiyon.com.tr:80/detay.php?id=21378)
