# Ümid aşılayan yazılar

*Ahmet Doğru 2003.01.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      3 Şubat 2002’de Medine—i Münevvere’de, Hazreti Peygamber’in (s.a.v) yanıbaşında dünyaya veda eden zamanımızın ilim, irfan ve şiir üstadlarından Ali Ulvi Kurucu’nun eserlerinin seri olarak basımı tamamlandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195754im_/http://www.aksiyon.com.tr/resim/422/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kitap serisi, üstadın Akifvârî üslûpla kaleme alınmış şiirlerinin toplandığı Gümüş Tül ve Alevler, nesirlerinin toplandığı Gecelerin Gündüzü, hatıralarının toplandığı Bir Ömürden Sayfalar, Medine Notları, Şeyh İbrahim B. İdrîs es—Sünûsî’den tercüme ettiği Asırlar Boyunca Parlayan Nur, Ebu’l Hasen en—Nedevî’den tercüme ettiği Muhammed İkbal ile kendisi hakkında basında çıkan yazıların bir araya getirildiği Ali Ulvi Kurucu’nun Ardından isimli kitaplardan oluşuyor.
   <br>
    <br>
     Tahsilini Kahire’de Şeyhülislâm Mustafa Sabri Efendi, Zâhidü’l Kevserî gibi kıymetli alimlerin yanında tamamlayıp ailece hicret ettikleri Medine’ye yerleşen Ali Ulvi Kurucu burada yaptığı görevler, bilhassa Mahmudiye ve Arif Hikmet kütüphanelerindeki müdürlüğü sırasında dünyanın her tarafından Hicaz’a gelen kıymetli şahsiyetlerle yakından tanışma imkanı bulmuş. Bir Ömürden Sayfalar adı altında kızı tarafından kaleme alınan hatıraları bir dönem İslam âleminin önemli şahsiyetlerinin resm—i geçidi gibi. Kurucu’nun dedesi Hacı Veyis Efendi, amcası Hacı Veyiszade Mustafa Efendi, babası İbrahim Efendi, Şeyhülislam Mustafa Sabri Efendi, Yozgatlı İhsan Efendi, Zahidü’l Kevserî, Hasan el Benna, Seyyid Kutub, Mustafa Runyun, Şeyh Şamil’in torunu Said Şamil, Ebu’l Hasan el Nedevî, Abdülgafur el Abbasî, Bediüzzaman Said Nursi, Sami Efendi, Mehmed Zahid Efendi, Abdurrahman Gürses, Saatçi Osman Efendi. Sıra sıra yerlerini alıyorlar bu resm—i geçitte.
     <br/>
     <br/>
     Gecelerin Gündüzü’nün önsözünde “Bazen büyük acıların ebedi saadetlere sebeb olması gibi, karanlık gecelerde de ferdleri ve kitleleri büyük aydınlıklara kavuşturacak nimetler bulunur. Gecelerin ızdırabını çekmeyen, gündüzlerin kıymetini bilemez. Derd ehlinin âşinâsı, büyük şâirimiz Bâki, bakın ne diyor: 'Şeb–i yeldâyı müneccimle muvakkit ne bilir / Mübtelâ–yı gama sor kim, geceler kaç sâat.' Meselâ fakir de, milletimizin ruh ve fikir semâsına çöken karanlık gecelerin ızdırabını çekmeseydim, sabahı bu iştiyakla bekleyebilir; nûrun kıymetini böylesine bilebilir miydim? Rûhumu yakan bu ızdırabların acısıyla, o gün, bugün yazdıklarım, baştanbaşa feryad u figânımın sesi, gözyaşlarımın bestesidir” diyen Ali Ulvi Kurucu için ilim adamı, fikir adamı, gönül adamı, şâir, hattat, bestekâr, Peygamber (s.a.v) âşığı gibi birçok sıfatın yanında bir tabir daha kullanmak hata olmaz zannederiz: Ümid adamı. Gerek şiirleri, gerek yazıları, gerekse hatıralarıyla güzel yaşamak, güzelliklere ulaşmak için ye’se düşmeden, bıkmadan çalışmanın yolunu gösteriyor ardından gelecek nesillere.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2267), [web.archive.org (arşiv bağlantısı)](http://web.archive.org/web/20070626195754/http://www.aksiyon.com.tr:80/detay.php?id=2267)
