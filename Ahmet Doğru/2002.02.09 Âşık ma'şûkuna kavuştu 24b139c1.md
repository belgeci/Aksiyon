# Âşık ma'şûkuna kavuştu

*Ahmet Doğru 2002.02.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üstad Ali Ulvi Kurucu da nöbetini tamamladı. Şimdi Cenneti Baki'de yatıyor. Yanında 10 bine yakın sahabe; karşısında Allah Resûlü'nün (a) Ravzai Mübârekeleri. Başında belki taşı yok ama üzerinde Hazreti Peygamber'in (a) müjdesi var
  </font>
 </div>
 <div id="newsText">
  <font class="detail-text">
   "Çiçekler, lâleler, güller sana ilânı aşk eyler
   <br/>
   <br/>
   Gönüllerde esen bâdı sabâsın Yâ Resûlallah"
   <br/>
   <br/>
   Geçtiğimiz yıl İstanbul'da ziyaretine gittiğimizde, kaleme aldığı şiirler arasında hangisinin kendisini daha fazla etkilediğini sormuştuk; bu beyti okumuş, ricamız üzerine de eliyle yazıp hediye etmişti Üstad Ali Ulvi Kurucu. Yüz ifadesinden, sorumuz üzerine düşünmeden o anda aklına geldiği belli olan bu beyit, aslında bir hakikati ele veriyordu. Bal küpünden bal, sirke küpünden sirke sızdığı gibi üstadın gönlünden de Peygamber (a) aşkı sızıyor; "zamanımızın Mehmed Akif"i şiirleri içinden Peygamber (a) ile ilgili bir ifadeyi arz ediyordu.
   <br/>
   <br/>
   Geçtiğimiz pazar gecesi fenâ libasından soyunup güzellikler yurduna göçen Ali Ulvi Bey şairdi, âlimdi, hizmet adamıydı ama hepsinden önemlisi Peygamber (a) âşığıydı. Öyle ki kendi gönlümüzde o aşkın rüzgârı estiği zamanlarda onun ifadelerini mırıldandık yıllar boyu:
   <br/>
   <br/>
   Rûhum sana âşık, sana hayrandır Efendim,
   <br/>
   <br/>
   Bir ben değil, âlem sana kurbandır Efendim.
   <br/>
   <br/>
   Ecrâm ü felek, Levh u Kalem, mesti nigâhın,
   <br/>
   <br/>
   Dîdârına âşık Ulu Yezdân'dır Efendim.
   <br/>
   <br/>
   Mahşerde nebîler bile senden medet ister,
   <br/>
   <br/>
   Rahmet diyen âlemlere, Rahman'dır Efendim.
   <br/>
   <br/>
   Kıtmîrinim ey Şâhı Rusül, koğma kapından,
   <br/>
   <br/>
   Asilere lütfun, yüce fermândır Efendim..
   <br/>
   <br/>
   Ta Arşa çıkar her gece âşıkların âhı,
   <br/>
   <br/>
   Medheyleyen ahlâkını Kur'ân'dır Efendim.
   <br/>
   <br/>
   Aşkınla buhurdan gibi tütmekde bu kalbim,
   <br/>
   <br/>
   Sensiz bana cennet bile hicrandır Efendim...
   <br/>
   <br/>
   Doğ kalbime bir lâhzacık ey nûri dilârâ,
   <br/>
   <br/>
   Nûrun ki; gönül derdime dermandır Efendim...
   <br/>
   <br/>
   Ulvî de senin bağrı yanık âşıkı zârın,
   <br/>
   <br/>
   Feryâdı bütün âteşi sûzandır Efendim...
   <br/>
   <br/>
   Ve o, Yüce Peygamber'in (a) komşusu yani mücavir idi. Mücavir... Bu tabiri belki çoğumuz bilmez. Genel olarak, bir şeyin civarında bulunan, komşu demektir. Hususî mânâda ise Allah ve Resûlü'nün aşkı ile yerini yurdunu terk edip Mekke'ye, Medine'ye yerleşenleri, ömrünü Kâbei Ulyâ'nın, Kubbei Hadrâ'nın gölgesinde geçirenleri ifade eder. Rastgele bir unvan değildir mücavirlik; "Medine'nin sıkıntı ve meşakkatlerine ümmetimden sabır gösteren herkese kıyamet günü şefaatçi ve şahid olacağım" müjdei peygamberîsine nailiyet vardır sonunda. Ama bir ömür boyu edebi muhafaza ile o huzurda beklemek de her babayiğidin harcı değildir.
   <br/>
   <br/>
   İlim yolu kolay değil
   <br/>
   <br/>
   Ali Ulvi Bey, 1922 yılında Konya'da dünyaya gelmiş. Babası Islahı Medarisi İslâmiye müderrislerinden İbrahim Efendi. Dedesi, elli yıl hiç para almadan Dolav Camii'nin imamlığını yürüten Hacı Veyis Efendi. Amcası ise "Yâr için ağyâre minnet ettiğim ayb eyleme / Bağıbân bir gül içün bin hâre hizmetkâr olur" beytini dilinden düşürmeden hizmete koşturan Konya'nın meşhur âlimi, mürşidi Hacı Veyiszade Mustafa Kurucu. Sözün özü, kendi tabiriyle 'ilim evi denecek bir evde' yetişmiş. Önce babasından Kur'anı Kerim hıfzını ikmal etmiş. Sonra Kadirî Şeyhi Hafız Ali Efendi'den kıraat; babasından, amcasından sarf, nahiv okumuş.
   <br/>
   <br/>
   Ama o yıllar Türkiyesinde dinî ilimleri daha derinlemesine öğrenme imkânı yoktur. İbrahim Efendi de oğullarını Mısır'da elEzher'de okutmaya karar verir. Lafın gelişi bir karar değildir bu; bir tarlası vardır, satar. Hanımının ziynetlerini satar. "Onlar bitinceye kadar bunları okutacağım. Biterse hamallık yapacağım, sakalık yapacağım, hüccaca su taşıyacağım" demektedir. 1939'da bu niyetle kalkıp Hicaz'a yerleşirler. Ali Ulvi Bey, Hicaz'dan Kahire'ye geçer.
   <br/>
   <br/>
   Kahire'de Osmanlı'nın yetiştirdiği mümtaz bir çevre kucağını açar ona; Yozgatlı İhsan Efendi'nin, Zahid elKevseri'nin, Şeyhülislam Mustafa Sabri Efendi'nin ve onun oğlu şâir İbrahim Bey'in halkai tedrislerine, sohbetlerine dahil olur. Bu sohbetlerde Mehmed Akif merhum da gıyaben bulunmaktadır. Çünkü Mısır'dan İstanbul'a dönüşünün ve fani âlemden göçmesinin üzerinden çok zaman geçmemiştir.
   <br/>
   <br/>
   Akif'in, Kahire meclislerinde okunan şiirleri, nakledilen hatıraları gönlünü sarar, 'rûhunun tercümanı olur' Ali Ulvi Bey'in. Revakü'l Etrâk'taki odasında teheccüdlere kalkar, geceler boyu dua eder 'Mehmed Akif gibi şâir, Cenab Şahabeddin gibi nâsir olmak' için. Bu arada ilk şiir denemelerini kâğıtlara dökmeye başlamıştır bile.
   <br/>
   <br/>
   Altı yıllık yüksek tahsil hayatını tamamlayıp "âlimlik şehadeti"ni alır. Tahsil hayatını daha da ileriye götürmek niyetindedir ama o sırada babası vefat etmiş, annesi ile iki kardeşi Medinei Münevvere'de kalmıştır. Ali Ulvi Bey, Medine'de ilk olarak Evkaf İdaresi'nin İnşaat ve Sicillât Emini olarak çalışır. Burada "Kedilerine bile vakıf kurup doyurmuş" dediği Osmanlı'dan kalan birçok evrakı inceleme fırsatı bulur. 1953'ten 1975'e kadar Sultan Mahmud Kütüphanesi'nin müdürlüğünde bulunur. Mahmudiye Kütüphanesi çoğu Türkçe beş bin yazma, beş bin kadar da basma eseri bünyesinde muhafaza eden bir II. Mahmud'un yâdigârıdır. 1975'ten 1985'e kadar ise Şeyhülislam Arif Hikmet Kütüphanesi'nde görev yapar ve emekliye ayrılır.
   <br/>
   <br/>
   "Kabul olan dualarımsınız"
   <br/>
   <br/>
   Ömrünün son yıllarını altı ay Medine'de, altı ay Türkiye'de kalarak geçiren Ali Ulvi Bey gibi şahsiyetler için klasik mânâda bir emeklilik düşünülemez elbette. İlmi, irfanı, mânevi hayatı, 81 yıllık ömrü boyunca Türkiye'de, Mısır'da, bilhassa İki Cihan Sultanı'nın (a) makamı olmak hasebiyle âlemi İslâm'ın gözbebeği olan Medinei Tahire'de tanıştığı şahsiyetlere ait hatıraları, İslâm âleminin meselelerine vukufiyeti ile her cihetten derya olan Ali Ulvi Bey, "Sizler benim gerçekleşen rüyalarım, kabul olan dualarımsınız" dediği gençlere bu birikimini aktarmaya çalıştı yılmadan. Mehib siması, mütevazı, vakur tavırları, uzun yıllar Arabistan'da kalmasına rağmen bozulmayan, dilimizin ihtişamlı devirlerini hatırlatan Türkçesi, şairâne ifadeleri, hatip edası ile sohbetler etti, konuştu, yazdı, şiirler söyledi. "Benim bir gayem var, davam ve idealim var; insan yetiştirmek. Bilhassa cemiyete güneş, lider, mürşid, sahip olacak imanlı irfan gençliğini yetiştirme aşkım var. Bahçıvanı görürsünüz eli kan içinde, dersiniz; 'Niye?' Der ki; 'Yavrum, ben gül yetiştiriyorum" sözleriyle hülasa ediyordu hayatının gayesini.
   <br/>
   <br/>
   Sık sık naklettiği bir de hatırası vardı bu hususta. Mısır'da, ElEzher'de okuduğu yıllarda, uzun bir kış gecesi erRisale isimli dergide Muhammed Sadık erRafii adlı bir yazarın yazısı gözüne ilişir. Makalenin başlığı "Alevler içinde, fakat yanmıyor"dur. Bu başlık kendisini çok etkiler. "Acaba bu madde nedir?" diye düşünerek ve merak ederek okur makaleyi. Şöyle anlatmaktadır erRafii: "Geçenlerde üniversite gençlerinden bir grup geldi. Çok mühim sorular soruyorlardı. İçimden bir feryad koptu; 'Allahım, bu çocuklara feyz verecek halde değilim. Ama beni bu çocuklara güzel göstermişsin, utandırma' diye dua ettim. Önemli bir ahlaki çöküşün tam ortasında yaşıyorlardı. Bunlara rağmen temiz kalmışlar. Allah'a şükrettim. 'Allahım, sen öyle bir kudret sahibisin ki, alev alev yanan ateşler içinde Hz. İbrahim'i, balığın karnında Hz. Yunus'u, Firavun'un sarayında Hz. Musa'yı, mağarada Hz. Muhammed'i saklayan sen değil misin... Kudretine hayranım Yarabbi' dedim." Bu makaleyi okuduktan sonra kalkıp abdest alır, namaz kılar. Secdede ağlayarak; "Yarabbi, benim memleketim Türkiye'de de alevler içinde olduğu halde yanmayacak, aşkına, idealine, irfanına, imanına sahip çıkacak bir genç nesil yetişmeyecek mi ve ben de bu nesli görmeden mi öleceğim Allahım" diye dualar eder ve bu dualarını 60 yıl kesintiye uğratmaz. İşte "Sizler benim kabul olan dualarımsınız, gerçekleşen rüyalarımsınız" hitabının arkasında sık sık naklettiği bu hatırası yatmaktaydı.
   <br/>
   <br/>
   Günümüzün Mehmed Akif'i
   <br/>
   <br/>
   Şiir ve nesirde Mehmed Akif ile Cenab Şahabeddin'e benzemek için yaptığı duaları anlatırken "Ne o oldum, ne bu. Demek ki her denen olmuyormuş" dese de "Günümüzün Mehmed Akif'i" ismine lâyık haklı bir şöhrete sahipti Ali Ulvi Kurucu. Onun kalemiyle sanki Akif coşuyordu:
   <br/>
   <br/>
   "Şanlı genç! Saracaksın kanayan her yarayı,
   <br/>
   <br/>
   Boğacaksın, seni iğfal edecek yaygarayı!
   <br/>
   <br/>
   Bir asil at gibi şahlan, vurulan gemleri kır,
   <br/>
   <br/>
   Nerde hakkım diye bir kerrecik olsun haykır!"
   <br/>
   <br/>
   .....
   <br/>
   <br/>
   "Ne gelen var, ne giden var, ne gülümser bir yüz.
   <br/>
   <br/>
   Yolcu yorgun, yük ağır menzil uzaklarda henüz.
   <br/>
   <br/>
   Diye milletçe ümitsizliğe düşmüştük dün,
   <br/>
   <br/>
   Uyanış fecri ufuklarda belirmekte bugün.
   <br/>
   <br/>
   Kararan dünkü ufuklarda güneşler yanıyor
   <br/>
   <br/>
   Her ışık dalgası umman olup çalkanıyor.
   <br/>
   <br/>
   Nurlu bir yüz gibi dünyaya doğarken gündüz,
   <br/>
   <br/>
   Uyanış fecrinin aydınlığıdır gördüğümüz."
   <br/>
   <br/>
   .....
   <br/>
   <br/>
   "Tarihe şeref tacı büyükler anılırken,
   <br/>
   <br/>
   Yükselmede ruh en yüce âlemlere yerden,
   <br/>
   <br/>
   Bin rayhanın feyzi sarar ruhu derinden,
   <br/>
   <br/>
   Geçmiş gibi cennetteki gül bahçelerinden..."
   <br/>
   <br/>
   .....
   <br/>
   <br/>
   "Allah'a dayan, gâyene tevfikıni versin,
   <br/>
   <br/>
   Kur'ân'a sarılmazsan eğer ye'se düşersin."
   <br/>
   <br/>
   .....
   <br/>
   <br/>
   "Nasıl gafil yaşar insan, meleklerden muazzezken
   <br/>
   <br/>
   Ne hüsrandır bu Allahım, hayalim ürperir cidden."
   <br/>
   <br/>
   .....
   <br/>
   <br/>
   Vicdanları aydınlatamaz sâde düşünce,
   <br/>
   <br/>
   Mehtâbı, o engin gecenin 'Din' olur ancak...
   <br/>
   <br/>
   İnsan, bu karanlıkdaki girdâba düşünce:
   <br/>
   <br/>
   İdrâkine yol gösterir, îmandaki sancak!..
   <br/>
   <br/>
   .....
   <br/>
   <br/>
   "Ey ömrünü bir gayeye vakfeyleyen insan
   <br/>
   <br/>
   İnsanlığı aydınlatacak nurla şuurlan
   <br/>
   <br/>
   İmanla geçen her gece, gündüz gibi aydın
   <br/>
   <br/>
   Bir taze bahar âlemi her an hayatın
   <br/>
   <br/>
   Kur'an bize yad ettiriyor bezmi elesti
   <br/>
   <br/>
   Mümin o tecellinin ezelden beri mesti."
   <br/>
   <br/>
   Her ne kadar şâirliği ile tanınsa da nesri de mükemmeldi. Bunun bir ispatı 1956'da Bediüzzaman'ın Tarihçei Hayat'ına yazdığı önsözdür. "İnşaallah öldükten sonra da rahmetle anılmama vesile olur" dediği 16 sayfalık makaleyi şiirleriyle beraber 24 saat içinde yazar. Bunu bir İltifatı Peygamberi olarak kabul eden Bediüzzaman başına "Bu önsöz Medinei Münevvere'de bulunan mühim bir alim tarafından yazılmıştır" ibaresini koydurur.
   <br/>
   <br/>
   Ali Ulvi Kurucu, büyük kısmını Medinei Münevvere'de geçirdiği ömrünü 3 Şubat 2002 Pazar gecesi saat 10.00 sıralarında yine Medine'de tamamladı. Cenaze namazı, pazartesi sabahı Mescidi Nebevi'de, âşığı olduğu, "Derdimendim yâ Rasûlallah, devâ ol derdime / Destgir ol, yâ Habiballah, bu asî mücrime!.. / Sen şefâat kânı varken, yalvarayım ben kime?.. / Ben Rasûli Kibriyânın, bülbülü nâlânıyım. / Mücrimim gerçi, cemâli Mustafâ hayrânıyım.." diyerek yalvardığı Yüce Peygamber'in huzurunda kılındı.
   <br/>
   <br/>
   Bu dünya bir kervansaray. Gelen gidiyor, konan göçüyor. Her kervan göçerken iyikötü kendi sermayesini yükleniyor. Ali Ulvi Bey de nöbetini tamamladı, göç kösü çalınınca yola koyuldu. Bir ömür boyu biriktirdiği sermayesini de yanında götürdü. Şimdi Cenneti Baki'de yatıyor. Yanında 10 bine yakın sahabe; karşısında Allah Resûlü'nün (a) Ravzai Mübârekeleri. Başında belki taşı yok ama üzerinde Hazreti Peygamber'in (a) müjdesi var; "Medine'de ölmeye muktedir olan orada ölsün. Zira ben, orada ölene şehadet ederim."
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42466D2EC98C5E4F86E37865B7696DEC?newsId=8446), [web.archive.org (arşiv bağlantısı)](http://web.archive.org/web/20130410184207/http://www.aksiyon.com.tr:80/aksiyon/newsDetail_getNewsById.action;jsessionid=42466D2EC98C5E4F86E37865B7696DEC?newsId=8446)
