# Medyaya taze kan

*Zeynep Polat Bilinmeyen-tarih*

<div>
 <font>
  <img border="0" height="1" src="/web/20050224094830im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094830im_/http://www.aksiyon.com.tr/resim/402/62.jpg" vspace="5"/>
  </p>
 </font>
 <font class="content">
  Medya çağının çocukları medya dünyasını öğrenmeye lise sıralarında başlıyorlar. Çekirdekten yetişip gazeteci abileri, ablaları arasında büyüyor, üstelik bunları yabancı dil eğitimi içinde gerçekleştiriyorlar. Şimdi sektörün taze kanı, liseli iletişimciler.
 </font>
 <br/>
 <p>
  <font class="content">
   İletişim dünyasının kapılarını aralamaya başlayalı henüz bir yıl olmuş. Çiçeği burnunda liseli iletişimcilerin çoğu televizyoncu olmak istiyor. Geçen yıl hazırlık okumuşlar. Önümüzdeki yıldan itibaren medyaya dair ne var ne yoksa içeriden, medya çalışanları tarafından eğitilecekler. Özel Feza Anadolu İletişim Meslek Lisesi öğrencilerinin —daha şimdiden kendilerini öyle görseler de— geleceğin başarılı televizyoncusu ya da reklamcısı olmaları için bir çok nedenleri var.
   <br>
    <br>
     Okulları Zaman Gazetesi’nin yanı başında. Medya çağının çocukları olarak medya dünyasını öğrenmeye lise sıralarında başlama gibi bir avantaja sahipler. Mezun olana kadar her yaz tatil döneminde gazete, tv ya da haber ajansında staj yapma ve mesleklerini pratik yaparak öğrenme imkanları var. Okul yıllarını, teorik dersler arasında boğuşmaktan ziyade, muhabir abileri, ablaları arasında geçirecekler. Dolayısıyla İletişim Fakültesi’ni türlü zahmetlerle okuyup üçüncü yılın sonunda zar zor bir yerde staj yapıp ileride yapacağı mesleği yeni tanımaya başlayan iletişimci gençlerin geçtiği yollarla onlar çok daha öncesinde lise hazırlıkta tanışıyorlar. Çekirdekten yetişip gazetecilerin arasında büyümeleri, üstelik bunları yabancı dil eğitimi içinde gerçekleştiriyor olmaları, iletişim sektöründe tutunmalarını kolaylaştıracak. Zira iletişimin dünyada ilk 10’a giren meslek sıralamaları arasında yer aldığı bilinen bir gerçek. Gelişmiş ülkeler iletişim alanında yeni eğitim programları düzenlerken bizde sayıları bir elin parmak sayısına bile ulaşmayacak kadar az olan İletişim Meslek Liseleri medyanın yeni çözüm kapısı olma yolunda.
     <br>
      <br>
       Az öğrenci kaliteli eğitim
       <br/>
       <br/>
       Her öğretim yılında iki ders sınıfı açan Özel Feza Anadolu İletişim Meslek Lisesi, geçen yıl olduğu gibi bu yıl da 50 yetenekli öğrenci alacak ancak bunun için öğrencilerin yetenek testinden geçmeleri gerekiyor. Yazılı ve görsel medya konusunda öğrencilerin ne kadar ilgi ve yetenekleri olduğuna dair çeşitli veriler sunan yetenek sınavları okul yetkililerine göre gençleri doğru meslek seçimine yönlendirmek açısından önemli. Okul Müdürü Mustafa Yurduseven, iletişimci olmak isteyen öğrencilerin öncelikle bu alanda yetenekli olmalarının ve medyada çalışmaya istekli olmalarının şart olduğunu vurguluyor. Basına kaliteli eleman yetiştirmek amacıyla ortaya çıkan Özel Feza Anadolu İletişim Meslek Lisesi, öğrencilerine Feza Gazeteciliğe bağlı Aksiyon Dergisi, Zaman Gazetesi ve Cihan Haber Ajansı’nda staj yapma kolaylığı sağlıyor. Mezunların daha çok Feza Gazetecilik bünyesindeki medya kuruluşlarına kalifiye eleman olarak gönderileceğini belirten Yurduseven, Türkiye’de iletişim alanına yetenekli ve donanımlı eleman yetiştirme noktasında iddialı bir okul olduklarını kaydediyor. İletişim sektörüne kazandırmayı amaçladıkları kalifiye elemanın en az bir yabancı dil bilmesini ve mesleği iyi öğreten bir iletişim kurumundan mezun olmasını gerekli görüyor. İletişim fakültesi mezunu olup da kamerayı eline almayanların varlığına dikkat çeken Yurduseven, öğretim dönemleri boyunca mesleki pratiklere ağırlık vereceklerini belirtiyor ve ekliyor:
       <br/>
       <br/>
       “Türkiye’de basının güvenilirlik oranı yüzde 17’lerde. Misyonumuz, milletin müşterek sesi olmak. Vizyonumuz, bilgi çağında çağı doğru okuyarak teknolojiyi iyi bilen ilkeli yayın anlayışı ve basın hürriyetlerine saygılı bireyler yetiştirmek. Okulumuz üç alandan oluşmaktadır. Gazetecilik, Radyo Tv, Halkla İlişkiler ve Tanıtım. Hazırlık sınıfını ve 9. sınıfı okuyan öğrenciler, ilgi, yetenek ve isteklerine göre belirtilen alanlardan birini seçerek eğitimini tamamlar. Okulu başarıyla bitiren öğrenciler sınavsız olarak üniversiteye giriş sistemi doğrultusunda kaygı yaşamadan üniversitede okuma şansına sahip olacaklar. Hatta başarı oranlarına göre İletişim Fakültesi’ne ikinci sınıftan girme fırsatları bile var.
       <br/>
       <br/>
       İletişime ilgisi olan ve bu alanı bir yaşam şekli olarak düşünen öğrencilerin bu yöndeki eğitim sürecine liseden başlıyor olmaları iletişim okumanın önemini daha da artıracak.
       <br/>
       <br/>
       Onsuz olmaz
       <br/>
       <br/>
       Yüzyılın en geçerli meslekleri arasında bulunan iletişimcilik, gücünü etkinlik alanlarından alıyor. Ülkenin gündemi ve geleceğinde etkili olan güç sıralamaları arasında medya dördüncü kuvvet gibi görünse de çoğu kez birinci güç olarak belirebiliyor. İnsanların kaderlerini belirleme rolüne soyunmuş medya mensupları için medya etiği bilincinin verildiği okulların önemi bir kez daha gün yüzüne çıkıyor. Tam da bu noktada Özel Feza Anadolu İletişim Meslek Lisesi’nin kuruluş amaçları arasında geçen bazı ifadelere dikkat çekilebilir: “Bizim ilkemiz iyiye, daha güzele layık olmalı. Daha ilkeli, etik değerlere sahip, insan merkezli, kişi hak ve özgürlüklerine saygılı gençlerin yetiştirilmesiyle ülkemiz iletişimi de güvenilirliğe kavuşacaktır...”
       <br/>
       <br/>
       Daha ilk yılın sonunda profesyonel bir gazete çıkarmayı başaran Özel Feza Anadolu İletişim Meslek Lisesi öğrencileri medya dünyasına taze kan olma yolundalar. Umarız, iletişim dünyasının çılgın gidişatında genç iletişimciler daha olumlu birşeyler yapmayı başarabilirler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11794), [web.archive.org (arşiv bağlantısı)](http://web.archive.org/web/20050224094830/http://www.aksiyon.com.tr:80/detay.php?id=11794)
