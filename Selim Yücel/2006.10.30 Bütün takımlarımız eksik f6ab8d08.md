# Bütün takımlarımız eksik

*Selim Yücel 2006.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hücumda çoğalamadığımızdan şikayet edilir hep. Peki orta sahada ve savunmada çoğalabiliyor muyuz ki? Alan daraltamıyoruz, adam paylaşamıyoruz…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141717im_/http://www.aksiyon.com.tr/resim/621/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kanat adamı demek, bir bayrak direğinden diğerine durmadan gidip gelen adam demek midir? Buna can dayanır mı? Sahanın boyu 110 metre! En dayanıklı 100 metre atletleri bile, depar hızıyla birkaç “yüz metre” koşamaz. Kaldı ki dümdüz  koşu ile, topu sürükleyerek ve markajdan kurtulmak çabasıyla  koşmak arasında fark vardır.
   <br>
    <br>
     Geçmişte Nihat böyle harcanıyordu, iyi ki yurtdışına gitti de kurtuldu. Şimdi İbrahim Üzülmez çiğneniyor. Kıvrak, topla oynamayı bilen, oldukça da dayanıklı ve soluklu bir oyuncu… Fakat buna can dayanmaz ki. Bir noktadan sonra denge kıvamını kaybediyor ve hem paslarındaki hem vuruşlarındaki isabet yüzdeleri düşüyor hem de “bek” gibi güvenli oynama düzeni sarsılmaya başlıyor.
     <br/>
     <br/>
     Şunu öğrenemediler: Kanatlarda etkili olmanın yolu, her bir kanatta ikişer kişinin görev yapmasıdır. Biri atağa kalktığında  diğeri onun boşluğunu kontrol edecek, kademesine girecek. WM’e adapte ederek söyleyelim: İki bek iki açık yine var olacak, fakat bek sadece savunmayı düşünmeyip uygun durumlarda bir forvet oyuncusu gibi ileriye çıkmayı becerebilecek; açık, kendi kalesi  tehlikeye maruz kaldığında, bir bek gibi savunma yapabilmeyi  başaracak; bu düzen içinde her kanat ikili bir yardımlaşma ile tıkır tıkır işleyecek. 4-4-2 ve türevleri WM’den bunun için farklıdır. Bir oyuncuyu hem forvette hem savunmada kullanarak, kademeli ve presli bir çoğalma sağlamış oluyorsunuz. Adam sayısı aynı kalıyor ama, adeta oyuncu sayısı artıyor. Ne yazık ki bizde böyle anlaşılmıyor. Halbuki 4-4-2’nin yardımlaşmasını kavrayamıyorsanız, sarkık liberonun 3-5-2’si de daha iyidir, geçmişin WM’i de. Dönün onlara. Hiç değilse alan paylaşımı gibi bir derdiniz kalmaz!
     <br/>
     <br/>
     Genç yetenek Arda da yanık ve kavruk kalmaya namzet. Eğer hep solda ve yalnız oynatılırsa, yaşının kondisyon gelişimini tamamlayamadan harcanıp gider.
     <br/>
     <br/>
     ‘Onu oynat öbürünü çıkar’la bir şey olmaz. Takım tertibi, oyuncuların isimleriyle değil, fonksiyonlarıyla ilgili bir kavramdır aslında. Modern futbol “ikili” bir fonksiyonel kurguyu gerektirir. Kanatlar ikili, savunma merkezi ikili, orta saha ikili, forvetin etkili ucu ikili... İkili demek, “yardımlaşma ve çoğalma” stratejisine bir fonksiyonel teminat düğümü atmak demektir… Bu çoğalmayı ve yardımlaşmayı sağlayamazsanız, orta saha hep boş kalır, siz hep bir orta saha süpermeninin var olmayan ismini arar durursunuz. Pres, ikili, kademeli sistem örgüsünün silahıdır. Bireysel pres “ortada sıçan” komedisine döner ve bizde böyle oluyor. Deneyen de bu yüzden vazgeçip genel havaya uyuyor… Tek santrfor’u yalnız adam hâline getirirseniz, kanat adamını çırpınan zavallı bir kuşa çevirirseniz, orta sahayı  Süpermen ihalesine çıkarırsanız, savunmayı ip gibi dizilmiş bir “hattı müdafaa” çaresizliğine dönüştürürseniz, çok kolay gol yersiniz çok zor gol atarsınız, yabancılarla oynarken onların oyuncu sayısı sanki sizinkinin iki misli imiş gibi bir yetersizlik manzarası oluşturursunuz. Aradaki fark şudur: Bizde “onbir yalnız adam” var, onlarda ise “yardımlaşmayı dayanışmayı paylaşıp paslaşmayı bilen bir takım.” Ve hatırlatalım: 2000 yılının Galatasaray’ı bir gerçek takımdı. İkili üçlü halkalanmalarla bütün sahayı kaplayan, oyununu böyle bir örgülenmeyle çoğaltıp büyüten bir takım. Şimdi ise bütün takımlarımız eksik! Hepsi onbir kişi, ama hepsi eksik.
     <br/>
     <br/>
     Bir adım ötesi can damarını işaretler: İkili oyun temeli, teknik ve fizik güçler arasındaki dengenin sağlanması konusunda da önemli kolaylık imkanları sunar. Dünkü Galatasaray Hagi’yi böyle taşımış ve onun ustalığından çok faydalanmıştı. Bugünkü Fenerbahçe ise Alex’i bile taşıyamıyor. Ünlüleri transfer etmekle takım olunmaz, takım olunduktan sonra transfer işe yarayabilir.
     <br/>
     <br/>
     Hücumda çoğalamadığımızdan şikayet edilir hep. Peki orta sahada ve savunmada çoğalabiliyor muyuz ki? Alan daraltamıyoruz, adam paylaşamıyoruz… Çünkü yardımlaşma’nın ‘artı gücü’nü oluşturamıyoruz, takım yapısını kazanamamış olan ‘11 yalnız adam’ın bireysel çırpınışlarıyla sonuç almaya çalışıyoruz. Sık sık sakatlanmalarının ve formdan düşmelerinin sebebi de bu. WM’i unuttuk, 3-5-2’yi terk ettik, fakat  4-4-2’nin ve türevlerinin temsil ettiği “çoğalabilen yardımlaşmalı takım” sistemini de bir türlü öğrenemedik.
     <br/>
     <br/>
     Düşünce kültürden doğar; strateji düşünceden, sistem stratejiden, taktik sistemden. Bizdeki temel sıkıntı, genel kültürümüzün bir parçası olan futbol kültüründen ve düşüncesinden kaynaklanıyor. Bu yüzdendir ki oyun sahasındaki  sıkıntı, aynen yönetim planında da yaşanıyor. Yeni bir düşünceyi ve stratejiyi yansıtan modern sistematik ve taktik uygulamaları kavrayamıyoruz. Endüstriyel futbol değil bunun sorumlusu. Futbolcuların kramponlarıyla, yöneticilerin cüzdanlarıyla, spor basınının geyik muhabbetiyle çözülmez bu sıkıntı. Hepsini kapsayan bir müşterek beyin faaliyetine ihtiyaç var. Yabancı antrenör, yabancı oyuncu ve dış saha başarısı, ancak ondan sonra anlamlı ve tanımlı hale gelebilir. UEFA    Başkan Yardımcısı “futbolu medya yönetiyor” demiş. Medya yönlendiriyor ama yönetmiyor, belki yönetimini dengesizleştiriyor; bizde ise daha keskin biçimde dengesizleştiriyor. Ayrıca, onlar daha az kötü şartlarda durumu fark ediyorlar; biz daha ağır ve dramatik şartlara rağmen medyanın negatif etkisini fark edemiyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25729), [web.archive.org (arşiv bağlantısı)](http://web.archive.org/web/20070623141717/http://www.aksiyon.com.tr:80/detay.php?id=25729)
