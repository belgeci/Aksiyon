# Islak zeminde otomobil kullanmak

*Semih İnceöz 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Havalar soğudu. Kış etkisini artık iyice göstermeye başladı.
  </font>
 </div>
 <div id="newsText">
  <font class="detail-text">
   Ülkenin bir çok yerinde yağan kar trafiğin tıkanmasına, araçların kaymasına ve dolayısıyla kazaların olmasına sebep oluyor.
   <br/>
   <br/>
   Yağışlı havada araba kullanmak zordur. Ama kışın daha da zorlaşır. Yağışlı havalar için arabanızın lastiklerinin iyi durumda olması gerekir. Çünkü bir otomobilin yere değmek için yalnızca dört lastiği vardır ve bunların yola değen kısımları avuç içi büyüklüğünü geçmez. İşte arabanın bütün kontrolü bu dört noktaya dayanır.
   <br/>
   <br/>
   Hızlanma, frenleme ve viraja girme hep bu hassas noktalardan geçer. Normal havalarda, binek arabalarında kullanılan lastikler, aranan performansın çok daha üstüne sahiptirler. Islak havada ise araba kullanmak zorlaştıkça, şoförler lastiklerinden güçlerinin üstünde bir performans isterler. İşte problem burada başlar. En büyük problem de aquaplaning olayıdır. Lastikler yolun yüzeyiyle olan irtibatını kaybedince, otomobilin kontrolü de kaybedilir.
   <br/>
   <br/>
   Bakın bu aquaplaning olayı nasıl meydana geliyor. Lastik suyun içinde ilerledikçe, karşısına sudan küçük bir duvar çıkar. Araba ne kadar hızlı giderse, suyun derinliği ve lastikle yol arasındaki su miktarı da o kadar artar. Tekerleklerin altında meydana gelen sudan film tabakası, onların asfaltla olan irtibatını yok eder. Suyun derinliği aquaplaning'i kolaylaştırır. Hızla suya girince, suyun lastiklerin önünden kaçabilme zamanı azaldığı için, aquaplaning meydana gelir. Yepyeni bir lastik bilye 50 km hızla giderken, suya girince kısmi kontrolü kaybeder. Birde otoyolda son sürat gidildiğini düşünün, neler olmaz suya girince?
   <br/>
   <br/>
   Bu tür tehlikelere girmemek için; mutlaka yağışlı havalarda kullanıma uygun lastikler satın alın (özellikle kış aylarında). Lastiklerin havasını gerektiği kadar basın ve sık sık kontrol edin. Yağışlı havalarda hızınızı düşürün. Gözünüze derin gelen su birikintilerine yavaşlayarak girin. Ani direksiyon kırmaları yapmayın. Öndeki araçla aranızda daha fazla fren mesafesi bırakın. Fren yaptığınızda tekerlekleri kilitlemeyin, ayağınızı fren pedalından çekin. Aquaplaning olayı başınıza gelirse, paniğe kapılmayın, direksiyonu ani olarak kırmayın, ayağınızı gaz pedalından çekip vites küçülterek hızınızı düşürün.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2249-34-islak-zeminde-otomobil-kullanmak.html), [web.archive.org (arşiv bağlantısı)](http://web.archive.org/web/20120312221848/http://www.aksiyon.com.tr:80/aksiyon/haber-2249-34-islak-zeminde-otomobil-kullanmak.html)
