# Otomobıl denılen robotlar

*Semih İnceöz 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Otomobillerin aslında insan denetimindeki robotlar olduğu gerçeğinden yola çıkarsak, birçok sektördekiler olduğu gibi otomobil denilen robotların da her geçen gün
  </font>
 </div>
 <div id="newsText">
  <font class="detail-text">
   insanlar tarafından daha az beceri ve enerji harcanarak kullanılabilmesi amaçlanıyor. Tembelliğe  ve rahatlığa her zaman meyilli olan insanoğlu, robotlar kendisine ne kadar az iş bırakırsa o oranda "konforlu" yaşar. Yine aynı robotlar tehlikeleri önceden ya da anında hissedip bizim yapmamız gereken  "hatasız" yaparlarsa o zaman daha güvenli bir hayat sürebiliriz.
   <br/>
   <br/>
   Otomobil kullanmak eskiden çok fazla sürücü mahareti gerektirirken, bugün sürücülerin yapması gereken işlerin pek çoğunu üstlenmiş otomobiller sözkonusu. Pek çok sürücünün farkında olmadan kullanmaya başladığı merkezi kilit, aslında düpedüz insanın unutkanlığına karşı alınmış bir önlemdi. ABS fren donanımı, patinaj önleyici sistemler, ışığa duyarlı dikiz aynaları, park etmeyi kolaylaştırıcı sesli uyarılar hep bu gelişimin bir parçası oldu. Uydu haritası olan ülkelerde kullanılmaya başlanan yol bulma sistemleri, sürücünün otomobil kullanırken uyumasını engelleyen sistemler gibi yenilikler de gelecek bin yılda otomobillerin standart donanımları arasında yer alacak. Amaç elbette sürücüsüz de gidebilen otomobili üretebilmek. Bu da uzak bir hayal değil. Otomobil denilen robotların özellikleri bizlerin tembellik yapması için gelişirken, verimli çalışabilmeleri için gereken bakımların da çok sık olmaması gerekiyor. Artık 2 bin 500 kilometrede bir bakıma giden bir otomobile ilkel gözüyle bakılıyor. Birçok otomobilde 15 bin km bakım periyodu normalken bazı otomobillerde bu süre 25, hatta 30 bin km'ye kadar çıktı. Bu da otomobil kullanıcıları için daha az masraf ve örneğin motor yağlarının daha uzun süre kullanılmasından ötürü daha az kirli atık anlamına geliyor.
   <br/>
   <br/>
   Otomobil insan için önemli bir prestij göstergesi. Sürücüsüz bile gitse içindeki insanlar için gelecek bin yılda da bu özelliğini sürdürecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2496), [web.archive.org (arşiv bağlantısı)](http://web.archive.org/web/20131210093427/http://www.aksiyon.com.tr:80/aksiyon/newsDetail_getNewsById.action;jsessionid=BD672EEEF00191E433DFB96536DDC030?newsId=2496)
