# Ford'un minileri Türkiye'de

*Semih İnceöz 1997.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa küçük otomobil pazarında lider konumda bulunan Ford Ka ve Ford Fiesta, Otosan A.Ş. tarafından Türk otomobil piyasasına sunuldu.
  </font>
 </div>
 <div id="newsText">
  <font class="detail-text">
   20 yıl önce piyasaya sunulan ve 1995 yılında yenilenen Ford Fiesta, küçük otomobil sınıfında üst düzeyde bir performans ve konfor sunuyor. Türkiye'de beş kapılı Flair modeli satışa sunulacak olan Fiesta, sahip olduğu büyük otomobile eşdeğer performansı, şık iç ve dış görünümü ve konforuyla ailelerin tercih ettiği bir otomobil.
   <br/>
   <br/>
   Geçtiğimiz yıl dünya tanıtımını gerçekleştirilen Ford Ka'yı piyasaya sunan Ford, bu modelle küçük otomobillerde devrim yapmıştı. İlk kez geçtiğimiz yıl Paris'te düzenlenen otomobil fuarında sergilenen Ford Ka, 21'inci yüzyılın otomobili olarak tanımlanıyor.
   <br/>
   <br/>
   Her iki model de 1 milyar 800 milyon civarında bir fiyatla satışa sunuluyor.
   <br/>
   <br/>
   Küçük otolar büyüyor
   <br/>
   <br/>
   Düne kadar düşük yakıt tüketimi, ekonomik olması ve uygun fiyatı sebebiyle tercih edilen küçükler, bugün orta sınıf otolar kadar konforlu, güvenli ve tabii olarak daha büyük ve ağır. Güvenlik normları ve müşterilerin konfor beklentileri, bugünün küçüklerinin kilosunu artırdı.  Ayrıca konfor ve güvenlik için otomobile konulan aksesuarlar fiyatları yukarı çekti.
   <br/>
   <br/>
   Gerçekten bugünün küçüklerinde, ABS, airbag gibi güvenlik önlemleri standart olarak bulunuyor. Büyüklerde bulunan konforu aratmayan küçüklerde, klima, radyoteyp gibi aksesuarlar da standart olarak sunuluyor. Küçüklerin ebatları büyüyünce şehir içi ve şehir dışı kullanım içinde uygun hale geldi. Daha önce şehir için de uygun olan küçük otolar, şimdi otoyollarda cirit atıyor. Örneğin daha önce yüksek fiyatı sebebiyle Escort alamayanlar daha ucuz olan Fiesta'yı tercih ediyorlardı. Ama Ka'nın çıkmasıyla tercihler Ka'ya  kaydı. Çünkü Ka, küçük bir otomobil için çok iyi donanıma sahip. Hatta Ka, büyük otoları aratmıyor bile.
   <br/>
   <br/>
   Türkiye'deki küçükler
   <br/>
   <br/>
   Bu arada Türkiye'de de küçüklere ilgi her geçen gün artıyor. Küçük otomobil pazarında Tofaş Uno, Renault Clio, Suzuki Alto, Nissan Micra, Subaru Vivio ve Daewoo Tico markaları satılıyor. Yakıt tüketiminin az olması ve trafikte park sorununu ortadan kaldırması nedeniyle tercih edilen küçük otomobiller fiyatlarıyla da dikkati çekiyor. Bugün en ucuz orta sınıf bir yerli otomobil 1 milyar liradan satılırken, küçük otomobillerin anahtar teslim fiyatları 900 milyon liradan başlıyor. Dünyada pazar payı oldukça büyük olan küçük otomobillerin Türkiye'deki satışları da her geçen gün artıyor. Minik otolar, özellikle küçük aileler ve gençler tarafından ilgi görüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2716-fordun-minileri-turkiyede.html), [web.archive.org (arşiv bağlantısı)](http://web.archive.org/web/20140516142124/http://www.aksiyon.com.tr:80/aksiyon/haber-2716-fordun-minileri-turkiyede.html)
