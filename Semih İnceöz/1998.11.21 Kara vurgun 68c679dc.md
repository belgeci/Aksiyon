# Kara vurgun

*Semih İnceöz 1998.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kışın kendini hızla göstermeye başladığı şu günlerde, düşen hava sıcaklığıyla beraber insanlar da hazırlıklarına başladı.
  </font>
 </div>
 <div id="newsText">
  <font class="detail-text">
   Kimi giyeceğini, kimi arabasını, kimi de evini, apartmanını hazırlıyor kışın soğuğuna. Kışlık giysiler sandıklardan çıkartılıyor; araba akülerine antifriz konuyor; lastikler kontrol ediliyor; evlerin, apartmanların çatıları onarılıyor; odunkömür alınıyor.
   <br/>
   <br/>
   Bu hengâmede neyin ne ölçüde sağlam ve eksiksiz olduğunu kontrol etmek, problemsiz bir mevsim geçirmek açısından çok önemli. Kış hazırlıkları sırasında en fazla dikkat edilmesi gereken noktalardan biri de kömür alımı. Çünkü günümüzde insanların birbirlerini dolandırmak için denemedikleri yol yok. Kömürün anlaşılan tonajdan ve kaliteden eksiksiz olması, içerisindeki taş ve toz oranının minimum seviyede bulunması alıcının en fazla dikkat etmesi gereken konular.
   <br/>
   <br/>
   Son yıllarda kömürün poşet içerisinde satılmaya başlamasından önce birçok şirket, tonajdan ve kaliteden büyük ölçüde çalarak, çok yüksek rakamlarda haksız kazanç elde ediyorlardı. Kömür poşete girdikten sonra da huylu huyundan vazgeçmedi; bu sefer de değişik yollar geliştirildi.
   <br/>
   <br/>
   Kömür piyasasındaki bu haksız kazançlara karşı büyük mücadele veren Çağdaş Madencilik sahibi Mustafa Nihat Yükselir, şu an kömür işiyle uğraşan şirketlerin eski mantıklarını değiştirmediklerini ifade ediyor: "Eskiden ithal kömürün olmadığı zamanlarda kamyonlar ocaklardan kömürü alır ve siparişin verildiği adrese gidip teslim ederlerdi. Tabii burada gerçek mânâda işleyen denetim mekanizmaları olmadığı için satılan kömürden çalma konusunda dönen dolapların bini bir paraydı. Bu kömürcüler işletme haline geldiklerinde de alışkanlıklarını bırakmadılar ve işletme ahlakına uyum sağlayamadılar."
   <br/>
   <br/>
   7 yıldır kömür piyasasının içerisinde bulunan Mustafa Bey, şu anda İstanbul'da kömür pazarlama işiyle uğraşan 84 firma olduğunu ve bu 84 firmadan sadece 4 tanesinin çalmadığını söylüyor ve dört firmanın ismini veriyor: "Şu anda piyasada Kara Madencilik, Volkan Madencilik, Ağaçlı Madencilik ve Çağdaş Madencilik ısrarla ve inatla çalmamak için direniyor. Israrla ve inatla diyorum çünkü bu dört firma normal kâr marjlarının altında çalışıyor. Bunun sebebi de kömürden çalan firmaların tüketiciye maliyetlerin altında fiyat verdikleri için daha fazla mal satmaları. Daha fazla mal sattıkları için de kömür ithalatçısından daha düşük fiyata mal alıyorlar. Bu bir sistem. Biz bu sistemi bozmaya çalışıyoruz. Ancak zayıf kalıyoruz. Çünkü sayımız az. Maliyetlerimizi zor karşılıyoruz. Bütün bunlar yetmiyormuş gibi bir de kömürden çalan bazı firmalar tarafından; bu işleri bu kadar karıştırmayın, siz kendi işinize bakın, yoksa sonu kötü olur diye tehdit ediliyoruz. Şu anda bu dört firmadan ikisi kömür işinden çekilmeyi düşünüyor."
   <br/>
   <br/>
   Çalmak için denenmeyen yol yok
   <br/>
   <br/>
   Hırsızlık yapan kömür şirketleri birçok yöntem geliştirmişler. Bunlardan en çok kullanılanları arasında; kantarcı, apartman yöneticisi ve kapıcısıyla anlaşarak tonajdan çalmak bulunuyor. Ancak tonajdan çalmanın yanında kaliteden de çalarak haksız kazançlar elde ediliyor.
   <br/>
   <br/>
   Kaliteli yerine kalitesiz kömür vermek bu yöntemlerden birisi. Boyutu, kalorisi ve içerdiği taş oranına göre SSPK ve TPK diye iki tür kalitede kömür bulunuyor. Piyasadaki kalorisi yüksek en kaliteli kömür SSPK diye adlandırılan Sibirya (Rus) kömürü. SSPK yıkanmış, parça boyutu büyük, kül oranı çok düşük, çok rahat yanabilen bir özelliğe sahip. TPK ise Güney Afrika menşeli, kalorisi düşük bir kömür. SSPK kömürü çok fazla çıkmıyor. Bu sebeple geçen yıl satılan 2.1 milyon ton kömürün hepsinin SSPK olması mümkün değil. Kış aylarında Rusya'dan hızlı bir şekilde sirküle edip kömür getirtmek çok zor. Üstelik Rusya'da en büyük gemiler sadece on bin ton taşıyabiliyor. Ancak Güney Afrika'dan gemiyle bir seferde 30 bin ton kömür getirilebiliyor. Dolayısıyla maliyetleri daha düşük. Bu sebeplerden depolarda yoğun şekilde Güney Afrika kömürü var ve bazı ithalatçılar Rusya kömürü adı altında Güney Afrika kömürünü satıyorlar.
   <br/>
   <br/>
   Tüketicinin cebinden çalınana para için geliştirilen yöntemlerden birisi de kaliteli kömüre kalitesiz kömür karıştırılması. Karakteristik özellikte ithal kömüre yakın yerli kömürler bulunuyor. Bazı ithalatçı veya pazarlamacı şirketler maliyetleri düşürmek için ithal kömürün içine bu yerli kömürden belli oranda katarak satıyorlar. Kömür ithalatçısı kömürün tonunu pazarlamacıya 9698 dolardan satarken, bu yöntemle ton fiyatı 85 dolara iniyor. Bu yöntem, ithalatçıya zarar ettirmediği gibi pazarlamacı için de başka pazarlamacılarla rekabet edebilme açısından bir avantaj doğmuş oluyor. Ve ucuz denilerek o kömür satılıyor. Tüketicinin bunu anlaması mümkün değil, çünkü içinde ithal kömür var. Tutuşuyor, yanıyor ve sonuçta ısı çıkıyor. Ancak yakılan kömür sezon sonunda aynı dairelere sahip komşu binaların yaktıklarıyla karşılaştırıldığı zaman 510 tonluk fark çıkıyor ortaya, ama iş işten de geçmiş oluyor. Çünkü satıcı kömürünü satmış, parasını almış ve hedefine ulaşmıştır artık.
   <br/>
   <br/>
   Çalma yöntemlerinin belki de en fazla uygulandığı nokta tonajdan çalma. Apartman yönetiminin verdiği sipariş üzerine getirilen kömür kâğıt üzerinde istenilen tonajda, gerçekte ise verilen siparişten az oluyor. Böylelikle kömür şirketi satmadığı kömürden para kazanmış oluyor. Tonajdan çalarak haksız para kazanmanın kendi içerisinde birçok yöntemleri var ve kapıcıyla anlaşarak hırsızlık yapmak bunların arasında en fazla uygulanan yöntemlerden birisi. Kömür satan şirketler bu işte o kadar uzmanlaşmışlar ki, apartman kapıcısıyla anlaşıp, kömürün kendilerinden alınması konusunda apartman yöneticisine baskı yapmasını dahi sağlıyorlar. Tabii bunun tam tersi de yok değil. Bazı kapıcılar bu çalma işini daha da ileri götürüp, kömür şirketini arayarak kamyon başına kendisine para verilmediği takdirde, yöneticiye bu kömürün iyi yanmadığını söyleyerek almamaları konusunda ikna edeceğini söylüyor.
   <br/>
   <br/>
   Bunun yanında apartman yöneticisiyle anlaşan kömürcüler de yok değil. Kağıt üzerinde kömürün ton fiyatını normalden fazla gösterip aradaki farkı aralarında paylaşıyorlar. Tabii burada aslan payı kömürcüye düşüyor.
   <br/>
   <br/>
   Satılan kömürün tonajından çalma yöntemlerinden en popülerleri arasında kantarcıyla anlaşmak da bulunuyor. Kömür deposundan çıkan kamyon, alıcıya teslim edilmeden önce kantarda dolu olarak tartılıyor ve alıcıya teslim edildikten sonra tekrar tartılarak darası alınıyor. Böylece alıcıya ne kadar kömür teslim edildiği net bir şekilde ortaya çıkıyor. Ancak kömürü satan şirket kantarcıyla anlaşarak, dolu tartılan kamyonun kantar fişi üzerinde olduğundan daha fazla tonajda görünmesini sağlıyor. Son yıllarda kullanılan elektronik kantarlarda hileli iş yapılmıyor diye genel bir kanı var. Ama gerektiğinde kantar fişi Windows programı yardımıyla önceden hazırlanıyor ve yeni hazırlanmış gibi apartman yöneticisine veriliyor. Böylece tüketiciye eksik mal teslim ederek fazla para kazanılıyor.
   <br/>
   <br/>
   Yöntemlerden birisi de kamyon şoförüyle anlaşmak. Yüklü kamyon, tartıldıktan sonra kömürü sipariş verilen yere boşaltmak üzere yola çıkıyor. Ancak, yolda bir ara sokağa girerek küçük bir kamyonete 34 tonunu boşaltıyor. Daha sonra da apartman önüne gidip eksik kömürü boşaltıyor. Eğer kamyonun tartılması sırasında apartman yöneticisi veya başka bir yetkili varsa o zaman da şirket yetkilileri devreye giriyor. Kamyonun kantarda tartılması sırasında kömürü satan şirketin yetkilileri de bulunuyor. Ve kamyon tartıldıktan sonra kömürü boşaltmaya giderken apartman yöneticisi, kamyona değil şirket yetkilisinin arabasına bindiriliyor.
   <br/>
   <br/>
   Tüketicinin bu yollarla kandırılmasının ana sebebi kömür pazarlama(!) yöntemleri hakkında yeterince bilgiye sahip olmaması. Çünkü apartmanlarda yöneticilik ya sırayla yapılıyor ya da emrivakiyle hatır için üstleniliyor. Yöneticilik işi severek yapılmadığı için, kömür alımı konusunda yeterince bilgiye sahip olunmuyor ve kolayca kandırılıyor.
   <br/>
   <br/>
   Konuyla ilgili olarak görüşlerini aldığımız İstanbul Büyükşehir Belediyesi Çevre Koruma Daire Başkanı Prof. Dr. Mustafa Öztürk de, apartman yöneticisinin apatmanına kömür aldığı zaman torbaları sayması gerektiğini söylüyor ve devam ediyor: "Bununla da yetinmeyip 23 torbayı bir kantarda tarttırmalı. Eğer tarttırma imkanı yoksa, 512 66 94 nolu telefona şikayetlerini veya isteklerini bildiren bir dilekçeyi faks etsinler. Derhal bir aracımız gelecek ve bir problem varsa tesbit edip gerekli işlemleri ücretsiz olarak yapacaktır. Bu araçlarımız vatandaşların kömürünü hem tartıyor hem de analiz ediyor. Bizim araçlarımız İstanbul'da günde 10 ton kömür tartıyor. Bu kontrollerimiz sırasında kömürü satan şirketin kanunsuz bir işlem yaptığını tesbit edersek, artık o şirketin İstanbul sınırları içerisinde kömür satmasının imkânı yoktur. Hemen 1.5 ilâ 3.5 milyar arasında değişen cezalar uygulayıp, İstanbul Valiliği'ne bildiriyoruz. Valilik de bu şirketlerin kömür satışlarını durduruyor. Biz bu uygulamalarımızla sayısı 115 adet olan ithalatçı ve üretici sayısını 56'ya düşürdük. Bu gidişle de 30'a kadar düşer. Diğer taraftan geçtiğimiz yıllarda İstanbul'da 9 milyon ton kömür satılırken, 1997 senesinde 2.1 milyon ton satıldı. Bu yıl da 1.8 milyon ton olarak bekliyoruz. Çünkü artık bu piyasada sadece kaliteli ve tam tonajında kömür satan şirketlerin iş yapması gerekiyor. İşin bu şekilde işlemesi mecburidir."
   <br/>
   <br/>
   Prof. Dr. Mustafa Öztürk suçlu buldukları şirketlere para cezası uyguladıklarını ve kömür sattırmadıklarını söylüyor. Savcılığa bildirerek cezalandırılmaları konusunda ise yetkisiz olduklarını söylüyor. Ancak bu kömür şirketleri sonuçta bir hırsızlık yapıyorlar ve kanunlarımızda hırsızlığın ağır cezaları var. Bu sebeple suç işleyen şirketin savcılığa bildirilmesi ve gerekli cezanın verilmesi gerekiyor.
   <br/>
   <br/>
   Çalınan para trilyonlarla ifade ediliyor
   <br/>
   <br/>
   İstanbul'da geçtiğimiz yıl 2.1 milyon ton kömür satılmış. Ve bu 2 milyon ton kömürün 200 bin tonu çalınıyor. Kömürün tonunun ortalama 35 milyon TL olduğu düşünülürse, yaklaşık olarak 7.5 trilyon TL para kazanmış oluyorlar. Yani halkımız yakmadığı kömüre 7.5 trilyon TL ödemiş. Bu rakamlar göz önüne alındığında konunun vehameti daha da beliriyor.
   <br/>
   <br/>
   Kaliteli Kömür İthalatçıları Derneği (KİAD) ve Aker Kömür Yönetim Kurulu Başakanı Ayhan Ergenç de bu problemlerle yakından ilgilenen ve büyük çaba sarfedenlerden. Tüketiciye ve kömür sektörüne büyük zarar veren bu duruma karşı tüm güçleriyle mücadele edeceklerini belirten Ayhan Bey, "Özellikle apartmanlara kömür satışını gerçekleştiren bazı pazarlama firmaları noksan tonaj teslimi yaparak, çirkin hırsızlık olayları gerçekleştiriyorlar. Artık bu bir gerçek.Ve bu doğrultuda KİAD olarak bazı kararlar aldık. Mücadele anlamında en başta, kendi üyelerimizin mal vermiş olduğu pazarlama firmalarının sorumluluklarının ve takiplerinin ithalatçıda olması kaydıyla, teslimatın ithalatçı firma tarafından yapılmasına karar verdik. Bunun yanında ithalatçı ve üretici firmanın mal verdiği kişileri doğru tesbit etmesi ve bunun kontrolünün sağlanması gerekiyor. Ancak şu anda İstanbul'da 2728 tane ithalatçı firma bulunuyor. Bunların bir çoğu dernek üyesi değil. Bu sebeple bir çoğunu kontrol edemiyoruz. Sadece tavsiye niteliğinde karar gönderiyoruz. Bizim bu işi kontrol etmemizin amacı, çalan pazarlamacı şirketleri tesbit etmek ve onlara bir daha kömür vermemek. Ama bu sefer derneğimize üye olmayan ithalatçı firmalardan mal alıyorlar veya pazarlama şirketi ithalatçı firma belgesi alıyor ve işleri bu şekilde yürütüyor. Ve dahası, her isteyen ve parası olan bu işe kolaylıkla girebiliyor. Herkesin kömür piyasasına girmesini denetleyecek bir kontrol mekanizması olmalı. Şu anda böyle bir mekanizma maalesef yok" diyor.
   <br/>
   <br/>
   Ayhan Ergenç ayrıca bu konuda bir şikayeti olan vatandaşların KİAD'ın 0 216  445 20 56 nolu faksına yazılı bir şekilde müracaat etmelerini istiyor ve ekliyor: "Biz bu problemleri sürekli gündemde tutacağız ve üzerine ciddiyetle gideceğiz. İstanbul Büyükşehir Belediyesi ile birlikte yaptığımız çalışmalarla önümüzdeki yıllarda bu problemlerin kalkacağına inanıyoruz."
   <br/>
   <br/>
   Alınacak önlemler
   <br/>
   <br/>
   Kömürün kalitesi konusunda ilk etapta bir önlem almak güç. Çünkü Rusya menşeli kömürle Güney Afrika menşeli kömürü birbirinden ayırmak kolay değil. Rus kömürü biraz daha maviye yakın renkte. Çok koyu siyah, tozlu ve yapışkan değildir. Güney Afrika kömürü ise çok koyu siyah ve parça ebatları küçük. Ayrıca bu kömürde ızgaraya doğru çok yoğun bir çökme oluyor. Bu iki cinsi yakarken de ayırt etmek mümkün. Bir de tahlil ettirme yöntemi var.
   <br/>
   <br/>
   Kömürcünüzün tonajdan çalmasını önlemek için ise şu önlemleri alabilirsiniz:
   <br/>
   <br/>
   1 Kömür alımı konusunda kapıcınızı kesinlikle dinlemeyin. Bu konunun onu ilgilendirmediğini anlatın ve kendisini iyi bir şekilde takip edin.
   <br/>
   <br/>
   2 Apartman sakinlerinin vazifesini hakkıyla yapacak bir kişiyi yönetici seçmesi gerekiyor. Aksi takdirde kömürcünün yöneticiyle anlaştığını anlayamazsınız.
   <br/>
   <br/>
   3 Kamyonun gerek dolusunun gerekse boşunun tartılması sırasında kantara bizzat gidin ve makinanın başında bulunun.
   <br/>
   <br/>
   4 Kamyonun dolusu tartıldıktan sonra bizzat kamyona binerek kömürün apartmanınıza taşınması sırasında başında bulunun. Kesinlikle şirket yetkilisinin arabasına binmeyin.
   <br/>
   <br/>
   5 Düşük fiyatta kömür satan firmalara rağbet etmeyin. Çünkü her malın gerçek bir değeri vardır ve kimse zararına mal satmaz.
   <br/>
   <br/>
   Alınabilecek tüm bu tedbirlere rağmen bazı apartman yöneticileri kömür işini bilmediği, meslek olarak işçi, memur veya herhangi başka bir meslekle uğraştıkları için bu kadar iş ile ilgilenmiyor. Ve aldıkları kömürden bir yolla çalındığını anladığı zaman sadece kendi verdiği parayı düşünerek kaybettiği 510 milyonu gözönüne almıyor. Ancak tüm apartman sakinlerinin ödediği aidatlar düşünüldüğünde rakamlar oldukça büyüyor. Bunun yanında komşuların hakkının yenmesi de cabası.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4390-34-kara-vurgun.html), [web.archive.org (arşiv bağlantısı)](http://web.archive.org/web/20130729171308/http://www.aksiyon.com.tr:80/aksiyon/haber-4390-34-kara-vurgun.html)
