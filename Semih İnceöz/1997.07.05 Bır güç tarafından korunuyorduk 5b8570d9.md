# Bır güç tarafından korunuyorduk

*Semih İnceöz 1997.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1992 yılının yazında Sığacık Limanı'ndan yelken basıp yola çıkan "Uzaklar" teknesi, 4 yıl 9 ay sonra dünya turunu tamamlayarak yurda döndü ve bir hayal gerçekleşti.
  </font>
 </div>
 <div id="newsText">
  <font class="detail-text">
   40 yaşında olan Osman Atasoy, 30 yıl önce aşık oldu denize. Yelkenleri yatak çarşafından yapılmış bir sandalla başladı engin maviliklerdeki serüvenine. Daha sonra, İstanbul Yelken Klubü'nde yelkenciliği öğrenen Atasoy, 1980 yılında 6 metrelik bir yelkenli sandalla Ege Denizi'ne açıldı.
   <br/>
   <br/>
   Sosyoloji okuduğu yılarda eşi Zuhal ile tanışan Osman Atasoy, evlenirken birlikte yapacakları dünya seyahatini şart koştu. Şu anda 34 yaşında olan Zuhal Atasoy'un, Osman ile tanışmadan önce denizle olan ilgisi yüzmekten öteye gitmiyordu. Ancak zaman içerisinde herşeye alıştı. O da engin maviliklerin aşığı oldu. Şimdi Zuhal Atasoy, dünya turu yapan ilk Türk kadını. Bununla fazla övünmüyor. Çok mütevazı bir şekilde "İnşaallah bu konuda başka kadınlara örnek olurum" demekle yetiniyor.
   <br/>
   <br/>
   Osman ve Zuhal Atasoy'un okul arkadaşlıkları evliliğe dönüşünce, genç çift, Atasoy ailesine ait İzmir Seferihisar'ın Doğanbey köyündeki çiftliğe yerleşti. Narenciye ve sebze yetiştiriciliğinin yanısıra yapacakları dünya seyahati için hazırlanmaya başladılar. Bu arada küçük bir tekne satın aldılar, bol bol okudular, İngilizcelerini geliştirdiler. Beslenme, sağlık, gemicilik ve deniz yolculuğu konularında bilgiyle donandılar.
   <br/>
   <br/>
   6,5 metrelik küçük tekne: Uzaklar
   <br/>
   <br/>
   Atasoy çiftinin dünya seyahatini gerçekleştirdikleri "Uzaklar" yelkenlisi, su hattı boyu 6,5 metre olan küçük bir tekne. Dünya turu yapan teknelerin 121416 metre ya da daha büyük boyda oldukları düşünülürse, "Uzaklar"ın bu seyahat için uygun olduğunu söylemek doğru olmaz. 196568 yıllarında dünya turu yapan ilk Türk denizcisi olan Sadun Boro, bu seyahatini 10 metre 60 santim boyunda, açık denizler için özel olarak inşa edilmiş yüksek tonajlı ve takviyeli bir tekne olan Kısmet Yelkenlisi ile gerçekleştirmişti. ( Zaten bu projenin ana fikri de buradan çıkmıştı. Sadun Boro 1968'de dünya turunu bitirip İstanbul'a geldiğinde, Osman Atasoy 10 yaşlarındaydı ve  onun dönüşünü görmüştü. Daha sonra Sadun Boro'nun yaptığı geziyle ilgili yazdığı kitabı okumuş ve oradan bir fikir edinmişti. Bu fikir  gelişe gelişe zamanla ideal haline geldi.) Uzaklar ise 1960'lı yılların sonlarında fiberglastan inşa edilmiş, hafif tonajlı bir yelkenli. Osman Atasoy seyahat öncesi satın aldığı tekneyi Bodrum'da karaya çekerek düşlerindeki seyahat için hazırladı ve çok uzaklara gideceği için de adını "Uzaklar" koydu.
   <br/>
   <br/>
   Dünya denizlerinde 40 bin mil...
   <br/>
   <br/>
   Atasoylar'ın bugüne kadar dünya denizlerinde tam 40 bin mil yol katettikleri "Uzaklar"da manyetik bir pusula var. Bir de Atlantik Okyanusu'nu geçtikleri sırada aldıkları mevki tayinine yarayan GPS cihazı. Bununla uydular aracılığıyla enlem ve boylam tesbit ediliyor, hemen hemen sıfır hata ile mevki bulunuyor, katedilen mesafe, planlanan rota ve değişiklikler görülüyor.
   <br/>
   <br/>
   Atasoylar, önce Akdeniz'i geçtiler. Ardından vardıkları Kanarya Adaları'nda teknelerinin dümenini onarıp, otopilot ve rüzgar dümeni taktırdılar. 28 günde Pasifik Okyanusu'nu geçtiler.
   <br/>
   <br/>
   Osman ve Zuhal Atasoy'un Pasifik geçişi sırasında bir kız çocukları dünyaya geldi. Genç çift Yeni Zelanda'da doğan küçük Miço'larına Deniz adını verdi. Zuhal hanım için küçük Deniz'i büyütmek, bir anne olarak hiç de kolay olmamıştı. Deniz bir yaşından  sonra yürümeye başlamıştı ve devamlı hareketliydi. Denize düşeceği korkusundan sürekli ilgilenmek zorunda kalmışlardı. Çünkü denize düşmesi halinde geriye dönüp onu almaları mümkün değildi. Şimdi iki buçuk yaşında olan bebekleri bir aylık olduktan sonra Güney Pasifik Okyanusu'nda Fidji Adaları'na doğru yelken basan Atasoylar, Tayfun mevsimini Avustralya'da geçirdiler. 1996 yılı başında Avustralya'dan yeniden yola çıktılar. Tores Boğazı'nı geçip Endonezya, Singapur ve Malezya'ya geldiler. Sonra Tayland'ın Phuket adasında kaldılar. Oradan Sri Lanka'ya geçtiler. Gereken hazırlıkları tamamlayıp Maldiv Adaları üzerinden 23 günde Hint Okyanusu'nu geçerek Yemen'in Arap Denizi'ndeki liman şehri Aden'e ulaştılar. Üç dev okyanusu ve hemen hemen 40 bin mili dümen suyuna bırakarak Kızıl Deniz'e girdiler.
   <br/>
   <br/>
   Uzaklar seyahat boyunca ağır hava koşullarıyla karşılaşmış, biri Karayipler'de, diğeri Avustralya'da iki tayfuna yakalanmıştı. Ve bunlardan hariç büyük tehlikeler atlatmışlardı. Osman Atasoy atlattıkları bütün tehlikelerde bir güç tarafından korunduklarına inanıyor. Bütün işlerin kötüye gittiği bir anda, son anda birden herşey durulup, her şey yoluna giriyordu. Hatta bunu açıkça gösteren bir hatırasını anlatırken o anki heyecanı gözlerinden okunuyor.
   <br/>
   <br/>
   "Atlantik Okyanusu'nu geçtikten sonra Karayipler'de Barbados diye bir adaya yanaşmak zorunda kaldık. Deniz çok dalgalıydı ve iskeleye yanaşmam gerekiyordu. Ancak iskelede atacağım ipi tutacak kimse yok. Ne yapacağım diye çaresizlik içerisinde düşünürken, at abi ipi diye bir ses geldi ve bir adam ipi aldı. Barbados adasındaki tek Türkmüş. Teknenin direğindeki bayrağı görmüş ve koşa koşa gelmiş."
   <br/>
   <br/>
   Ve tüm bu badireleri başarı ile atlatan "Uzaklar", Kızıldeniz'de epey zorlandı. Sert rüzgarlarla 27 günde ancak Sudan'ın Sukin limanına kadar gidebildi.
   <br/>
   <br/>
   Kızıldeniz'den sonra Süveyş Kanalı'nı geçen "Uzaklar", Akdeniz'e çıktı ve Portsaid'den İsrail'e geçerek 22 Haziran Pazar günü KKTC'nin Girne Limanı'na giriş yaptı.
   <br/>
   <br/>
   Girne Limanı'ndan çıkan Atasoylar en son olarak, 30 Haziran Pazartesi günü Antalya Yat Limanı'na demir attılar. Böylece yaklaşık 5 yıl süren dünya turu büyük bir başarıyla sona ermiş ve bir rüya gerçekleşmiş oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2735-bir-guc-tarafindan-korunuyorduk.html), [web.archive.org (arşiv bağlantısı)](http://web.archive.org/web/20140516141548/http://www.aksiyon.com.tr:80/aksiyon/haber-2735-bir-guc-tarafindan-korunuyorduk.html)
