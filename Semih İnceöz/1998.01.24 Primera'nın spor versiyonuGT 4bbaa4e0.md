# Primera'nın spor versiyonu:GT

*Semih İnceöz 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nissan'ı orta sınıfta temsil eden Primera'nın, piyasada bulunan 1.6 litre (100 HP) ve 2.0 litre (130 HP) versiyonlarına ek olarak,
  </font>
 </div>
 <div id="newsText">
  <font class="detail-text">
   geçtiğimiz aralık ayından itibaren spor versiyon olan 2.0 GT (150 HP) de ithal edilmeye başlandı. Biz de bu hafta, siz spor ruhlu Aksiyoner okuyucuların hoşuna gideceğini tahmin ettiğimiz, geniş bir iç mekan sunan, donanımı ile göz dolduran, Primera'nın en güçlü versiyonu Primera GT'nin testini yayınlıyoruz.
   <br/>
   <br/>
   Ülkemize sadece sedan olarak ithal edilen Primera GT, Nissan'ın İngiltere'deki Sunderland fabrikasında üretiliyor. Primera, geniş iç hacmi, modern dizaynı ve konforu ile Nissan'ı orta sınıfta başarıyla temsil ederken, bu özelliklerine geçtiğimiz yıl bir yenisini daha ekledi; sportif imaj. Bu imajı, 1997 yılında Türkiye'de ilk kez yapılan Turing Otomobiller Şampiyonası'nda (Grup N+), Ercan Kazaz'ın kullandığı Primera GT sağladı. Nissan da böylece, Primera'nın bu imajının öne çıktığı spor versiyonunu ithal etmeye başladı.
   <br/>
   <br/>
   Primera GT'ye genel olarak sportif bir ruh hakim. Dış görünüş olarak araca baktığımızda, bagaj üstü spoyler, kapı altlarındaki maşbiyeller, geniş egzoz çıkışı ve alaşım jantlar ilk dikkati çeken yönler. Ayrıca araca, Türk insanının hoşuna giden tok bir hava hakim.
   <br/>
   <br/>
   Primera GT'nin içerisinde ise geniş ve spor bir ortam sizi karşılıyor. Virajlarda insanı sıkıca saran ve kısmi deri kaplı olan koltuklar, otomobilin spor ruhuna uygun olarak tasarlanmış. Kokpit ergonomik ve sade. Gösterge tablosunda küçük bir bilgisayar ekranı bulunuyor. Direksiyon ve vites topuzu da sportif bir karakter taşıyor. Vitesin biraz kemikli olmasının dışında herhangi bir kullanım zorluğu bulunmuyor. Sunroof'tan insanı az da olsa rahatsız eden bir ses geliyor.
   <br/>
   <br/>
   Primera GT'nin en büyük özelliği, ön kaputunun altındaki ateşli motoru. Tam 150 beygir gücündeki bu motor sayesinde, 100 km/s  hıza  8.8   saniyede   ulaşılabiliyor.  Ara
   <br/>
   hızlanmalarda da sürücüsüne pek sorun çıkarmıyor. Performanslı olmasına rağmen
   <br/>
   <br/>
   yakıt tüketiminde fazla savurgan sayılmaz. Sürücü ve yolcu hava yastıklarının yanı sıra yan hava yastıklarının da standart olması güvenliğe verilen önemi gösteriyor. Dört kanallı ABS frenler sayesinde güvenli bir mesafede durabiliyor. Sportif ruhuna uyum sağlaması açısından sertleştirilen süspansiyon sistemi özellikle virajlarda güvenliği artırıyor.
   <br/>
   <br/>
   Primera GT kısaca, performansı ile spor ruhlu insanlara, geniş ve güvenli olması ile de ailelere hitap eden bir otomobil. Anahkar teslim fiyatı 5 milyar 975 milyon TL.
   <br/>
   <br/>
   (Test: Zeki Demir)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3410-primeranin-spor-versiyonugt.html), [web.archive.org (arşiv bağlantısı)](http://web.archive.org/web/20120406234815/http://www.aksiyon.com.tr:80/aksiyon/haber-3410-primeranin-spor-versiyonugt.html)
