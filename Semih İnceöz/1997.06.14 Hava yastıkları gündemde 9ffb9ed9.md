# Hava yastıkları gündemde

*Semih İnceöz 1997.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hava yastığı otomobil dünyasının en önemli devrimlerinden birisini oluşturdu. Güvenliği oluşturan bu buluş, kısa sürede tüm dünyada uygulanmaya başlandı.
  </font>
 </div>
 <div id="newsText">
  <font class="detail-text">
   Ancak, dünün müthiş buluşu olan hava yastığının yararlı mı yoksa zararlı mı olduğu tartışılıyor artık. Hatta Amerika'da yasaklanması bile gündeme girmiş durumda. Gerçekten de, hava yastığı hayat kurtarıyor ancak, çarpma anında çok ani ve kuvvetli bir şekilde şişmesi, ön koltukta oturanların yüzünde çizik ve ezilmelere yol açabiliyor. Hatta ölümle sonuçlanan kazalar dahi olabiliyor.
   <br/>
   <br/>
   Zaten bu tartışmaya da, hava yastıklarının bugüne kadar gerçekleşen kazalarda 31'i çocuk, yaklaşık 60 kişiyi öldürmesi yol açtı.
   <br/>
   <br/>
   Son olarak geçtiğimiz günlerde ülkemizde olan olayda, babasının kullandığı otomobilin kaza yapması sonucu ön koltukta oturan Beyza Güleç isimli 4 yaşındaki çocuk hava yastığının 320 kilometre hızla açılması sonucu feci şekilde can verdi. Bu kazada en büyük hata 4 yaşındaki bir çocuğun arabanın ön koltuğuna oturtulmasıydı. Hava yastığının daha nitelikli hale getirilmesi tartışılabilir, ancak tamamen kaldırılması güvenlik açısından iyi sonuç vermez.
   <br/>
   <br/>
   Hava yastıkları akıllanıyor
   <br/>
   <br/>
   Hava yastıkları artık akıllanıyor. Hayat kurtarması için geliştirilen hava yastıklarının (airbag) ölümlere yol açması, akıllı yastıkların gelişmesini gündeme getirdi. Otomobil üreticileri, "akıllı hava yastığı projesi" için kolları sıvadılar.
   <br/>
   <br/>
   Otomobil üreticileri, küçük çocukların ve yaşlıların, hava yastığının yol açtığı zararlardan kurtulabilmeleri için ve hava yastıklarının bu kusurlarını giderebilmek için bir çok çalışma yapıyorlar. Yeni geliştirilen akıllı hava yastıkları, yolcunun boyuna ve kilosuna göre yastığın patlama şiddetini ayarlıyor. Otomobilde bulunan bir bilgisayar ve sensör bu ayarlamayı gerçekleştiriyor. Akıllı hava yastıklarının bir başka özelliği de, yolcu koltuğunda kimse yoksa hava yastığını çalıştırmaması.
   <br/>
   <br/>
   Mercedes ve BMW gibi lüks otomobil üreticileri akıllı hava yastıklarının geliştirilmesi konusunda öncülük yapıyorlar.
   <br/>
   <br/>
   Sistemin çalışma prensibi
   <br/>
   <br/>
    Sürücü tarafındaki hava yastığı şiştiği zaman yaklaşık 70 litre, yolcu tarafındaki hava yastığı ise yaklaşık 130 litre genişler.
   <br/>
   <br/>
    Hava yastığı sistemi aracın önden  aldığı darbeyle aktif hale geçer. Yandan, arkadan alınan darbelerde veya takla atma esnasında aktif hale geçmez.
   <br/>
   <br/>
    Otomobilin önden aldığı darbeyi sensör ünitesi tesbit eder.
   <br/>
   <br/>
    Hava yastığının patlaması esnasında kuvvetli bir ses meydana gelir. Yastığa dolan gaz ve toz zehirleyici ve yanıcı değildir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2673-hava-yastiklari-gundemde.html), [web.archive.org (arşiv bağlantısı)](http://web.archive.org/web/20140517175400/http://www.aksiyon.com.tr:80/aksiyon/haber-2673-hava-yastiklari-gundemde.html)
