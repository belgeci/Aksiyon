# Ford efsanesi

*Semih İnceöz 1997.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ford Motor Company 16 Haziran 1903 tarihinde Michigan, Lansing'de gösterişsiz bir şekilde iş dünyasına 'merhaba' dedi.
  </font>
 </div>
 <div id="newsText">
  <font class="detail-text">
   Bu tarihte Henry Ford ve 11 arkadaşının ellerinde sermaye olarak 28 bin dolar nakit paraları vardı.
   <br/>
   <br/>
   Başlangıçta 10 personelle Detroit'te vagon üreten Ford, diğer büyük şirketlerin çoğu gibi işe çok mütevazı bir şekilde başladı. İlk gençlik yıllarında, dünyanın yaşadığı ekonomik krizlerden etkilenen Ford, birçok kez ciddi maddi darboğazlara girdi. Ancak Ford için umut ışığı çok geçmeden yeniden doğdu. Ford'un ürettiği ilk otomobil Chicago'lu bir diş hekimi olan Pfennig'e satıldı. Sonraki beş yılda genç Henry Ford, önce baş mühendis, daha sonra da başkan göreviyle uyguladığı atılım programı çerçevesinde şirketin otomotiv üretimine geçişini yürüttü.
   <br/>
   <br/>
   Eski vagon fabrikasında Ford Motor Company'nin ilk adımından sonra geçen ilk 15 ayda tam bin 700 adet Model A araç üretildi. 1903'ten 1908'e kadar , Henry Ford yönetimindeki mühendisler, A'dan R model'e kadar, bazıları sadece deneme amaçlı  tam  19  değişik otomobil ürettiler. Bu otomobiller arasında kuşkusuz en büyük başarıyı, dört silindirli, küçük, hafif ve ucuz bir otomobil olan N model araçlar kazandı. Altı silindirli lüks ve pahalı bir otomobil olan K modeller ise fazla alıcı bulamadı. İşte bu durum Ford için bir dönüm noktasıydı.
   <br/>
   <br/>
   Ucuz N modellerin elde ettiği büyük başarı ve lüks K modellerin fazla rağbet görmemesi Henry Ford'un ucuz, ancak fazla sayıdaki araç üretme fikirlerini güçlendirdi. İşte bu fikrin ışığında otomobil üretmeye devam eden Ford, 1908 yılında ünlü T modelini üretmeye başladı. Bu model dünya çapında büyük bir başarı sağladı.
   <br/>
   <br/>
   1 Nisan 1932 tarihinde Ford, otomotiv tarihinin ilk yekpare dökme motorunu , V8'i üretti. Bu, yıllar süren bir çalışmanın sonucunda elde edilen büyük bir başarıydı.
   <br/>
   <br/>
   II. Dünya Savaşı'nın üçüncü yılında Edsel Ford dev bir savaş programını üstlendi. Ford savaş boyunca 8 bin 600 adet dört motorlu B24 bombardıman uçağı motoru, 57 bin savaş uçağı motoru, 250 binden fazla jip, tanklar ve diğer savaş makinelerinin üretimni gerçekleştirdi.
   <br/>
   <br/>
   Ford Motor Company 1960 yılında ülke dışındaki ilk fabrikasını Kanada'nın Walkerwill, kentinde açtı. Bu küçük fabrika aslında Ford Motor Company'nin uzun yıllardır planladığı üretimi deniz aşırı ülkelere taşıma programının başlangıç noktasıydı. Bu küçük adımla başlayan ABD dışındaki Ford yatırımları, 200 ülkeye ulaştı. Bugün Ford'un dünyanın her yerinde 60 bin tedarikçisi bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2296), [web.archive.org (arşiv bağlantısı)](http://web.archive.org/web/20140818171431/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2296)
