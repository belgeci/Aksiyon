# Otomobil pistinde reklam yarışı

*Semih İnceöz 1997.02.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devasa motorları, süper mekanik teknolojisi ve birbirinden cesur pilotlarıyla Formula yarışları, tüm sporların insana verdiği heyecan ve hazdan daha fazlasını veren bir spor..."
  </font>
 </div>
 <div id="newsText">
  <font class="detail-text">
   şeklinde tanımlıyor tutkunları Formula yarışlarını. Olaya daha mesafeli bakanların görüşü ise "Sürekli dönüp duran arabaları seyretmenin ne anlamı olabilir? İnsan hayatının sözkonusu olduğu bir yarışmayı spor kategorisinde düşünmek de yanlış" şeklinde.
   <br/>
   <br/>
   Ama milyonlarca insanı ekran başına veya pist kenarına çektiği ise bir gerçek. Bunun en müşahhas delili de, 1996 Formula 1 yarışlarına, her zamankinden daha fazla otomobil üreticisi firmanın katılması.
   <br/>
   <br/>
   Bir gün bile bu sportif faaliyeti izlememiş olan büyük motor üreticileri neden Formula yarışlarına bu denli büyük ilgi gösteriyorlar ve bir hamlede 2.5 trilyondan fazla parayı gözden çıkartıyorlar.
   <br/>
   <br/>
   Bir iddiaya göre, Formula yarışları, büyük araba üretecileri için tam anlamıyla bir laboratuvar. Burada,  "ileride normal arabalarda kullanacakları bazı teknolojileri deneme fırsatı buluyorlar" deniyor. Oysa bu bütünüyle doğru olmayan bir varsayım. Çünkü, gerçekte bunun tersi bir süreç işliyor. Büyük üreticiler en modern teknolojilerle donattıkları laboratuvarlarda yepyeni sistemler geliştiriyorlar ve daha sonra bunları Formula 1 yarışlarında deniyorlar. Başka bir değişle, teknoloji, bazı durumlarda önce normal arabalar için devreye giriyor, daha sonra Formula 1 arabalarına yansıyor.
   <br/>
   <br/>
   Meselâ, elektronik enjeksiyonlu motorlar, ABS fren sistemi, hızlanmada patinaj önleyen sistem, otomatik vites kutusu, bütün bunlar önce normal  arabalar için oluşturuldu ve üretildi, daha sonra Formula 1 yarışlarına katılan özel arabalara uygulandı. Kısacası, sanayicilerin Formula 1 yarışlarına ve bu özel arabalara ilgisini başka bir yerde aramak gerekiyor. Bu da, bu yarışların 440 milyon seyirciye ulaşan "medyatik" gücü. 16 ayrı pistte kara ve yağmura aldırmadan yıl boyunca sürdürülen ve Madagaskar'dan Hong Kong'a, Meksiko City'den Lizbon'a, Sydney'den Budapeşte'ye dağılan yarışlar ırk ve dil farkı olmaksızın tüm kıtaların insanlarını ekran başına topluyor. Bu manzara da ortaya olağanüstü büyük bir ticari vitrin çıkartıyor.
   <br/>
   <br/>
   Dünya çapında reklam
   <br/>
   <br/>
   Nitekim, 1992 yılında dünya televizyonları Formula 1 yarışlarına 520 bin 244 dakika ayırırken, 1993 yılında bu rakam 821 bin 390 dakikaya yükselmiş. Yani, firmalar  sadece sponsor olarak ödedikleri toplu parayla ürettikleri arabaların markasını, reklam spotlarını  tam 821 bin 390 dakika dünya televizyonlarında sergileyebilme imkanına sahip. Bu sebeple firmalar sponsor olmak ya da reklam vermek için 2.5 trilyona yaklaşan paralar ödeyebiliyorlar. Bu, "riskli bir yatırım" çünkü, ancak yarışları kazanan arabaların ve motorların satışında büyük patlama oluyor. Diğerleri bir anlamda harcadıklarıyla kalıyorlar.
   <br/>
   <br/>
   Formula 1 yarışlarında "daha az riskli" bir yatırım ise, arabaların üzerine reklam vermek. Brezilya bankalarından İtalyan çamaşır makinelerine, İsviçre saat firmalarından çok uluslu besin tröstlerine, Amerikan iç çamaşırı üreticilerinden Japon elektronik sanayicilerine kadar, bu alanın çok geniş ve çeşitli müşteri profili bulunuyor. Ama bunların arasında sigara üreticilerinin ayrı bir yeri var. 1994 Formula 1 yarışlarında ilk dört sırayı paylaşan ekiplerin dördü de sigara patronlarının finanse ettikleri ekiplerdi. Örneğin Philip Morris firması, arabalara yılda 4,5 trilyonluk reklam veriyor. Sigara üreticilerinin Formula yarışlarıyla bu denli yakından ilgilenmelerinin sebebi bu spor ile sigaranın kötü zararları arasında birebir ilişkinin olmaması.
   <br/>
   <br/>
   Bir taşla iki kuş
   <br/>
   <br/>
   Fakat gelişmiş ülkelerin her türlü sigara reklamını yasaklama yoluna gitmesi  sigara üreticilerini kara kara düşündürüyor. Çözüm olarak yeni pistlerin açılmasını ve bunların Asya ülkelerinden seçilmesini öneriyorlar. Böylece hem istedikleri kadar reklam verebilecekler, hem de bu yeni pazarlarda mallarını tanıtacaklar. Mesela Çin'in potansiyel sigara tüketimi  yılda bir milyar 650 milyon paket. Bu, dünya sigara pazarının üçte birine eşit bir rakamı ifade ediyor. Bunun için sigara bazındaki sponsorlar önümüzdeki yıllarda "Grand Prix" yarışlarına mutlaka Çin'deki bir pistin de ilave edilmesini istiyorlar. Çin sadece sigara üreticileri için değil, araba üreticileri için de bakir bir toprak. Nitekim Avrupa ülkelerinde her iki kişiden birine bir araba düşerken, Çin'de 700 kişiye bir araba düşüyor. Sonuçta, bir Avusturalya şirketi, güney Çin'deki  Zuhai kentinde modern bir pist inşasına başlamış bile. Kısacası, eleştiriler her geçen gün kabarsa da, Formula 1 yarışlarını işadamları ve sanayiciler finans ettikleri sürece, dev motorların sesleri duyulacak ve tekerlekler son hızla dönecek.
   <br/>
   <br/>
   Medya büyük para ödüyor
   <br/>
   <br/>
    Formula 1 "Grand Prix" yarışları, 102 ülkede naklen yayınlanıyor.
   <br/>
   <br/>
    Bir Grand Prix'in naklen yayını, Şampiyonlar Ligi'nde bir futbol maçının naklen yayınından daha ucuz, reklam geliri ise daha fazla.
   <br/>
   <br/>
    Bir sezondaki yarışların naklen yayın ücreti, 650 milyar lira.
   <br/>
   <br/>
    Naklen yayında 30 saniyelik reklam kuşağının fiyatı 1.6 milyar lira.
   <br/>
   <br/>
    Formula yarışlarını organize eden FOCA kuruluşunun reklam gelirleri karşılığında ödediği yıllık vergi miktarı 1.2 trilyon lira
   <br/>
   <br/>
    FOCA'nın reklam geliri ise bilinmiyor.
   <br/>
   <br/>
   Kim kime ne ödüyor?
   <br/>
   <br/>
    Benzinin litresi yaklaşık 160 bin lira.
   <br/>
   <br/>
    Bir Formula yarış arabası, 1 km'de en fazla 11 litre benzin yakıyor.
   <br/>
   <br/>
    Ortalama tüketim 100 km'de 75 litre.
   <br/>
   <br/>
    Arabaların deposu 56 milyon liraya doluyor.
   <br/>
   <br/>
    Bir yarışta 1500 litre benzin harcanıyor.
   <br/>
   <br/>
   Turbo  motorlar  zamanında,  Formula 1 arabalarında benzin olarak özel bir karışım kullanılıyordu. Bugün ise kullanılan benzin normal benzin istasyonlarında satılan benzine çok yakın bir yakıt. Formula 1'in "Grand Prix" yarışlarının benzinini "Elf" şirketi sağlıyor.
   <br/>
   <br/>
   Motor
   <br/>
   <br/>
    Bir Formula yarış arabasının fiyatı 12 milyar lira.
   <br/>
   <br/>
    Motorunun maksimum süresi 500 kilometre.
   <br/>
   <br/>
    Bir ekibin bir yıl boyunca ömrü çeşitli yarışlarda harcadığı motor sayısı 50.
   <br/>
   <br/>
    İyi bir motor uzmanının yıllık maaşı 560 milyar lira.
   <br/>
   <br/>
   Motorları, üretici firmalar büyük ekiplere ilan ve reklam karşılığı bedava veriyorlar. Küçük ekipler ise parayla satın alıyorlar. Üretici firma mühendisleri, mekanik uzmanları ve gerekli malzemeyi de sağlıyor.
   <br/>
   <br/>
   Grand Prix
   <br/>
   <br/>
    İki günlük yarış için tribün bilet fiyatı 3 milyon lira.
   <br/>
   <br/>
    Sponsor firmalar için stand çadırların kirası 320 milyon ile 1 milyar lira arasında değişiyor.
   <br/>
   <br/>
    Grand Prix yarışmalarında birinci gelen ekibe verilen ödül yaklaşık 500 milyar lira.
   <br/>
   <br/>
   Pilot
   <br/>
   <br/>
    Umut vadeden bir pilotun yıllık ücreti, 16 milyar lira.
   <br/>
   <br/>
    Usta bir pilotun yıllık ücreti 320 milyar lira.
   <br/>
   <br/>
    Bir dünya şapiyonunun yıllık ücreti 700 milyar lira.
   <br/>
   <br/>
    Bir Formula yarışçısı sertifikasının fiyatı 100 milyar lira.
   <br/>
   <br/>
   Formula pilotları kazandıkları ve başarılı oldukları sürece çok büyük para kazanıyor.
   <br/>
   <br/>
   Formula starını arıyor
   <br/>
   <br/>
   Her sporda olduğu gibi, Formula 1 yarışlarında da kitleleri peşinden sürükleyen büyük "star"lar var. Düne kadar bu spora gönül verenler, Fransız Alain Prost ile Brezilya'lı Ayrton Senna'nın kıpışmasıyla kendilerinden geçiyorlardı. 3 kez arka arkaya Formula 1 şampiyonu olan Alain Prost dikkat ve tecrübesiyle, Ayrton Senna ise gençliğinin verdiği cesaret ve cüretkârlıkla dikkati çekiyorlardı. Bugün, bu iki dev isim de pistlerde yok. Her zaman ihtiyatlı davranışlarıyla ön plana çıkmış bir şampiyon olan Alain Prost yarışları terketti ve emekliye ayrıldı. Ayrton Senna ise su testisi su yolunda kırılır misali 1 Mayıs 1994 tarihinde İtalya'nın İmola kentinde yapılan Grand Prix yarışmasındaki kazada hayatını kaybetti. Alain Prost ve Ayrton Senna gibi starların yokluğu bugün Formula 1 yarışlarını belli bir sıkıntı içine soktu. Mesela, sadece Fransa'da Ayrton Senna'nın ölümünden sonra televizyon seyircisi sayısında bir milyondan fazla bir düşüş söz konusu oldu. Formula 1 yöneticileri, bu iki dev ismin boşluğunu, 1995 yılının şampiyonu Alman Michael Schumacher ile kapamaya çalışmışlardı. Ne var ki, Schumacher, çoğu kişi ve kuruluş tarafından "medyatik" bulunmuyordu. 1996'da ise İngiliz Damon Hill 93 puan toplayarak geçtiğimiz sezonun şampiyonu oldu. Babası da bir Formula 1 şampiyonu olan Hill, ilk defa şampiyon oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2250), [web.archive.org (arşiv bağlantısı)](http://web.archive.org/web/20140717201206/http://www.aksiyon.com.tr:80/aksiyon/newsDetail_getNewsById.action?newsId=2250)
