# Urfa Şark Sofrası İstanbul'da yeni bir tat

*Semih İnceöz 1998.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Neredeyse adım başı lokanta ve fastfootlardan geçilmeyen İstanbul'da ağız tadıyla oturulup yemek yenecek yerlerin azlığı herkesin malumu.
  </font>
 </div>
 <div id="newsText">
  <font class="detail-text">
   Karnı acıkanların yaptıkları en iyi şey; büfelerden ayaküstü birşeyler atıştırmak. Ancak bazen, ağız tadıyla yemek yenilebilecek, kendisinin ve misafirlerinin hoş bir ortamda keyifli vakit geçirmesine imkan sağlayacak yerler arıyor insan. İşte az sayıdaki bu tür yerlere bir yenisi daha eklendi; Urfa Şark Sofrası. Yöresel bir çok yemeğin sunulduğu bu yeni nezih mekanın idaresini gazeteciyazar Osman Güzelgöz üstlenmiş durumda.
   <br/>
   <br/>
   Yayınla ilgili kurumların içerisinde veya başında görmeye alışık olduğumuz Osman Bey'in böyle bir kurum açması çevresindekileri ve okurlarını oldukça şaşırttı. Yazar Salih Suruç yıllar önce Osman Bey'e "Para sayan elden kalem düşer" demiş, ancak Osman Bey, "Her zorluğa rağmen bırakmadığım kalemimi; ellerim (geçici bir süre) para sayarken de bırakmamaya gayret edeceğim" diyor.
   <br/>
   <br/>
   Şark Sofrası gelen misafirlerin özelliği sebebi ile belli bir kültür müessesesi olma yolunda . Edebiyatçı yazar Beşir Ayvazoğlu'nun da söylediği gibi, açılışı kısa bir süre önce yapıldığı halde, otantik Urfa yemeklerinin nefaseti, mekanın nezaheti ve servisin zarafeti sayesinde seçkin müşteriler edinmeyi başarmış görünüyor.
   <br/>
   <br/>
   Hedef; zincir haline getirmek
   <br/>
   <br/>
   Urfa Şark Sofrası'nda çalışanların çoğu kendi konusunda deneyimli ve uzman kişiler. Ancak Osman Bey buranın bir bakıma okul gibi olacağını ifade ediyor. Çalışan tüm personelin kıyafetleri şık ve temiz. Şeflerin kreasyonu ünlü modacı Faruk Saraç imzasını taşıyor. Urfa Şark Sofrası'nı her zaman en ince detayına kadar kontrol eden Osman Güzelgöz hedeflerinin büyük olduğunu söylüyor ve şunları ekliyor: "Biz oryantalizm ve modernizm senteziyle yeni bir model ortaya çıkarmaya çalışıyoruz. Hem yemek listesinde hem de fiziki şartlarda buna azami dikkat ediyoruz.  1999 yılında en az iki yerde olmak kaydıyla, açmayı planladığımız Ataköy, Kadıköy ve Ankara halkalarıyla bu sektörde önemli zincir olmayı hedefliyoruz. Ve şunu iddia ediyoruz ki İstanbul'un en iyi lahmacunu burada yapılır."
   <br/>
   <br/>
   Nezih mekanda nefis yemekler
   <br/>
   <br/>
   Dış mimarisi Urfa konaklarına benzetilen Urfa Şark Sofrası'nın dekorasyon projesinin tamamı Osman Güzelgöz'e ait. İçeriye girer girmez Anadolu'nun mistik havasıyla modernizmin birbirine karıştığı ortam sizi hemen etkileyiveriyor.
   <br/>
   <br/>
   Urfa Şark Sofrası'nda yemek yemenin ve yemeği sunmanın bambaşka bir kültür olduğuna inanılıyor ve Osman Bey yola bu inançla çıkmış. Bunun yanında yemekler de güzel olunca başka söze gerek kalmıyor. Genellikle et ağırlıklı yemeklerde birçok lezzeti bir arada bulabilirsiniz. Ancak size özel karışıkları tavsiye ederiz. Şark sofrası, Harran lengeri, Vali kebabı, Siverek işi isimli özel kebapları başka bir yerde bulabileceğinizi zannetmiyoruz.
   <br/>
   <br/>
   Yemeğin sonunda sunulan mırranın (Urfa usulü acı kahve) ve yine Urfa usulü demlenmiş çayın lezzeti, damağınızda unutulmaz tadlar bırakacak. Ancak size bir uyarımız olacak. Mırranızı içtikten sonra, kulpsuz kallavi fincanı sakın ola ki masaya bırakmayın. Çünkü bıraktığınız an, kahveyi size sunan kişiyi evlendirmek zorunda kalıyorsunuz. Adet böyle!
   <br/>
   <br/>
   Biz burayı ne kadar anlatsak nafile; en iyisi siz, Avcılar'a yolunuz düştüğünde hatta özellikle düşürün, Harmanyeri Caddesi'nde, Nikâh Sarayı arkasındaki Urfa Şark Sofrası'na bir uğrayıverin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4027-urfa-sark-sofrasi-istanbulda-yeni-bir-tat.html), [web.archive.org (arşiv bağlantısı)](http://web.archive.org/web/20120615221738/http://www.aksiyon.com.tr:80/aksiyon/haber-4027-urfa-sark-sofrasi-istanbulda-yeni-bir-tat.html)
