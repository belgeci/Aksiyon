# Arazide Mercedes gücü

*Semih İnceöz 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Koreli SsangYong firması Türkiye'de BMG Otomotiv tarafından temsil ediliyor.
  </font>
 </div>
 <div id="newsText">
  <font class="detail-text">
   Türkiye'de bir çok 4x4 arazi aracı satılırken, bu yeni firma da nereden çıktı, tutulmaz, adını kimse duymamış diyenler oldu. Biz de SsangYong'un bu rekabete nasıl girdiğini merak ettik, gittik görüştük ve test ettik
   <br/>
   <br/>
   Yepyeni bir köşe ile siz Aksiyon'er okuyucularımıza merhaba diyoruz. Bu haftadan itibaren zaman zaman bu köşede daha yakından tanımak isteyeceğinizi umduğumuz otomobilleri ( ve arazi araçlarını) test edip yayınlayacağız. Bu hafta sayfamızı SsangYong'un Korando 602 EL modeli ile açıyoruz.
   <br/>
   <br/>
   Test ettiğimiz SsangYong Korando 602 EL'in en büyük özelliklerinden birisi, Mercedes marka motor kullanması. Dizel olan motorun gücü şehir içinde tatminkarken, arazide gayet başarılı. Motorun performansı arazide daha iyi anlaşılıyordu. Yaklaşma ve uzaklaşma açıları geniş olduğu için zor dağ yollarında bile fazla sorun çıkartmadı. Düz vites versiyonlarında Amerikan BorgWagner vites kutusu kullanılan Korando, hareket halinde iken bile 2 çekerden 4 çeker konuma geçebiliyor. Frenlere basınca durdurmak fazla zor olmuyor ama fren sistemi ABS'den yoksun olduğu için fren mesafesi kısa sayılmaz. 50 km/s hıza ulaşınca kapılar otomatik olarak kapanıyor. Araç debriyaj pedalına basmadan çalışmıyor. Arazide pek tercih edilmediği için hava yastığı bulunmuyor.
   <br/>
   <br/>
   Korando, dizayn açısından ilgi çekici ve başarılı bir araç. Zaten bu tasarımından dolayı Korando'nun tasarımcısı İngiliz Ken Greenly, 1996 yılında "Yılın Off Road Tasarımı Ödülü"nün sahibi olmuş. Önde yuvarlatılan burnu, yuvarlak farlar, ince uzun sinyaller ve hoş arka tasarım, dizayn açısından Korando'nun olumlu yönlerinden bazıları.
   <br/>
   <br/>
   Ön konsolun ahşap görünümlü olması zarifliği artırmış. 3 kademeli olan klima başarılı. Ergonomik tasarlanan Korando'da kumanda düğmelerine ulaşmak kolay. Ağırlığı yaklaşık 1.8 ton olduğundan yere sağlam basıyor ve heybetli görünümü ile hem arazide,  hem de asfalt yolda insana güven veriyor. İçi gayet geniş ve arkaya geçiş zor olmuyor.
   <br/>
   <br/>
   Bu satırları daha da uzatmak mümkün. En iyisi gidip bir SsangYong bayiine "Ben test sürüşü yapmak istiyorum" deyin ve aracı daha yakından tanıyın. Standart versiyonunun anahtar teslim fiyatı 36 bin 800 dolar+946 milyon TL.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3133-arazide-mercedes-gucu.html), [web.archive.org (arşiv bağlantısı)](http://web.archive.org/web/20140112111838/http://www.aksiyon.com.tr:80/aksiyon/haber-3133-arazide-mercedes-gucu.html)
