# Bu Vectra bambaşka

*Semih İnceöz 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Opel'in, Türkiye'ye ithal ettiği en güçlü versiyon unvanına sahip Vectra 2.5 CDX, bu haftaki test konuğumuz.
  </font>
 </div>
 <div id="newsText">
  <font class="detail-text">
   İlk bakışta ailenin diğer üyelerinden farkedilemese de, özellikleri ile Vectra'lar içinde bambaşka bir yere sahip.
   <br/>
   <br/>
   Vectra, herşeyden önce 0.28 "aerodinamik" direnç katsayısı ile başarılı bir karoser yapısına sahip. Önden bakıldığı zaman diğer Vectra'lardan farkı olmayan Vectra 2.5 CDX, arkadan bakıldığında, çift egzoz çıkışı, koyu renkli arka sinyal lambaları ve bagaj kapağının üzerindeki 2.5 CDX yazısı ile kendisinin farklı olduğunu gösteriyor.
   <br/>
   <br/>
   Vectra 2.5 CDX'in en çarpıcı tarafı, V6 silindirli 170 beygir gücündeki motoru. Hem şehir içinde hem de şehir dışında çok iyi bir performans sergiliyor. Şehir içinde seri olması ile dikkatleri çeken Vectra 2.5 CDX, özellikle şehirlerarası yolda büyük bir keyif veriyor. Birden gaza basınca motordan gelen homurdama sesi insanın hoşuna gidiyor. 245 km/s hıza kadar çıkması motorun ne kadar başarılı olduğunu gösteriyor. Bu performansa rağmen motorun fazla savurgan olmaması bizi şaşırttı. 100 km mesafede şehir içinde 11.5 litre yakıt tüketmesi sınıfına göre ekonomik sayılır.
   <br/>
   <br/>
   Vectra 2.5 CDX'in diğer Vectra'lardan farklı olduğunu insan içine oturunca daha iyi anlıyor. Deri koltuklar gerçekten kaliteli. Yalnız, koltuklar "manuel" olarak değil de elektronik olarak ayarlansaydı daha iyi olurdu. Fazla sorun çıkarmasa da direksiyonun yükseklik ayarının olmaması bir dezavantaj sayılır. Ahşap kaplama ortama güzel bir hava katarken, üst sınıf bir otomobilde olduğunuzu her an hissettiriyor. CD player'in torpido gözüne yerleştirilmesi kullanımı kolaylaştırıyor fakat, torpidonun iç hacmini doğal olarak küçültmüş.  Opel, özellikle orta kademe yöneticileri hedef alıyor bu ürünü ile. Motorun performansı gerçekten etkileyici ve aynı zamanda da savurgan değil. Donanım ile dikkatleri çekerken, güvenli olması ile de göz dolduruyor. Şunu hatırlatmakta fayda var: Makam aracı olarak alanlar, şoförlerine vermek istemeyebilirler. Anahtar teslim fiyatı 7 milyar 304 milyon  TL.
   <br/>
   <br/>
   Standart donanım
   <br/>
   <br/>
   Otomatik klima, elektrik kumandalı dış dikiz aynaları ile ön ve arka camlar, ABS, sürücüyolcu ve yan hava yastıkları, immobilisier, uzaktan kumandalı merkezi kilit, ön ve arka sis lambaları, alaşım jantlar, direksiyondan kumandalı 6 hoparlörlü radyo teyp ve CD player, bardaklık, far yükseklik ayarı, elektronik çekiş kontrolü, yol bilgisayarı, sunroof, cruise control, ahşap kaplamalı vites topuzu ve orta konsol, kapı içi deri döşeme.
   <br/>
   <br/>
   (Test: Zeki Demir)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3435-34-bu-vectra-bambaska.html), [web.archive.org (arşiv bağlantısı)](http://web.archive.org/web/20120501143231/http://www.aksiyon.com.tr:80/aksiyon/haber-3435-34-bu-vectra-bambaska.html)
