# Hava yastıkları akıllanıyor

*Semih İnceöz 1997.01.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hava yastıkları artık akıllanıyor. Hayat kurtarması için geliştirilen hava yastıklarının (airbag) ölümlere yol açması, akıllı yastıkların gelişmesini gündeme getirdi.
  </font>
 </div>
 <div id="newsText">
  <font class="detail-text">
   Otomobil üreticileri, "akıllı hava yastığı projesi" için kolları şimdiden sıvadılar.
   <br/>
   <br/>
   Hava yastığı otomobil dünyasının en önemli devrimlerinden birini oluşturdu. Güvenliği oluşturan bu buluş, kısa sürede tüm dünyada uygulanmaya başlandı.
   <br/>
   <br/>
   Dünün müthiş buluşu olan hava yastığının yararları ve zararları bugün artık tartışılıyor. Gerçekten de, hava yastıkları çoğukez hayat kurtarıyor ancak, çarpma anında çok ani ve kuvvetli bir şekilde şişmesi, ön koltukta oturanların yüzünde çizik ve ezilmelere yol açabiliyor. Hatta ölümle sonuçlanan kazalar olabiliyor.
   <br/>
   <br/>
   Zaten bu tartışmaya hava yastıklarının bugüne kadar gerçekleşen kazalarda 30'u çocuk, 49 kişinin ölümüne sebep olması yol açtı.
   <br/>
   <br/>
   Otomobil üreticileri, hava yastıklarının bu kusurunu gidermenin yollarını arıyorlar. Yeni geliştirilen akıllı hava yastıkları, yolcunun boyuna, kilosuna göre yastığın patlama şiddetini ayarlıyor. Otomobilde bulunan bir bilgisayar ve sensör bu ayarlamayı gerçekleştiriyor. Böylece küçük çocuklar ve yaşlılar, hava yastığının yol açtığı zararlardan kurtulabilecekler.
   <br/>
   <br/>
   Akıllı hava yastıklarının bir başka özelliği de, yolcu koltuğunda kimse yoksa hava yastığını çalıştırmaması.
   <br/>
   <br/>
   Mercedes ve BMW gibi lüks otomobil üreticileri akıllı hava yastıklarının geliştirilmesi konusunda öncülük yapıyorlar.
   <br/>
   <br/>
   Hava yastığının çalışma prensibi
   <br/>
   <br/>
     Sürücü tarafındaki hava yastığı şiştiği zaman yaklaşık 70 litre, yolcu tarafındaki ise yaklaşık 130 litre genişler.
   <br/>
   <br/>
     Hava yastığı sistemi aracın önden  aldığı darbeyle aktif hale geçer. Yandan, arkadan alınan darbelerde veya takla atma esnasında aktif hale geçmez.
   <br/>
   <br/>
     Otomobilin önden aldığı darbeyi sensör ünitesi tesbit eder.
   <br/>
   <br/>
     Hava yastığının patlaması esnasında kuvvetli bir ses meydana gelir. Yastığa dolan gaz ve toz zehirleyici ve yanıcı değildir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2151), [web.archive.org (arşiv bağlantısı)](http://web.archive.org/web/20130513095116/http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2151)
