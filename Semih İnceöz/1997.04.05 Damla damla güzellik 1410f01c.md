# Damla damla güzellik

*Semih İnceöz 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tokat'a 36 kilometre, Pazar ilçesine ise 8 kilometre uzaklıkta olan mağaranın bulunduğu Akdağ, Permo Triyas mermerleri ve yüzde 80'den fazla kalsiyum karbonat içeren kristalize kireç taşlarından meydana gelmiş.
  </font>
 </div>
 <div id="newsText">
  <font class="detail-text">
   TurhalTokat otoyolunun Pazar istikametine saptığınızda 3 kilometre sonra karşınıza Anadolu Selçukluları döneminden beri Yeşilırmak'ın iki yakasını birleştiren bir köprü çıkıyor. Köprü, Yeşilırmak üzerinden geçerek, 12'nci yüzyıldan beri Anadolu'dan Karadeniz'e giden kervanların gelip gittiği, tarihi Kral Yolu'na ulaştırıyor. Biraz ileride ise 1235 yılında inşa edilen Mahperi Hatun Kervansarayı bütün haşmetiyle ırmağı ve yoldan geçenleri seyrediyor. Pazar'dan Akdağ'a doğru ayrılan yol, derin İndere Vadisi'nin sağ yamacında kıvrıla kıvrıla yükselerek Ballıca Mağarası'na ulaşıyor. Mağara, içinden Yeşilırmak'ın geçtiği, yeşilin her tonuyla bezenmiş Kazovaya hakim bir noktada bulunuyor.
   <br/>
   <br/>
   Akdağ'ın 1916 rakımında bulunan mağara, şu ana kadar gidilebilen 680 metrelik bölümüyle insanı büyüleyen bir güzelliğe sahip. Birbirine bağlı beş kattan ve sekiz koldan oluşan mağara üç farklı zamanda meydana gelmiş. Giriş ağzından itibaren 94 metrelik yüksekliğe sahip.
   <br/>
   <br/>
   Mağara, uzanımına ve mağara şekillerine göre iki farklı bölüme ayrılıyor. Girişten hemen sonra gelen havuzlu salonun açıldığı kuzeydoğugüneybatı yönlü galeriler mağaranın ilk bölümü. Bu galeriler büyük damlataşlar salonu, fosil salonu ve yarasalar salonu denilen üç salonun birleşmesinden meydana gelmiş. Girişe göre +19 metre yükseklikteki fosil salonu, mağaranın ilk oluşan bölümü olma özelliğini taşıyor. Mağaranın en yüksek katını oluşturan bu salonun kuzeydoğusunda girişe göre 24 metrede yarasalar salonu yeralıyor. Her iki salon da mağaranın ikinci katını oluşturuyor.
   <br/>
   <br/>
   Üçüncü katı oluşturan muhteşem galeri, birbirine bağlı 3 salondan meydana gelmiş. Bu bölümdeki mantarlı salon zengin damlataşlarla donanmış. Sütunlar salonu ise sarkıt, dikit ve soğan sarkıtlarından oluşuyor. Mağaranın en genç bölümünü oluşturan yeni salonda iri damlataşlar ve uzun sarkıtlar bulunuyor.
   <br/>
   <br/>
   2 milyon yıllık bir geçmişinin olduğu tahmin edilen mağara eşkıyalar, kanun kaçakları ve define arayıcıları tarafından kullanılırken Tokat Valisi Aydın Çevik'in çabalarıyla gezilebilir hale getirilmiş. İçerisinde damlataş ve birbirinin üzerinde bulunan katlara göre, çok dönemli gelişim dönemi özelliği gösteren Ballıca Mağarası'nda sarı ve kırmızının tonlarıyla gri, mavi, yeşil ve süt beyazın her tonunun harmanlaştığı sarkıt, dikit, sütun, bayrak, duvar, örtü ve perde halindeki damlataşları, mağara gülleri ve iğneleri, eksantirik ve makarnalar, mağara gölleri, içerisi su dolu damlataş havuzları, soğan, fil ayağı sarkıtları ve mantar dikitler sanki bir damlataş ormanını temsil ediyorlar.
   <br/>
   <br/>
   Her zerresinde büyüleyici bir güzelliğin saklı olduğu mağaranın en büyük özelliği Türkiye'de ve belki de dünyada hiç bulunmayan cevizden futbol topu büyüklüğüne kadar, soğan sarkıtlarının bulunması. Bu sarkıtların gelişimini izlemek halâ mümkün.
   <br/>
   <br/>
   Tabiattaki harikalardan biri olan damlataşlar arasında gruplar halinde yaşayan cüce yarasalar ilginç güzelikleri bir kat daha güzelleştiriyor. Tavan yükseklikleri yer yer 2030 metreyi bulan ve genişlikleri 40 metre ile 60 metre arasında değişen sarkıt salkımları ile dizayn edilmiş mağaranın nem oranının yapılan ölçümlerde değişmediği ve ilk incelemelerdeki mutlak nemini muhafaza ettiği görülmüş. Bu özellik mağaradaki temiz ve bol oksijen sebebiyle solunum yolu rahatsızlığı olan hastaları büyük ölçüde rahatlatıyor.
   <br/>
   <br/>
   Ballıca Mağarası gezilip dışarıya çıkıldığında, mağara önünde bulunan tesislerde dinlenirken, tabii çevrenin güzelliği daha da fark edilir. İnsan burada kendini uçaktan bakıyor gibi hissediyor. Bütün ihtiyaçların karşılandığı bu tesislerde yöresel el sanatları sergileniyor ve küçük fırında pişirilen Tokat kebabı ile köylü kadınlarının yaptığı çökeleklilerin tadı daha da doyumsuzlaşıyor.
   <br/>
   <br/>
   Türkiye'de binlercesi bulunan mağaraların en güzellerinden biri, Ballıca Mağarası. Kul elinden çıkanın mı, yoksa Yaradan'ın yarattığı "harika"nın mı daha güzel olduğuna karar vermek için de bire bir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2444), [web.archive.org (arşiv bağlantısı)](http://web.archive.org/web/20131205220909/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2444)
