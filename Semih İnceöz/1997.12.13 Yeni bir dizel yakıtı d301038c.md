# Yeni bir dizel yakıtı

*Semih İnceöz 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elf uzun zamandır üzerinde çalıştığı yeni bir dizel yakıtını bir süre önce piyasaya sundu.
  </font>
 </div>
 <div id="newsText">
  <font class="detail-text">
   "Daha temiz bir dünya" sloganıyla tanıtılan bu dizel yakıt konusunda rakamlar çevre sağlığı için gerçekten umut verici: "Dizel Evolution" adı verilen bu yakıt, atmosfere karışan siyah dumanı ve zehirli parçacıkların miktarını yüzde 25 ile 30 arasında azaltıyor. Normal dizell yakıtıyla çalışan arabalarda enjektörler kısa bir süre sonra kirleniyor.. Bunun sonnucu yakıt daha kötü yanıyor, motorun randımanı azalıyor, arabanın gürültüsü artıyor, yakıt tüketimi fazlalaşıyor ama, asıl önemlisi atmosfere yayılan kirli  ve zehirli maddelerin oranı yükseliyor. Oysa yeni "Dizel Evolution" ile enjektörler sürekli temiz kaldığı için bu riskler üçte bir oranında azalıyor.
   <br/>
   <br/>
   Elf şirketi bu yeni dizel yakıtını yeni moleküller ve yeni maddeler karıştırarak elde etmiş. Bu yeni maddeler maliyeti düşürdüğü için "Dizel Evolution" klasik dizel yakıtına oranla yüzde 5 daha ucuza mal oluyor.
   <br/>
   <br/>
   Bu arada Türkiye'de 1997'nin başından beri akaryakıt fiyatlarına yapılan zamlar, depoyu "full" yap demeyi zorlaştırdı. Son zamlardan sonra İstanbul'da satılan süper benzinin fiyatı 178 bin 700 liraya yükseldi. Sadece işine gidip gelmek için ayda dört depo tüketen birinin benzin faturası 36 milyon liraya çıkıyor. Artık depoyu ağzına kadar doldurmak cesaret istiyor. Son zamlardan sonra Renault 9 modelinin deposu 8 milyon 400 bin liraya, Tofaş'ın Şahin modelinin deposu ise 8 milyon 900 bir liraya, Tempra'nın deposu 11 milyon 6000 bin liraya, Ford Escort'un deposu 9 milyon 800 bin liraya ve Opell Vectra'nın deposu da 10 milyon 700 bin liraya doluyor. BMW ve Mercedes gibi büyük deposu bulunan lüks otomobillerin 80'er litreli depoları 14 milyon liraya dolarak cüzdan boşaltıyor.
   <br/>
   <br/>
   Amerikalı Japon: Camry
   <br/>
   <br/>
   Toyotasa, adını Japonca'da "taç" anlamına gelen "Kamri" sözcüğünden alan ve Toyota'nın en prestijli modellerinden olan Camry'yi, geçtiğimiz aylarda Türkiye'ye ithal etmeye başladı. ABD'de 2 milyon adedin üzerinde satış rakamına ulaşan Toyota Camry, bu yılın ilk 6 ayında gerçekleştirdiği 200 binin üzerindeki satışıyla ülkenin en çok satan otomobili oldu. Ükemizde sadece otomatik vitesli olarak piyasaya sürülen Camry'nin bu hafta sayfamızda, en üst donanımlı 190 beygir gücündeki 3.0 GX versiyonunun testini yayınlıyoruz.
   <br/>
   <br/>
   Camry dışarıdan bakıldığı zaman ilk bakışta Amerikan tarzı bir otomobili çağrıştırıyor. Fakat her ne kadar Amerika'da üretilse de, hafif çekik gözlü farları ile Uzakdoğu kökenli olduğunu hemen belli ediyor. Camry'nin Türkiye'ye 2.2 litre 131 beygir gücünde ve 3.0 litre 190 beygir gücünde iki versiyonu ithal ediliyor. Bizim test ettiğimiz 3.0 GX versiyonunda, bizi en fazla etkileyen 6 silindirli güçlü motoru oldu. Bu iri cüsseli 1.5 tonluk otomobilin 8.8 saniyede 100 km/s hıza ulaşması gerçekten çok etkileyici. Gaza basıldığı zaman V6 silindirli motordan duyulan kükreme sesi, diğer Amerikan menşeli otomobillerdeki gibi insanın kulağına hoş geliyor.
   <br/>
   <br/>
   Amerika gibi insanların lükse çok önem verdiği bir ülkede "en fazla satan otomobil" olmak o kadar kolay olmasa gerek. Camry'nin bu başarıyı nasıl elde ettiğini insan içine oturunca hemen anlayabiliyor. Geniş ve ferah iç hacim, deri koltuklar, ahşap görünümlü ön panel ilk dikkat çeken yönlerinden. Sürücü ve yolcu koltuğunun elektrik kumandalı çok fonksiyonlu ayarı bulunuyor. Buna yükseklik ayarlı direksiyonu da ekleyince otomobile alışmak hiç zor değil.
   <br/>
   <br/>
   Bir Amerikan klasiği olan Cruise kontrol (Hız sabitleyici sistem), Toyota Camry'de de bulunuyor. 40 km/s hızın üzerinde devreye giren bu sisteme, direksiyonun hemen sağındaki bir kol ile kumanda edebiliyorsunuz. Camry'nin kullanımı boyutlarının büyük olmasına rağmen, otomatik vites ile yumuşak direksiyon ve pedallar sayesinde şehir içinde bile zor değil. Şehirlerarası yollarda ise Cruise kontrolün de yardımı ile yolculuklar büyük bir zevk halini alıyor. 6 hoparlörlü radyo teyp de bu zevke katkıda bulunuyor tabii. Motoru etkilemesi neredeyse hiç farkedilmeyen klima ile istediğiniz ortamı da oluşturunca, insanın hep yollarda olası geliyor. (Ama benzin fiyatlarının yüksek olması bu seyahatin uzun olmasını engelliyor! )
   <br/>
   <br/>
   Camry'nin dış görünümü genelde sade; ama tasarımı yapılırken güvenlikten pek ödün verilmemiş. Kapı içi çelik barlar, ön ve arkadaki darbe emici özelliğe sahip katlanma bölgeleri ve güçlendirilmiş gövde, güvenliğe verilen önemi gösteriyor. Ağırlığı 1.5 ton olan Camry'nin, yere sağlam bastığından ve rüzgardan fazla etkilenmediğinden, yol tutuşu iyi ve virajlarda savrulması zor. ABS sistemli frenler sayesinde güvenli bir mesafede durabiliyor.
   <br/>
   <br/>
   Toyota Camry anahtar teslim 8 milyar 300 milyon lira gibi uygun bir fiyatla satışa sunuluyor..
   <br/>
   <br/>
   Standart donanım
   <br/>
   <br/>
   Otomatik klima, ön panelde ahşap kaplama, deri koltuk, elektrik kumandalı dış dikiz aynaları ve camlar, ABS, Cruise kontrol, yüksekliği ayarlanabilir hidrolik direksiyon, elektrik kumandalı, ısıtmalı sürücü ve yolcu koltuğu, sürücü ve yolcu hava yastığı, immobilisier, merkezi kilit, ön ve arka sis lambaları, benzin ve bagaj depo kapağı açma düğmesi, alaşım jantlar, 6 hoparlörlü radyo teyp, bardaklık(?), far yükseklik ayarı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3273-yeni-bir-dizel-yakiti.html), [web.archive.org (arşiv bağlantısı)](http://web.archive.org/web/20120904075027/http://www.aksiyon.com.tr:80/aksiyon/haber-3273-yeni-bir-dizel-yakiti.html)
