# Sanatkâr hurdacilar

*Semih İnceöz 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İkinci Dünya Savaşı sonunda Amerikalı askerler Filipinler'den ayrılırken arkalarında bir çok Filipinli'nin hayatını değiştirecek bir miras bırakmışlardı.
  </font>
 </div>
 <div id="newsText">
  <font class="detail-text">
   Neydi Filipinliler için bu kadar değerli saydıkları miras? Aslına bakarsanız bu miras servet değilse de, Filipinliler bunu önemli bir ekmek tezgâhına çevirmeyi bilmişler.
   <br/>
   <br/>
   İkinci Dünya Savaşı sonrasında, Amerikalı askerlerin buradaki tüm ağır araçlarının Amerika'ya geri götürülemeyeceği, böyle bir girişimin havayoluyla gerçekleşmesinin araçların değerinden daha pahalıya mal olacağı da anlaşılmış. Savaş sırasında kulandıkları biraz yıpranmış askeri jipleri bu ada ülkede bırakmışlardı. Böylelikle, Amerikalı askerler gitmiş, arkalarında da bir kaç bin jip kalmış. Üstelik hepsi tropik iklimin ve coğrafyanın ağır koşullarına uyacak güçte, sağlam, dayanıklı jipler.
   <br/>
   <br/>
   Filipinliler de bu jipleri sivil yaşama uydurarak toplu ulaşımda kullanmayı denemişler. Askeri jipleri, toplu ulaşım aracına çevirmek kolay olmasa da biraz beceri ve ekmek parası kazanma ihtiyacı, insanları gerçek birer ustaya çevirmiş. Bu jipleri otobüse çeviren fabrikalarda insan gücünden ve dededen kalma aletlerden başka birşey bulunmuyor.
   <br/>
   <br/>
   Şu günlerde orijinal jip kalmamış. Çoğu, yedek parça eksikliğinden artık hurdaya dönmüş. Otobüs olarak kullanılanlar ise hurdalığa atılanların parçalarıyla yaşatılmaya çalışılıyor.
   <br/>
   <br/>
   Jipten bozma otobüslere irili ufaklı 7 bin 107 adadan oluşan bu ülkenin her yerinde rastlanabiliyor. Başkentin caddelerinde, tozlu köy yollarında ve binlerce turistin hatıra fotoğrafında her zaman yer alıyorlar.
   <br/>
   <br/>
   Ön taraflarındaki süslemelerle dikkati çeken bu otobüslerden bazılarının tepesine veya önüne ağaçtan yapılmış aygır kafaları monte edilmiş. Filipinler'de bu, sürücünün erkekliğini simgeliyor. Bazılarına göre ise bir zamanların atlı arabalarının hatırasını canlı tutmaya yarıyor. Ama sürücüler, birinci görüşü ısrarla savunuyorlar. Ayrıca bu sembollerin kendilerine saygınlık kazandırdığını da belirtiyorlar.
   <br/>
   <br/>
   Bu otobüslerin başka bir özelliği de yolculara bangır bangır müzik dinletilmesi. Hemen hepsi stereo sistemi ve diskoyu andıran ışık oyunları ile donatılmış. Ne var ki Filipinler hükümetinin "gürültüyle çevre kirlenmesini" önlemek amacıyla aldığı karar sonucunda, artık müziğin sesi insanı sersemletecek kadar çok açılamıyor.
   <br/>
   <br/>
   Amerikalı askerlerin jipleri bugün yeni düzenlemeler sayesinde 12 kişilik kapasiteye ulaşmış. Ama otobüsün tepesine çıkanları ve kapılardan sarkarak yolculuk yapanları hesaba katarsak, bu rakam çoğu zaman 24'ün üzerine çıkıyor. Hele hele fakir bölgelerde akıllara durgunluk verecek kadar kalabalık oluyor.
   <br/>
   <br/>
   Filipinler'de otobüsjipler artık geleneklerin bir parçası. Her yıl nisan ayında "otobüsjip kralı" seçiliyor. Bu seçimde otobüsün dış görünüşü ve sürücünün marifetleri çok önemli.
   <br/>
   <br/>
   Otobüsjip kralı da zaten bu iki unsura göre seçiliyor. Birinci gelen bir yıl boyunca "kral" unvanını taşıyor. Böyle bir yarışmanın geleneksel hale gelmesi bir yandan turist çekerken, diğer yandan da otobüslerin giderek daha "güzelleşmesine", sürücülerin ise giderek daha "ustalaşmasına" sebep oluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C144AF280571453ED06D8E3AC8C3E6B?newsId=2848), [web.archive.org (arşiv bağlantısı)](http://web.archive.org/web/20140108072643/http://www.aksiyon.com.tr:80/aksiyon/newsDetail_getNewsById.action;jsessionid=4C144AF280571453ED06D8E3AC8C3E6B?newsId=2848)
