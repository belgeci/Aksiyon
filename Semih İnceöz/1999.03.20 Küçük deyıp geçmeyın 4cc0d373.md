# "Küçük" deyıp geçmeyın

*Semih İnceöz 1999.03.20*

<div class="pNewsDetailMainContent ctx_content" itemprop="articleBody">
 O zamanlar ne böylesine büyüyüp yayılmış kentler vardı, ne de binlerce otomobil yollara dökülüyordu. 4050 yıl öncesinde geniş, uzun, ağır ve konforlu, özellikle de Buick, Cadillac, Chevrolet... gibi Amerikan markalarından oluşan "yayla gibi" otomobiller caddelerin "kralı" idi. 56 metreyi bulan bu otomobiller için ne dar sokak ne de park problemi, bu araçları kullananlar içinse ne benzin derdi ne de parça pahalılığı vardı. Bu otomobilleri bu zamanda kullanmak herhalde sadece bir fantezi olur.
 <br/>
 <br/>
 Bugün dünyanın pek çok büyük ve kalabalık kentinde, ama kesinlikle Türkiye'nin büyük kentlerinde otomobilli yaşam ayrı bir uzmanlık dalı. Hatta bir sabır ve dayanıklılık sınavı. Bunaltan bir trafik, dar sokaklar, tıkanıklıkta boşu boşuna yakılıp tüketilen benzin, işletim giderlerinin pahalılığı, otomobil fiyatlarının cepleri yakması...
 <br/>
 <br/>
 Bütün bunlar ideal, ekonomik bir otomobil arayışına itiyor insanı. Türkiye'de otomobili genellikle orta gelirli kesimin kullanması, otomobil üreticilerini de ister istemez her yönden ekonomik araç üretimine sevkediyor. Fiyatı düşük, az yakıt yakan, yedek parça ve servis giderleri düşük, ikinci eli pirim yapan arabalar şimdi öncelikli tercih sebebi.
 <br/>
 <br/>
 Kendi küçük avantajı büyük
 <br/>
 <br/>
 Ekonomik otomobil denince de akla genellikle küçük otomobiller geliyor. Çünkü motor hacmi küçük olduğu için hem daha az yakıt yakıyorlar hem de otomobilin yıpranma payı düşüyor. Türkiye yollarında 90 km sabit hızla en az yakıt yakan küçük otomobiller sıralamasında araçlar şu şekilde yer alıyor: Fiat Palio ve Renault Twingo 100 kilometrede 4.1 litre yakarak birinciliği paylaşırken, Opel Corsa ve Fort Fiesta 4.8 litre, Ford KA 4.9 litre, Volkswagen Polo 5.4 litre ve Nissan Micra ise 5.6 litre yakarak sıralamada yerlerini alıyorlar.
 <br/>
 <br/>
 Yaktıkları benzin kadar satış fiyatlarıyla da tercih sebebi olan küçük otomobiler, fiyat olarak diğerlerine nazaran biraz daha düşük. Buna göre küçük otomobillerin anahtar teslim satış fiyatları şöyle: Fiat Palio 3 milyar 716 milyon, Renault Twingo 3 milyar 972 milyon, Opel Corsa 5 milyar 268 milyon, Ford Fiesta 4 milyar 476 milyon, Ford KA 3 milyar 843 milyon, VW Polo 4 milyar 237 milyon, Nissan Micra 4 milyar 640 milyon lira.
 <br/>
 <br/>
 Otomobillerin ekonomik olmalarında en önemli etkenlerden birisi de yedek parça fiyatlarının ucuzluğu. Gerekli olan parçanın kolay temin edilebilir olması da ayrı bir etken. Servislerin verdiği hizmetlerin arasında bulunan yedek parça temini ve tamiri marka ve modeline göre çeşitli fiyatlarda bulunuyor. Örneğin en fazla değişen parçalardan olan ön far ve sinyal Fiat Uno'da 16 milyon iken, Palio'da 20 milyon, VW Polo'da 27 milyon, Opel Corsa'da 35 milyon, Ford Fiesta'da 38 milyon, Renault Twingo'da ise 24 milyon TL. Ancak, piyasada taklit edilmiş ve daha ucuza satılan, fakat daha dayanıksız olan parçalar da satılıyor. Sürücülerin bunları dikkate almaları ve orijinalini tercih etmeleri tavsiye ediliyor.
 <br/>
 <br/>
 Otomobil satışları sıralamasına bakıldığında da daha çok ekonomik otomobillerin üst sıralarda yer aldığı görülüyor. Ve bu otomobillerde genellikle yerliler baş sıraları alıyor. Çünkü benzin sarfiyatının az olmasının yanında, parça fiyatları ve servis giderlerinin düşük olması, yaygın servis ağının bulunması, ikinci elinin pirim yapması gibi unsurlar otomobil alıcılarının bu araçları tercih etmelerini sağlıyor. 1998 yılı satışlarına bakıldığında küçük otomobiller de Fiat Palio 8 bin 228 adet satışla birinci olurken, bunu 7 bin 916 adetle Fiat Uno, 7 bin 200 adetle VW Polo, 6 bin 199 adetle Opel Corsa, 2 bin 414 adetle Ford Fiesta, 2 bin 281 adetle Peogeot 106 ve bin 208 adet satışla da Renault Tiwingo izliyor.
 <br/>
 <br/>
 Bize aile boyu yakışır
 <br/>
 <br/>
 Ancak, Türkiye'de ailelerin ağırlıklı olarak kalabalık nüfuslu olması otomobil kullanıcılarını ister istemez orta sınıf araç alımına itiyor. Çünkü küçük otomobillerin motorları kadar iç hacimleri de küçük olduğu için üç dört çocuklu aileler tarafından fazla tercih edilmez duruma geliyor. Bu sebeple ülkemizde küçük araçlardan çok orta sınıf araçlar satılıyor. Ancak tabii ki bu sınıf otomobiller küçüklere nazaran daha fazla yakıyor. Ekonomik otomobil olarak sıraladığımız küçük otomobiller haricinde kalan ve orta sınıf otomobil grubunu oluşturan bu modellerin 90 kilometre sabit hızla yaktıkları benzin sarfiyatı ise şöyle: Opel Vectra 5.1 litre, Ford Escort 5.6 litre, Renault 9 5.8 litre, Nissan Primera 5.9, Tofaş Şahin  Doğan 6.5 litre, Hyundai Accent 6.7 litre, Honda Civic 6.7 litre, Toyota Coralla 6,7 litre ve VW Passat 6.9 litre olarak sıralanıyor.
 <br/>
 <br/>
 Aslında, otomobillerin ekonomik olması sadece yakıt tüketimi veya servis hizmetleriyle ilgili değil. Aracı kullanan kişinin de dikkat etmesi gereken hususlar var. Otomobili ekonomik kullanmak için bir çok nokta var. Bunların başında otomobili devrinde kullanmak geliyor. Yani her otomobil motorunun bir torku olduğu için aracı, bu gücün üzerine çıkmadan kullanmalıdır. Ekonomik kullanmak için bir diğer önemli nokta da ani hızlanmalar, kalkmalar, ani yavaşlamalar ve durmalardır. Bunlar aracın fazla benzin yakmasına sebep oluyor. Bir diğer nokta da aracın buji ayarı, sübap ayarı, hava ayarı gibi bazı bakımlarının muntazaman yaptırılması. Bu bakımlar yaptırılmadığı takdirde arızalar meydana gelecek ve yine fazla benzin yakılmasına sebep olacaktır.
 <br/>
 <br/>
 Konuyla ilgili olarak görüşlerini aldığımız İleri Sürücülük Teknikleri Uzmanı Demir Bükey otomobili ekonomik kullanmanın en basit yolunun gaz pedalındaki ayağın hafif olması olduğunu söylüyor ve ekliyor: "Ağır bir ayakla basılan gaz pedalından hiç bir zaman tasarruf sağlanmaz. Bir de yol devamlılığını sağlamak için tehlikeleri veya yol sürecini geriye çekmelidir. Yani ne kadar çok yavaşlarsanız o kadar çok hızlanmanız gerekiyor. Buna ne kadar az gereksiniminiz olursa o kadar çok yol devamlılığınız oluyor. Bunun haricinde lastik havalarının hiç bir zaman düşük olmaması gerekiyor. Fazla benzin sarfiyatına sebep olur."
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/kucuk-deyip-gecmeyin_504880), [web.archive.org (arşiv bağlantısı)](http://web.archive.org/web/20151020020234/http://www.aksiyon.com.tr:80/dosyalar/kucuk-deyip-gecmeyin_504880)
