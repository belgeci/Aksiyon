# Alfa Romeo'nun tarihi

*Semih İnceöz 1996.12.28*

<font class="agenda2NewsSpot">
 Alfa Romeo'nun tarihi bu yüzyılın başına dayanıyor.
</font>
<font class="newsDetail">
 1907 yılında çok uluslu araba şirketi Darracg, Fransa'nın birkaç araba modelini üretmek üzere Milano'da küçük bir araba fabrikası açtı. Ancak böyle bir fabrikanın kurulmasını İtalyanlar hoş karşılamadı.
 <br/>
 <br/>
 1909'un sonbaharında bu fabrika bir grup finansör tarafından satın alınarak İtalyan pazarının ihtiyaçlarına göre yeni modeller geliştirildi. İlk model 1 Ocak 1910 yılında tasarımcı Giuseppe Merosi tarafından dizayn edildi. 24 Haziran 1910'da da fabrikanın adı "Anonima Lombarda Fabbrica Automobili" (A.L.F.A) olarak değiştirildi. Firmanın amblemi de değiştirilerek beyaz zemin üzerine kırmızı haç yapıldı. Etrafı da Alfa Milano yazısıyla çember içine alındı.
 <br/>
 <br/>
 1911 yılında satışa sunulan ilk model pek başarılı olmadı. 1913 yılına kadar 200 araba üreten firmanın, Birinci Dünya Savaşı sırasında askeri yönetimin ihtiyaçlarından dolayı çok keskin bir biçimde üretimi ve satışları yükseldi.
 <br/>
 <br/>
 Birinci Dünya Savaşı sırasında Alfa şirketi için yeni bir sayfa daha açılır. Firma mali zorluğa düşer. Fabrikanın yönetimi, hisselerin büyük bir çoğunluğu elinde bulunan Banca di Sconto isimli banka tarafından ele geçirilir. Yönetim de o sıralar politikaya yeni atılmış olan Nicola Romeo'ya verilir.
 <br/>
 <br/>
 Nicola Romeo fabrikada 2 bin 500 işçiyle otomobil, otomobil yan ürünleri ve uçak motoru üretmeye başladı. 1918 yılında Alfa aynı sektördeki üç şirketle birleşti. 1919 yılında fabrika Portello'dan Milano'ya taşınırken ismi de değişerek Alfa Romeo Milano oldu.
 <br/>
 <br/>
 Alfa Romeo bugün üstün performans ve dizaynıyla tüm dünyada büyük beğeni topluyor. Ülkemizde de son yıllarda satışlarını yükselten Alfa Romeo yollarda sık sık boy gösteriyor.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-2097-34-alfa-romeonun-tarihi.html), [web.archive.org (arşiv bağlantısı)](http://web.archive.org/web/20101210104533/http://aksiyon.com.tr/aksiyon/haber-2097-34-alfa-romeonun-tarihi.html)
