# Renault 100 yaşında

*Semih İnceöz 1998.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   24Aralık 1898'de, "Voiturette" adı verilen garip bir otomobil, Paris'in kuzeyinde,
  </font>
 </div>
 <div id="newsText">
  <font class="detail-text">
   Montmartre'da Lepic caddesinin oldukça dik yokuşunu, birkaç kuşkulu izleyicinin önünde çıkıyor. En uzun ve en zengin otomobil serüvenlerinden birisi başlamakta. Bu serüvene, teknik, tutku, şirket ile içinde yaşadığı asır arasında olağanüstü etkileşim, çalışanların içten bağlılıkları, aynı zamanda tarihin sıçrayışları damgasını vuracaktır. Kurucusunun zaferinden 100 yıl sonra Renault, yeni bir teknik ve beşeri meydan okuma asrına aynı heyecan ve canlılıkla ulaşıyor.
   <br/>
   <br/>
   1898'den 1944'e kadar şirketin tek sahibi vardı: kurucusu, Louis Renault. Onun da tek bir tutkusu oldu: yaşamının eseri, Billancourt Fabrikası. Başlamak için iki kozu vardı: tüccar kardeşlerinin mali desteği ve kendisinin mekanik dehası. Bu deha sayesinde üretilen otomobilin dik yokuşu çıkmasını sağlayan aktarma mekanizmasının patentini aldı. Amerikalılar dahil tüm üreticiler bu mekanizmayı kullanacaklardı. Ardından, özellikle turbo komp-resör olmak üzere birçok patenti tescil ettirdi. Marka, ilk başarıları ve ilk müşterilerini katıldığı yarışlar sayesinde elde etti. Louis ve Marcel Renault kardeşler, yarış üzerine yarış kazandılar. Şirket ilerledi, büyüdü ve 1914'te büyük bir taksi siparişi ile sanatkarlıktan endüstriye geçti. Fransa'ya iş bölümünü getirdi, ilk işçi grevleri ile karşılaştı, ekol oldu ve 1. Dünya Savaşı öncesinde, Louis Renault, üretiminin büyük kısmını ihraç eden etkili bir işadamı oldu. Şirket, artık New York'tan Tokyo'ya, hatta iki fabrika ile Rusya'ya kadar bir çok yerde temsil edilir hale geldi.
   <br/>
   <br/>
   Renault bugün, dünyanın birçok yerinde fabrikaları olan, otomobil sporlarında söz sahibi, büyük bir kuruluş haline geldi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3610), [web.archive.org (arşiv bağlantısı)](http://web.archive.org/web/20140930190232/http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3610)
