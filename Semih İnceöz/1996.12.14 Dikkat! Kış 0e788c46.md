# Dikkat! Kış

*Semih İnceöz 1996.12.14*

<div class="pNewsDetailMainContent ctx_content" itemprop="articleBody">
 Aracınızı kışa hazırlamak sadece soğutma sisteminin ve lastiklerinin bakımının yapılması ile bitmez. Aşağıda sıralayacağımız hususlar da aracınızın kışa hazırlanmasında önemli bir bölümü teşkil ediyor.
 <br/>
 <br/>
  Kış aylarında, araçların en önemli problemlerinden birisi de "ilk harekete geçmede zorluktur"tur. Bu yüzden periyodik bakımı geçiktirmeyin. Akümülatörünüzün ve şarj sisteminizin bakımını yaptırın.
 <br/>
 <br/>
  Frenlerinizi kontrolden geçirin. Bu kontrolde frenlerin tutmasının yanında, dengeli tutması önemlidir. Frenleme kuvvetinin her tekerlekte farklı olduğu bir araçta dengesiz durma olacaktır.
 <br/>
 <br/>
  Zeminin genellikle ıslak ve çamurlu olması, sürücünün de ayaklarını ıslak ve çamurlu yapar. Bu durumda sürücü fren ve debriyaj pedallarına bastığında ayağı kayacağı için tehlikeli bir durum meydana gelebilir. Mesela fren yapacağı sırada ayağı pedalden kayan sürücü, fren yapamaz. Böyle bir tehlike ile karşılaşmamak için aşınmış, üzerindeki dişleri erimiş fren ve debriyaj pedalı lastiklerini yenileri ile değiştirmeniz hayati önem arz etmektedir.
 <br/>
 <br/>
  Kış mevsiminde havanın nemli olması, aracınızın boyasız aksamlarını hızla paslandıracaktır. Bunu önlemek için aracınızın kaportasında boyasız yüzey bırakmayınız. Çamurluğun iç kısmına yapışan çamurlar, ıslak ortamdan geçerken tekerlekten sıçrayan su ile devamlı ıslak kalacaktır. Çamurda biriken ve uzun süre kurumayan bu nem, kaportanın vaktinden önce çürümesine, paslanmasına sebep olacaktır. Servis ve yıkama istasyonlarında aracınızın alt kısmını da periyodik zamanlarda yıkatınız. Bu size aracınızı daha uzun süre paslanmadan kullanmanızı sağlayacaktır.
 <br/>
 <br/>
 Rüya otomobiller İstanbul'daydı
 <br/>
 <br/>
 Geçtiğimiz günlerde CNR fuarcılık tarafından Yeşilköy'deki Dünya Ticaret Merkezi'nde düzenlenen Auto Show'96 fuarında, 1996 ve '97 model birçok otomobil sergilendi. 29 Kasım  8 Aralık tarihleri arasında yapılan fuarı binlerce otomobil meraklısı ziyaret ederken, fuarda en büyük ilgiyi lüks ve pahalı otomobiller gördü. Ancak herkesin hayallerini süsleyen milyarlık otomobillere sadece potansiyel müşteriler alıcı gözüyle baktı. Çünkü fiyatları 3 milyar lirayla 40 milyar lira arasında değişen bu otomobilleri görmeye yürek, satın almaya ise cep dayanmıyor.
 <br/>
 <br/>
 Fuarda yeni modellerin yanısıra distribitör firmaların geliştirdiği "konsept" otomobiller de sergilendi. Otomobil üreticilerinin prestij göstergesi olan konsept otomobiller, geleceğin otomobilleri konusunda da bir fikir veriyor. Fuarda büyük ilgi gören otomobillerden biri de Amerikan otomotiv devi Chrysler'in konsepti Thunderbolt'du. Dünyada bir adet bulunan Thunderbolt, 2000'li yıllarda piyasaya sürülmek üzere şimdiden hazırlandı. Bugüne kadar kontağı açılmadan 7 ülke ve fuar dolaşan bu otomobil 4.0 litrelik, 32 valf VS motoro sahip ve 270 beygir gücünde. Otomobilde ayrıca anti patinaj sistemi bulunuyor.
 <br/>
 <br/>
 7'den 70'e her otomobil meraklısının ilgisini çeken ve tutkunlarının hayallerini süsleyen bu spor modeller, birçok insan için sadece göze hitap ediyor. İnsanda hız yapma isteğini doğuran spor otomobillerin birbirinden ilginç tasarımları göz kamaştırıyor. Tasarımları kadar canlı renkleriyle de dikkati çeken bu otomobillerde konfor aramamak gerek. Çünkü spor otomobilleri kullananlar, bu otomobillerden sadece hız ve yüksek performans bekliyorlar.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/dikkat-kis_502047), [web.archive.org (arşiv bağlantısı)](http://web.archive.org/web/20151225221039/http://www.aksiyon.com.tr:80/dosyalar/dikkat-kis_502047)
