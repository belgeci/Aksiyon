# Bu ışın "pardon"u yok

*Semih İnceöz 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Contact to one two one seven.  One two one seven. Bye bye..." Topu topu birkaç saniye içinde havalanıvermişti işte.
  </font>
 </div>
 <div id="newsText">
  <font class="detail-text">
   Pist, o sırada bize doğru süzülüşü daha da belirginleşen yeni bir uçağa hazırdı. Ardında bir tane daha vardı, sonra bir tane daha...  Ne biri kalkarken tökezleyecek, ne öbürü inerken herhangi bir korku yaşanacaktı.
   <br/>
   <br/>
   Oysa içinde olduğum zamanlar öyle miydi? Üzerimize kapılar kapatıldığı, kemerlerimiz bağlandığı zaman bir konserve kutusunun içine mıhlanmış gibi hissederdim kendimi. Karşıdan seyrederken birkaç saniyede geçiveren süre ne kadar da uzun gelirdi. Ayakları yerden kesiş, yerin aşağıda bir sağa bir sola gidip gelmesi, çizgilerin verevleşmesi, sonra o beyaz bulut sonsuzluğuna uzanış... Ve epey yukarılarda yeniden nefes alıp verme eylemine dönüş. "Allah'ım, bir aksaklık var mı acaba" bakınışları, hosteslerin yüzünde beliriverecek ufak bir endişe çizgisi taraması, "bir motor cızırtısı mı geliyor?" paranoyası içinde geçen o uzun meşakkatli süre... Buradan bakınca, havalanış insana kısacık "hoş" bir an, uçuş korkusu ise pek saçma geliyordu.
   <br/>
   <br/>
   Devlet Hava Meydanları Atatürk Havaalanı Trafik Kontrol Kulesi'ndeyiz şu an. Yaklaşık yirmi gün süren, Ulaştırma Bakanlığı'ından  İstanbul Valiliği'ne, Emniyet Müdürlüğü'nden Atatürk Havaalanı Başmüdürlüğü'ne kadar bir çok birimden alınan izin kağıtları, telefon görüşmeleri, ufak bekletmelerden sonra uzun bir asansör yolculuğu ve iki kat merdiveni tırmanarak ulaştık bu yüksekliğe. Bizim gibi acemiler için ilk izlenimler heyecan katsayısı açısından hiç de fena değil aslında. Yolda giderken ara sıra homurtusunu duyduğumuz, tepemizde bir kibrit kutusu büyüklüğünde görünen uçakların burada bini bir para.
   <br/>
   <br/>
   Havaalanının en önemli yeri
   <br/>
   <br/>
   Hava Trafik Kontrol Merkezi havaalanının en stratejik bölümü. Şu an içinde olduğumuz Kule bu bölümün görünen kısmı. Asıl işin görüldüğü haberleşme merkezi ise altta ama oraya girmek pek kolay değil. Kontrol Merkezi'nde yapılacak en küçük bir hatanın büyük kazalara sebebiyet vermesi işten bile değil. Gün boyunca arı kovanı hareketliliğinde havalanıp inen uçaklardan sadece birinde bulunan en az 250  300 yolcu ve personelin hayatı kont-rolörün bir yanlış ifadesiyle her an tehlikeye girebilir. Onun için her bir kontrolör büyük bir stresle çalışıyor. Üstüne üstlük nöbetler de on iki saat sürüyor. Oysa burada çalışan kişilerin çok dikkatli, zinde, stresten uzak olması gerekiyor. Kontrolörler bunun önüne geçebilmek için kendi aralarında bazı tedbirler almışlar. Örneğin bir dinlenme odaları var. Yorulanların bir kısmı dinlenme odasında çay kahve içip zindeliklerini yeniden kazanmaya çalışırken arkadaşları işleri görüyor. Bazen o kadar çok iş yoğunluğu oluyor ki dinlenme imkânı bulamıyorlar.
   <br/>
   <br/>
   Kontrolör mükemmel olmalı
   <br/>
   <br/>
   Trafik Kontrol Merkezi'nde görev yapan personelin ruhi ve fiziki durumu hava ulaşımının selameti açısından çok önemli. Kontrolörün uykusunu tam almış, karnı tok, strese girmemiş, geçim sıkıntısı ve başka hayati kaygılara zihni takılmamış olması, çalıştığı ortamın onun iş randımanını düşürecek olumsuzluklardan arındırılmış bulunması gerekiyor.
   <br/>
   <br/>
   Ayrıca bu mesleği yapabilmek için genç olmak şart. Çünkü kontrolörlük dinamik, zinde ve hızlı olmayı gerektiriyor. Gözü iyi görmeli, kulağı iyi duymalı, çok hızlı karar alabilmeli ve bu kararı hiç düşünmeden karşısındaki kişiye aktarabilmeli.
   <br/>
   <br/>
   Bu yüzden kontrolörler her sene tam teşekküllü hastanede heyete giriyor ve A' dan Z'ye sağlık raporu alıyorlar. Eğer bu raporu almazlarsa merkezde çalışma yetkileri ellerinden alınıyor.
   <br/>
   <br/>
   Bilfiil 24 saat...
   <br/>
   <br/>
   Saat 09.30... Kulede işler başlayalı çok olmuş. Çok derken dakikaları, saatleri kastettiğimizi sanmayın. Yıllardan sözediyoruz. Çünkü Atatürk Havalimanı kuruldu kurulalı bir an ara vermemiş faaliyetine. Dükkanın kepenkleri o günden beri hiç kapanmamış.
   <br/>
   <br/>
   Dört vardiya çalışılıyor Kule'de. Bir ekip sabah saat 8.30'da gelip akşam 19.00'a kadar çalışıyor, ertesi gün de saat 19.00'da  işe gelip sabah 8.30'a kadar çalışıyor. Ardından iki gün istirahat geliyor.
   <br/>
   <br/>
   Kontrolörlerin işe başlaması normal memurlara benzemiyor. Normal devlet dairelerinde bir memur işe gelir masasına oturur, işe yavaş yavaş ısınır ve günlük mesaisine başlar. Burada ise çalışma 24 saat sürdüğü için yeni gelen kontrolör kendisinden evvelki işi öğreniyor ve devamlı dönen zincirin bir halkası oluveriyor. Şu anda da sabah vardiyasına gelenler, 08.00 ile 09.00 arasındaki sıkışıklığı henüz atlatmamışlar.
   <br/>
   <br/>
   Tayyare seke seke
   <br/>
   <br/>
   Atatürk Havalimanı Trafik Kontrol Merkezi'ni ziyaretimiz sırasında görüştüğümüz Eğitim Şefi ve Başkontrolör Mustafa Akgün yaptıkları işi şöyle tarif ediyor:
   <br/>
   <br/>
   "Hava trafiğini idare eden sektör üç bölümden oluşuyor; kulenin altındaki Saha Kontrol, Yaklaşma Kontrol ve Kule. Saha Kontrol, komşu sınırlardan gelen trafiklerin aktarılması ve onların uçuşundan sorumlu. Komşu sınırlardan aldıkları trafikleri 60 mil uzaklığa kadar getirip, irtifalarını da 17 bin fite indirerek Yaklaşma'ya aktarıyorlar. Yaklaşma ise, elindeki diğer trafikerle gerekli ayırmaları sağlayıp, 7 millik sahaya kadar getiriyor ve Kule'ye teslim ediyor. Zaten uçak o naktaya gelince, meydanı görüyor. Kule, 7 mil uzaklıktaki ve yerden 1500 fite kadar olan yükseklikteki sahayı kontrol ediyor. Gelen uçaklarla giden uçaklar arasındaki trafiği koordine ediyor."
   <br/>
   <br/>
   Artık gün ne zaman başlıyorsa, o zaman çalışmaya başlamış olan teleksler gün boyu susmuyor. Hangi uçağın ne zaman nereye gideceğine, hangi yolları takip edeceğine, yakıtı, personeli vesaireye ilişkin bilgiler kuleye telsiz sesleri arasında ulaşıyor.
   <br/>
   <br/>
   Uçağın kalkış saati geldiğinde kuleyle ilk iletişim "Air France 2620, Paris için çalıştıracağım" benzeri bir cümleyle başlıyor. Ardından o anlaşılmaz sözcükler dökülüyor, uçak o sırada park yerinden yavaş yavaş harekete geçiyor. Uçağın pist başına kadar süren ve "taksi" olarak adlandırılan yolculuğu Kule tarafından belirleniyor. Karşılıklı konuşma, uçağın hangi rotayı izleyip, ne yükseklikte seyredeceğine ilişkin talimatlar, 'efendim'ler ve 'iyi uçuş' dilekleriyle sonlanmadan, gövde ve kanatlar gökyüzüyle sarmaşdolaş... Bu anın romantizmini ve rehavetini sadece biz yaşıyoruz. Hemen ardından inecek olan uçağın ya da pist başında kalkış için kuyrukta bekleyenlerin derdine düşen kontrolörler içinse bu bir rutin. İniyorlar ve havalanıyorlar işte!
   <br/>
   <br/>
   Uçak havalandıktan sonra, Yaklaşma Kontrol'ün alanına kadar izlenip, onlara teslim ediliyor. Sonra Yaklaşma görevini tamamlayıp Saha Kontrole aktarıyor, onlar da "komşu"lara... Ve bu böyle sürüp gidiyor. Mustafa Akgün'ün deyişiyle; "Tayyare seke seke, yani sahadan sahaya aktarıla aktarıla gideceği yere varıyor."
   <br/>
   <br/>
   Apayrı bir dil
   <br/>
   <br/>
   Hava trafik kontrolörüyle pilotun arasında çoğu sayılardan oluşan, kısaltılmış bir dil var; "Merhaba Yeşilköy" ve "Hayırlı uçuşlar"ı yakalanabilen, gerisi anlaşılmaz bir dil. Bu konuşmaların hepsi İngilizce yapılıyor ama normal İngilizce bilen birisinin de burada yabancılık çekeceği aşikar. Phraseologies (fireyzoloji) adı verilen bu dil dünyanın her yerinde geçerli. Ancak bazen  Rus uçaklarıyla lisan açısından problem çıkabiliyor. Pilot Kontrol Yaklaşma Şefi Canan Yörükoğlu, sadece bu sebepten bir çok defa kıl payı tehlike atlattıklarını anlatıyor. Sonradan öğrenilmiş ki Rus pilotları yanlarında tercüman taşıyorlar. Kontrolör tercümana o da pilota söylüyormuş. Ama buradaki işlemler saniyelik olduğundan tercüme sırasındaki 5  10 saniye bile çok fark ediyor.
   <br/>
   <br/>
   Dengeler bozuk
   <br/>
   <br/>
   Alman Stern dergisinin geçmiş sayılarında çıkmış bir haberde, 55 yaşındaki bir pilot şunu söylüyordu: "20 yaşındaki bir kontrolörün beni avucunun içine almasını hazmedemiyorum." Pilot bu sözleri, kont-rolörlerin yetkisi ve yaptığı iş kendisinden fazla olduğu için söylüyordu. Oysa pilotlar genelde bağımsız olma isteğine sahipler. Eğitim  Şefi ve Başkontrolör Mustafa Akgün bu konudan bahsederken: "Onlar bu işin subayı, biz astsubayıyız. Çünkü ekonomik seviyeleri farklı" diyor ve ekliyor: "Bizler burada 657'ye tabi memuruz, onlar ise binlerce dolar maaş alan kişiler. Normal standartlarda bir kontrolör 450  500 dolar maaş alırken, pilot 4  5 bin dolar maaş alıyor. Arada büyük bir uçurum var. Pilot bu kadar para almasın demiyoruz. Alsın ama adil davranılsın. Eğer bir fedakarlık gerekiyorsa herkes fedakarlık yapsın. Hatta biz maaş almamaya dahi razıyız."
   <br/>
   <br/>
   Onlar onurlu bir yaşamdan başka bir şey istemiyorlar. Şu ana kadar kendilerini ziyaret eden devlet büyükleri gelip  burada çalışanların ne kadar maaş aldıklarını duydukları zaman, işin yapıldığı ortama ve verilen emeğe bakıp hayretlerini gizleyememişler. "Bu konuyu derhal ele alıp, gerekli tüm düzeltmeleri yaptıracağım" diyerek geri dönmüşler ancak değişen hiç bir şey olmamış.  Avrupa'da ise kontrolörler pilotla eşit durumda. Hatta bazı ülkelerde daha fazla maaş alıyorlar.
   <br/>
   <br/>
   Aslında burada arzedilen emeğe maddi karşılık biçmek güç. Çünkü hava ulaşımında bütün sorumluluk kontrolörde bulunuyor. Uçağın havada uçarken hangi rotayı izleyeceği, nereden nereye döneceği, nerde alçalıp nerde yükseleceği  hep kontrolör tarafından uçağın bilgisayarına gönderiliyor ve uçak bu değerlere göre hareket ediyor. Pilot sadece uçağın pistten kalkması ve piste inmesi için gerekli işlemleri yapıyor. Üstelik kontrolörün işi, özel hayatını ve aile hayatını çok yakından etkiliyor. Mesai saatinde yaşadıkları heyecanlar istirahat ederken rüyalarına giriyor, fazla vakit ayıramadıkları için ailelerinden kopuyorlar, doğru düzgün misafir kabul edemiyorlar. Kontrolörün yılbaşı, bayram, hafta sonu tatili gibi izinleri de yok. Hatta burada yemek yeme saati diye bir şey bile yok. Dönüşümlü olarak herkes yemeğe gidip geliyor. Yiyeceğine içeceğine dikkat etmek zorunda. Hasta bile olsa ilaç kullanamıyor, izin alıp çıkıp gitmesi gerekiyor.
   <br/>
   <br/>
   Kontrolör açığı var
   <br/>
   <br/>
   İstanbul Atatürk Hava Meydanı yoğunluk açısından Avrupa'nın altıncı limanı. Günde ortalama 750 uçak inip kalkıyor. Uçak pahalı olmasına rağmen diğer ulaşım araçlarına nazaran daha tercih edilir bir vaziyette. Turizm sebebiyle yolcu sayısı her geçen gün artıyor. BDT ülkelerinden bavul ticareti için gelen uçaklar hiç bir zaman azalmıyor. Bir de işadamlarının özel uçakları var. Bu sebeple hava trafiği önemli derecede arttı. Hava Trafik Kontrol Merkezi başkontrolörlerinden ve eğitim uzmanlarından Cafer Çelik konuyla ilgili olarak "Biz ortalama 60 kişiyle hizmet veriyoruz. Avrupa'da ise bu işi 500 kişi yapıyor. Okuldan mezun olan elemanın burada işe başlaması için kişinin kendi yapısına göre en az 3 veya 4 sene gibi bir zaman alan belli bir eğitimden geçmiş olması gerekir. Anadolu Üniversitesi'nde "Hava Trafik Kontrolörlüğü" bölümü var. Ancak şu anki ihtiyaçları karşılayamıyor. Çünkü  gelen hava trafik akışına göre her ile bir meydan gerekiyor. Evet siz pist yapıyorsunuz, terminal binası yapıyorsunuz ama  insana yatırım yapıyor musunuz? Şu anda Türkiye'de muazzam bir kontrolör açığı var. Bu açık iki sebepten çıkıyor. Birincisi açılan meydanlardan ötürü ikincisi de artan hava trafiği sebebiyle. Onlara güzel bir yaşam standartı getirerek özendirici olabilirsiniz. Bu sağlanamadığı için yetişmiş eleman durmuyor, iyi maaşlarla özel şirketlere geçiyorlar, dışarıda çalışıyorlar" diyor.
   <br/>
   <br/>
   Anadolu Üniversite'si Hava Trafik Kontrol bölümü yeteri kadar mezun vermediği için, kontrolör olarak dışarıdan başka bölüm bitirmiş elemanlar da alınıyor. Bu mesleğe adım atmak için çok iyi derecede İngilizce bilmek, diksiyonu düzgün, dört yıllık bir yüksek okul bitirmiş ve belli bir yaşın altında olmak gerekiyor. Adaylar belli bir eğitim verildikten sonra lisans alıyorlar. Bu lisansı alabilmek için de 29 yaşın altında olunması gerekiyor.
   <br/>
   <br/>
   Saatler 18.00'i gösterirken, teleksten, telsizlerden gelen sesler çoğalıyor. Kule, yavaş yavaş akşam trafiğinin serinliğine doğru yolalıyor. Kontrolörler, bir uçağı park yerinden çıkarır, ona piste giden yolları açarken, diğer uçağa iniş izni veriyor. Giderek kalabalıklaşan yollar, içlerindeki uçuş korkusuyla cebelleşen yüzlerce yolcuya, tatil, yeni bir iş, yeni arkadaşlıklar vaat ediyor... Kulenin ışıkları ise hiç sönmüyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3246-bu-isin-pardonu-yok.html), [web.archive.org (arşiv bağlantısı)](http://web.archive.org/web/20120904075615/http://www.aksiyon.com.tr:80/aksiyon/haber-3246-bu-isin-pardonu-yok.html)
