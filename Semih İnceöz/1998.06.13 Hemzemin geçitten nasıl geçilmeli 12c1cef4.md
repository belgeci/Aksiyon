# Hemzemin geçitten nasıl geçilmeli?

*Semih İnceöz 1998.06.13*

<div class="pNewsDetailMainContent ctx_content" itemprop="articleBody">
 Tren yollarının karayoluyla kesiştiği noktalarda, otomobil sürücülerinin çok dikkatli olmaları gerekiyor. İşte uyulması gereken noktalar: Hemzemin geçitlerden geçerken; geçit üzerindeki işaretlere, ışıklı uyarı lambalarına, tren yolunun sağına ve soluna bakmayı ihmal etmeyin.
 <br/>
 <br/>
  Hemzemin geçide girmeden trenin sesini duyabilmek için camınızı açarak birkaç saniye bekleyin, tekrar geçidin sağına ve soluna bakarak yolunuza devam edin.
 <br/>
 <br/>
  Otomobiliniz arızalanıp yol ortasında kaldıysa, ilk olarak yolcuları boşaltın ve geçitten 20 metre ileride durmalarını söyleyin.
 <br/>
 <br/>
  Büyük bir hızla gelen trenin bulunduğunuz noktada durabilmesinin küçük bir ihtimal olduğunu aklınızdan çıkarmayın.
 <br/>
 <br/>
  Trenin sesi veya kendisi ortada yoksa otomobili  iterek karşıya geçirmeye çalışın.
 <br/>
 <br/>
  İterek karşıya geçirmek mümkün olmazsa otomobili birinci vitese alın ve kontağı açıp kapayarak karşıya geçmesini sağlayın. Bu şekilde de hareket ettirmek mümkün olmazsa en yakın araca halat bağlayarak otomobili çekin.
 <br/>
</div>


Kaynak: [www.aksiyon.com.tr](http://www.aksiyon.com.tr:80/semih-inceoz/hemzemin-gecitten-nasil-gecilmeli_503826), [web.archive.org (arşiv bağlantısı)](http://web.archive.org/web/20151020020415/http://www.aksiyon.com.tr:80/semih-inceoz/hemzemin-gecitten-nasil-gecilmeli_503826)
