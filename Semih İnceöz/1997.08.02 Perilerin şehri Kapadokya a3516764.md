# Perilerin şehri Kapadokya

*Semih İnceöz 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçenlerde Göreme'ye gittiğimde bu düşüncelerimi hatırladım. Gülümsedim. "Böyle şeyler aklıma nasıl gelir, çok komik. Çocukluk işte" diye düşündüm.
  </font>
 </div>
 <div id="newsText">
  <font class="detail-text">
   Meğer benim düşüncem peribacalarının oluşumuyla ilgili yüzlerce düşünceden sadece biriymiş.
   <br/>
   <br/>
   Güzel Atlar Ülkesi
   <br/>
   <br/>
   M.Ö. 1200 yıllarına kadar Hititler'in egemenliğinde kalan Kapadokya, aynı yıllarda Anadolu'da başlayan istilalar sonucu ortadan kaldırılmış. Büyük Hitit devletinin yıkılmasından sonra da Anadolu'da beylik devletleri kurulmuş. M.Ö. 8'inci yüzyılda Orta Anadolu'da at yetiştirmekte olan Frigler'ce yönetim ele alınmış, daha sonra bir müddet Medler'in eline geçmiş. Med İmparatorluğu'nun çökmesi ile de Anadolu baştan başa Persler'in eline geçmiş. Persler'in Kapadokya'ya o dönemde verdikleri isim Katpatukya imiş. Katpatukya Pers dilinde "Güzel Atlar Ülkesi" anlamına geliyor.
   <br/>
   <br/>
   Muhteşem bir manzaranın değişik uygarlıklardan kalan sanat artıklarıyla birleştiği, tabiat, tarih, sanat ve yaşamın iç içe kucaklaştığı bir bölge görünümünde Kapadokya. Jeolojik yapısı itibariyle de hayli ilginç. Yaklaşık dört milyon yıl önce Hasandağı ve Erciyes gibi volkanik kütlelerden akan lavlar bölgedeki yumuşak külün üstünü örtmüş. Yıllar içinde havayla temas eden kimi yumuşak kimi sert kayalar değişik ölçülerde aşınmaya başlamış. Alt kısımlarda yumuşak külü koruyan sert kayalar aşındıkça tepelerdeki volkanik kayaları taşıyan koni şeklinde sivri oluşumlar ortaya çıkmış. Yani peribacaları.. Dünyada eşi olmayan peribacalarından bölgede binlerce var. Bu yüzden olsa gerek dünya turizm dergileri Türkiye'yi anlatmak için bir kaç fotoğraf objesinden biri olarak peribacalarını kullanıyor.
   <br/>
   <br/>
   Tarih tabiat içiçe
   <br/>
   <br/>
   Yörenin en fazla ziyaret edilen yerlerinden Göreme Açık Hava Müzesi 1950 yılında hizmete sunulmuş. Kapadokya bölgesinin en önemli turistik merkezlerinden biri. Ününü jeolojik oluşumlar kadar bu oluşumlara bağlı olarak ortaya konmuş kültürel varlıklara da borçlu.
   <br/>
   <br/>
   Özellikle Bizans döneminde yoğun iskâna sahne olan Göreme'de yörenin geleneksel mimari çeşitlerini bir arada görmek mümkün. Kaya kiliseler, evler, güvercinlikler ve bunların duvarlarını süsleyen freskler (duvar resimleri) de peribacaları kadar ilgisini çekiyor turistlerin.
   <br/>
   <br/>
   Bölgenin önemli yerlerinden birisi de Zelve Ören Yeri. Nevşehir ili, Avanos ilçesi, Aktepe köyü sınırları içerisindeki Zelve üç vadiden oluşuyor. Her vadi içerisinde yöre mimarisine özgü yapılar mevcut. Roma ve özellikle de Bizans döneminde yoğun iskâna sahne olmuş. İhtiva ettiği manastırlar, kiliseler, evler, iki vadiye açılan tünel, değirmen, cami gibi yapılarla, sarıdan pembeye kadar değişik renk armonisi ile vadiler ziyaretçilerin hayranlıkla gezdiği önemli bir yer.
   <br/>
   <br/>
   Yörede gezilebilecek bir diğer güzel yer ise Avonos. Özellikle çömlek yapımı konusunda bir hayli ilerlemiş olan yerli halk, iki üç kuşaktır bu sanatı devam ettiriyor. Bölge insanı kayalara oyulmuş mağara evlerde bir yandan üretimlerini sürdürürken, bir yandan da gelen ziyaretçilere çömlek yapımı konusunda bilgiler veriyorlar.
   <br/>
   <br/>
   Kapadokya sadece Göreme, Zelve ve Avanos'tan ibaret değil. Bunlar gibi gezip görülebilecek daha birçok yer var. Özellikle ilkbahar ve yaz aylarında yoğun ziyaretçi akınına uğrayan yöre, fotoğrafçılar için de ideal bir mekân.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2823-perilerin-sehri-kapadokya.html), [web.archive.org (arşiv bağlantısı)](http://web.archive.org/web/20130101141944/http://www.aksiyon.com.tr:80/aksiyon/haber-2823-perilerin-sehri-kapadokya.html)
