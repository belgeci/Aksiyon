# Profesörler mangalda kül bırakmıyor

*Bülent Ceyhan 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mangal keyfi, Boğaz manzaralı bir barbekü partisinde de yaşanabiliyor, otoban kenarında da. İşin erbabı profesörlerle yapmak ise ayrı bir zevk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060719140918im_/http://www.aksiyon.com.tr/resim/599/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Önce patlıcanları diziyor özenle, ardından biberleri şişe geçiriyor. Yüzlerdeki keyifli gülümsemeleri mangaldan yükselen duman gizliyor. Son olarak, bir gün öncesinden terbiye edilmiş etler konuluyor için için yanan köze. Alevin eti yutmasına izin verilmiyor, tuzlukla müdahale ediliyor. Salatalar hazırlanıyor ve denize nazır çimlerin üzerine kurulmuş sofranın başına geçiyor ahali. Yemek yenirken semaverin homurtusu duyuluyor; çaylar da hazır…
   <br>
    <br>
     Gözleri dumandan buğulanmış Sait Polat bir yandan alnında biriken teri siliyor diğer yandan da inceliklerini anlatıyor mangal keyfinin. Murat Azezli ise 'kutsal ateşe duman vermenin' kendisi için vazgeçilmez olduğunu belirtiyor. Mangalın alaylı profesörleri her ayrıntıyı ciddiyetle anlatırken grup üyelerinden birinin de mektepli bir profesör olduğunu fark ediyoruz. Kolesterolü yüksek çıktığı için patlıcan ezmesi, domates ve biber kebabıyla yetinen kişi Beslenme Hastalıkları Uzmanı Prof. Dr. Adil Doğan Azezli. Yani mangalın zararlarından korunmak için her şeyi kurallar çerçevesinde yapan, bu işin püf noktalarını uygulayan bir ekip var karşımızda.
     <br>
      <br/>
      Prof. Dr. Azezli önce kötü haberi veriyor ve mangalda pişen etin mide ve bağırsak kanserine sebep olabileceğini belirtiyor. Sebebini ise şöyle açıklıyor: "Kömür yanarken çıkan zehirli gaz etin içine yerleşiyor. Daha sonra etin sindirimiyle kalınbağırsakta kalan bu gaz kansere sebep oluyor." Mangalda pişen etin zararlı etkisinden korunmanın yolu ise eti, dumanı artık kesilmiş köz halindeki kömürde pişirmek. Alevin de ete direkt temas etmesini engellemek gerekiyor. Patlıcan ve biber açısından ise herhangi bir tehlike yok. Grup üyelerinden Murat ve Sait Usta, Topkapı Sanayi Sitesi’nde yedek parça satıyor. En büyük keyifleri hafta sonları mangal yapmak. Yaz kış onlar için çok önemli değil. Murat Azezli'nin lüks Mercedes marka minibüsünün arkasında mangal malzemeleri özel olarak zula edilmiş. Malzemeler arasında soy isminin baş harfini kazıdığı şişler dikkat çekiyor. Mangal yapmayı seven arkadaşlarıyla arasındaki şifre ise 'kutsal ateşe duman vermek.' Ellerinde küçük yanıklar var. Ona göre mangal yapmaya sıkça giden biri için bu normal ama hiçbir şey odun ya da kömür ateşinde pişen yemek kadar lezzetli olamaz: "Mangal bir ağız tadı, lezzet işidir. Alışan artık kolay kolay lokanta yemeği yiyemez. Ben yiyemiyorum." diye de ekliyor. Mangal keyfinin bilinçli hareket edildiği müddetçe her yerde yaşanabileceğini belirtse de olmazsa olmazı deniz manzarası ve yeşil alan. İstanbul'da Çatalca, Zeytinburnu ve Sarayburnu'nu tercih eden Murat Azezli, "Bu şehirde mangal yapılabilecek özel alanlar açılmalı. Böylece kimse kimseyi rahatsız etmez." diyor.
      <br/>
      <br/>
      Murat Usta sırf mangal keyfi için Yalova'ya hatta Çanakkale'ye gitmiş. Çanakkale'de yaklaşık 200 kişiye mangalda köfte yapmış. Onun için saat ve yer sınırlaması  yok. Uludağ'da bile bir matematikçiden öğrendiği yöntemle kar soğuğuna rağmen kömürleri pürümüz adı verilen alet ile yakarak 1 saat içinde kebapları hazırlamış. Onu cezbeden şey açık havada yemek yiyebilmesi, odun ateşindeki yiyeceğin lezzeti ve böylece tüm stresini atması. Öyle ki canı sıkıldığında bile işini bırakıp mangala çıkıyor: "Gün daha yeni doğarken bile mangal yaparız. Sabahları en iyi sucuk, kanat ve közde patates gider. Biz yenidünya meyvesini bile mangalda kebap yaparız. Üstelik çok da güzel olur. Sarımsak, domates, biber, patlıcan ve patatesi de kebap yaparız. Mangalın zararlı olduğunu kesinlikle düşünmüyorum. Bizim kültürümüzde hep odun, kömür ateşinde pişen yemekler vardır. Ancak her şey kuralına göre yapılmalı."
      <br/>
      <br/>
      PÜF NOKTASI ATEŞİ KONTROL
      <br/>
      <br/>
      Sait Polat'a göre mangalda kuzu eti kadar lezzetli başka bir yiyecek yok. Polat, iyi bir mangal keyfi için öncelikle ön kısmından hava alabileceği kapakları olan, alt kısmında küllerin toplandığı ızgarası bulunan, sacı kaliteli bir mangal sahibi olmak gerektiğini belirtiyor. Mangalın yanmasını hızlandırmak için huni şeklinde bir boru, yellemek için kalın karton gerekiyor. En önemli malzeme iyi ve kaliteli kömür. Ağır, rengi parlak ve ince kömür tercih edilmeli. Yandığında kömürün koru uzun süre dayanır, bu kömürle pişirilen etler daha lezzetli olur.
      <br/>
      <br/>
      Bu işin profesörlerinin anlattığına göre, rüzgârın çok esmediği, sofradan uzak bir yerde mangal yakılmalı. Mangalı yaktıktan sonra kömürün mutlaka közleşmesi ve siyahlığının gitmesi lazım. Ancak bu durumda et pişirilebilir. Etin üzerindeki yağın mangala düşmesiyle birlikte oluşan alevlenmeler de üzerine turşuluk tuz dökerek önlenebilir. Etin aleve maruz kalmaması gerekiyor. İdeal bir mangalın üzeri kapalı olmamalı. Bu durumda duman etlerle sürekli temas halinde kalır ve etler iyi pişmez. Şişler köşeli olmalı. Ciğer için yuvarlak; Adana, Urfa gibi kebaplar için yassı şiş kullanılmalı.
      <br/>
      <br/>
      Izgara yapmadan önce bir baş kuru soğanı ikiye bölüp sulu kısmını ızgara teline sürerseniz etin yapışmasını engellemiş olursunuz. Ateşin kor haline gelmesini beklerken biber ve patlıcanları mangalda pişirebilirsiniz. Etin hoş bir koku kazanması için pişmeden birkaç dakika önce mangal ateşine limon kabuğu atılabilir. Köfte türü ürünler pişirilirken, ne kadar çok çevrilirse lezzeti o kadar iyi olur. Köfteler fazla kurutulmamalı, etin lezzetli olabilmesi için çevirme işlemi çatal yerine maşa ile yapılmalı. Çatalla çevrilen etin yağı ateşe aktığı için, daha tatsız olur. Balık ise üzerine tereyağı sürülerek ızgaraya konulmalı.
      <br/>
      <br/>
      Mangal uzmanları, tecrübelerinden hareketle bazı önemli noktalara işaret etmeden geçmiyor. Onlara göre, mangal kömürü veya odun ateşi kesinlikle direkt olarak çim, toprak zemin veya açılan bir çukur içinde yakılmamalı. Ateş yakarken, yakma işlemini hızlandırmak için kesinlikle kolay alev alan sıvı yakıt (örneğin gazyağı, benzin veya benzer yakıtlar) kullanılmamalı. Mangal, ağaçların altına konulmamalı, çünkü yükselen kıvılcımlar dalların tutuşmasına ve yangın çıkmasına sebep olabilir.
      <br/>
      <br/>
      ETİN LEZZETİ TERBİYESİNE BAĞLI
      <br/>
      <br/>
      Pişirme bittiğinde közler su ile itinalı bir şekilde söndürülmeli. İç mekânlarda kesinlikle mangal kullanılmamalı. Mangal, kullanımı sona erene kadar yerinden taşınmamalı. Dumanı solunmamalı, mangalın çabuk yanmasını sağlamak için kömürün üzerine huni şeklinde boru konmalı. Son olarak ormanlık alanlarda mangal ateşi söndürülmeden mekan terk edilmemeli…
      <br/>
      <br/>
      Etlerin bir gün önceden terbiyeye yatırılması lezzetini artırır. Doğranmış sarımsak, biber salçası, biraz yoğurt, zeytinyağı ve karabiber katılarak bir gün bekletilen et terbiye edilir. Terbiye esnasında ete kesinlikle tuz konulmamalıdır. Aksi takdirde sertleşir. Piştikten sonra eklenen tuz da ete gerçek lezzetini vermez. Doğru olanı, pişirilmeden 10-15 dakika önce tuz atılmasıdır. Terbiye, yemeklere verdiği lezzetin yanında sert et parçalarını da yumuşatır. Eti terbiye etmek için cam, porselen veya plastik kaplar kullanılabilir. Alüminyum ve diğer metallerden kötü bir tat bulaşabilir. Deniz ürünleri bir saat, kemiği çıkarılmış tavuk göğsü iki saat terbiye edilmelidir. Daha fazla bekletirseniz et dağılır. Sığır etini ise bir gün terbiyede bekletebilirsiniz. Et terbiye edilirken buzdolabında bekletilmesi uygun olur.
      <br/>
      <br/>
      GIDA ZEHİRLENMELERİNE KARŞI TEDBİRLİ OLUN
      <br/>
      <br/>
      Yaz aylarında gıda zehirlenmelerinin çoğu piknikte yenen yiyecekler dolayısıyladır. Tavuk ve kıyma tipi ürünler sıcakta çabuk bozulduğundan, bilhassa bu ürünlere çok dikkat edilmesi gerekir. Gıda zehirlenmelerinin ana nedenleri genelde şunlar:
      <br/>
      <br/>
      1. Sabahtan akşama kadar ağzı kapalı kap veya poşetlerde sıcakta bekletilen, özellikle kıyma ve tavuk türü yiyeceklerin bozulması zehirlenmeye yol açar.
      <br/>
      <br/>
      2. Tavuk etinde kullanılan bıçağın kırmızı et için kullanılması zehirlenmeye yol açabilir. Çok alevli ateşte pişirilen etlerin içi çiğ kalır ve kömür alevi zehirlenmeye sebep olur.
      <br/>
      <br/>
      3. Et türü ürünleri soğutucuda ya da buzda bekletme imkânınız yoksa pikniğe gittiğinizde bu etlerin sağlık açısından fazla sıcakta bekletilmeden pişirilmesi gerekir. Etler pişirilirken kömürün iyice yanmış olması, kor haline gelmesi gerekir.
      <br/>
      <br/>
      4. Salam, sucuk, tavuk ve kıyma gibi çabuk bozulacak ürünlerin karıştırılıp fazla yenilmesi (vücut alışık olmadığı için) gıda zehirlenmesine yol açabilir.
      <br/>
      <br/>
      KEKİKSİZ OLMAZ!
      <br/>
      <br/>
      Etin vazgeçilmez baharatı kekik, verdiği lezzetin yanında kas dokusunu sıklaştıran, zihinsel aktiviteleri hızlandıran ve göz bozukluklarının ilerlemesini yavaşlatan iyi bir antiseptik.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24400), [web.archive.org (arşiv bağlantısı)](http://web.archive.org/web/20060719140918/http://www.aksiyon.com.tr:80/detay.php?id=24400)
