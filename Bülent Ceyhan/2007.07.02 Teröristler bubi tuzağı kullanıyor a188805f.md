# Teröristler bubi tuzağı kullanıyor

*Bülent Ceyhan 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TSK’nın frekans bozucu önlemleri sebebiyle terör örgütü PKK uzaktan kumandalı ve cep telefonu düzenekli bomba kullanmaktan vazgeçti. Subaylara yönelik güzergâh takibi yapan teröristler kablo bağlantılı bubi tuzağı kullanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070714011720im_/http://www.aksiyon.com.tr/resim/656/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bölücü terör örgütü PKK, konvansiyonel silahlarla saldırı yerine son zamanlarda güçlü patlayıcılarla desteklediği mayınlı ve tuzaklı saldırılara yöneliyor. Askerî birliklerin geçiş güzergâhları ve intikal yolları üzerine döşedikleri patlayıcılarla zayiat verdirmeyi amaçlayan teröristler, Türk Silahlı Kuvvetlerinin aldığı tedbirlere göre yeni yöntemler geliştiriyor. Terör örgütü üyeleri önceleri özellikle Güneydoğu'da stabilize yollara antitank ve antipersonel mayınları döşeyerek kan dökmeyi amaçladı. Bunların dezavantajı kolay tespit edilmeleri kolay ve asfalt yollarda etkili olamamalarıydı. Ayrıca hedef seçemediği için üzerinden geçen herhangi bir araç ya da canlı ile patlayabiliyordu. Genelkurmay Başkanlığı'nın yaptığı uyarılar üzerine asfalt yolların artırılmasıyla askerimizin daha fazla zayiat vermemesi için önemli bir tedbir alınmış oluyordu.
   <br>
    <br>
     Eylemlerini uzaktan kumandalı patlayıcılarla sürdüren PKK'lı teröristler ardından cep telefonu düzenekli bombaları tercih etti. Kullanılan bombalar C-4 ve A-4 tipi plastik patlayıcılarla güçlendirildi. Elektronik tuzaklar ve cep telefonu düzenekleri için TSK'nın frekans karıştırıcı (kullanılan frekansları kısa aralıklarla daha kuvvetli sinyallerle tarayarak ya da sinyalleri engelleyecek cihazlarla düzenekleri etkisiz hale getirme) yöntemleri kullanmasıyla terör örgütünün yöntemleri de değişmeye devam etti.
     <br/>
     <br/>
     PKK'nın son olarak manyetik düzenekli mayınlar yerine tel çekerek kablo düzeneğiyle kurulan bubi tuzakları kullandığı ortaya çıktı. Askerlerin kullandığı güzergaha 100-500 metre uzunluklarda ince bakır kablo çekerek pusuya yatan teröristler askerî araçların geçişi sırasında patlayıcıları harekete geçiriyor. Böylece frekans önleyicilerin bombayı etkisiz hale getirme riskinin önü alınmış oluyor. Teröristler eylemin ardından iyi tanıdıkları bölgeyi fark edilmeden terk edebiliyor. Bomba eğitimi alan teröristler tuzakların üzerine konulan basınç sensörleri ile geçmesi muhtemel askeri aracın ağırlığını da ölçebiliyor. Bu ölçüler referans alınarak bu kez ağırlığa duyarlı patlayıcı düzenekler de hazırlayabiliyor.
     <br/>
     <br/>
     HEDEF, ÜST DÜZEY SUBAYLAR
     <br/>
     <br/>
     Özellikle üst rütbeli subaylarımızı hedef alan terör örgütü bunun için güzergah takibi yapıyor. Askerî kaynakların verdiği bilgiye göre teröristler, subayları kışladan saldırı yapılacak alana çekmek için 'tuzak eylem' bile düzenleyebiliyorlar. Bir köy ya da kasabada karışıklıklar çıkartılıp, bir subayın olay yerini incelemek için bölgeye gelmesi amaçlanıyor. Güzergâhına döşenen mayınlar ile subaya yönelik bombalı eylem gerçekleştiriliyor.
     <br/>
     <br/>
     Son günlerde artan şehit haberlerinin üzerine TSK askerî araçların altlarının kalın çelik zırhla döşenmesi, uydu ve net görüntü alabilen casus uçaklarla bölgenin fotoğraflandırılması gibi önlemlerini artırıyor. Eğitim ve Doktrin Komutanlığı (EDOK) Komutan Yardımcısı Korgeneral Necdet Özel'in "Verilen zayiatın, askerlerimizin eğitim seviyesi ve yeterliliğiyle alakası yok. Vatandaşlarımız zannediyor ki, bütün mayınlar patlıyor. Oysa durum öyle değil. Teröristlerin döşediği mayınların yüzde 70'i patlamadan ele geçiriliyor ve etkisiz hale getiriliyor." sözlerinin arkasında casus uçaklarının payının büyük olduğu belirtiliyor. Arazide patlayıcı düzeneği yerleştirenleri fark edilmeden net bir şekilde görüntüleme kabiliyetine sahip olan casus uçakları terörist eylemlerin azaltılmasında önemli bir rol oynuyor. Terör örgütü PKK’nın son olarak Irak’taki direnişçilerin kullandığı tuzak ve bombalama yöntemleri üzerine çalıştığı öğrenildi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27800), [web.archive.org (arşiv bağlantısı)](http://web.archive.org/web/20070714011720/http://www.aksiyon.com.tr:80/detay.php?id=27800)
