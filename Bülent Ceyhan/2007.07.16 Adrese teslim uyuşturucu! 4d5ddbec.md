# Adrese teslim uyuşturucu!

*Bülent Ceyhan 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zehir tacirleri, uyuşturucuyu müşteriye daha hızlı ulaştırmak için adrese teslim posta gibi yöntemlere başvuruyor. Telefonla alınan kokain, eroin gibi siparişler, motosiklet ya da lüks bir otomobille adreslere taşınıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070810202754im_/http://www.aksiyon.com.tr/resim/658/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Güvenlik güçleri, uyuşturucu şebekelerine yönelik operasyonlarda zaman zaman akıllara durgunluk veren yöntemlere şahit oluyor. Zehir tacirleri, uyuşturucu kullanımını yaygınlaştırmak ve ulaşımını kolaylaştırmak için de farklı yöntemlere başvuruyor. Kuytu sokaklarda 'torbacı'lar yardımıyla dağıtılan uyuşturucular, artık, alınan sipariş üzerine kargo, posta, motosiklet ve taksi yoluyla evlere teslim ediliyor.
   <br>
    <br>
     ÜNLÜ İSİMLER HEDEF SEÇİLİYOR
     <br/>
     <br/>
     Operasyonlarda ortaya çıkan bilgilere göre çeteler sipariş üzerine adrese dağıtımı tercih ediyor. Bunun için de müşteri envanteri oluşturuluyor. Arkadaş çevrelerini kullanarak uyuşturucu bağımlılarını artırmaya çalışan çete üyeleri maddi durumu yüksek gençleri hedefliyor. Magazin dünyasından isimlerle irtibata geçen şebekeler, bu kişiler aracılığıyla müşteri ağını da genişletiyor. Bir süre sonra oluşturdukları müşteri ağından gelen sipariş telefonlarıyla 'eve teslim' metodunu uyguluyor.
     <br/>
     <br/>
     İstanbul İl Jandarma Komutanlığı'nın 15 ayrı semtte aynı anda düzenlediği operasyonlarda benzer bir tablo ortaya çıktı.
     <br/>
     <br/>
     Abdulsamet Dursun'un liderliğini yaptığı şebekenin çok sayıda ünlü isme sipariş üzerine kokain, eroin, amfetamin türevi hap ve esrar temin ettiği tespit edildi. Çete üyesi taksici Erdal Çelebi tarafından adrese teslimat yapıldığı, karşılığında alınan paranın lidere getirildiği anlaşıldı. Yakalanan 24 sanıktan 19'u tutuklandı. Tutuksuz yargılanmak üzere serbest bırakılan sanıklardan şovmen Okan Zeki Karacan, çetenin müşteri portföyünü arttırmak için arkadaş çevresini kullanmakla suçlanıyor. Çetenin müşterisi 'içici' konumundaki ünlü isimler tanık sıfatıyla verdikleri ifadelerde de siparişle uyuşturucu temin ettiklerini doğruluyor. Uyuşturucuya ulaşmadaki kolaylık müşteri sayısının da artmasını sağlıyor.
     <br/>
     <br/>
     Sanıklar hakkında 35 yıla kadar hapis cezası istemiyle dava açan Cumhuriyet Savcısı Nazmi Okumuş, bugüne kadar soruşturmasını yürüttüğü dosyalarda karşısına çıkan sanıkların eğitimli ve maddi durumu iyi gençler olmasına dikkat çekiyor. 16-30 yaş grubundaki genç neslin hedef seçildiğini vurgulayan Okumuş, iddianamesinde, "Önce samimiyet kurulur. 'Ben kullanıyorum, sen de hatırım için kullan' dönemine geçilerek maddeye alıştırılır. Önceleri bedava verilir. Gençler bağımlı hale getirilirken sanal âlemin magazin basınının reklâmı yapılır. Oltaya gelen gencin artık özgürlüğü elinden alınmıştır. Tacirlere de para akmaya başlar." ifadelerine yer veriyor. Dava dosyasında televizyon ekranlarına çıkan ünlü isimlerin adı geçiyor. Sanıklarından Okan Karacan için şu cümleler kullanılıyor: "Karacan'ın tiyatrocu olduğu ve uyuşturucu kokain kullandığı, ayrıca arkadaşlarına da zaman zaman grup toplantılarını vesile ederek kokain temin ettiği, yapılan araştırmada çete liderleriyle görüşmeler yaptığı, kokain ve eroini bu şahıslardan temin ederek arkadaşlarına ilettiği anlaşılmıştır." Karacan'ın 5 yıl hapsi ve tedavi altına alınması isteniyor.
     <br/>
     <br/>
     KOKAİN YOLDA!
     <br/>
     <br/>
     Güvenlik birimleri zehir tacirlerinin kargo, posta yöntemlerini sıklıkla kullandığını, bunun yanı sıra motosikletli kurye ve lüks otomobil kullanan kadrolu şoförlerle uyuşturucu dağıttıklarını belirtiyor. İstanbul Narkotik polisi geçtiğimiz aylarda ünlü sanatçı, işadamı ve akademisyen çocuklarının gözaltına alındığı bir şebekeye operasyon düzenledi. 53 genç arasında Boğaziçi ve Galatasaray üniversitelerinden çok sayıda öğrenci bulunuyordu. Gençlere uyuşturucu dağıtımının çete üyeleri tarafından Mercedes veya BMW marka araçlarla yapıldığı, müşterilerin referansları olmadan kabul edilmediği, telefonla sipariş üzerine adrese teslim yapıldığı ortaya çıkmıştı. İzmir'de de lüks mekânlara ve tatil yörelerine siparişle kokain temin eden motosiklet kullanan 13 kişi yakalanmıştı.
     <br/>
     <br/>
     Şoförlük için iş başvurusu yapan Cevdet S. farkında olmadan kendisine uyuşturucu kuryeliği yaptırıldığını öğrenince işten ayrılmış. "Gazete ilanından bulduğum restoranda işe başladım. Sadece kilitli bir çanta verip adrese ulaştırmamı istiyorlardı. Bir süre sonra bir bayanı almam istendi. Bu kişiyi istenen adrese götürdüğümde kendisini karşılayan kişiyle uyuşturucudan bahsettiklerine şahit oldum. O güne kadar bana uyuşturucu taşıttıklarını anlayınca işi bıraktım." diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27912), [web.archive.org (arşiv bağlantısı)](http://web.archive.org/web/20070810202754/http://www.aksiyon.com.tr:80/detay.php?id=27912)
