# Kürşat Yılmaz’la ilişkim çelişkiydi

*Bülent Ceyhan 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tuğba Özay, sol görüşlü olduğunu açıklamaktan çekinmeyen bir isim. Ülkücü olarak bilinen Kürşat Yılmaz’la ilişkisini çelişki olarak görüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607205500im_/http://www.aksiyon.com.tr/resim/584/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   CHP'li manken diye bilinen Tuğba Özay açılışlar, festivaller, tanıtımlar, TV programları derken neredeyse her gün ayrı bir şehirde. Bazen aynı gün 2-3 şehirde birden oluyor. Diğer meslektaşlarına göre daha çok karşımıza çıkıyor ekranlarda… 10 Şubat’ta 28'ine giren Özay, 12 yıldır çalışıyor. Yazar bir baba ve edebiyat öğretmeni bir annenin çocuğu. Yerli yabancı tüm klasikleri devirdiğini, çocukluğunda günde iki kitap birden bitirdiğini anlatıyor. İç ve dış politikayı yakından takip ediyor. Karikatür krizinde Danimarka başbakanını eleştiriyor. Birkaç kişinin provokasyonuyla olayların bu kadar büyümüş olmasına üzülüyor. İnsanları çok sevdiğini ve siyaset yapmayı da bu yüzden çok istediğini söylüyor. Ülkücü Kürşat Yılmaz ile olan birlikteliğinin ise çelişki olduğunu kabul ediyor; ancak aşkın önüne geçilemediğini vurguluyor. BBC televizyonunun hayatını anlattığı Tuğba Özay, düşüncelerini Aksiyon'la paylaştı.
   <br>
    <br>
     -Ekranlarda diğer mankenlere göre sizi daha çok görüyoruz. Tercih edilmenizin sebebi nedir?
     <br/>
     <br/>
     İşime âşığım bir kere. Benim için en önemli şey ailem, sağlığım ve işim. İşim hayata daha çok bağlanmamı sağlıyor. Genç yaşta gerek üniversite öğrencilerinden, gerek siyasilerden, gerekse belediye başkanlarından çeşitli ödüller aldım. Yaptığın işlerle gündemde kalabilmek, işin sorumluluğunu taşıyabilmek çok kolay değil. Halkla iyi bir iletişim kurmak, iç içe olmak çok önemli. Ben insanlarla iyi ilişkiler kurabildiğimi düşünüyorum.
     <br/>
     <br/>
     -Bu iyi ilişkiler topluma örnek bir hayat sunduğunuz anlamına geliyor mu peki?
     <br/>
     <br/>
     Şöhretli ve medyatik bir insan olduğum için hayatımda zaman zaman inişler çıkışlar olabilir. Her zaman topluma örnek olmamız gerektiğine inansam da zaman zaman insan hayatında bu böyle olamayabiliyor. Elimden geldiğince düzgün, tutarlı, dürüst bir hayat yaşamaya çalışıyorum.
     <br/>
     <br/>
     -Podyum ve eğlence dünyasında öne çıkanların isimleri zaman zaman uyuşturucu ya da fuhuşla birlikte anılıyor. Bunun sebebi nedir?
     <br/>
     <br/>
     Bu olumsuzluklar sadece podyum, sanat ve basını değil sokaktaki vatandaş dahil hayatın içindeki herkesi içine alabilir. Politikacı da bunu yaşayabiliyor. İşte basından görüyoruz. Hayatın gerçekleri bunlar. Bu gerçekler altında insanca yaşamak isteyenler var. Tabii hayatın şartları gereği birtakım yollara giren insanlar da var ne kadar pişmanlık duysa da… Yahut pişman olmayıp hiçbir şekilde hayattan ders almadan o yolu seçenler de var. Ben bu olumsuzlukların karşısındayım tabii ki. Kendimden sorumlu olduğumu düşünüyorum. Bunu podyum, sanat diye sınırlayamayız.
     <br/>
     <br/>
     -Mankenliği bırakıp kendi işinizi kuracağınız doğru mu?
     <br/>
     <br/>
     Günde 3 şehir dolaşıyorum. 2-3 saatlik uykuyla duruyorum çoğu zaman. Birçok alanda boy göstermeye, işimle gündeme gelmeye çalışıyorum. Zaten kendi içinde holding gibi bir insanım. Bunun yanında bazı ticari hedeflerim var. Ailemin desteğiyle bir yatırım yaptım. Antalya Manavgat'ta 13 dönümlük bir yer satın aldık. Buraya yaklaşık 600 ağaç diktik. 3-4 sene içerisinde kendi markamı hayata geçirmek istiyorum. Tuğba Özay zeytinyağları şeklinde. Böyle bir ticari hedefim var.
     <br/>
     <br/>
     -Peki, siyasi bir hedefiniz de var mı?
     <br/>
     <br/>
     Neden olmasın? Politikayı çok seviyorum…
     <br/>
     <br/>
     -Bakan olmak istediğinizi açıkladınız. Bu doğru mu?
     <br/>
     <br/>
     İlginçtir. Türkiye'nin dört bir yanına gidiyorum. Geçenlerde halkın olduğu bir sohbet gününe katıldım. Onlardan gelen soruları cevaplandırdım. Orada insanlar bana, "Biz sizi milletvekili olarak görmek istiyoruz" dedi. Türkiye'nin birçok şehrinden arayıp aynı şeyi söylüyorlar. Belediyelerin düzenlediği programlara katıldığımda "Biz seni mertliğinle, dobralığınla, politik yönünle çok seviyoruz. Seni milletvekili olarak görmek istiyoruz veya belediye başkanı olmalısınız." diyorlar.
     <br/>
     <br/>
     -Peki politika neden sizin için bu kadar cazip?
     <br/>
     <br/>
     Çünkü politika eşittir insan. Her şey insan sevgisi ile başlıyor. Ben politika yaparsam insan için yapmalıyım, cebimi doldurmak için değil. Hayat beni bu anlamda değiştirmez. 12 yıldır işimle ilgili birtakım mücadelelerin içinde yer almışım. Çok zor bir hayatın içinde tek başıma ve zirvede kalmışım. Dengeli olabilmek, kimseyi kırmadan bu noktada durabilmek kolay değil. Kendimi geliştirmeye çalışıyorum ve politik arenada da kendimi göstermek istiyorum. Halkıma, vatanıma, dünyaya faydalı olmak istiyorum.
     <br/>
     <br/>
     -Başarılı olacağınıza inanıyor musunuz?
     <br/>
     <br/>
     Ben birçok politikacıdan çok daha fazla ilgi gören ve sevilen, sözüne önem verilen insanlardan biri olduğumu düşünüyorum.
     <br/>
     <br/>
     -Çok iddialı değil mi bu ifadeler?
     <br/>
     <br/>
     Öyle düşünülebilir. Çocukluğumdan beri parti içinde olan biriyim. Annemle gidiyordum önceleri. 2000 yılında 21 yaşında iken kendim CHP'ye giderek gençlik kollarına üye oldum. Benim dedem, annem, babam zaten siyasetin içinde olan insanlardı. Dolayısıyla ilgisiz kalmam zordu. Politikacıların en büyük eksiği halkla iç içe olmamaları bana göre.
     <br/>
     <br/>
     -CHP milletvekili olarak parlamentoya girdiğinizde fotoğraf çekimlerine devam etmeyi düşünüyor musunuz?
     <br/>
     <br/>
     Tabii ki hayır. Her şeyin bir yeri, adabı var.
     <br/>
     <br/>
     -CHP'nin bugünkü muhalefetini nasıl buluyorsunuz?
     <br/>
     <br/>
     Ben halka daha yakın olmaları gerektiğine inanıyorum. İnsanlarla daha iyi iletişim kurulmalı. Muhalefet edilen birçok konuda haklı olunduğu kanaatindeyim. Partinin kadın ve gençlik kollarının daha aktif olması gerektiğini düşünüyorum. Kitlelere ulaşabilmek, onlarla bütünleşebilmek çok önemli. En büyük eksikliklerden biri bu bana göre.
     <br/>
     <br/>
     -AK Parti iktidarını nasıl buluyorsunuz peki?
     <br/>
     <br/>
     Kendileriyle de iş yaptığım için çok kilit bir soru bu. Kendilerini değiştirme yolunda çok büyük adımlar attılar. Ama ülkeyi değiştirmek adına ne gibi atılımlar yapıldı, onu tartışmak gerekiyor.
     <br/>
     <br/>
     -AK Parti ile ne tür işleriniz var?
     <br/>
     <br/>
     Sonuçta belediyelerin programlarında, festivallerinde çalışıyorum.
     <br/>
     <br/>
     -Kaç AK Parti'li belediye ile çalıştınız?
     <br/>
     <br/>
     CHP'den daha fazla. Enteresan ama hakikaten öyle. Rengim belli olduğu halde AK Parti'li belediyelerle daha çok çalıştım. Bir insan sağcı da olsa solcu da olsa bir duruşunun olması çok önemli. Kanı bozuk olmayanı, dürüst olanı herkes görüyor.
     <br/>
     <br/>
     -Danimaka'nın sebep olduğu karikatür krizini takip edebildiniz mi?
     <br/>
     <br/>
     Takip ediyorum. Hatta dün bana bir protesto mesajı geldi. Birkaç tane ünlü markanın ismi verilmiş. Aralarında benim kullandıklarım da vardı. Bunların protesto edildiğini, bu sayede Danimarka'nın ekonomisinin büyük zarar göreceği belirtiliyordu.
     <br/>
     <br/>
     -Protesto edecek misiniz?
     <br/>
     <br/>
     Bunlar çok hassas konular. Birilerinin provokasyonu sonucu olay milyonlara mal ediliyor. Aynı bizde olduğu gibi. Örneğin Trabzon'da yaşanan olay. Bu da Türkiye açısından hiç hoş olmadı. Öldürülen papazın iyi işler yaptığını, sevilen biri olduğunu Türk medyası yazdı. Maalesef azınlığın provokasyonu çoğunluğa mal oluyor.
     <br/>
     <br/>
     -Danimarka başbakanı karikatürleri basın özgürlüğü olarak değerlendirdi..
     <br/>
     <br/>
     Hatta neredeyse tehdit edecek boyutta açıklamalar yapıyor. Türkiye'yi benimsemediklerinden, bizlere bir yer verilmemesini sağlamaya çalıştıklarından dolayı normal bu açıklamaları. Onlar mı bize insanlık dersi verecekmiş? Çok mu iyi insanlarmış? Basın özgürlüğü var diyorlarsa o zaman insanların bu tip gösteriler yapması da onların özgürlüğüdür. Etki tepkiyi doğurur. Bir de ben çok derin düşünüyorum. Bu yüzden yüzeysel konuşmak istemiyorum. Şunu da diyebilirim 'Evet şiddetle kınıyorum.' Bitti, bu kadar. Yaşanan olaylar tabiî ki üzücü. Ama bir iki kişi yüzünden bu hale gelmemeliydi.
     <br/>
     <br/>
     -Ülkücü Kürşat Yılmaz'la bir ilişkiniz oldu. Birlikte yakalandınız ve hakkınızda 'çeteye yardım ve yataklık' suçundan dava açıldı. CHP'li olup bir ülkücü ile bir arada olmak çelişki değil mi?
     <br/>
     <br/>
     Çok büyük bir çelişki… Hem de çok büyük. Yüreğime kilit vurduğum yerde beynime, beynime kilit vurduğum yerde yüreğime kilit vuramadım. İster inanın ister inanmayın ama gerçekten ben onun adını daha önce hiç duymamıştım. O kesimden kimseyi de tanımam, bilmem. Daha sonraki zamanda tabii ki kendisini tanıdım, düşüncelerini de öğrendim. Ama sevdim. Bir bayan olarak aşkın acısını en ağır şekilde yaşadım.
     <br/>
     <br/>
     -Âşık mı oldunuz? Nasıl tanıştınız?
     <br/>
     <br/>
     Kendilerinin bir dizi projesi olduğunu ve benimle görüşmek istediklerini belirttiler. Menajerimle gittiğim toplantı sonrasında tanıştık. Daha sonraki zamanda arkadaşlığımız oldu, bir aşk yaşadık. Ben o olayı (polisin Kürşat Yılmaz'ı Özay'ın evinde yakalaması hadisesi) yaşadığım zaman da kendisiyle görüşmüyordum. Çok uzun süredir arkadaşlığımız da bitmişti. Kendisi konuşmak amacıyla bana gelmek istedi. Geldi ve ondan sonra birtakım olumsuzluklar yaşadık.
     <br/>
     <br/>
     -Peki bu çelişkiye aileniz nasıl yaklaştı?
     <br/>
     <br/>
     Ailem açısından da çok büyük bir çelişkiydi. Düşüncelerim açısında da büyük çelişkiydi. Dışarısı en azından böyle düşünecekti ve en ağır şekilde eleştirecekti. Bunu da biliyordum. Partim bu konuda bana şöyle destek çıktı. Bu tamamen masumane bir arkadaşlık. Çünkü herkesin herkesle arkadaşlığı, ilişkisi olabilir; önemli olan bunun boyutudur. Ben bu insanla gasp yapmadım, adam öldürmedim, uyuşturucu kullanmadım ve herhangi bir ahlaksızlığın içine girmedim. Ben bir arkadaşlık yaşadım, bunun bedelini en ağır şekilde zaten ödedim.
     <br/>
     <br/>
     -Yaşadıklarınızın arkasında duruyorsunuz yani…
     <br/>
     <br/>
     Evet, ben yaşadığımın arkasında duruyorum. Baktığın zaman o da bir insandır. Onun da seveni vardır. Belki onun tarafından da beni eleştiren vardır. Kime hak vereceğiz? Onun dünyasından baktığınız zaman belki ben eleştirilirim. Benim dünyamdan ve çoğunluğun penceresinden baktığınız zaman da o taraf eleştirilir. Ama insanı tanımak, anlamak lazım. Bir konu hakkında fikir beyan edebilmek için önyargıyla yaklaşmamamız lazım. Mutlaka onu da o hayatın içine iten sebepler vardır.
     <br/>
     <br/>
     -Çok farklı bir düşünce yapısına rağmen Kürşat Yılmaz'da sizi etkileyen ne oldu?
     <br/>
     <br/>
     Olaya sadece ideolojik bakmıyorum tabii ki. İkimiz de bunun çelişkilerini yaşadık. Tartışmalarımız bile olmuştur bu konularla ilgili. Dostluğu, arkadaşlığı, sohbeti ve dünyaya bakışı etkiledi beni. Farklı fikirlerde olmamıza rağmen özümüzde aynıydık. Ama tabii ki onun daha derinini veya işte iddianamelerde yazıldığı gibi hiçbir şeyini görmedim, bilmem. Çünkü şunu düşünüyorum sohbetlerimizden yola çıkarak. Birtakım şeylerin sıkıntılarını yaşamış ve hayatına yeni bir yol çizmeye çalışan bir insan vardı benim karşımda. Ben onu tanırım. Onun dışında geçmişiyle alakalı hiçbir şey bilmem. Beni vicdanen rahatsız edecek bir pişmanlığım yok. Yaşadığım olumsuzluklardan da ciddi anlamda dersler aldım. Şu anda hiç kimseyle bir ilişkim söz konusu değil. O da geçmişte kalan bir arkadaşlıktır.
     <br/>
     <br/>
     -Hülya Avşar'ın aldatan erkeği karısının görmezden gelmesi gerektiği şeklindeki açıklamalaını nasıl değerlendiriyorsunuz?
     <br/>
     <br/>
     Onların evliliği bitmişti. Demek ki mantık kullanılarak devam ettiriliyordu. Ama hiçbir saygı ve sevgiye dayanmayan bir ilişkinin hazin sonudur bu. Kendi içinde birtakım şeyleri eritmeye çalışıp bu kadar ünlü bir insan bir şeylerin savunmasını da kendi içinde böyle yapmak zorundaydı. Yoksa hangi kadın defalarca aldatılmayı hazmedebilir? Ben vururdum! Ama Hülya'yı çok seviyorum. Çok akıllı bir kadın. Her şeyi yerinde konuşuyor. İşini iyi yapıyor. Ama verdiği mesajlar olumlu değil, katılmıyorum.
     <br/>
     <br/>
     BEKAA VADİSİ’Nİ, NÂZIM’IN MEZARINI GÖRDÜM
     <br/>
     <br/>
     Ben iş için gittiğim ülkelerin genellikle tarihî mekânlarını gezerim. 2004 yılında Moskova Ticaret Fuarı'na katıldım. Çıkınca Nâzım Hikmet'in mezarını aradım. Yağmur altında çok ıslandım ama sonunda bulduk. Bir süre mezarı başında kaldım. Uluslararası Moda Fuarı'nın düzenlendiği Beyrut'a gittiğimde ise bir gazeteci ile birlikte Bekaa Vadisi'ni gezdim. Hizbullah'ın eski kamp yerlerini, yaşadıkları yerleri gördüm.
     <br/>
     <br/>
     BBC BELGESELİNDE YER ALDI
     <br/>
     <br/>
     BBC Televizyonu tanıtım için Endonezya, Fas, Mısır, Malezya ve Türkiye’yi seçmişti. Bu 5 İslam ülkesinin liderleri, öne çıkan sanatçıları ve top modelleri ile görüştüler. Örneğin Türkiye'den Başbakanımız Recep Tayyip Erdoğan, Dışişleri Bakanlığı'ndan bir yetkili ve benimle röportaj yaptılar. Bu 5 ülkede top modeller nasıl çalışır, nasıl giyinir, İslam'ı nasıl yaşar sorusunu sormuşlar. Sadece Endonezya'da bir manken bulabilmişlerdi sanırım. O da tesettürlü idi. Fransız kanalı TV5'in İstanbul belgeselinde saptırdığı gibi hepimizi çarşaflı sanıyorlarmış. Ben ülkemizin laik, Atatürkçü, demokratik ve modern olduğunu belirttim. Türkiye'nin Müslüman bir ülke olduğunu, ancak radikalizmin olmadığını, herkesin özgür olduğunu anlattım. Benim yaşamımdan kesitleri filme döktüler. Geçen yıl eylül ayında sürekli yayınlandı. Türkiye'ye 20 dakika ayrılmıştı. Bunun 12 dakikası bana aitti. Nisan ayında yeniden yayınlanacak. AB görüşmelerinin yapıldığı dönemde Türkiye'nin tanıtımı için çok güzel oldu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23367), [web.archive.org (arşiv bağlantısı)](http://web.archive.org/web/20070607205500/http://www.aksiyon.com.tr:80/detay.php?id=23367)
