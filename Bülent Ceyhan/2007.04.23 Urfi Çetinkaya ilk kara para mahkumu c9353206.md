# Urfi Çetinkaya ilk kara para mahkumu

*Bülent Ceyhan 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de yıllardır faaliyet gösteren Mali Suçlar Araştırma Kurulu bugüne kadar mahkemelere onlarca kara para dosyası gönderdi. Ancak ilk mahkumiyet, Avrupa’ya tonlarca uyuşturucu kaçırmakla suçlanan Urfi Çetinkaya için çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070503072339im_/http://www.aksiyon.com.tr/resim/646/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul 10. Asliye Ceza Mahkemesi’nde bir duruşma. Yargılanan, Avrupa ülkelerine tonlarca uyuşturucu sevketmekle suçlanan Urfi Çetinkaya ve 14 arkadaşı. Sanıklar “Kara Paranın Aklanmasının Önlenmesine Dair Kanun’a muhalefet etmek” suçundan yargılanıyor. Mahkemeye katılan sanık avukatları sona yaklaşılan davada karar çıkabileceğine ihtimal vermiyor. Çünkü mahkemenin talep ettiği belgeler henüz ilgili makamlardan gelmemiş.
   <br>
    <br>
     Mahkeme hâkimi savcının verdiği mütalaanın ardından sanık sandalyesinde oturan Şahin Sekman’a son savunmasını soruyor. Sekman, avukatının istifa ettiğini savunması için süre verilmesini talep ediyor. Sanık Ali İnal’ın avukatı ise kendisinden önceki avukatın felç geçirdiğini, dosyayı yeni aldığını söyleyerek süre istiyor. Hâkim, süre istemlerinin davayı uzatmaya yönelik olduğunu, zamanaşımı süresinin yaklaştığını belirterek taleplerin reddine karar veriyor. Sanık avukatları, yeterli değerlendirme yapılmamış ve rapor alınmamıştır derken zamanaşımının dolduğunu hatırlatıyor.
     <br/>
     <br/>
     Hâkim duruşmanın bittiğini bildirmesinin ardından daha önce hazırladığı iki sayfalık müsvedde kağıttan verdiği kararı yazdırmaya başlıyor. Bu sırada sanık avukatları Osman Mercan, Zülküf Türkoğlu ve Fuat Göktaş hâkimi uyararak, daha önceden hazırlanmış karar metninin mahkemede okunmasının yasalara aykırı olduğunu, hukuk kuralının çiğnendiğini ve objektifliğinin şüpheye düştüğünü belirtiyor, reddi hâkim talebinde bulunuyor. Notun delil olarak dosyaya eklenmesini isteyen avukat Mercan, hâkimin son savunmaları almadan karar vererek sanıkların savunma haklarının kısıtlandığını belirtiyor. Hâkim ‘reddi hâkim’ talebi üzerine hiçbir karar vermeden mahkumiyetleri okumaya devam edince avukat Mercan duruşma salonunu terk ediyor.
     <br/>
     <br/>
     Neticede Türk hukuk tarihine geçen duruşmayla ilk kez ‘kara para aklamak’ suçundan bir sanığa mahkumiyet kararı verilmiş oldu. Narkotik polisinin ‘Son Tango’, ‘Matador’ ve ‘Demirkapı’ operasyonlarıyla gündeme gelen Urfi Çetinkaya, 3 yıl hapis; 6 milyon 319 bin 525 YTL para cezasına çarptırıldı. Cemal Nayır ve Şahin Sekman’ın da aralarında bulunduğu diğer 7 sanık da değişik hapis ve para cezalarına çarptırıldı.
     <br/>
     <br/>
     Davayı ilginç kılan nokta ise Ekonomik İşbirliği ve Kalkınma Örgütü’nün (OECD) Şubat 2007’de Strasbourg’da yaptığı toplantıda, Türkiye’nin ‘kara para aklamak’ suçundan mahkûmiyet vermediği için eleştirmiş olmasıydı. Toplantıda Uluslararası Mali Eylem Gücü (GAFI) tarafından açıklanan raporda, “Karapara aklama suçuyla mücadelede adlî mekanizma iyi işlemiyor. Türkiye’de karapara aklama suçu nedeniyle mahkemelere intikal eden çok sayıda dosya bulunmasına karşılık, tek bir mahkûmiyet olayı yok.” denilmişti. Bu eleştirinin üzerinden yaklaşık 1,5 ay geçmişti ki ilk kez bir sanığa mahkûmiyet verildi. Uyuşturucu kaçakçısı Çetinkaya’nın avukatı Osman Mercan, “Zamanaşımı dolmuş olmasına rağmen, hukuk kuralları çiğnenerek mahkeme hâkimi mahkumiyet vermiştir. Baskı sonucu bu kararı verdiği açıktır. Karar zaten önceden hazırlanmış. Bir kurban aranmış bu kişi müvekkilim olmuştur.” iddiasını öne sürüyor.
     <br/>
     <br/>
     MAL VARLIKLARINA EL KONULDU
     <br/>
     <br/>
     Avukat Mercan, reddi hâkim talebiyle ilgili hâkimin herhangi bir karar vermemesini de yasalara aykırı buluyor: “Reddi hâkim talebimizi reddedebilirdi ya da bir başka mahkemeye göndermesi gerekiyordu. Bunu yapmadı. Daha önce İstanbul 5. Ağır ceza mahkemesinde de bu olayın benzeri yaşanmıştı. Kararını önceden yazdığı müsveddeyle mahkumiyet okuyan hâkim, reddi hâkim talebi üzerine davadan çekilmişti. Her şeyin ötesinde bu dava zamanaşımına uğramıştır. Bu nedenle ceza verilemez.” Mercan, karardan 3 gün sonra Adalet Bakanlığı’nın mahkemeden ‘gerekçeli kararı’ ivedi olarak istemesini de hazırlanan kumpasın bir kanıtı olarak değerlendiriyor. Avukat böyle bir uygulamanın normal olmadığını vurguluyor.
     <br/>
     <br/>
     Çetinkaya davasındaki bir diğer ilk de sanıkların ortak olduğu sigara, elektronik eşya, silah kaçakçılığı, hayali ihracat ve uyuşturucu madde kaçakçılığından elde edilen gelirle kurulup faaliyet gösterdiği belirtilen şirketlerdeki tüm hisselere el konulması oldu. Buna göre TEM Döviz, TEM-MER Madencilik, TEM-MAR Denizcilik A.Ş, TEM Sigorta, Önal Döviz ve Altın, Cena İnşaat Turizm, Arpet Petrol A.Ş., Koç Petrol Sanayi ve Turizm A.Ş.’deki hisseleri ve sanıkların kendi adlarına olan diğer mal varlıkları müsadere edilecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27259), [web.archive.org (arşiv bağlantısı)](http://web.archive.org/web/20070503072339/http://www.aksiyon.com.tr:80/detay.php?id=27259)
