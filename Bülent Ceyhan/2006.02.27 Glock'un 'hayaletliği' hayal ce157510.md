# Glock’un ‘hayaletliği’ hayal

*Bülent Ceyhan 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Hayalet silah’ olarak bilinen Glock marka tabancalar, Türkiye’de x-ray cihazlarında tespit edilemiyor olmasıyla gündem oluşturdu. Ancak tabancanın ‘hayaletliği’ tamamen hayal. Türkiye’ye resmî görevliler tarafından da sokulabilen Glock’un ithal edilebilmesi için Avusturya hükümeti ile yazışmalar sürüyor. 3,5 ayda isteyen herkes 3 bin 500 YTL karşılığında bu silaha sahip olabilecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071110202025im_/http://www.aksiyon.com.tr/resim/586/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Trabzon’daki rahip cinayetinde kullanılan Glock marka silah neredeyse olayın önüne geçecek şekilde tartışılmaya başlandı. Kuzey Irak’tan Türkiye’ye kaçak yoldan sokulduğunun ve fiyatının 10 bin YTL olduğunun ileri sürülmesi ise konuyu daha da derinleştirdi. Bu tartışmalar sırasında değişik iddialar ortaya atıldı. “Türkiye’de 5 ile 15 bin arasında kaçak Glock marka tabanca bulunuyor.
   <br>
    <br>
     Ancak bu ‘gizemli’ silahla ilgili x-ray’da fark edilmiyor.” söylentisi bütün tartışmaları gölgede bıraktı. Bu özelliğinden dolayı silah tacirleri tarafından ‘hayalet silah’ adını alan Glock, internet üzerinden de satışa sunuldu ve fahiş fiyatlara alıcı buldu. Avusturya yapımı tabanca rahip cinayeti ile birlikte piyasada aranan en önemli silah olmaya başladı. Emniyet birimlerine göre, Glock’un artık birçok cinayette karşımıza çıkma ihtimali vardı. Medya da bir yorum yapmaktan geri kalmadı: “Glock tam bir ‘hayalet’ti ve her türlü cinayette kullanılabilirdi.” ‘Hayalet tabanca’ gerçekten ‘hayalet’ mi? Glock Türkiye’ye resmî yollardan nasıl giriyor? Bu tabancayı bu kadar meşhur yapan özellikleri neler? “Glock x-ray cihazından fark edilmeden geçebiliyor.” iddiası için uzmanlar net konuşuyor: “Böyle bir silah daha icat edilmedi.” Glock, her ne kadar polimer ve karbon karışımından yapılsa da namlusunda çelik kullanılması ve bu iki karışımın çok sert bir çelik etkisi yapması güvenlik cihazlarında kolayca fark edilmesine neden oluyor. Bunun için x-ray’ın basit ve gelişmiş düzeyde olması fark etmiyor.
     <br/>
     <br/>
     Silah konusunda devlet adına bilirkişilik yapan ve en son Ali Balkaner’le Cem Uzan’ın silahları konusunda rapor hazırlayan Murat Silah’ın sahibi Murat Başar, Glock’un iyi bir silah olduğunu ancak x-ray’da tespit edilmeyecek olmasının tamamen yalan olduğunu söylüyor. Başar’a göre ‘hayalet’ uydurması kaçakçıların ortaya attığı bir safsata: “Bu silah yıllardır var ama bu zamana kadar hayalet diyen olmadı. ABD’de polis teşkilatı bile bu silahı kullanıyor. Diğer tabancalara göre x-ray’ın tespit etmesi biraz daha zor ama fark edilmiyor diye bir şey yok.”
     <br/>
     <br/>
     Glock marka silahın şu anda Türkiye’ye resmî yollardan girmesi sadece devlet görevlileri sayesinde gerçekleşiyor. Yurtdışında görev yapan MİT, Emniyet ve Genelkurmay’a bağlı görevlilerle elçilik ya da konsolosluklarda çalışanlar, devlet tarafından kendilerine bir hak olarak verilen Glock’u yurda sokabiliyor. Devlet adına yurtdışında 6 ay görev yapan personelin bir adet Glock marka tabancayı Türkiye’ye sokma hakkı bulunuyor. Bu yolla Türkiye’ye sokulan silahların sayısı gizli tutuluyor. Ancak sözü edilen silahların tamamı gümrüklerden geçtiği için kayıt altına alınıyor. Beylik tabancalarının yanında Glock da taşıyan görevliler istedikleri fiyata bu silahları satma hakkına sahip.
     <br/>
     <br/>
     3,5 ay sonra Türkiye’de
     <br/>
     <br/>
     Ancak Avusturya ile Türkiye arasında Glock silahların ithal edilmesi için pazarlıklar sıkı bir biçimde sürdürülüyor. İsminin açıklanmasını istemeyen bir silah firması, distribütör olarak işlemlerini tamamlayıp önümüzdeki 3,5 ay içinde Glock marka tabancayı Türkiye’ye getirecek. Tabii Makine Kimya Endüstrisi’nin olurunu da alarak. 100 dolara mal olan ve Avusturya’da 435 dolara satılan Glock’un, Türkiye’deki resmî satış fiyatının ise 3 ila 3,5 bin YTL arasında olacağı hesaplanıyor.
     <br/>
     <br/>
     Türkiye’ye yasal yoldan girmesi için prosedürün tamamlanması beklenirken, silahın gayriresmî yollardan yurda sokulmasına devam ediliyor. Son zamanlarda ‘hayalet silah’ söylemlerinin artması sebebiyle Kuzey Irak’tan Türkiye’ye silah kaçakçılığına hız verildiği belirtiliyor. Jandarma ve polisin son aylarda yaptığı operasyonlarda bin kadar tabancanın ele geçirildiği kaydediliyor. Yine istihbarat kaynaklarına göre Türkiye’ye son bir yılda 3 binden fazla Glock marka tabanca sokuldu. Bir TIR zulasında ya da ‘dağ yolu’ denilen sınır geçilerek gerçekleştirilen kaçakçılık sonucunda Güneydoğu’dan Türkiye’nin her yerine pazarlanan bu tabancanın yayılma alanı giderek genişliyor.
     <br/>
     <br/>
     Irak’taki Amerikan ve İngiliz askerlerinin elinde bulunan Glock’lar Irak polisine ve peşmergelere kullanmaları için veriliyor. Ancak peşmergeler ve Irak polisi bedavaya kayıtsız aldıkları bu silahı bin ila 2 bin dolara silah kaçakçılarına satıyor. Daha sonra başta Türkiye olmak üzere birçok ülkeye kaçırılan tabancaların, Habur hattını geçtikten sonra fiyatı ikiye hatta üçe katlanıyor, 5 bin ile 10 bin YTL’ye kadar alıcı buluyor. Murat Başar, Glock’un Türkiye’de fahiş fiyata satıldığını ve bunun gerçekleşecek olan resmî piyasayı da olumsuz yönden etkileyeceğini söylüyor: “10 bin YTL’ye satılması çok fazla. Bu boşluğu ve durumu fırsatçılar çok iyi değerlendiriyor. Piyasada konuşulan bir silah olduğu için istenilen fiyata satılıyor. Alıcı da pazarlık şansı olmadığından bu parayı gözden çıkarıyor. Ama kaçak Glock piyasada giderek artıyor. Bu da hiç iyi bir durum değil. Tehlikeli bir süreci başlatıyor.”
     <br/>
     <br/>
     1980’lerin başında perdeciler için plastik makara üreten Avusturyalı makine mühendisi Gaston Glock’un icat ettiği ve onun adıyla anılan tabanca, polimer ve karbon alaşımlı bir maddeden 600 gram ağırlığında imal ediliyor. Bu silah ilk olarak 1984’te Avusturya Ordusu’nda kullanılmaya başlandı. 34 parçadan oluşan Glock, gramaj olarak diğer silahlardan çok daha hafif. Tutukluluk yapma riski neredeyse sıfır. Glock 26 modeli 10 artı bir mermi, Glock 19-C modeli ise 15 artı bir mermi kapasitesine sahip. Her iki modelin kısa ve uzun kabzalı tipleri de var. Tatlı ve tuzlu sudan etkilenmeden 9 milimetre çapında mermi atıyor.
     <br/>
     <br/>
     Tabanca çöl sıcağına ve kutup soğuğuna karşı dayanıklı olduğu gibi 2 bin metreden aşağıya düşmesi halinde bile kullanılabilirliğini yitirmiyor. Ama Glock’un en büyük özelliği 348 bin mermi atışını gerçekleştiriyor olması. Bu rakamla diğer rakiplerine hiç şans tanımıyor, en fazla onun yarısı kadar atan silahlar artık kullanılmaz hâle geliyor. Glock’un uzun ömürlü olması özellikle devlet birimlerince tercih edilme nedenlerinin başında geliyor.
     <br/>
     <br/>
     Glock Avusturya’da kullanılmaya başlanmasından sonra başka ülkelerden de sipariş aldı. Almanlar, İngilizler hatta Amerika Glock silah ithal etti. FBI ve CIA Glock kullanırken başta Washington ve New York olmak üzere ABD’deki birçok şehir ve eyaletin polis teşkilatları da Smithweston ve Colt marka tabancaları bırakıp Glock’a geçti. Türkiye de bir dönem Glock marka silah ithal etmek istemiş ancak daha sonra anlaşma sağlanamamıştı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=23458), [web.archive.org (arşiv bağlantısı)](http://web.archive.org/web/20071110202025/http://www.aksiyon.com.tr/detay.php?id=23458)
