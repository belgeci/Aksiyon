# Altın Portakal’dan sonra 2 yıl işsiz

*Bülent Ceyhan 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Resul Şahvar karakteriyle ‘Aşka Sürgün’de oynayan Fırat Tanış'ın en çok etkilendiği isim Cem Karaca.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405120957im_/http://www.aksiyon.com.tr/resim/592/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sokak çocuklarını konu alan ‘Sır Çocukları’ filmi ona, 39. Antalya Film Festivali’nde Altın Portakal ödülünü getirdi. Ancak en iyi erkek oyuncu seçilmesine, yurtdışında ödüller almasına rağmen ne arayan oldu kendisini ne de soran. Yaklaşık 2 yıl işsiz kaldı. Ta ki Sinan Çetin’in çektiği ‘Tramvay’ filminde başrol oynayana kadar. Bu filmde de performansıyla dikkat çekti. Ardından ‘Yeditepe İstanbul’ ve ‘Şeytan Ayrıntıda Gizlidir’ isimli dizilerde rol aldı. Asıl tanınmasını sağlayan proje şüphesiz ‘Aşka Sürgün’ isimli TV dizisi oldu. ‘Resul Şahvar’ rolünde kötü bir karakteri canlandıran Fırat Tanış, tiyatro, sinema ve müzik üçgeninden beslenen bir sanatçı. Levent Yüksel ve Emre Altuğ’a söz ve müziği kendisine ait şarkılar veren oyuncu, gitardan klarnete çok sayıda enstrümanla ilgileniyor. Dizide elinden düşürmediği silahıyla hatırlıyoruz onu ama 7 yıl, derin anlamlar yüklediği eskrim sporuyla da meşgul olmuş. Sakallı birini beklerken, bıyıklı ve spor giyimli olarak çıktı karşımıza. Artık dayanamamış ve yönetmeninden rica ederek sakallarını kesmeye karar vermiş. Fırat Tanış’la oyunculuğunu konuştuk.
   <br>
    <br>
     -Resul karakterine hazırlanmak için neler yapıyorsun?
     <br/>
     <br/>
     Herhangi bir role dair özel bir metodum yok. Ancak ‘Aşka Sürgün’ dizisi için şöyle bir avantajım oldu. Çalışmaya ilk Mardin’de başladık. Oranın dokusunu, insanlarını gözlemek çok yararlı oldu benim için. Doğu ve Güneydoğu’da çok fazla Resul var çünkü. Bir süre sonra zaten istem dışı olarak bir birikime sahip oluyorsunuz.
     <br/>
     <br/>
     -Öyleyse iyi bir gözlemcisin.
     <br/>
     <br/>
     Olmak zorundasın. Yoksa bu işi yapmak çok zor.
     <br/>
     <br/>
     -Sır Çocukları’na nasıl çalıştınız?
     <br/>
     <br/>
     Sokak Çocukları Derneği’nde Ersin’le tanıştık. Yani özel bir şey yapmaya da gerek yok zaten. Etrafımızda çokça var. Taksim’de bir tur at. Gece gündüz gördüklerinle mutlaka bir fikrin oluyor onlar üzerine. Bir de okuduklarım, izlediklerim vardı sokak çocukları ile ilgili.
     <br/>
     <br/>
     -Altın Portakal almayı bekliyor muydun?
     <br/>
     <br/>
     Hayır, hiç beklemiyordum. Aklımın köşesinden geçen bir şey bile değildi.
     <br/>
     <br/>
     -Ödülü aldıktan sonra hayatın nasıl değişti? Teklifler arttı mı mesela?
     <br/>
     <br/>
     Aksine 2 yıl işsiz kaldım.
     <br/>
     <br/>
     -Neden işsiz kaldın?
     <br/>
     <br/>
     Oraya girmeyelim hiç. Dışarıda o ülke için önemli olan bir ödül alıyorsan ertesi gün telefonların durmuyor. Bu kadar genç yaşta böyle bir ödül aldıktan sonra artık kapılar açılır diyorsun ama öyle olmuyor. Gerçi Altın Portakal tarihi böyle insanlarla dolu. -Tebrik eden de mi olmadı?
     <br/>
     <br/>
     Ödül buz dağı gibi bir şey. Yüzde doksanı suyun altında. Su üstünde kalan tarafı muhteşem. Herkes seni tebrik ediyor. Bir bakıyorsun sana en uzakta olan insanlar birdenbire yakınına gelmeye başlamış. Yakınındaki insanlar ise senden çok uzaklaşmış. Yakınındakilerin kişisel mesleki husumetleri yoktur falan diyorsun ama süreçte bir bakıyorsun ki her şey romanlarda olduğu gibi. Hayatta gerçekten iyiler ve kötüler var.
     <br/>
     <br/>
     -Kaç ödül aldın?
     <br/>
     <br/>
     Bir filmden alınmış birkaç tane ödül var. Antalya Altın Portakal ödülü, İskenderiye Uluslararası Film Festivali’nden, İstanbul Film Festivali’nden ve birkaç yerden daha ödül getirdi.
     <br/>
     <br/>
     -Rollerin normal yaşantında bıraktığı bir iz oluyor mu?
     <br/>
     <br/>
     Hayır, kesinlikle olmuyor. Ama şöyle olabilir. Mesela öyle birini oynarsınız ki, onun yaşadığı acı ya da sevinç sizi etkileyebilir. Ancak şu kaçınılmaz değil mi zaten. Benim içimde ‘Sır Çocukları’ filmindeki Velit’e ya da Aşka Sürgün’deki Resul’e ya da canlandırdığım karaktere dair herhangi bir şey olmasa mümkün mü oynamak?
     <br/>
     <br/>
     -Her insanın içinde iyiliği de kötülüğü de barındırması gibi…
     <br/>
     <br/>
     Her insan içinde bütün insanlığı taşıyor zaten. İyiyi, kötüyü saklamanın ya da açık etmenin yolları değişiyor sadece. Bunu herkes farklı dozlarda ve farklı biçimlerde ortaya koyuyor. Bu yüzden hepimiz farklı karakterlerdeyiz. Benim başıma gelmedi böyle bir şey; ama çevremde duyuyorum, rolünün etkisinde kalmış rolden çıkamamış falan diye… Elbette çalışırken kendini oynadığın karakterin yerine koyuyorsun ama o olmuyorsun.
     <br/>
     <br/>
     -Aşka Sürgün’de kötüyü oynuyorsun.
     <br/>
     <br/>
     Bu adam gidip şantiye bombalıyor, adam vurdurtuyor ya da kaçırtıyor; ama içinde bulunduğu toplumun değerlerine de saygılı. Ailesine çok düşkün. Gerçekten ne yapıyorsa ailesi için yapıyor; fakat yanlış şeyler yapıyor. Böyle olunca insanların biraz daha anlayabileceği, özdeşleşebileceği biri oldu. Bir süre sonra görmeye başladım ki, beni tebrik etmeye gelen, tipleri bana benzeyen insanlar çıktı karşıma.
     <br/>
     <br/>
     -Özellikle metropollerde böyle bir ara sınıf var.
     <br/>
     <br/>
     Evet, diziye biraz farklı bir gözle bakınca, aslında toplumsal bir kimlik problemine parmak basan bir yanı olduğunu görüyorum. Dizide Şahvaroğulları ailesi Mardin’e yerleşmiş Müslüman Kürt bir aile, öbür taraf ise İstanbullulaşmış Mardin kökenli, nasıl diyeyim ‘Jönkürtler’. Bu iki değer arasındaki bir çatışma gibi geliyor bana.
     <br/>
     <br/>
     -Sokakta nasıl tepki alıyorsun?
     <br/>
     <br/>
     Mesela çok ilginç. Bir sahne vardı ki biz onu Mardin’e gitmek yerine Eminönü’nde bir pasajda çektik. Dokusu uyuyor diye bir taş binayı seçtik. Ben rol gereği kız kardeşimi saçından sürükleyerek pasajdan dışarı çıkarıyordum. Bütün iş hanı alkışladı. Bunun altında bir helal olsun vardı. Bu çok ilginç bir şey. Bir kere yolda biri ‘Hayvanat’ diye bağırmıştı. Bir erkekti, yanında kız arkadaşı vardı. Herhalde ona hava atmak istiyordu. Böyle şeyler oluyor. Bunu engelleyemiyorsun. Bizim halkımız maalesef televizyonda gördüğü her şeye inanma eğiliminde.
     <br/>
     <br/>
     -Bu çok sakıncalı değil mi?
     <br/>
     <br/>
     Kesinlikle sakıncalı. Adamın biri sana bir şey diyor, sen onun peşinden gidiyorsun. Ertesi gün farklı bir şey diyor, bu kez onun peşinden gidiyorsun. Bu televizyonun çok büyük bir güç olmasından kaynaklanıyor.
     <br/>
     <br/>
     -Son zamanlarda izlediğimiz dizilerde salt iyi ya da kötü yok. Roller, daha gerçekçi karakterler üzerine oturtuluyor gibi.
     <br/>
     <br/>
     Böyle olmak zorunda çünkü izleyen insanları kandıramazsınız yani. Hakkını vermek lazım ki televizyon bu işe yaradı. Zira insanlar dışarıdan gelen yabancı filmleri izlemeye başladı. Televizyon başındaki insan bu noktada biraz eğitildi. Bir de dünyanın şartları çok değişti. Küreselleşme, internet, iletişim ağı vs. Artık dünyada hiç kimse salt iyi ya da salt kötü olarak düşünülmüyor.
     <br/>
     <br/>
     -Seni en çok hangi sanatçı etkiledi?
     <br/>
     <br/>
     Cem Karaca. Ben onu sahnede şarkı söylerken izlediğimde büyülenmiştim. Çünkü şarkı söylemeye başladığı andan itibaren çevresinde öyle büyük bir enerji alanı oluşuyordu ki. Onun ellerine kollarına baktım şarkı söylerken. Çok büyük, güçlü hareketler. Mesela Genco Erkal’dan da o manada çok etkilenirim. Sahnede günlük hayatta hiçbirimizin yapmadığı hareketleri yapıyor. Ama o bunu yaptığında o kadar kabul edilir, makul bir hale dönüşüyor ki. Mesela bir oyunda sahnede 30 saniye sustu hiç bir şey yapmadan. Sahnede bunu yapmak çok zordur. Ben 30 saniye onu büyülenmiş gibi izledim. Yıldız Kenter hocam da öyle.
     <br/>
     <br/>
     -Müzikle aran nasıl şu sıralar?
     <br/>
     <br/>
     Şu an bir şey yapmıyorum. Daha doğrusu albüm yapmak, konser vermek, para kazanmak manasında bir şey yapmıyorum. Ama beste yapmaya devam ediyorum. Asıl sazım ritim gitar, eşlik edebilecek kadar piyano, bağlama çalıyorum. Ney üflüyorum, kabak kemane ve vurmalı sazlarla ilgilendim. Son iki yıldır yoğun olarak klarnetle ilgileniyorum. Ritim gitarda iddialıyım.
     <br/>
     <br/>
     -Sesine güveniyor musun?
     <br/>
     <br/>
     İddialı değilim. En azından teknik olarak. Bir şarkıyı kendimce iyi yorumlayabileceğime inanıyorum. Bu biraz oyunculuktan da beslenen bir şey. Sonuçta şarkı söylerken oyun da var.
     <br/>
     <br/>
     -Hedefinde ne var?
     <br/>
     <br/>
     Kişisel olarak mutlu olmak istiyorum. Bu müzikte mi olur oyunculukta mı olur bilmiyorum; bunu zaman gösterecek. Fakat yapabildiğim tek şeyin oyunculuk olmadığını biliyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23842), [web.archive.org (arşiv bağlantısı)](http://web.archive.org/web/20070405120957/http://aksiyon.com.tr:80/detay.php?id=23842)
