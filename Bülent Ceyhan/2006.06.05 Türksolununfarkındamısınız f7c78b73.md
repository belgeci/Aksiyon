# Türksolununfarkındamısınız?

*Bülent Ceyhan 2006.06.05*

<div>
 <p>
  <font>
   Silahlı mücadele mesajı veren ve orduyu müdahale etmeye çağıran Türksolu gazetesi, Başbakan Erdoğan’ın ipe gideceğini ileri sürüyor.
   <br/>
   <br/>
   Büyük puntolarla hazırlanmış "Danıştay'a saldırı tertipleyenleri açıklıyoruz" bülteni üzerine basın mensuplarının çağrıldığı adrese doğru yola koyuluyoruz. Ancak açıklamanın yapılacağı adres Emniyet Müdürlüğü ya da Cumhuriyet Başsavcılığı değil, Türksolu gazetesinin İstanbul bürosu. Gazetenin Sıraselviler’deki bürosunun yer aldığı binanın ikinci katından sonra asansöre binmek zorundasınız. Çünkü merdivenler iptal edilmiş. Üç kişilik asansörde küçük bir sürpriz sizi bekliyor. Daracık alanda suratınıza dayanmış haldeki kamera her konuşmanızı ve hareketinizi kayıt altına alıyor.
   <br>
    <br>
     Nihayet toplantı salonunda gazetenin sahibi Özgür Erdem var karşımızda. Günlerdir Susurluk bağlantıları ve derin ilişkileriyle soluklarımızı tutarak izlediğimiz haberlerin aslında yönlendirmeden ibaret olduğunu söylüyor. Ve olayı çözüyor: "Şemdinli olaylarının ve Danıştay baskınının arkasında AKP var. Şemdinli'de olduğu gibi suçu ordunun ve ulusal güçlerin üzerine yıkmaya çalıştı." Bu şok bilgi nedense salondakilerde herhangi bir heyecana sebep olmuyor. Çünkü bu bir bilgi ürünü değil komplo teorisi. Üstelik Erdem, tetikçi avukat Alparslan Arslan ve yüzbaşı Muzaffer Tekin'in evlerinde yapılan aramalarda ele geçen Türksolu gazetesinin özellikle iliştirildiğini iddia ediyor. Ancak Tekin'in okuyucularından olduğunu kabul ediyor.
     <br>
      <br>
       Vakit gazetesinin hedef gösteren yayınlarının bu olayda etkili olduğunu belirten Erdem, her fırsatta 'ordu göreve' propagandası yapmalarının ve AKP'yi cumhuriyet rejimi ile zıt politika izlemekle ve PKK'nın Kuzey Irak'taki destekçisi olmakla suçlamalarının ise tahrik amaçlı olmadığını söylüyor: "Danıştay saldırısını tertipleyenler doğrudan Başbakanlık'ta üstlenmiş Tayyip Erdoğan'a tesir eden danışman kadrosudur. Bu kadronun başını Cüneyt Zapsu-Ömer Dinçer Kürt İslamcı grubu çekmektedir. Destekçilerden öne çıkan bir diğer isim Şeyh Said'in torunu Dengir Mir Fırat'tır. Tertibe alet olan ve bu şıkkı seçen önemli isimlerin başında İçişleri Bakanı Abdülkadir Aksu gelmektedir, Cemil Çiçek de destekçilerdendir." Başbakan'a Menderes göndermesi yapan Erdem, Başbakan Erdoğan'ın böyle giderse sonunun ip olacağını da ilave ediyor. Basın mensuplarının özellikle 'Ordu Göreve' mesajından kastı ile ilgili sorularına çelişkili cevaplar veren Özgür Erdem nihayet toplantıyı bitiriyor.
       <br>
        <br>
         Akıllarda uçuk komplo teorileri, yine kamera donanımlı asansörden inerken, dağıtılan Türksolu gazetesinin sayfaları arasında ilginç bir yazı dikkat çekiyor. Yazı, Alaattin Çakıcı'nın solcu avukatı Bozkurt Nuhoğlu'na ait. Deniz Gezmiş'in arkadaşı, 68 kuşağının önderleri arasında yer alan Nuhoğlu, "Cumhuriyet silahla kuruldu silahla korunacak!" başlıklı yazısında gericilik ve emperyalizmle mücadele için silahla vuruşmak gerektiği çağrısında bulunuyor: "Ülkemiz hem gericiliğin hem de emperyalizmin kontrolünde. Eğer biz gerçek anlamda demokrasiyi ve bağımsızlığı inşa etmek istiyorsak bu iki güçle uzlaşarak değil, bu güçlere karşı vuruşarak bir yere varabiliriz." Danıştay cinayetinin yaşanmasının ardından Taksim meydanına üzerinde yine "Cumhuriyet silahla kuruldu silahla korunacak!" yazılı bir çelenk bıraktığını anlatan Avukat Nuhoğlu, silahlı mücadele mesajlarına devam ediyor: "Halka güven verecek bir önder kadroyla sokaklara çıktığımız zaman sayılarımız milyonlara varır ve bu gerici iktidarı da bir ay içinde düşürürüz. … Bizim halkımız yurtseverdir. Cumhuriyet'i kanla kurdu, kanla da korunacağını bilir."
         <br/>
         <br/>
         Yazının sonunda Danıştay cinayetini işleyenlerin amaçları ve hedefleri geliyor akıllara. Silahlı mücadele ve örgütlenme mesajı adeta onların psikolojileri hakkında ipuçları veriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1907 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24470), [web.archive.org (arşiv bağlantısı)](http://web.archive.org/web/20060715134124/http://www.aksiyon.com.tr:80/yazdir.php?id=24470)
