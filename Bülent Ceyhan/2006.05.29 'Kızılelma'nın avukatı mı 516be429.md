# ‘Kızılelma’nın avukatı mı?

*Bülent Ceyhan 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alparslan Arslan, davasını aldığı  isimlerin çokluğu ve sıfatları dikkat çekiyor. Ağca’ya benzetilen avukatın dış bağlantıları araştırılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060718163140im_/http://www.aksiyon.com.tr/resim/599/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Oğlum Allah rızası için yaptım diyor. Kime inanayım. En son Bulgaristan vatandaşı Türk kökenli biri ile konuştum demişti. Beş altı aydır konuşuyormuş. Allah dostu biri diye anlatmıştı. Kim olduğunu bilmiyoruz ama polis biliyordur. En son cümlesi; her son bir başlangıçtır, oldu.’
   <br>
    <br>
     Türkiye'nin gündemini altüst eden Danıştay cinayetinin baş sanığı Alparslan Arslan'ın babası İdris Arslan'ın sözleri bunlar. Birbirinden bağımsız bakıldığında son on günde her gün yeni bir portreyle çıktı Avukat Arslan kamuoyunun karşısına. Tıpkı geçmişinde Hizbullah eylemlerine, Kadıköy'e cami protestosuna katılması ve Kızılelma koalisyonunun aktörleriyle temasta olması gibi. Ulusalcı, Susurlukçu, aşırı milliyetçi, Kızılelma koalisyonunun kadrajına giren kim varsa, Arslan'ın da ilişkiler ağında vardı.
     <br>
      <br/>
      Üzerinden çıkan 20 bin YTL'lik çekle ilgili sorguda işadamlarının da avukatlığını aldığı tespit edilen, stajını Sedat Peker'in avukatlarından Hakkı Kurtuluş'un yanında yaptığı bilinen Alparslan Arslan'ın kısa avukatlık geçmişine rağmen onlarca davayı üstlendiği de ortaya çıktı. Vekaletini aldığı tespit edilenler arasında ilginç isimler var. Örneğin Balina Operasyonunda yakalanan ve Türkiye'nin 4 büyük hayali ihracatçısından biri olarak gösterilen B.E.
      <br/>
      <br/>
      Peki, Arslan'ın avukatlığı ile ilgili bilinmeyenler neler? Babasına 5 yıllık meslekî geçmişine rağmen işlerinin çok iyi olduğunu anlatmış. Bir keresinde de avukatlığı 'severek yapmadığını' söylemiş. Sevmediği mesleğinde onlarca koliyi dolduracak davayı üstlenmiş. Uşak'ta bir tekstil fabrikası, Üsküdar'da işadamları, İstanbul'da bir güvenlik şirketi, bir Yahudi işadamı R.B. ve bir Yahudi iş kadını Z.C.K. Baba İdris Arslan oğlundan 'onu çok seven Yahudi bir işkadınının dava dosyalarını getirdiğini' duymuş. Geçen sene davalardan kazandığı yüklü miktarda parayı da Elazığ'daki ailesini ziyarete geldiğinde babasına vermiş.
      <br/>
      <br/>
      Alparslan'ın vekâletini aldığı davalar, boşanma, adi suç türünden değil. Çoğu muteber kişilerle, iş dünyasıyla alakalı davalar. Bir yetkilinin tabiriyle 'girdiği çevreler' belki de ona bu geniş portföyü sağladı. Alparslan Arslan'ın bilinmezlerinden biri de yurtdışı bağlantıları oldu. Bulgaristan vatandaşı bir Türk'le görüşmesi dikkatleri Ankara-Sofya hattına çekti. Papa Jean Paul suikastçısı Mehmet Ali Ağca, 70'lerin firari örgüt sanığı Türkiye Komünist Emek Partisi kurucusu Teslim Töre gibi birçok isim de Bulgaristan irtibatlarıyla gündeme gelmişti. Edirne üzerinden Bulgaristan'a geçiş yaptığı kayıtlara giren Avukat Arslan'ın yurtdışı irtibatları karanlıkta kaldı.
      <br/>
      <br/>
      Arslan'ın dava dosyaları arasında bir de ifadesinin alınması gerektiğini belirten Savcılık Çağrı Pusulası yer alıyor. Kurtlar Vadisini dizini sürekli takip eden ve arkadaşlarının cep telefonlarında 'Polat' adıyla kayıtlı avukat, bir otoya zarar vererek sahibini tehdit etmiş, dizinin yayınından bir gün sonra, 28.10.2005 tarihinde. Metro Güvenlik Şirketi sahibi Yusuf Fırat Karan, vekâlet verdiği Arslan'ı çok fazla konuşmayan, asabi ve kendi halinde biri olarak tanımlıyor.
      <br/>
      <br/>
      Başbakan Yardımcısı Mehmet Ali Şahin, 'Gladio'ya işaret ettiği mülakatında NATO üyesi ülkelerdeki illegal örgütlenmelere dikkat çekti. Araştırmacı Yazar Hakkı Öznur, "Geçmişte de Bulgaristan uluslararası gizli servislerin kara para, örgütsel bağlantılarının kurulduğu odaklardan biri olarak bilinirdi." diyor. Polisin 'siyasallaşmış mafya uzantıları ile karşı karşıyayız' tespitine dikkat çeken Öznur, geçmişte sağ ve sol örgütlerin kuyumcu, banka soygunları ile ideolojilerine kaynak temin ettiğine, bugünse ideolojinin yerini sadece paranın aldığına işaret ediyor: "Eski bolşeviklerin ideolojisi para artık. Siyasallaşmış mafyaların varlığı buna işaret. İdeoloji kisveleri kalkmış, mafyalaşmış, çeteleşmiş bir anlayış sürüyor. Bunların içinde sağdan da soldan da tetikçiler bulmak kolay." diye ekliyor.
      <br/>
      <br/>
      Meclis Faili Meçhul Olayları Araştırma Komisyonu başkanlığı yapmış Ankara Milletvekili Ersönmez Yarbay, Avukat Arslan'ı 'Yeni Ağca' olarak tanımlıyor: "Failin yakalanması bir şans. Ancak onun da kafası karışık. Tıpkı Türkiye gibi." Yarbay, Susurluk benzetmelerine de atıfta bulunuyor: "Türkiye'de Susurluk gibi 1000'den fazla örgütlenme çıkar araştırılırsa. Devletle hukuk dışı ilişkiler kurmuş, ancak şimdi sahipsiz bir kitle var karşımızda."
      <br/>
      <br/>
      Önemli noktalardan biri de Arslan’ın silahları kimden aldığı. Çevresine ilettiği bilgi iki cümlelik: "Bir garibandan aldım, onu yakmak istemiyorum." Ailesine farklı, arkadaşlarına farklı, savcıya farklı ifadeler veren Arslan'ın Danıştay cinayetinde hangi rolde olduğunu artık herkes biliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24390), [web.archive.org (arşiv bağlantısı)](http://web.archive.org/web/20060718163140/http://www.aksiyon.com.tr:80/detay.php?id=24390)
