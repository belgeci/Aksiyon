# Ihlara'da rahiplere ilân-ı aşk (!)

*Ergün Ulu Bilinmeyen-tarih*

<div>
 <font>
  <img border="0" height="1" src="/web/20050122212854im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050122212854im_/http://www.aksiyon.com.tr/resim/511/74.jpg" vspace="5"/>
  </p>
 </font>
 <font class="content">
  Aksaray’ın en önemli tarihi ve turistik varlığı olan Ihlara Vadisi, bütün dünyadaki haklı şöhretine uygun olarak korunamıyor. Türk toplumu, koşar adım Avrupa Birliği üyeliğine gidiyor şu günlerde.
 </font>
 <br/>
 <p>
  <font class="content">
   Sivil toplum örgütleri toplantılar düzenliyor, siyasetçiler yasal düzenlemeler yapıyor, şirketlerimiz Avrupa ülkelerine kaliteli mal satabilmek için iş yerlerindeki standartları yükseltiyor, Meclisimiz art arda uyum yasalarını çıkarıyor... Hatta, bu uğurda Eminönü'nde balık-ekmek satan tekneler bile ortadan kaldırıldı.
   <br>
    <br>
     Sadece elit kesim değil, toplum olarak da AB'ye istekliyiz aslında... Nitekim, halkın AB üyeliğine olan desteğinin yüzde 70'ler civarında olması da bunun bir göstergesi. Toplumumuz açısından Türkiye'nin AB üyeliği siyasi ve ekonomik özgürlük anlamına geliyor çünkü. Bir de Tanzimat'tan beri kendimize milli hedef haline getirdiğimiz muasır medeniyet seviyesinin zirve noktası... Fakat, ortada bir garabet olduğu da kesin. Pragmatik bir toplum olduğumuzdan mıdır nedendir bilinmez; medeniyet denilince aklımıza ilk olarak yenilik, değişim ve teknoloji geliyor sadece. Böyle olunca da eskiyi hor görme, yeniyi ululama diyebileceğimiz bir ruh hali çıkıyor ortaya.
     <br>
      <br>
       Tarih hazinesi yok ediliyor!
       <br/>
       <br/>
       Dünya harikası Ihlara Vadisi’ndeki kültürel değerlerin nasıl hoyratça kullanıldığını görseydiniz, eminim siz de aynı hisse kapılırdınız... Tarihi değere sahip fresklerin tahrip edildiğini, üzerlerine aşk yazılarının yazıldığını görünce, yalnızca yasal düzenlemeler yaparak muasır medeniyet seviyesine ulaşılamayacağını bir kez daha anlıyorsunuz. Bir de medeniyet denilen zirve noktanın bir hayat tarzı ve yaşam sevinci olduğunu...
       <br/>
       <br/>
       Ihlara Vadisi, Aksaray'ın Güzelyurt ilçesine bağlı Ihlara beldesinde yer alıyor. Ihlara'dan başlayıp Selimiye beldesine kadar uzanan 14 kilometrelik bir vadi burası... Hasan Dağı eteklerinde bulunan, yer yer 100-200 metre derinliğe ulaşan vadiyi Melendiz Çayı ikiye bölüyor. Aksaray yakınlarında Uluırmak adını alarak Tuz Gölü’ne ulaşan Melendiz Çayı, vadinin hayat kaynağı adeta. Ağaçları, çalıları, suları ile sanki çöl ortasındaki bir vaha gibi duran vadiyi eşsiz kılan bu muhteşem doğal ortamı değil elbette.
       <br/>
       <br/>
       Ağaçaltı, Pürenliseki, Kokar, Eğritaş, Karanlıkkale, Yılanlı, Sümbüllü, Kırkdamaltı, Bahattin Samanlığı, Direkli, Ala ve Karagedik adlarını taşıyan toplam 12 kilise var vadide. Her yıl binlerce yabancı turistin cazibe merkezi haline getirdiği bu kiliselerin en önemli özelliği, vadi boyunca uzanan kayalara oyularak inşa edilmiş olmaları. Bir de içlerinde Hıristiyan âlemi için kutsal kabul edilen aziz ve azizeleri temsil eden resimlerin bulunması.
       <br/>
       <br/>
       Ihlara Vadisi'ndeki kiliseler, Aksaray'ın Hıristiyanlığın ilk yıllarında önemli bir dini merkez olmasıyla açıklanabiliyor. Kayserili Basilus ve Nazianoslu Gregorius gibi mezhep kurucuları IV. yüzyılda bu bölgede yetişmiş. Hıristiyanlık tarihinin önemli azizlerinden kabul edilen Gregorius'un yetiştiği kayalık bölge (bugünün Ihlara bölgesi) manastır ruhuna uygun kiliseler topluluğu haline gelmiş. Hıristiyanlığın ilk döneminden bugüne miras kalan kiliselerle ilgili olarak Aksaray İl Turizm Müdürlüğü tarafından hazırlanan tanıtım kitapçığında, Ihlara Vadisi'ndeki kayalara oyulmuş freskli kiliselerin, korunarak yeryüzünde eşine rastlanmayan bir tarih hazinesi olarak günümüze kadar geldiği belirtiliyor.
       <br/>
       <br/>
       Aksaray’a da bir Seymen Ağa lâzım!
       <br/>
       <br/>
       Ancak, burada İslam medeniyetine ev sahipliği yapmış bir toplumun anlaşılmaz tutumu ortaya çıkıyor. Kiliselerdeki büyük tarihi değere sahip fresklerin tahrip edildiğini görüyorsunuz ilk olarak. Sonra da Hz. İsa ve aziz resimleriyle dolu fresklerin üstüne aşk yazıları yazıldığını, yüzlerce ismin kazındığını da... Kiliseye daha adımını atar atmaz, "âşık Türk gençlerinin" gelişigüzel çizdiği kalp resimleri karşılıyor turistleri.
       <br/>
       <br/>
       İnsanın zihnine, ister istemez, "Muasır medeniyet burada olsaydı Ihlara Vadisi acaba nasıl bir turizm merkezi haline gelirdi?" sorusu takılıyor. Sonra onu bir başka soru takip ediyor: "Böyle bir vadi Hıristiyan bir ülkede olsa, içinde camiler bulunsa ve camilerdeki çiniler tahrip edilmiş olsa ne hissederdik acaba?"
       <br/>
       <br/>
       Aksaray İl Kültür Müdürü Hamza Zengin, Ihlara için umut verici gelişmelerden bahsediyor. Kiliselerde restorasyon yapılacağını, bu amaçla proje çalışmalarına başlandığını, ilk aşamada 4 kilisenin elden geçirileceğini söylüyor. Zengin'in verdiği bilgilere göre, vadide toplam 105 kilise var. Bunların 22'si ziyarete açık. Bu noktada, Turizm Müdürlüğü'nün hazırladığı kitapçıktaki bilgilerle, bize şifahi olarak verilen bilgilerin çeliştiği dikkatimizi çekiyor. Kitapçıkta 12 kilise gösterilirken, turizm müdürü aynı sayının 105 olduğunu söylüyor!
       <br/>
       <br/>
       Ihlara Vadisi ile yanı başındaki Kapadokya karşılaştırıldığında, bu bölgeye has peri bacaları ve doğal oluşumların en özel görüntülerinin Aksaray ve çevresinde yer aldığını söylemek mümkün. Ancak, Aksaray'ın tanıtım problemi olduğu da her iki bölgeyi gezince ortaya çıkıyor. Aksaray Genç İş Adamları Derneği Başkanı Ahmet Soner Kozan da aynı kanaatte: "Aksaray'ın maalesef silik bir imajı var. İlçeyken önce Niğde Aksaray'dı, sonra Konya Aksaray oldu. Bir de İstanbul'un Aksaray'ı var. Böyle olunca biz ortada kalıyoruz."
       <br/>
       <br/>
       Ahmet Soner Kozan'ın, "Şehrin girişinde bulunan Ağaçlı dinlenme tesisleri Aksaray'dan daha iyi tanınıyor" sözleri de bölge için tanıtım faaliyetlerinin ne kadar zayıf olduğunu gözler önüne seriyor. Kuşkusuz, tanıtım kadar alt yapı da önemli, bir beldenin turizm merkezi haline gelebilmesi için. Örneğin, yerli ve yabancı turistlerin konaklayabileceği mekan konusunda bir sıkıntı olduğu ortada... Yoksa, Aksaray ve Ihlara Vadisi'ni ziyaret etmek isteyenler niye Nevşehir'deki otellerde geceleme ihtiyacı hissetsin ki! Bölgenin problemlerini yakinen bildiklerini söyleyen Ahmet Kozan, genç iş adamları olarak tanıtım çalışmalarına destek vermeye hazır olduklarını söylüyor.
       <br/>
       <br/>
       Ihlara Vadisi, eşsiz güzelliği ile tanınmayı bekliyor. Kendini bilmez gençlerin tahripkâr davranışlarını da hak etmiyor. Aksaray eşrafının da, mülki amirlerinin de hareket geçip, yanı başlarındaki bu tarihi ve doğal güzellikleri insanlığın hizmetine sunmaları gerekiyor. Belki de bir dizi yapımcısını bölgeye davet ederek işe başlayabilirler! Ne de olsa PR yapmanın yolu televizyonlardan geçiyor, değil mi Seğmen Ağa, Sümbül Anne...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15801&yorum=2203), [web.archive.org (arşiv bağlantısı)](http://web.archive.org/web/20050122212854/http://www.aksiyon.com.tr:80/detay.php?id=15801&yorum=2203)
