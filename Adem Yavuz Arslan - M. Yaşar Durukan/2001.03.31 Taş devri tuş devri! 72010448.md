# Taş devri, tuş devri!

*Adem Yavuz Arslan - M. Yaşar Durukan 2001.03.31*

<div>
 <p class="spot">
  Bayrampaşa'yı mahkumlardan dinlemek için cezaevinin önünde sıraya girdiğimiz zaman etrafımızdakilerle 'havadan sudan' konuşurken söz dönüp dolaşıp 'Köymen Abi'ye geliyordu. Köymen'i az çok tanıyorduk ama tahliye olmuş mahkumların Köymen'i ziyarete geldiklerini gördük.
 </p>
 <p class="metin">
  'Çanak sorular'la 'Köymen' sorgulaması yapıp bu dosya için 'Köymen'le görüşmek şart oldu diye karar verince Köymen'le görüşme talebinde bulunduk. Halen İstanbul Devlet Güvenlik Mahkemesi'nde 'çete' suçlaması ile yargılanan ve emniyet kayıtlarında 'ekmek ve arazi işleri ile ilgilenir' bilgisi olan Köymen talebimizi kabul etti ve Aksiyon'un sorularını cevapladı:
 </p>
 <p class="arabaslik">
  — Medyada da ekmek mafyası olduğunuz işlendi...
 </p>
 <p class="metin">
  Ben mafya değilim. Asla da olmam. Benim ekmek fabrikam var ve ekmeği 125 bin lira yerine 60 bin liraya sattırdım Anadolu yakasında. Bunun adı mafya mıdır? Eğer tüm fırıncılardan ondalık alsaydım kafadan 1 trilyon lira girerdi cebime. Ama biz gariban vatandaşı düşünüp ucuza ekmek sattırınca adımız mafyaya çıktı. Bana mafya diyenler gidip fabrikama baksınlar.
 </p>
 <p class="arabaslik">
  — Arazi mafyası olduğunuz da iddia edildi..
 </p>
 <p class="metin">
  Kim çıkartıyor bunları kardeşim. Benim soyum sopum belli. Benim ailem Osmanlı'dan bu yana burada. Dedem 1955'te İstanbul'da ilk işhanını yapmış, ticarethaneler açmış. Bakın vergi numarası GA 168. İki teneke altına Gebze'nin yarısını satın almış. Dün işadamıydık bugün mü mafya olduk? Nasıl mayfa olurum ben. Ben devletin orman arazisini mi yedim, bankalarını mı hortumladım. Birileri memleketten kaçarken hakkımda arama var diye gidip kendim teslim oldum. İstanbul'da iş adamı isen ya haraç vereceksin ya da silahı beline takıp karşılarına dikileceksin.
 </p>
 <p class="arabaslik">
  —Cezaevinde ciddi miktarlarda rant olayından bahsediliyor...
 </p>
 <p class="metin">
  Doğrudur, cezaevinde rant olur ama sizin dediğiniz gibi 50 trilyon yüz trilyon değil. Cezaevindeki adamların çoğu garibandır o kadar parayı nereden bulsunlar. Müslüm Teke (cezaevi müdürlerinden) iyi bilir rant savaşlarını. Çakıcılar, Şahinler cezaevinin rantını yiyormuş. Yalan bunlar. Dışarıda 200 milyon için adam öldürenlerin, gasp yapanların işi bunlar. Asaletli adam bakmaz bunlara. Onlar aç ufak adamların işi. Çayla tostta delikanlı adamın işi olmaz. Çoluk çocuğumuza o gariban mahkumun rızkını yedirecek kadar p.. olmadık. Biz büyüklerimizden böyle gördük.. Ama devir taş devri, tuş devri, p... devri olmuş.
 </p>
 <p class="arabaslik">
  — Görüşme kabinlerinin tadilatını siz yaptırmışsınız, mahkumlara para dağıtıyormuşsunuz. Neden yapıyorsunuz bunları?
 </p>
 <p class="metin">
  Bizim savunduğumuz değerler var. Burası cezaevi, burada adam 'koparıyorlar' olmaz öyle şey. Burada uyuşturucu satıyorlar, şişliyorlar adamı. Burada 3 yılda 33 kişi öldü. Burası cezaevi mi yoksa başka bir şey mi? Ben yaptırmam bunları burada. Doğru; kabinlerin camlarını taktırdım, boyattım. Biz mahkumun parasına göz koymayız. Adam, abi param yok yardım et dedi, ettik. Ayrıca bir telefonun dakikasını 1 milyona çıkarmışlardı indirdik onları, çayı 100 bine indirdik. Yok öyle mahkumun sırtından milyarları götürmek..
 </p>
 <p class="arabaslik">
  — Dışarıda bir çok insan sizin için 'Cezaevinin Mesih'idir. Duvarlara ayetleri yazdırıyor' diyor. Duvarlara ayetler yazdırıyor musunuz?
 </p>
 <p class="metin">
  Yok öyle bir şey. Biz milliyetçi, inançlı insanlarız. Ayet yazıp altına imzamızı atmayız. Ben nasıl bir ayetin altına imzamı atarım? Yok öyle bir şey. Duvarlara yazı yazdırdığımız doğru. Ressam bir arkadaş gelmişti, ona avluya; "Her iyiliğin kaynağı adalettir. Adaleti olmayan kişinin elinden çıkan iş kötü iştir. Peygamberimiz bir günün adaleti yetmiş yıllık ibadetten üstündür buyurmuştur. Öyle insanlar var ki ellerinde fırsat yok iken salih, abit ve zabit görünürler, ellerine fırsat geçince Nemrut kesilirler" yazdırdım. Burası cezaevi, insanlar okusunlar, düşünsünler...
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010816215745/mailto:ademyavuz@aksiyon.com.tr">
   ademyavuz@aksiyon.com.tr
  </a>
  /
  <a class="anaorta" href="http://web.archive.org/web/20010816215745/mailto:mydurukan@hotmail.com">
   mydurukan@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/kapak/2.htm), [web.archive.org (arşiv bağlantısı)](http://web.archive.org/web/20010816215745/http://www.aksiyon.com.tr:80/2001/330/kapak/2.htm)
