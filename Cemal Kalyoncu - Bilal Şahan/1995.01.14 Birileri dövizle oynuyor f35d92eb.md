# Birileri dövizle oynuyor

*Cemal Kalyoncu - Bilal Şahan 1995.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Içeri girer girmez, ortasında Merkez Bankası'nı temsil ettiğini öğrendiğimiz altın sarısı bir küre ve onun etrafında serbest piyasanın diğer enstrümanları olduğu söylenen girdabı andırır bir çember karşılıyor bizi. Burası Merkez Bankası'nın Ankara Ulus'taki binası.Merkez Bankası idari binasının ikinci katındayız, 4 kişilik bir masa ve karşımızda Yaman Törüner var, diğer üç kişi ise Banka Genel Sekreter Yardımcısı Ahmet Karlıdağ ve biz. Basın toplantılarında ciddi tavırlarıyla dikkat çekmesine rağmen burada neşesini gülerek dışa vurmaktan kaçınmayan bir Törüner.
  </font>
 </div>
 <div id="newsText">
  <font class="detail-text">
   Öyle ki o neşe içinde, Merkez Bankası'nın başına geldiği oldukça zor dönemde ne basından, ne siyasi kadrolardan, ne de başka birisinden takdir almadığını söyledikten sonra gülerek 'Ama taktir de beklemiyordum. Sanıyorum bir tek Başbakan taktir ediyor' diyor. Hatta söz liradan sıfır atmaya geldiğinde de 1 milyonluk banknottan sonra 1.000 (Bin) lira basacaklarını yine gülerek anlatıyor.
   <br/>
   <br/>
   Yaman Törüner, 'Tabii muhakkak başarma mecburiyeti vardı' dediği bu zor dönemde Merkez Bankası Başkanlığı koltuğuna oturdu. Kendi deyimiyle o yapmasa bile 'Bu işi birisinin yapması gerekiyordu.' Böylesine zor bir dönemde Merkez Bankası Başkanlığı için o birisinin kendisi olmasında karar verirken zorlanıp zorlanmadığını sorduğumuzda da 'Ne yapmak istediğimi bildiğimden tereddüt geçirmedim' diyor.
   <br/>
   <br/>
   Piyasalar sakinleşmiş gibi olsa da halkta hâlâ dövizde bir artış beklentisi var. Dolar veya mark ne zaman biraz yükselse herkesin aklına geçen yıl bu zamanlar geliyor. Geçen yıl döviz birden yükselmeye başlamış, herkeste bir panik havası oluşmuştu. Yaman Törüner'in, bu yıl geçen yılki gibi bir durumun söz konusu olmadığını söylediği bu röportajın ilginizi çekeceğini umuyoruz.
   <br/>
   <br/>
    Siz oldukça hareketli bir dönemde Merkez Bankası'nın başına geldiniz. Bu dönemde size başkanlık teklifi geldiğinde hiç tereddüdünüz oldu mu, 'Ben bu görevi böyle bir dönemde kabul etmesem' diye?
   <br/>
   <br/>
   Ne yapmak istediğimi bildiğim için tereddüt geçirmedim. Çünkü bu işi birisinin yapması gerekiyordu. Tabii o dönemde muhakkak başarma mecburiyeti vardı. Başarma mecburiyeti insanı çok etkiliyor. Sürekli teyakkuz içinde bulunma haleti ruhiyesi veriyordu.
   <br/>
   <br/>
    Dövizdeki dalgalanma durmuştu, sizin başarılı yönetiminiz sayesinde. Bu dönemde siz herhangi birinden takdir aldınız mı? Siyasi kadrolardan veya...
   <br/>
   <br/>
   Ne siyasi kadrolardan, ne basından, ne başka birisinden hiçbir takdir almadım. Ama takdir de beklemiyordum. Ben görevimi yaptım. Takdir alınsın diye bir görev yapılmaz. Ama kimsenin takdir etmesi gerekmiyordu. Sanıyorum bir tek sayın başbakan takdir ediyor.
   <br/>
   <br/>
    Dövizin yükseldiği bu ayın başında pazartesi akşamı yaptığınız basın toplantısında döviz kurlarının serbest piyasada belirlendiğini söylediniz. Salı günü bu defa piyasaya müdahale ettiniz. Söylenen ile yapılan çelişmiyor mu?
   <br/>
   <br/>
   Ben döviz kurları piyasada belirleniyor diye söyledim. Buna müdahale edip edilmeme şeklinde değil. Merkez Bankası müdahale ederse piyasaya müdahale ediyor. Yani Banka zecrî tedbirlerle müdahale etmez, fiyatlar piyasada belirlenir dedim. Bütün hadise o. Yoksa ben müdahale etmem diye bir Merkez Bankası Başkanı söylemez, yani söyleyemez. Çünkü her türlü şey müdahale anlamına gelebilir.
   <br/>
   <br/>
    Hazine'nin kullanacağı avans kanun gereği bu yıl daha da düştü. Burada Hazine ile aranızda problem çıkar mı?
   <br/>
   <br/>
   Hazine'nin avansı kanunla düştü. Bunu Merkez Bankası düşürmedi. Merkez Bankası Kanunu'nda geçen sene yapılan değişiklikle Hazine'nin kullanacağı avans yüzde 15'ten 12'ye indirildi. Geçen sene kullanılan miktar böylece birkaç trilyon lira daha düşmüş oldu, miktarlar artmış olmasına rağmen. Sonra Hazine ek bütçe nedeniyle kısa vadeli avans kullanmama kararı verdi. Üçüncüsü de kamu müesseselerine kredi kullandırılması gene bu kanunla sınırlanmıştı, avansın yarısı kadar. Fakat geçen yıl bizim hiç kullandırmamamıza rağmen daha önceki yıllardan gelen toplam miktar bunun üstünde olduğu için bu yıl kanunen biz kredi kulandıramaz duruma düştük. Eğer buna uyabilirsek bu bizim enflasyonumuzu indirir.
   <br/>
   <br/>
    Hazine'nin başı sıkıştığında yardım etmeyecek misiniz?
   <br/>
   <br/>
   Bu bir kanun. Ben kanuna aykırı hareket edemem. Kanunu Meclis koyuyor, ama kanun değiştirilirse...
   <br/>
   <br/>
    Ocak ayının ilk günlerinde döviz piyasaları hareketlendi. Spekülasyonlardan, spekülatörlerden bahsettiniz. Bankaların açık pozisyonları da geçen yıla göre daha azdı. Buna rağmen kimler oynadı piyasa ile?
   <br/>
   <br/>
   Spekülatör diye birşey söylemedim ben aslında. Şöyle...
   <br/>
   <br/>
    Yani birileri oynuyor dövizle...
   <br/>
   <br/>
   Tabii. Geçen yılki durum bu sene yok. Birçok kişiler açısından yok. Bankalar açısından geçen yıl 5 milyar dolarlık açık vardı, bu yıl 1.3 milyar dolar. Hazine'nin geçen yıl borçlanabilecek piyasası yoktu. Bu yıl Hazine borçlanabilir piyasaya sahip. Hazine açısından uluslararası beklentiler daha değişikti. Mesela sıcak para. Türkiye'den 'çıkarımçıkmam' diye bir sıkıntısı vardı. Sıcak para olgusu bu sene yok.
   <br/>
   <br/>
    Sıcak para tamamen Türkiye'yi terk etti diyebilir miyiz?
   <br/>
   <br/>
   Çok büyük ölçüde terketti, sıcak para şu anda yok. Biliyorsunuz en son Meksika'nın başına gelenlerin önemli bir bölümü muhtemelen sıcak para yüzünden geldi. Sıcak para insanı rehavete iten bir şey. Layıkıyle kazanamayanlar oluyor.  Dolayısıyla geçen yılın durumu ile bu yılın durumu birbirine benzemiyor. Geçen yıl Merkez Bankası dövizi ve faizleri kendi belirlemeye çalışıyordu. Şimdi tamamen döviz ve faiz piyasada belirleniyor. Merkez Bankası müdahale ederse piyasaya müdahale etmeye çalışıyor, edebildiği kadar. Sonsuz bir şekilde müdahale edemez.
   <br/>
   <br/>
    Tüm bu avantajlara rağmen bu yıl yine piyasaya müdahale yapmak zorunda kaldınız. Ama dövizdeki artışın önüne geçilemedi. Merkez Bankası, yani sizin isteğinizle mi dövizdeki bu artışa göz yumuldu, isterseniz artışı önleyebilir miydiniz?
   <br/>
   <br/>
   Ülkede enflasyon varsa, kurların aşağı yukarı ona paralel olarak gitmesi lazım. Eğer gitmezse o zaman sıcak para denilen şey çıkar.
   <br/>
   <br/>
   Dövizin gerçek değerini bulması zaten gereklidir. Bunu da zaten piyasa istemiştir. Şunu söyleyeyim. Bazı basında okuyorum Merkez Bankası acaba yıl sonu makyajı yapmak için mi dövizi artırdı diye. Böyle bir şey mümkün değil. Zaten Merkez Bankası böyle birşey yapmaz, yapması da mümkün olmaz. Çünkü dövizi artırsam benim yükümlülüklerim, varlıklarımdan daha çok. Makyajımı bozarım zaten, eğer yapmak istediğim oysa. Kaldı ki Merkez Bankası hiçbir zaman dövizi ya da faizi kendi çıkarları için yönlendirmez. Öyle birşey kesinlikle olmaz. Herşey piyasada oluşur. Tabii ki bu oluşumların bir başlangıç noktası vardır. Yani bir bardağa suyu koyarsınız, koyarsınız bir noktaya geldikten sonra taşar.
   <br/>
   <br/>
    Enflasyona endeksli döviz kuru politikası nasıl işleyecek? Daha önce kurlarda aylık olarak alt ve üst sınır belirleme gündeme gelmişti.
   <br/>
   <br/>
   Alt ve üst limit belirlemesi bize IMF tarafından teklif edilmiştir. Biz de teklifin başında çok karşı olmadık. Fakat sonradan bu kaldı. Kalmasının sebebi ekonominin tam anlamıyla dışa açılıp rahatlıkla borçlanabilir hale gelme mecburiyeti. Çünkü gelmediği taktirde siz sürekli dışarıya döviz öderseniz. Bu durumda parasal büyüklüklerinizi ne kadar kontrol ederseniz edin dövizinizin fiyatını tam olarak istediğiniz ölçüde kontrol edemiyorsunuz. Sonra, Hazine'nin kısa vadeli borçlanması, yani üçer aylık borçlanmasını artık bir yıllık borçlanma haline dönüştürme mecburiyeti. Hazine uzun vadeli borçlanmadığı sürece her üç ayda bir, hatta her ay büyük miktarda vadeler geliyor ve bunun yeniden yatırılması mecburiyeti doğuyor. Ve sizin bu küçük spazma dediğiniz dalgalanmalar aslında bunlardan çıkıyor. Dövizde çalkantı olduğu bu dönemde çok aşırı dalgalanmaları aniden önlemek güç.
   <br/>
   <br/>
    Bu mu oldu geçen dönemde Türkiye'de?
   <br/>
   <br/>
   Geçtiğimiz dönemde bunlar oldu. Mesela geçtiğimiz bu birkaç gün içindeki dalgalanmanın esas sebebi bu, yani parasal bollaşma. Hazine borcu geri ödedi.
   <br/>
   <br/>
    Parasal bollaşmanın ardında birileri var mı acaba? Sürekli konuşuluyor bu çünkü. Spekülasyon vs..
   <br/>
   <br/>
   Kim olabilir?
   <br/>
   <br/>
    Yani piyasa ile oynamak isteyen birileri...
   <br/>
   <br/>
   Piyasada spekülasyon her zaman olur. Siz mesela şunu düşünebilirsiniz. Eğer dövizin bir ay sonra yükseleceğini tahmin edebilirseniz bir ay bitmeden on gün, üç gün, bir gün önce döviz alabilirsiniz. Ama bu spekülatörlerin hangi aşamada ne kazandığını, paralarını nasıl değerlendirdiğini görmek lazım. Onun için o konularda kesin birşey söylemek güç. Spekülatörlük doğru mudur, yanlış mıdır, niçin vardır, onları bilmiyoruz.
   <br/>
   <br/>
    Aylık enflasyon oranına göre kur değişimi uygulanabilir mi?
   <br/>
   <br/>
   Aylık enflasyona göre kur belirlenecek diye birşey yok. Bu gayet normal bir değişim. Biz şu anda Türk Lirası'nı olması gerekenin biraz altında tutuyoruz. Zaten serbest piyasa kendisi zorlar, o kadar artırmaya. Bizim söylediğim şey o. Yani biz müdahale edelim, bunların fiyatlarını belirleyelim falan diye bir durum yok. Ama serbest piyasadaki kadar kurun artması gayet normaldir.
   <br/>
   <br/>
    Peki şu anda döviz gerçek değerini buldu mu?
   <br/>
   <br/>
   Gerçek değerinin biraz üstünde. Yani TL olması gereken yerden daha değersiz. Belki, düşük olması gerekirdi.
   <br/>
   <br/>
    Ne kadar olmalıydı?
   <br/>
   <br/>
   Onu bilemiyorum. Onun çeşitli hesaplamaları var. Biz çok çeşitli hesaplamalar yapıyoruz, günlük olarak. Bazı hesaplamalara göre 30 bin lira olması lazım, bazılarına göre 36 olması lazım, bazılarına göre 39 olması lazım.
   <br/>
   <br/>
    Merkez Bankası dövize müdahale etmeseydi, bugünkü durum ne kadar farklı olurdu? 1994'te kriz başladığında piyasa başıboş bırakıldı, sonra kontrol altına alındı. 60 binleri bulur muydu?
   <br/>
   <br/>
   Bilemiyorum, bulmazdı. Serbest piyasada herşey kendi değerini bulur. Merkez Bankası'nın müdahalesi sadece dalgalanmayı azaltmak yönünde olur. Yani diyelim ki 25 binden 40 bine çıktı, 33 bine geldi. Eğer Merkez Bankası'nın müdahaleleri olmasaydı 18 binden 60 bine çıkar 33 bine gelirdi. Merkez Bankası'nın temel hedefi istikrarı devam ettirmektir.
   <br/>
   <br/>
    1995 yılı için dolar hedefinizi belirlediniz mi?
   <br/>
   <br/>
   Belirlediğimizde açıklayacağız.
   <br/>
   <br/>
    Merkez Bankası olarak yapacağınız yenilikler var mı?
   <br/>
   <br/>
   1 milyon liralıklar piyasaya çıkıyor, Elektronik Veri var.
   <br/>
   <br/>
    Gelecek yıl yeni banknot basılacak mı?
   <br/>
   <br/>
   Hayır.
   <br/>
   <br/>
    Liradan sıfır atma konusunda siz ne düşünüyorsunuz?
   <br/>
   <br/>
   Sıfır atılsa iyi olabilir mi? Eğer bütün ekonomik tedbirler bunu gerektirirse olabilir. Yalnız bu politik karardır, Merkez Bankası'nın kararı değildir. Yani politik karar verilirse biz burada teknisyeniz. Bu arada başka kurumların da başka çalışmalar yapması lazım. Emir verilirse biz bunu yaparız.
   <br/>
   <br/>
    Peki siz taraftar mısınız?
   <br/>
   <br/>
   Bu bir politik karardır. Enflasyonun düşmeye başladığını gördüğümüz ortamda faydalı olur. O da inşallah bu yıl düşecek.
   <br/>
   <br/>
    1 milyon liradan başka sırada hangi banknot var?
   <br/>
   <br/>
   Eğer üç sıfır atılırsa 1.000 lira basacağız.
   <br/>
   <br/>
    Sıfır atmadığımız taktirde 2 milyonluk, 5 milyonluk banknot mu basılacak? Tartışmalar başladı, onun için soruyorum. Özellikle 1988'den sonra 94 hariç her yıl yeni banknot basılıyor.
   <br/>
   <br/>
   Şu anda öyle birşey yok, bizim hazırlığımız yok.
   <br/>
   <br/>
    Devalüasyon, son birkaç gündür yine gündeme geldi. Iş dünyasının bir kısmı faydalı olur derken, karşı çıkanlar da var.
   <br/>
   <br/>
   Bunu bilmiyorum ben duymadım. Hem devalüasyon yapmak için hiçbir sebep yok. Niye devalüasyon yapalım ki.
   <br/>
   <br/>
    Bankalar lobisi için ne düşünüyorsunuz?
   <br/>
   <br/>
   Ülkenin her yerinde bulunan kurumlar için lobiler var. Tabii herkes kendisine yönelik şeyleri iyi hale getirmek için çalışıyor. Buna rağmen bankalar için disponibilite tebliği çıktı.
   <br/>
   <br/>
    Nakite sıkışan bankalara 6 trilyon kullandırdınız...
   <br/>
   <br/>
   Vadesi geldi, geri aldık, bir daha vermedik. Gidip de adamdan zorla almadık. Bizimkiler muhakkak geri döner, çünkü bizim kredilerimiz  bankalar arası kredidir.
   <br/>
   <br/>
    IMF ile bir görüşme olacak. Ne görüşeceksiniz orada?
   <br/>
   <br/>
   O şu anda fazla spekülasyona açık değil. Görüşme olacak, daha çok Hazine ile ilgili.
   <br/>
   <br/>
   Caddeden gelen araç sesleri dışında oldukça sakin olan odada konuşmamız, Törüner'e sekreteryadan gelen küçük kağtlara yazılmış notlardan dolayı sık sık kesiliyor. Birkaç soru daha sormak istediğimizde ise Yaman Törüner, yoğun işlerine rağmen bize ayırdığı yaklaşık 2 saatlik sürenin sonunda görevinin başına dönmek zorunda olduğunu söyleyerek konuşmamızı bitiriyor. Biz de kendisine teşekkür ederek bankadan ayrılıyoruz tabii.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AABFB9419A77E2310A90A819C6159555?newsId=473), [web.archive.org (arşiv bağlantısı)](http://web.archive.org/web/20131213033947/http://www.aksiyon.com.tr:80/aksiyon/newsDetail_getNewsById.action;jsessionid=AABFB9419A77E2310A90A819C6159555?newsId=473)
