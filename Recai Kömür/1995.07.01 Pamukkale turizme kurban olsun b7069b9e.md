# Pamukkale turizme kurban olsun

*Recai Kömür 1995.07.01*

<div>
 <p>
  <font>
   Aşağılara doğru süzülerek inen kireçli sular buranın hayat kaynağı. Karşıdan bakınca bembeyaz pamuktan bir kaleyi andıran travertenleri meydana getirmiş binlerce yıl içinde. Ve milletimizin keskin zekası ismini de koyuvermiş bu dünya harikasının: Pamukkale.
   <br/>
   <br/>
   Son yıllardaki çevre katliamından ne yazık ki Pamukkale de nasibini aldı. 'Kararıyor, karardı' türünden tartışmalara ve koruma kampanyalarına dahil edilen 'pamuktan şehir', üzerindeki hummalı yapılanmanın önüne bir türlü geçemedi. Fikri Sağlar'ın Kültür Bakanlığı sırasında Pamukkale'yi koruma programı ile başlayan bu yapılanma birçok sıkıntı ve sorunu da beraberin de getirdi.
   <br>
    Daha önceki haliyle Pamukkale'yi ziyaret edenler son halini gördüklerinde büyük şaşkınlık yaşıyor. Travertenlerin hemen altında yer alan aynı adı taşıyan kasabadan yukarıya çıkılan yolun kapanması engellenememiş. Yeni yapılan güney kapısından uzun bir yaya yolculuğundan sonra ancak tı;avertenlere ulaşılabiliyor. Kuzey kapısından yaklaşık 600 metre ötedeki travertenlere ulaşmak için ise 8 km.lik bir yolu katediyor araçlar. Pamukkale sit alanı içinde yer alan nekropolün (mezarlık) arka kısmına bu yoldaki gerekli gereksiz bir dizi virajla çıkılıyor. izmir Anıtlar Kurulu'nun onayından geçen bu yolda daha açıldığı günlerde ardarda 13 kaza olmuş. Denizli Valisi Oğuz Kağan Köksal kendi inisiyatifini kullanarak bazı virajları kısaltmış.
    <br>
     'PAMUKKALE KARARIYOR' IMAJı
     <br>
      'Pamukkale kararıyor. ' Bu ifade, dönemin Kültür Bakanı Fikri Sağlar'ın kampanya başlatmasına fırsat veren slogandı. Kamuoyunda oluşan bu 'kararıyor' imajı, Pamukkale'ye yapılacak her türlü müdahale için cevaz çıkmasına ye. tiyordu. Nitekim öyle de oldu. ihaleyi kazanan Vnimak adlı Ankara menşeli inşaat şirketi hemen işe girişti. Şu anda çalışmaların durduğu Pamukkale ören yerinde kurulan şantiyelerde, hiçbir alt. yapısı, aydınlatması, yeşillendirme ve düzenleme çalışması olmayan yollar ortaya çıkıverdi. inşaatın, keşif bedelinden daha yüksek meblağa tamamlandığı Bakan Sağlar'ın kendisi tarafından ifade edilirken şirket ile bakanın akraba oldukları Denizli çevresinde dilden dile dolaşmaya başladı. Pamukkale Belediye Başkanı Osman Akkulak'ın bu konuda söyledikleri hayli ilginç:
      <br>
       " Pamukkale'de yapılan inşaatların nkleniCisi Unimak'ın yöneticilerinden birinin Fikri Sağlar'ın bacanağı olduğu söylec.' iyor. Pamukkale Belediyesi olaı ak örenyeri ile ilgili hiçbir etkinliğimiz ve hiçbir yetkimiz yok. Pamukkale travertenlerinden bizi ayırmayın dedik. Kültür Bakanlığı'na Pamukkale'ye çıkmak için teleferik yapılmasını ve çevre düzenlemesini belediyemizin yapmasını istedik ama kabul edilmedi. Kültür Bakanlığı'nın yaptığı inşaatlar için hiçbir başvuruda bulunulmadı. Yapıların ve konstrüksiyonların hepsi kaçak. Bunlara kaçak muamelesi uygulayacağım. "
       <br>
        Tarihi Pamukkale'nin her iki girişinde yapılan postmodern 'ziyaretçi karşılama merkezleri' Unimak tarafından 32milyar liraya ihale edilmiş. Ancak, Denizli Defterdarlığı'ndan çekilen para ıoo milyar TL'yi geçiyor. Belediye Başkanı Akkulak'ın bu yapılarla iığili olarak söyledikleri ise daha da ilginç. Belediye olarak bütün çalışmaların kendilerinden izin alınarak yapılması gerektiğini, ancak bu yapı lar için ruhsat alma girişiminin bile olmadığını belirtiyor. Konstrüksiyonların kaçak olduğunu dile getiren Akkulak konuyu, "Kültür Bakanlığı 'ben yaptım oldu' anlayışı ile işi bitirrnek istiyor" şeklinde özetliyor. Uzun bir süredir şirketten de ses çıkmamış. Konstrüksiyonların yapıldığı alanın çevresi bakımsız ve otlarla kaplanmış durumda. Karahayıt ile Pamukkale yolunun ayrıldığı kavşaktan gişelere uzanan yoldaki toz ise ziyaretçileri bezdiriyor. Pamukkale'ye ulaşan 7-8 km.lik yolun yanında 500 metrelik kısmın ihmal edilmesi anlaşılır gibi değil.
        <br>
         PROJE BIRilERiNIN MENFAATi IÇiN ÜRETlLDI
         <br/>
         Pamukkale'nin korunması ve her türlü çalışmanın yapılmasında' k u vvetler çatışması' yaşanıyor. Kültür Bakanlığı'nın yanısıra; Turizm, Çevre bakanlıkları, turizm kuruluşları ve Pamukkale Belediyesi de bu yarışın içinde olmaya çalışıyor. Belediye Başkanı Os man Akkulak, ne kadar çabaladıysa da Pamukkale'nin korunması, altyapısının tamamlanması ve yeşillendirme çalışmaları ve örenyeri girişinden belediyenin de payalması yönünde bir gelişme sağlayarnamış. 'Hiç bir etki ve yetkilerinin' olmadığını dile getiren Akkulak, yöre halkının ihmal edildiği görüşünü savunuyor. Daha önceki yolun travertenlerin içinden geçmesinin haricinde hiçbir zarar vermediğini söyleyen Akkulak, yolun kapatılmasıyla belde ile travertenlerin can damarının kesildiğine ınanıyor.
         <br/>
         Eski yol üzerinde traverten oluşumu için çanaklar yapılmış. Akkulak, yöreyi gezen insanlar tarafından bu çanakların görüntülendiğini ve oldukça' k o m i k' bulunduğunu dile getiriyor. Başkanın, travertenlerin insanlar tarafından kirletilmesini engellemek amacıyla kasabadan örenyerine teleferik yapılmasından, en aşağıda insanların girebileceği göletler oluşturulmasına kadar ortaya attığıdüşünceler her nedense kabul görmemiş. Akkulak, 'Pamukkale'nin karardığı falan yoktu. Birilerine menfaat sağlamasıiçin proje geliştirildi. Bakın göreceksiniz, örenyerindeki oteller de kalkmayacak' diyor.
         <br/>
         Kültür Bakanlığı'nın Pamukkale'yi kurtarma planı şöyle:
         <br/>
         1- Pamukkale üzerindeki tüm hoteller ve sonradan yapılan binalar yıkılacak.
         <br/>
         2- Travertenlere daha fazla su verilerek mevcut traverten alanları fazlalaştırılacak
         <br/>
         3- Travertenlerde seyir terasları kurularak halkın buralarda su ile bütünleşmesi sağlanacak.
         <br/>
         4- Antik Hierapolis kenti düzenlenerek turistlerin hizmetine açılacak.
         <br/>
         5- Pamukkale kuzey ve güney bölgelerinde yapılacak iki giriş, kapısı aynı zamanda PTT , banka ve alış veriş merkezi olarak kullanılacak.
         <br/>
         6- Pamukkale'ye her türlü araç giriş ve çıkışı yasaklanarak şehiriçi ulaşım ıo-12 kişinin oturabileceği akülü araçlarla sağlanacak.
         <br/>
         7- İnsanların Pamukkale'deki termal sulara girmesi tamamen yasaklanacak, ancak travertenlerden sonra aşağıbölgelerde yapılacak havuzlarda insanların suya girmesine izin verilecek.
         <br/>
         Kültür Bakanlığı'nın çalışma programı yöredeki insanlarda korkuya sebep olsa da, gerçekleşmeyecek gibi görünmesi rahatlatıyor. Hotel ve binaların kaldırılmasına kimse ihtimal vermiyor. Travertenlere su verilmesi düzenli bir şekilde devam ediyor. Ancak, travertenler her zamanki gibi beyazlığı kendin den menkulolma özelliğini koruyor. İnsanların kendi evlerindeymişcesine rahat hareket etmesi ve travertenlerde gezmesi engellenmiş değiL. Travertenlerde terasların kurulması ise, Pamukkale'yi sevenlerin ortak beklentisi.
         <br/>
         Bu arada, Pamukkale'nin araç trafiğine kapatılması turizmi menfi etkileyecek gibi. Çünkü, ziyaretçilerinin büyük bir bölümü yaşlılardan oluşan Pamukkale'de, yaklaşık 8 km.lik bir yoldan sonra S km.lik bir yürüyüş insanlara itici gelecek. Bakanlığın akülü araç düşüncesi ise, turizm çevrelerince gerçekçi bulunmuyor.
         <br/>
         OTELLER KALKACAK MI?
         <br/>
         'Pamukkale kararmasın' kampanyası başlatıldığında, travertenlerin kararmasının en büyük sebeplerinden birisinin oteller olduğu, bu nedenle en kısa zamanda bunların taşınması gerektiği söyleniyordu. Yani travertenler civarında bulunan oteller kalkacaktı. Devletin teşvikleriyle kurulan turistik tesisler istimlak edilecekti. Ancak, Vali Köksal'ın da itiraf ettiği gibi bunların kalkması 'para meselesi '.
         <br/>
         Pamukkale yöresinde devletin teşvikleri ile dört bini aşan bölümü dört yıldızlı olmak üzere, (pansiyonlar dahil) on üç bin yatak kapasitesi bulunuyor. Bunlardan 2 bin 796 yataklı 20 tesis Turizm Bakanlığı'ndan işletme belgeli, 4 bin 259 yatak kapasiteli 30 tesis ise yatırım belgeli olarak hizmet veriyor.
         <br/>
         Koru Motel'in genel müdürlüğünüyürüten ~amukkale Turizm Derneği'nden Cahit Benlidayı, Pamukkale travertenlerinin kirlenmesinin ziyaretçilerin disipline edilmemesinden kaynaklandığına inanıyor. Otellerin Pamukkale'nin korunması için elinden geleni yaptığını söyleyen Benlidayı, insanlar tarafından kirletilen travertenlerin 'günah keçisi' olduklarını dile getiriyor. Benlidayı'nın, 'travertenlerin korunması için yanlış noktadan başlandığı düşüncesi' oldukça yerinde. Özellikle yaz günlerinde günde yaklaşık 20 bin insan, hiçbir rahatsızlık ve kaygı duymadan traverterlerde dolaşıyor. Görevliler tarafından ayakkabılar çıkartılsa bile, insanların istedikleri şekilde travertenlerde dolaşması, şifalı olduğuna inanılan suyunda banyo yapmak istemesi ayakkabılardan daha fazla zarar veriyor.
         <br/>
         Travertenler, önce çevre yolu yapılarak korunma yoluna gidildi. Girişlerde örenyerini gezmek isteyen insanlardan ücret alınarak gelir elde edilirken, travertenlerin aşınmasını önleyecek tedbirler her nedense unutuldu. Koruma Planı içinde yer alan travertenlerde seyir terasları kurularak ziyarete sunulması ihmal edildi. Amerika Montana'da bulunan ve Pamukkale'ye çok benzeyen Yellowstone yürüme bantları ile korunmaya alınmış. Yasak ihlallerinde ise ISO dolarlık ceza kesiliyor. Aynı uygulamanın Pamukkale'de de gerçekleştirilmesi için halii geç kalınmış sayılmaz. Geçmişten günümüze o eski güzelliğiyle gelen Pamukkale birkaç tedbirle her zaman güzel kalmaya devam edecek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 24 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20650), [web.archive.org (arşiv bağlantısı)](http://web.archive.org/web/20060426170431/http://www.aksiyon.com.tr:80/yazdir.php?id=20650)
