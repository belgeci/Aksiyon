# Yer demir gök bakır

*Recai Kömür 1996.06.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kilometrelerce uzaktan bile görülen koyu duman şehre yaklaştıkça daha da yoğunlaşıyor. Karadeniz'in dağa taşa hükmedercesine her tarafı saran yeşilliği burada azalıveriyor. Herşeye rağmen sabah, Karabük'te de ferahlık verici.
  </font>
 </div>
 <div id="newsText">
  <font class="detail-text">
   Güneşin ilk ışıklarıyla birlikte yeni bir güne daha başlıyor Karabüklüler. Birazdan vardiya değişikliği olacak. Gece sabaha kadar ateşin tam karşısında alnının teriyle aldığını hak eden işçiler, yerlerini diğer işçilere bırakacak. Onlar da ekmek paralarını helalinden kazanmak için girişecekler işe. Tıpkı diğerleri gibi..
   <br/>
   <br/>
   Gözümüzün ulaştığı noktada konteynerleri dolu bir katar çukura curuf döküyor. Alevler yükseliyor... çevreye yayılan aydınlık fazla sürmüyor...Karabük'ün 'kara elmas'ı Kardemir'e, bize mihmandarlık yapan Adnan'la birlikte gidiyoruz. İşletme yönetiminin bulunduğu binaya giriyoruz. Etraf karanlık... Trafonun sabahki yağmurda yıldırımla devre dışı kaldığını öğreniyoruz.
   <br/>
   <br/>
   5 Nisan kararlarıyla kapatılma noktasına gelen ancak çalışanına satılarak özelleştirilen Kardemir yani Karabük Demir Çelik Fabrikası'nı geziyoruz. Bize Teknik Emniyet Müdürü Memduh Çeltek refakat ediyor. Yıllarını Karabük'e vermiş bir insan Memduh Çeltek; konuşmaları coşkulu ve içten. Bir süre önce geçirdiği ameliyat sonrası, birikte çalıştığı insanların ve işletmenin kendisi için yaptıklarından övgüyle bahsediyor. 'Ben bu işletme için canımı bile veririm' derken, gözlerinde, sözlerinin inandırıcılığını görmemek imkansız gibi.
   <br/>
   <br/>
   Çaylarımızı yudumlarken Memduh Çeltek, işletmesini anlatmaya devam ediyor. Son bir yıldır iş kazalarında görülen azalmayıvurguluyor özellikle. 'Kardemir'de işkazalarını dünya standartlarına indirdik. Yüzde 4'ü geçmiyor' diyor.
   <br/>
   <br/>
   Daha sonra gezmeye çıktığımız işletme içinde demirin dize getirilmesini kavramaya çalışıyoruz. Taşkömüründen kok gazı elde edilen birimde hem verilen bilgileri dinliyor hem de yükselen dumanların oluşturduğu görüntüyüizliyoruz. Ateşin karşısında çalışan işçiler objektifi yönelttiğimiz zaman bir başka bakıyorlar. Suyun korları soğutmak için kendinden birşeyler vererek gökyüzüne yükselmesi ilginç geliyor o an. Deklanşöre basıyoruz...
   <br/>
   Ziyaretimiz esnasında demirin cevherden ayrıldığı yüksek fırınlardan birinin bakımı yapılıyordu. Sabah trafoya düşen yıldırım yüksek fırınların arıza yapmasına sebep olmuştu anlaşılan ve gördüğümüz hummalı çalışma bu arızayı gidermeye yönelikti. Kadının doğurganlığı isim olmuş bu fırınlara. isimleri ilk anda garipsense de hiç yabancı değil: Fatma, Zeynep, Ayşe.
   <br/>
   <br/>
   Birine bakım yapılırken, bir diğerinde işçiler, havaı fişek gösterilerini anımsatan canlılıkla fırından fışkıran kıvılcımlar arasında. Her birinin boynunda bir havlu... Yüzlerinde alevlerin kızıllığı... Bazen beklenenden daha genişalana yayılan kıvılcımıara aldırış etmeyen bir alışkanlık hakim hepsinde.
   <br/>
   <br/>
   Zaman zaman çevremize düşen kıvılcımlardan çaresiz kaçınışlarda bulunuyoruz yakalanmamak için, ama nafile. O kadar hızlı ki. Ateşle pişmiş ten lerinde işçilerin, terle buluşan o sıcak tanecikler sönüveriyor belki de. Fırından konteynerlere aktarılan cevher, kumdan arklarda yönlendiriliyor. Akışı bir nehri andırıyor.
   <br/>
   <br/>
   Çay molası verilen barakada işçilerin çayına ortak oluyoruz. Belli bir ağız tadına hitab ettiği anlaşılan çay, demli mi demli. Birlikte dolaştığımız mühendis arkadaş, çalışanlara 'kulağa küpe olması' niyetiyle iş ortamındaki tedbirlerden bahsediyor. Şakayı sevdiği konuşmasından anlaşılan biri ise tedbirlerin bedensel zorluklar verdiğinden sızlanıyor ama yine de uyacağını hissettiriyor.
   <br/>
   <br/>
   Fabrikayı gezerken, herkesin rahatsız olduğu ve açıklama ihtiyacını hissetiği bir olgu ile karşılaştık: Bacadan çıkan koyu turuncu duman. Verilen bilgiye göre bu duman yalnızca toz içeriyor, içeriğinde herhangi bir gaz mevcut değiL. Ancak, onun da iç rahatlatıcı yönünü gösteriyorlar. Dumanı oluşturan partiküllerin boyutunun burundan ciğerlere gidemeyecek kadar küçük olduğuna, Allah'ın insanlara bahşettiği burun içi yapısının Karabüklüler'i bu tozdan koruduğuna inanıyorlar. Açıklama pek tatmin edici gelmese de...
   <br/>
   <br/>
   Dumanın çıktığı birimdeyiz birazdan. içine karıştırılan katkı maddeleri demirin sertliğini ve cinsini belirliyormuş bu birimde. Ocaklarda açılmış de liklerden verilen gözlüklerle bakıyoruz. Tarifi imkansız bir his... Sarının turuncuya döndüğü bir ton... Sıcak yüzümüzü yalıyor.
   <br/>
   <br/>
   Çalışanlardan biri yaptıkları işi anlatırken, bacadan çıkan dumanın sorumluluğunu üstünden atmaya çalışıyor. ihalesi yapılan filtre sisteminin sorunu temelden çözeceğini, Karabük lü'nün bu dertten kurtulacağını söylüyor.
   <br/>
   <br/>
   Hummalı bir çalışmanın yaşandığı Kardemir'den yeni ümit ve heyecanlarla ayrılıyoruz. Bir çok insanın, başarılamayacağına inandığı işi başaran insanlarla birlikte olmanın sevincini yaşarken, içimizden bu heyecanın karşılığını bulmasını diliyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=832467A1F56E3536FE4A2F11B04469AB?newsId=13), [web.archive.org (arşiv bağlantısı)](http://web.archive.org/web/20140523040941/http://www.aksiyon.com.tr:80/aksiyon/newsDetail_getNewsById.action;jsessionid=832467A1F56E3536FE4A2F11B04469AB?newsId=13)
