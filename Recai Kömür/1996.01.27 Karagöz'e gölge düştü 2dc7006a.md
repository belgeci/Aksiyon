# Karagöz'e gölge düştü

*Recai Kömür 1996.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Of hay hak... Perde kurduk ışık yaktık, gösteririz gölge hayal
Gerçeğin aynasıdır bu perde, sanılmaya martaval,
Bu perde başka perde, gölge oyunu perdesi,
Karagöz'ü sevenlere işte Karagöz perdesi
  </font>
 </div>
 <div id="newsText">
  <font class="detail-text">
   Hep böyle açılırdı perde. Daha sonra Karagöz'ün evi olduğu anlaşılan bir konağın önüne gelen Hacivat (Hacı Evhad), Karagöz'e seslenir ve yine onun terslemesi ve sille tokadına rağmen seyircinin önünde olduklarını anlatasıya kadar dayak yerdi. Topluma malolmuş isimleriyle Beberuhiler, Tuzsuz Deli Bekir, Zenne'ler gelir geçerdi perdeden. Kin, nefret, korku adının yanına bile yaklaşılmazdı. Her nasılsa gelişen olaylar içinde başı sıkışan ve bunlardan ders alan Karagöz, hatasından tövbe eder seyircilere de nasihatta bulunurdu. Bu dersten, Tden 70'e herkes nasibini alıp dönerdi evlerine.
   <br/>
   <br/>
   Bugünün çizgi film kahramanlarının çocuklara veremeyeceği bilgiyi, oynatan ustasının zeka kıvraklığıyla seyredenlerine aktarırdı Karagöz. Büyük ibretlerle dolu, hayallerin hakikatı temsil ettiği perde arkasında, bir sanatkarın dünyaya bakış açısı yansırdı, gölgelerin hareketlerinde. Batı'nın ifradı aşan gerçeği alabildiğine (vahşet sınırında) gösterme isteğinden farklı olarak bu perdede, Doğu insanının dünyayla barışık yüzü görünürdü. Hayatı; mücadele etme anlayı: dan farklı algılayan Doğu'nun uzlaşı cı, dayanışma ve sevgiye dayalı düny: nın yansımasıydı bu perde. 'Hayali' olarak adlandıran ustalar 'tasvirle canlandırırken, 'Erkanı bilir gözetir; sayıl Doğruluk yolunda sevmez tasa) Ayırt eder Paris'le Bursa'yı.! Sam rasgelene çatar Karagöz' derken bu fı sefeyi yansıtırdı
   <br/>
   <br/>
   GÖLGE OYUNUNA SAHIP ÇIKAMADIK
   <br/>
   <br/>
   Başlangıç tarihi bilinmemekle birlikte, en eski Türk oyunları arasında yer lan ve aktifliği sebebiyle Karagöz'ün dıyla bilinen gölge oyunu, bugün küçu çabalarla ayakta durmaya çalışıyor.
   <br/>
   <br/>
   Karagöz ve onun hayat felsefesine gönül vermiş Bursalı Şinasi Çelikkol ile Karagöz'ü tanımaya çalışıyoruz. Bur. sa'da Eski Aynalı Çarşı içinde bulunanı antikacı dükkanının bir köşesini sahneye ayırmış olan Şinasi Usta, bu sanata bağlılığını, "Karagöz, eğer yaşatılabilse toplumun bütün kesimlerine hitap ettiği görülecektir. 7'den 70'e demiyorum, 3'den 83'e herkese Karagöz'ü anlatmamız, götürmerniz gerekiyor. Onun hayatında, herşey tatlıya bağlanır. Ama seyredene güzel mesajlar verilir" sözleriyle ifade ediyor. Öncelikle geleneksel oyunlarımız ve Karagöz'e sahip çıkılması ve ondaki yapının anlaşılması gerektiğini ifade eden Şinasi Usta, gölge oyununa bilimsel yaklaşmada yetersiz kalındığına inanıyor.
   <br/>
   <br/>
   Müşterilerini de ihmal etmeden girdiğimiz sohbete devam eden Şinasi Usta, tevazuda bulunarak, usta payesinin kendisine geçtiğimiz yıl ekim ayında ilki yapılan Karagöz Festivali'nde 'lütfen' verildiğini söylüyor. Yaklaşık.5 yıl kadar İstanbul'dan Hayali Metin Özlen'le çalıştıklarını dile getiren Şinasi Usta, Karagöz oyununda ustalığa ulaşmanın
   <br/>
   <br/>
   10 yılı bulan bir süreci gerektirdiğini belirtiyor.
   <br/>
   <br/>
   Gölge oyununda ustanın gayet zeki ve hazır cevap olması gerekiyor. Çünkü oyunu yalnız bir kişi oynuyor. İzleyenlerin seviyesine göre konu tesbit edilebildiği gibi, oyunun uzunluğu ve kısalığı da ustanın yeteneğine kalıyor. Seyircinin önüne konulan gergin beyaz bir perde arkasında yapılan aydınlatma ile deve derisinden yapılmış tasvirler oynatanın ellerinde canlanıyor. Eskiden elektriğin olmadığı dönemlerde aydınlatma mumla veya gaz lambaları ile gerçekleştirilirken, artık perdeleri spotlar aydınlatıyor. Karagözcü, bir yandan sopalarla tasvirleri yönlendirirken bir yandan her karakterin seslendirmesini ona uyacak şekilde gerçekleştiriyor. Bazen Karagöz, bazen zenne (kadın), bazen Tuzsuz Deli Bekir oluyor.
   <br/>
   <br/>
   KARAGÖZ CAHIL AMA DERS VERIYOR
   <br/>
   <br/>
   Perde arkasında ustaya yardım eden insanlar da bulunuyor. Ustanın en büyük yardımcısı ise 'yardağ'ı. Yardak, oyun akışı içinde sırası gelen manileri ve tekerlerneleri okuyor, gereken yerlerde tef çalıyor ve gerekli seslendirmeleri gerçekleştiriyor...
   <br/>
   <br/>
   Karagöz oyunu dört bölümden meydana geliyor. oyun başlamadan ewel gösterilecek temsilin konusuna göre perdeye bir şekil iğneleniyor ki buna 'göstermelik' deniyor. Bu, temsil başlayıncaya kadar perdede duruyor. Göstermelik yerinden ağır ağır kalkmaya başlayınca perdenin arkasında bir tef gürültüsü başlar. Derinden derine Hacivat'ın sesi duyulur:
   <br/>
   <br/>
   Of hay hak,
   <br/>
   <br/>
   Perde kurdum şem'ayaktım aydın olsun perdemiz
   <br/>
   <br/>
   Gösterip yüzbin hayal neş'e dolsun perdemiz
   <br/>
   <br/>
   Her sözün manası vardır güldürürken öğretir
   <br/>
   <br/>
   Seyredenler hisse alsın ibret olsun perdemiz
   <br/>
   <br/>
   Hemen perdeye Karagöz iner ve aralarında muhavere başlar. Belli bir olay dizisi içinde çeşitli kimseler boy gösterir. Oyunun şahısları, toplumun mahalle çevresinde çeşitli tipleri temsil eder. Karagöz'ün başında 'ışkırlak' denilen bir başlık vardır. Karagöz, tok sözlü, halktan bir adamdır. Cahil görünüşü altında olayları kavrayabilen bir yapısı vardır. Son sözü her zaman o söyler. Dersi o verir.
   <br/>
   <br/>
   Perdedeki gaye; seyredene yaşanan hadiselerden ders verebilmektir. Bu ders verme, Karagöz gibi oyunda yer alan diğer tiplernelerde de görülür. Mahallenin bıçkını Tuzsuz Deli Bekir bile yeri geldiğinde yaptığı hataları kabul eder, pişmanlık duyar. Muhitin astığı astık, kestiği kestik değil, insanları kurtaran, adam öldürmeyen bir kabadayısıdır o. Ve buna benzer yüzlerce tiplerne yer alır, gölge oyununda. Zenne, Arnavut, Laz, Çelebi, Bekçi, Rum, Yahudi ve Ermeni tiplernelerinden oluşan yüzlerce karakter kendine göre mesaj verir seyirciye.
   <br/>
   <br/>
   Karagöz oyunlarının konuları yazılı değiL. Hayal-i zıl, tayf-ü hayalolarak da isimlendirilen gölge oyunu, ustanın maharetine, buluş kabiliyetine bağlı olarak gelişiyor.
   <br/>
   <br/>
   HAYALILER IKI ELIN PARMAKLARI 	KADAR KALDI .
   <br/>
   <br/>
   Türk gölge oyununun nasıl yayıldığına dair değişik rivayetler, 12. yüzyıla kadar uzanıyor. ,En eski temsil tarzı olan Karagöz oyunu, hayatın sahnelerini ve zamanın olaylarını tasvir ve tenkid eder. Çifte anlamalar, abartma, güzellerne, ağız taklitleri, sosyal ve siyasi taşlama gibi yollara başvurarak güldürü mahiyetinde verilirdi.
   <br/>
   <br/>
   Selahaddin Eyyubi ile Kadı Fazıl'ın bulunduğu bir mecliste, su1tanın emri ile hayal-i zıl ile uğraşan bir sanatkardan sanatını göstermesi istenir. Gösterinin sonunda Sultan, Kadı Fazıl'a oyun hakkında fikrini sorduğunda şu cevabı alır: "Büyük ibretlerle dolu olduğunu ve hayallerin hakikati tamamiyle temsil ettiğini ve aradan perde kalkınca bir sanatkardan başka kimse olmadığını gördük".
   <br/>
   <br/>
   Türk gölge oyununun iki kahramanı olan Karagöz ile Hacivat'ın rivayetlerde Bursa'da yaşadığı aktarılıyor. Hacivat ve Karagöz'ü Orhan Gazi'nin emriyle ilk defa Şeyh Küşteri'nin gölge tiyatrosu ile sergilemeye başladığı da rivayetler arasında yer alıyor. Bursa Çekirge'de bulunan Karagöz Mezarlığı'nda Karagöz'ü perdeye yansıtan Şeyh Küşteri' nin mezarı bulunuyor.
   <br/>
   <br/>
   Bugün ise, Karagöz oyunu küçük ça. balarla ayakta kalmaya çalışıyor. Şinasi Usta, yaşayan en eski sanatçının 93 yaşındaki Hadi Poyrazoğlu olduğunu söylüyor. Artık sahneye çıkmayan Poyrazoğlu'nu, Hayali Taceddin Diker, Tuncay Tanboğa, Metin Özlen, Orhan Kurt, Ünver Oral, Ali Meriç, İhsan Dizdar ile Nejat Öznacar takip ediyor. Öznacar, Mehmet Tarih İkiler, ve Cinbaba lakabıyla da tanınıyor.
   <br/>
   <br/>
   1991 yılından beri Metin Özlen ile oyuna çıktığını ve ona yardaklık yaptığını hatırlatan Şinasi Usta, 'Aman', diyor 'Bu ustaların da adını yazın. Çünkü bir elin parmağı kadar kalan hayalilerin gölge oyununa katkıları çok büyüktür'
   <br/>
   <br/>
   TEK SEYIRCILI GÖSTERI
   <br/>
   <br/>
   Teklif geldiğinde gösteri yapmaktan kaçınmıyor hayaliler. Şinasi Usta, bunu ispat etmek istercesine, dükkanın içinde yer alan perdenin ışıklarını yakıyor. Ziyaretimizi perdeye yansıtan Şinasi Usta zeybekleri oynatırken, yardım eden yardak İbrahim Koca tefle kendisine ritm tutuyor. Yaklaşık 5 dakikalık gösteride, perdeyi ziyaret eden seyircileri ağırlayan Karagöz, bu ziyareti kutlamayı uygun bulmuş olmalı ki, zeybekler çıkıyor meydana. Zeybeklere kendini kaptınp oynamaya devam eden Karagöz'ün yanına yaklaşan Hacivat'ın Karagöz'e söyledi. ği söz, gölge oyununun bugünkü unutu]. muşluğunu anlatıyor gibi:
   <br/>
   <br/>
   "Karagöz'üm bırak artık oynamayı,zeybekler gideli çok oldu"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1293), [web.archive.org (arşiv bağlantısı)](http://web.archive.org/web/20140314071150/http://www.aksiyon.com.tr:80/aksiyon/newsDetail_getNewsById.action?newsId=1293)
