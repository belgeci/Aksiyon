# Ah! bir de merdivenler olmasa

*Recai Kömür 1995.03.18*

<font class="agenda2NewsSpot">
 Azmin elinden hiç bir şey kurtulmuyor. Kendisi gibi özürlü bir çok kişi hayata küserek köşesine çekilirken,o hedefini yüksek çizmiş; bilgisayar konusunda söz sahibi olmak istiyor. Henüz 27 yaşında. Ege Üniversitesi Bilgisayar Mühendisliği Bölümü'nde doktora yapıyor.
</font>
<font class="newsDetail">
 Özrü doğuştan. Hareket kabiliyeni engelleyen özrü, uluslararası akademik kürsülerde Türkiye'yi temsil etmesini engellemiyor. Boynundan aşağısıtutmayan Atilla Özerdim, kendisine felsefe edindiği 'kendi ile barışık olma' halinin en güzel örneğini sergiliyor. İlkokulu Almanya'da okuduktan sonra döndüğü ülkemizde ortaokul ve liseyi dışarıdan bitirmiş. Ailesi hayatının her aşamasında destek olmuş. Bilgisayar Bölümü'nde başarısıyla kendini kabul ettirmiş. Uluslararası bağlantıların da içinde olduğu İNTERNET sisteminin sorumluluğu Atilla'ya hiç de ağır gelmiyor.
 <br/>
 Atilla Özerdim, bağlı olduğu tekerlekli sandalyesini de kendi ufkuna taşımayı başarmış. Doktora tezi olarak hazırladığı 'Paralel veri tabanıarı' konusundaki çalışması Uluslararası Elektrik ve Elektronik Mühendisleri Enstitüsü (IEEE) tarafından kabul edilince tezi sunmak üzere Singapur'a gitmiş. Atilla, "Yaptığımız çaışma kesinlikle Amerika'nın yeniden keşfedilmesi değil. Bilgisayar bilimine bir katkı 0larak sunduğum tez, büyük bir kabulle karşılandı" diyor. Genç bilim adamı, 23-25 Ocak tarihleri arasında 3-4 kişilik bir grup ile aynı kuruluş tarafından İtalya'da yapılan toplantıya katılmış.
 <br/>
 <br/>
 EN BÜYÜK DÜŞMAN MERDIVENLER
 <br/>
 Kendisine düşman olarak basamakları bellemiş Atilla. "Ben de basamaklardan dertliyim" diye şikayet ediyor. Özürlüler için çok az şeyin yapıldığı sosyal hayatta bedensel özürlüleriiı hiç düşünülmediğine inanıyor genç bilim adamı. Şehirlerde bir özürlünün yaşaması için büyük zorluklara göğüs germesi gerektiğini hatırlatan Atilla, bunları şöyle sıralıyor: "Türkiye'de özürlüler yaşamda yok gibi. Evlerinden dışarı çıkamıyorlar. Bu insanlara hiçbir hizmet götürülmüyor. Maddi imkansızlıklq,r bir yana, bazı hizmetler kafa ile yapılır gibi geliyor bana. Mesela, basamaklarda biz özürlüler için uygun geçiş olması gibi kolaylıklar bile maalesef düşünül müyor. Her taraf merdiven, basamak."
 <br/>
 Boynundan aşağısı tutmadığı için basının yardımıyla çalışma masasına oturabilen rabilen Atilla, bilgisayarı elleri yerine, ağzında tuttuğu bir çubukla kontrol edebiliyor. Özürlü olması bilgisayar ağını kullanarak dünyanın bir ucundaki bilgiye ulaşmasını engellemiyor, Atilla'nın. Fakat, oldukça uzun bir süreyi gerektiren bu çalışma sırasında çok çabuk yoruluyor. En çok da boyun ağrılarından şikayetçi. Her bir harf için tek tek klavye üzerinde dolaşıyor. 'Eye gaz e' denilen ve şu anda bazı ülkelerde kullanılan bir sistemi elde etmek için teşebbüslerde bulunmuş. Ancak pahalı olduğu için tedarik edememiş. Sistemin göz hareketleriyle çalışması yüzünden oldukça kolayolmasının boyun ağrılarını g:eçireceğini düşünüyor.
 <br/>
 Atilla Ozerdim; kendisi ve dünya ile barışık bir insan. Çevresine bakarken iyimserlik gözlüğünü takıyor. Hayatı boyunca hiçbir zaman sağlam bir insan olmayı düşünmediğini dile getiriyor. Dünyaya küsmüş diğer özürlülerle aynı düşünc'eyi paylaşmayan Atilla, Allah'ın özürlü insanlara daha farklı yetenekler verildiğini farketmiş.
 <br/>
 Kendisinin tekerlekli sandalyeye bağlı olmasına bile şükrediyor ve "Sokakta yürüyen insanı da kısıtlayıcı şeyler mutlaka vardir. İnsanın bu yüzden kendisi ile barışık olması lazım" diyor.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-647-34-ah-bir-de-merdivenler-olmasa.html), [web.archive.org (arşiv bağlantısı)](http://web.archive.org/web/20101027105931/http://www.aksiyon.com.tr:80/aksiyon/haber-647-34-ah-bir-de-merdivenler-olmasa.html)
