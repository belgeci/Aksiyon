# Cevapsız dershane soruları

*Abdulkerim Bedir 2013.12.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyada eğitim kalitesi yüksek ülkelerin dahi vazgeçemediği dershaneler Türkiye’de kapatılıyor. Yeterli araştırma yapılmaksızın icra edilmeye çalışılan kapatma planı birçok soruyu gündeme getiriyor.
  </font>
 </div>
 <div id="newsText">
  <font class="detail-text">
   <p>
    AK Parti Hükümeti, kamuoyu ve konunun muhataplarının itirazlarına rağmen dershaneleri kapatma kararından geri adım atmıyor. Dershane taslağı, iki hafta süren yoğun tartışma ve itirazların ardından geçen haftaki Bakanlar Kurulu’nda en önemli gündem maddesi olarak yeniden görüşüldü. Yaklaşık 7,5 saat süren toplantıda, taslak tasarı haline gelmedi, dolayısıyla bakanların imzasına da açılmadı. Başbakan Yardımcısı ve Hükümet Sözcüsü Bülent Arınç, toplantı sonrası yaptığı açıklamada kapatma kararından vazgeçmediklerini ancak dershanelere iki yıllık geçiş süresi tanınacağını belirtti. Buna göre düzenleme ocak ayında Meclis’e gelecek, dershaneler de kayıt yapmaya devam edebilecek. Bu adım, dershanecilere az da olsa nefes aldırdı. Bakanlar Kurulu toplantısından bir gün sonra Millî Eğitim Bakanı Nabi Avcı dershane temsilcileriyle bir araya geldi. Avcı, ortak basın toplantısında takvim ve içerik yönünden dershane temsilcileriyle çalışmaların süreceğini kaydetti. Dershaneciler ise tasarının içeriğinin kendileriyle paylaşılması ve katkı imkânı verilmesinden dolayı memnun olduklarını dile getirdi. Hükümet, dershaneleri özel okula veya akademik liseye dönüştürme konusunda son noktayı 2015’te koymayı planlıyor. Fakat ‘Dönüşüm ya da Kapatma’ aşamasında oluşacak sorunların nasıl çözüleceği hâlâ net değil. Bu konuda hükümet tarafından olgunlaştırılmış bir çözüm önerisi getirilemedi. Dolayısıyla kafalardaki soru işaretleri her geçen gün çoğalıyor!
    <p>
     <strong>
      DERSHANELERİN KAPATILMASI HUKUKEN MÜMKÜN MÜ?
     </strong>
     <p>
      Bu sorunun cevabını vermek için derin hukuk bilgisine sahip olmaya ya da hukuk tahsili yapmaya gerek yok. Türkiye Cumhuriyeti Anayasası’na bakmak yeterli. 48. madde aynen şöyle: “Herkes, dilediği alanda çalışma ve sözleşme hürriyetine sahiptir. Özel teşebbüsler kurmak serbesttir. Hürriyet temeline dayalı bir toplumda irade serbestliği çerçevesinde ferdin sözleşme yapma, meslek seçme ve çalışma hürriyetinin garanti olması tabiidir.” Başbakan Yardımcısı Bülent Arınç, Bakanlar Kurulu toplantısından sonra yaptığı açıklamada Anayasa’ya atıf yaparak şu değerlendirmede bulundu: “Dershaneler hür teşebbüsün unsurlarıdır. İnsanların bir ekonomik faaliyet olarak yürüttüğü çalışmayı kapatmaktan bahsetmek mümkün değil. Doğru da değil. Anayasa, kanunlarımız buna karşıdır. Türkiye’nin serbest ekonomik piyasa içerisindeki konumu buna karşıdır.” Arınç, uygulamanın ‘kapatma’ değil ‘dönüştürme’ olduğu görüşünü yineledi. Sınav sistemi olduğu müddetçe dershanelerin ihtiyaç olduğuna işaret eden Arınç, bakanların bile çocuklarını dershaneye gönderdiğini vurguladı. Özel okula dönüşemediği için kapısına kilit vuran dershanelerdeki çalışanların tazminatlarının nasıl ödeneceği belli değil. Kapatılması halinde marka değeri sıfırlanmış dershanelerin gerek çalışanlarıyla gerekse devletle mahkemelik olması kaçınılmaz.
      <p>
       <strong>
        ÖZEL OKULA DÖNÜŞME TEKNİK OLARAK NASIL OLACAK?
       </strong>
       <p>
        Dershanelerin teknik olarak özel okula nasıl dönüşeceği henüz açıklanmış değil. 4 bin dershaneden yalnızca 262’sinin altyapısı dönüşüm için uygun. Diğerleri ise okul olma şartını taşımıyor. Hükümet uygun şartlarda kredi ve arsa vereceğini dile getiriyor. Fakat bu durum bile pek çok dershaneciyi mağdur edecek. Çünkü dershaneler genellikle merkezî yerlerde faaliyetlerini sürdürüyor. Devletin, mesela Bakırköy, Kadıköy, Mecidiyeköy, Şirinevler’deki dershanelere aynı semtte bile arsa vermesi imkânsız. Ayrıca bu durum yalnızca İstanbul’la sınırlı değil. Pek çok büyük şehirde aynı sıkıntı mevcut. Küçük il ve ilçelerde ise farklı sıkıntılar baş gösterecek. Anadolu’nun 25 bin nüfuslu bir ilçesinde ortalama 4-5 dershane bulunuyor. Yatırım maliyetleri ve öğrenci potansiyeli düşünüldüğünde buralarda aynı sayıda özel okul yapmak müteşebbisler için hiç cazip değil. Millî Eğitim Bakanı Nabi Avcı, dershane yöneticileriyle basına kapalı bir toplantıda bir araya geldi ve bu konudaki kaygıları doğrular mahiyette açıklamalar yaptı. Avcı, dershanelere sadece özel okul seçeneği sunulmasını kendisinin de gerçekçi bulmadığını, memleketi Bilecik’teki 8 dershaneden hiçbirinin okula dönüşecek nitelikte olmadığını ifade etti.
        <p>
         <strong>
          ÖĞRENCİ DESTEĞİ NASIL OLACAK? DİĞER ÖZEL OKULLAR DA BU TEŞVİKTEN YARARLANABİLECEK Mİ?
         </strong>
         <p>
          Hükümetin, dönüşüm çerçevesinde özel okullara gidecek öğrencilere 2 bin 500 lira teşvik vereceği söyleniyor. Özel okulların en ucuzunun 10 bin lira olduğu ülkemizde kalan 7 bin 500 lirayı kim verecek? Dershanelerin kapatılmasına gerekçe gösterilen sebeplerden biri de aile bütçelerine ek yük getirmesiydi. Peki, bu durumda dershaneye 2 bin lira veremeyen bir öğrenci, bu meblağın 3-4 katını özel okula nasıl verecek? Ayrıca devlet desteğinden diğer özel okullardaki 200 bin öğrencinin yararlanıp yararlanmayacağı net değil. Hukuki olarak yararlanabilmesi gerekiyor. Ayrıca özel okul kontenjanlarının yüzde 40’ı boş. Düşünülen dönüşümle birlikte bu oran daha da artacak. Bu da öğrenci sıkıntısı çekecek pek çok özel okulun kapısına kilit vurması anlamına geliyor. Millî Eğitim Bakanı Avcı’dan geçen hafta bu duruma tezat bir açıklama geldi: “Dünyada özel sektörün eğitimdeki payı yüzde 15, bizde ise yüzde 3. Bu oranı artırmamız lazım.” Hükümet bir taraftan, özel sektörün eğitimdeki ağırlığını artırmayı planlıyor, diğer yandan bu hedefle çelişecek politikalar uygulamaya kalkışıyor. Hükümetin hâlihazırdaki özel okullara neden destek vermediği konusu da izahat bulmuş değil. Özel okul dernekleri bu duruma itiraz ediyor. Özel okula dönüşemeyecekler için ne olduğu bile anlaşılamayan akademik lise önerisi sunuluyor. Şu ana kadar geçiştirilen diğer bir mesele de dönüşümün ülke bütçesine maliyeti. En iyimser hesaplamalara göre bu işin faturası 25 milyar lirayı geçecek. Geçen seneki MEB’in bütçesinin 47,5 milyar lira olduğunu da hatırlatmakta fayda var.
          <p>
           <p>
            <strong>
             DERSHANELERDEKİ ÖĞRETMEN VE ÇALIŞANLAR NEREDE İSTİHDAM EDİLECEK?
            </strong>
            <p>
             Dershanelerin kapatılmasının gündeme geldiği günden bu yana en çok konuşulan konulardan biri buralarda çalışanların durumu. Ülke genelindeki 4 bin dershanede 60 bin öğretmen ve 40 bin personel istihdam ediliyor. Yaklaşık 400 bin kişi buradan geçimini sağlıyor. Başbakan Tayyip Erdoğan, yaptığı açıklamalarda dershanelerde çalışan ve şartları sağlayan öğretmenlerin bir kısmının mülakatla MEB bünyesine alınacağını ifade etti. Fakat sayının ne kadar olacağı konusunda herhangi bir şey söylemedi. MEB’e her sene ortalama 40 bin öğretmen atandığı düşünüldüğünde çoğunun işsiz kalacağı anlamına geliyor. Meselenin diğer bir yönü de atanamayan öğretmenlerle ilgili. Dershane öğretmenlerine sınav muafiyetinin getirilmesi atama bekleyen 300 bin öğretmene haksızlık olacak. Bu durum hukuki çıkmazları beraberinde getirecek. Hükümet, dershanede çalışan 40 bin kişiyle alakalı nerede ve nasıl istihdam edilecekleriyle ilgili tatmin edici açıklama yapmadı. Yetkililer, yalnızca, ‘mağdur olmayacaklar’ söylemi dillendiriyor.
             <p>
              <strong>
               ARZ-TALEP ARASINDAKİ AÇIK KAPATILMADAN KAPATMA DOĞRU MU?
              </strong>
              <p>
               Türkiye, genç nüfus potansiyeli yüksek bir ülke. MEB verilerine göre 25 milyon öğrenci ilk ve ortaöğretimde eğitim görüyor. 1,8 milyon öğrenci üniversite kapısında bekliyor. Üniversitelerin kontenjan sınırlamasından ancak 420 bini lisans eğitimi almaya hak kazanıyor. Üniversite sınavında çok tercih edilen bir üniversiteyi kazanmak için ilk 5 bine girmek gerekiyor. Geçen sene hukuk fakültelerini 300 bin öğrenci tercih ederken ancak 12 bini yerleşme şansı yakaladı. 240 bin öğrenci tıp fakültelerinde okumak için tercih yaptı; 8 bini hayallerine kavuştu. Yaklaşık 500 bin öğrencinin hayalleri bir sonraki seneye kalıyor. Türkiye’deki arz-talep arasındaki dengesizlik öğrencileri daha fazla çalışmaya ve okul dışı takviye almaya yönlendiriyor. Dershanelerin ortaya çıkması da zaten bu noktada oldu. Ders eksiğini telafi ettiği için büyük rağbet gördü. 1984 yılında 174 olan özel dershane sayısı bugün 4 bininin üzerine çıktı. Arz ve talep arasındaki bu sıkıntı giderilmeden dershaneleri kapatmak sağlıklı değil. Öğrencinin ek ders ihtiyacı ortadan kaldırılmadığı için bu kurumlar merdiven altına itiliyor. Dershaneler geçen sene devlete 310 milyon lira vergi ödedi. Kapatılmasıyla birlikte devlet bu gelirden mahrum kalacak. Son zamanlarda özel dersin saati ortalama 100 lirayı buluyor. Dershaneye bir senede 2 bin lira veremeyen öğrencilerin özel derse nasıl para yetireceği merak konusu. MEB’in dershanelerin alternatifi olarak düşündüğü halk eğitim merkezlerinin (HEM) tecrübe gerektiren bu işin altından kalması da çok zor. 27 Mayıs darbesinin ardından kurulan HEM’ler son 10 senede işlevini yitirdiği için yerini meslek kursları veren İSMEK’ler aldı.
               <p>
                <strong>
                 DOĞU VE GÜNEYDOĞU’DAKİ ÇOCUKLAR NASIL ETKİLECEK?
                </strong>
                <p>
                 Dershaneler özellikle doğu ve güneydoğudaki öğrenciler için can simidi mahiyetinde. Buralardaki öğrenciler öğretmen eksikliğine rağmen dershaneler sayesinde yarışa ortak oluyor, iyi üniversiteleri kazanabiliyorlar. Mardin, Şırnak’, Van, Erzurum gibi yerlerden en iyi üniversitelerde öğrenci görmek mümkün. Maddi durumu iyi olmayan ve okullarında öğretmen eksikliği yaşayan çocuklar için fırsat eşitliği sağlıyor. Özel kolejler devlet okullarına nazaran daha kaliteli eğitim veriyor. Mesela 2013 SBS’de 16 birinciden 15’i özel okullardandı. Bu yarışa devlet okulunda okuyan Silopili Adalet Binici dershane sayesinde ortak oldu. Tüm soruları doğru cevaplayarak adını şampiyonların arasına yazdırdı. Bu coğrafyada dershanelerin faaliyete başlamasıyla birlikte binlerce genç okuma hayallerine kavuştu. Mesela, Cizre’de üniversiteyi kazanan öğrenci sayısı 2 ya da 3 iken, dershanelerin açılmasıyla sayı 350’ye ulaştı. Eğitim çağındaki gençleri terörün pençesine düşmekten kurtaran dershaneler yıllardır örğütün hedefinde. Sık sık molotof bombalı saldırılara maruz kalıyor. Dershanesiz bir güneydoğuda neler olacağını anlamak için BDP Ge­nel Baş­ka­nı Se­la­hat­tin De­mir­taş’ın sözlerine bakmak yeterli: “Baş­kan Apo eği­ti­min al­tı­nı de­fa­lar­ca çiz­miş­tir. Biz boş­luk ya­ra­tır­sak baş­ka­la­rı dol­du­rur. Ce­ma­at ya­pı­la­rı­nın han­gi boş­luk­lar­dan ya­rar­lan­dı­ğını tes­pit edin. Bu boş­luk­la­rı biz­ler dol­du­ra­mazsak top­lu­mu tes­lim al­ma sü­re­cek­tir. 15 yıl­dır çu­kur­da ça­ba gös­te­ren Apo’dan her şe­yi çöz­me­si­ni bek­le­me­ye­ce­ğiz. Biz ken­di­miz in­şa ede­ce­ğiz. Çözüm­le­ri­mi­zi ken­di el­le­ri­miz­le var ede­ce­ği­z.”
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7C8C36A01168FEB1B6CD86DAA6DCF2A1?newsId=37291), [web.archive.org (arşiv bağlantısı)](http://web.archive.org/web/20131228080004/http://www.aksiyon.com.tr:80/aksiyon/newsDetail_getNewsById.action;jsessionid=7C8C36A01168FEB1B6CD86DAA6DCF2A1?newsId=37291)
