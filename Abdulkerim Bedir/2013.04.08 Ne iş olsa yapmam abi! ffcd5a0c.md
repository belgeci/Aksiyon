# Ne iş olsa yapmam abi!

*Abdulkerim Bedir 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeniden yapılandırılan İŞKUR, işsizliğe savaş açtı. Aileden başlayarak istihdam konusunu yeniden ele alan kurum uzmanları, artık işsizlere zimmetli çalışacak. Kurumun en önemli hedefi genç işsizlerin sayısını azaltmak.
  </font>
 </div>
 <div id="newsText">
  <font class="detail-text">
   <p>
    Eylül 2008’de Amerikan yatırım bankası Lehman Brothers’ın batışıyla başlayan ve kısa sürede bütün dünyayı etkisi altına alan küresel ekonomik krizin en büyük bedeli işsizlik oldu. 2009’da neredeyse bütün dünya ekonomilerinde küçülmeye yol açan kriz sonrası gelişmiş ekonomiler, sürekli artan işsizlik oranlarıyla karşı karşıya kaldı.
   </p>
   <p>
    <img alt="" height="422" src="http://web.archive.org/web/20130427134939im_/http://medya.aksiyon.com.tr/aksiyon/2013/04/08/istihdam-pasta.jpg">
     Avro Bölgesi’nde ortalama işsizlik yüzde 10’ları aşarken, krizin asıl etkilediği Yunanistan ve İspanya gibi Avrupa Birliği üyesi ülkelerde yüzde 20’leri aştı. Küresel ekonomide artık en önemli gündem maddesi işsizlik ve elbette genç işsizler ordusu. Türkiye ise 2012’yi yüzde 9,2 işsizlik oranıyla kapattı. Ülkede hâlen İŞKUR’a kayıtlı 2,3 milyon işsiz bulunuyor.
     <p>
      Türkiye, gerek gelişmiş gerekse gelişmekte olan ekonomiler arasında son yıllarda istihdam artırabilen nadir ekonomilerden. 2009’da krizin etkisiyle yüzde 14’e kadar tırmanan işsizliğin, yine tek haneli oranlara çekilmesi elbette önemli başarı. Avrupa gibi yaşlı nüfusun fazla olduğu bölgelerde bile işsizlik yüzde 10’ların üstüne çıkmışken, Türkiye gibi her yıl yaklaşık 700 bin gencin istihdama katıldığı, genç nüfusa sahip ülkede, oran yüzde 9’larda. Buna rağmen istihdamda alınması gereken yol elbette çok fazla.
      <p>
       Türkiye’de istihdam ve işsizliği incelerken meseleye, iş arayanların psikolojisi ve toplumsal davranış özellikleri açısından da bakmak gerekiyor. Bir yanda yüksek işsizlik oranları varken, diğer yanda esnaf ve sanayici eleman bulmakta zorlanıyor. Türkiye’de hâlen 2,3 milyon işsize karşılık, 215 bin açık iş bulunuyor. Sadece bu açığın kapatılması bile Türkiye’de işsizliğin bir puan daha düşmesi anlamına geliyor. Türkiye İş Kurumu (İŞKUR) uzmanlarının 53 bin iş yeriyle görüşerek ortaya çıkardıkları bir rakam bu. İşverenler 215 bin kişiyi bugün bulsa almak istiyor ancak ne ilginçtir ki bulamıyor!
       <p>
        İŞKUR’un işverenlerle yaptığı görüşmelerden çıkan sonuçlara göre sanayicilerin eleman sıkıntısının iki temel sebebi var.
       </p>
       <p>
        <img alt="" height="371" src="http://web.archive.org/web/20130427134939im_/http://medya.aksiyon.com.tr/aksiyon/2013/04/08/iskur-1.jpg"/>
        Birincisi mesleksizlik, ikincisi iş beğenmeme. İşverenlerin yaklaşık yarısı, iş arayanların mesleki niteliklerini yeterli bulmadığı için iş veremiyor. Bunun yanında işsizlerin yüzde 25’i ücretleri, yüzde 25’i de çalışma şartlarını beğenmediği için, iş bulduğu hâlde çalışmak istemiyor. İŞKUR Genel Müdürü Nusret Yazıcı, iş beğenmeyen işsizleri çalışmaya ikna etmek için “İkna odaları bile kurduk!” diyor, espriyle karışık. Kendilerine ayda ortalama 110-130 bin arasında açık iş bilgisi geldiğini belirtiyor.
        <p>
         Hem işsizliğin hem de işçi sıkıntısının aynı anda yaşanması memleketin eğitim sistemiyle olduğu kadar, sosyolojisiyle de yakından ilgili. Türkiye’de aile kurumu hâlâ çok güçlü olduğu için ve aileler çocuklarını her şartta desteklediğinden, kendilerini güvende hisseden işsizler, her işi beğenmiyor. İş arayanların ortak özelliği rahat, masa başı, yüksek maaşlı iş araması ve elbette memur olmak istemesi. Kısacası gençler artık, ‘ne iş olsa yaparım abi’ demiyor. Bu sebeple son yıllarda KPSS sınavı çılgınlığı yaşanıyor.
         <p>
          <img alt="" height="375" src="http://web.archive.org/web/20130427134939im_/http://medya.aksiyon.com.tr/aksiyon/2013/04/08/iskur-2.jpg"/>
          İŞKUR’un yaptığı çalışmada ortaya çıkan sonuçlardan biri de, işverenlerin işçi ihtiyacını yüzde 60 oranında düz liselerden karşılaması. Aslında burada bir çelişki var. İşveren hem düz lise mezunlarını mesleksiz diye beğenmezken, mecbur kaldığında ihtiyacını da onlardan karşılıyor. Nusret Yazıcı bunun temel sebebinin işverenlerin meslek liselerinin kalitesine güvenmemesi olduğunu söylüyor. 8 yıllık kesintisiz eğitimle gençlerin tercih etmediği ve kalitesi iyice düşen meslek liselerinin, işverenlerin gözünden de düştüğü tespitini yapıyor. Yeni eğitim sisteminde meslek liseleri aslında yeniden öne çıkıyor ancak bunun iş dünyasına yansıması için daha uzun yıllar beklemek gerekecek. Kısacası 28 Şubat sürecinin iş hayatındaki hasarı hâlâ giderilebilmiş değil. Yazıcı bu açıdan yeni başlayan 4+4+4 kesintili eğitim sistemini, meslek liselerinin önünü açacağı için sadece eğitim değil, istihdam piyasası açısından da önemli buluyor.
          <p>
           Son yıllarda ciddi bir dönüşüm ve yeniden yapılanma sürecinden geçen İŞKUR ise Türkiye’nin istihdama yönelik bütün sorunlarına el atmış durumda. Meslek eğitiminden iş başında eğitime, iş danışmanlığından ailelerin bilinçlendirilmesine kadar istihdamı ilgilendiren bütün meseleler artık İş Kurumu’nun gündeminde. 9 bin personeli ve 2,3 milyar liralık bütçesiyle sahaya inen İŞKUR uzmanları, Türkiye’nin işsizlik meselesini kendilerine dert ediniyor. Hatta öyle ki yeni sistemde 4 bin iş ve meslek danışmanına, ülkedeki bütün işsizler zimmetlenmiş durumda. Her danışmana ortalama 600 işsiz düşüyor. Aynen aile hekimliğinde olduğu gibi, işsizler danışmanlarını biliyor ve onlardan her türlü yardım ve destek alma hakkına sahip. İŞKUR’a kayıtlı işsizler kurumun internet sitesinden, kimlik numaralarını girerek danışmanının kim olduğunu öğrenebiliyor. Son bir yılda bu danışmanların çabasıyla 556 bin kişiyi işe yerleştirdikleri bilgisini veren Nusret Yazıcı, yıl sonuna kadar bu sayıyı 1 milyona çıkarmayı hedeflediklerini söylüyor.
           <p>
            İstihdam ailede başlar
            <p>
             <img alt="" height="422" src="http://web.archive.org/web/20130427134939im_/http://medya.aksiyon.com.tr/aksiyon/2013/04/08/istihdam-grafik.jpg"/>
             İŞKUR’un yeni dönemdeki uygulamalarından en dikkat çekici olan, 81 ile yayılan iş ve meslek eğitimleri. Aslında İŞKUR’a kayıtlı iş arayan kişi sayısı 3,4 milyon. Bunların 2,3 milyonu işsiz, geriye kalan 1,1 milyonu ise işini beğenmeyip yeni iş arayanlar. Mesleki eğitimler bunların tamamını kapsıyor. 10’dan fazla istihdamı olan 53 bin iş yerini ziyaret ederek anket çalışması yapan kurum uzmanları, iş gücü piyasasının ihtiyaçlarını yerinde tespit etmiş. İŞKUR yeni dönemdeki meslek eğitimlerini de bu ihtiyaca göre planlıyor. Yani esnaf ve sanayici hangi birikime sahip eleman istiyorsa, o alanda eğitimler veriliyor. Önceden, il istihdam kurullarının masa başında oturarak içeriğini belirlediği kurslar, artık piyasadaki ihtiyaca göre açılıyor.
             <p>
              Eğitimlerin ikinci önemli ayağı ise elbette üniversiteler. Bütün devlet üniversitelerine yazı göndererek irtibat ofisi açma talebinde bulunan İŞKUR’a şimdiye kadar 30 üniversite yer vermiş. Bu bürolarda gençlere iş gücü piyasasını anlatacaklarını ve iş bulma konusuna danışmanlık yapacaklarını belirten Yazıcı, gençlerin mezun olunca daha bilinçli iş aramalarını sağlamak istediklerini vurguluyor. İŞKUR eğitim programlarının diğer boyutunu da meslek liseleri ve aile eğitimleri oluşturuyor. Bu eğitimlerde CV nasıl hazırlanır, nasıl fotoğraf çektirilir gibi en temel bilgilerin verilmesi hedefleniyor. Ailelere ayrıca çocuklarını doğru mesleklere yönlendirmede yardımcı olmayı hedeflediklerini belirten Nusret Yazıcı, “Her çocuk doktor olamaz, her çocuk üniversite okuyacak diye bir kural yok. Meslek liselerine yönlendirme yapılabilir. Sanayide bu kadar teknik ara eleman sıkıntısı var ama bizde düz lise mezunu mesleksizlerin sayısı çok fazla. İstihdam meselesini artık en temelden ele almayı planlıyoruz.” diyor.
              <p>
               <strong>
                Genç işsizlere işbaşında eğitim
               </strong>
               <p>
                İŞKUR’un yeni dönemdeki ana hedeflerinden biri genç işsizliği azaltmak. Genç işsizlik, sadece Türkiye değil bütün gelişmiş ve gelişmekte olan ülkeler açısından en önemli problemlerden. Hemen her ülkede genç işsizlerin oranı, genel işsizlik oranlarının çok üstünde. Bu durum ülkelerin geleceğini ve sosyal barışı tehdit eden unsurlardan. Gençlerin iş bulamamasında iki önemli etkenden söz eden Yazıcı, “Bunlardan biri mesleksizlik, diğeri ise tecrübe eksikliği.” diyor. En küçük esnafın bile eleman alırken iş bilmesi kadar, o işte tecrübeli olma şartı aradığını da belirten Yazıcı, İŞKUR’un bu sorunu aşmak için de etkili bir proje geliştirdiğini aktarıyor. Projenin adı; iş yerinde mesleki eğitim.
                <p>
                 Buna göre İŞKUR uzmanları, en az 2 işçi çalıştıran iş yerleriyle bizzat görüşerek bir genci işe almalarını öneriyor, karşılığında onun 6 aylık maaş ve sigortasını karşılama sözü veriyor. 6 ayın sonunda ise işverene, o kişiyle yola devam etme şartı getirilmiyor. Bu projenin hedefi mesleksiz gence meslek eğitimi vermek, bunu yaparken de 6 aylık tecrübe kazandırmak. Nitekim hiçbir vasfı olmayan genç 6 ayda mesela garsonluk öğrenirken, yanında 6 ay tecrübeli çalışan hâline geliyor. Bu durum da esnaf için en önemli tercih sebebi. İŞKUR bu projede, işverenin toplam istihdamının yüzde 10’u kadar destek oluyor. Mesela 100 kişi çalıştıran bir restoranda 10 çalışanın 6 aylık ücret ve sigortasını karşılıyor. İŞKUR bu proje kapsamında 2012 yılında 31 bin işsiz ve mesleksiz genci eğitmiş. 2013 yılının ilk iki ayında ise sayı 8 bin 500. 2012 yılında, proje kapsamında istihdam edilen 31 bin gencin yüzde 50’si, altı ayın sonunda çalıştıkları iş yerleri tarafından işe alınmış. Esnafın zaten memnun kaldığı gençle yola devam ettiğini  belirten Yazıcı, “Devam etmese de sorun yok, biz artık hem meslek sahibi hem de tecrübeli o gence daha kolay iş buluyoruz.” diyor.
                 <p>
                  İŞKUR’un iş başında eğitim projesi, dış dünyadan da yankı bulmuş. Dünya Kamu İstihdam Kurumları Birliği’nin yönetim kurulu üyesi de olan Yazıcı, iş başında eğitim projesinin Dünya Bankası raporlarına girdiğini ve raporda Türkiye’nin bu alanda diğer ülkelere örnek gösterildiği bilgisini veriyor. Kısacası İŞKUR artık istihdam meselesini memur zihniyetiyle değil, piyasanın ihtiyaçları ve değişen şartlara göre ele alıyor. Bu yaklaşımın olumlu sonuçları kısa vadede ortaya çıksa da, asıl etkileri orta ve uzun vadede görülecek.
                 </p>
                 <p>
                  <strong>
                   Sığınma evlerindeki kadınlara çalışma fırsatı
                  </strong>
                 </p>
                 <p>
                  Genel Müdür Nusret Yazıcı, İŞKUR’un 2013 yılını kadın ve engelli istihdam yılı ilan ettiğini belirterek kadın istihdamında sığınma evlerinde yaşayan kadınlara öncelik vereceklerini belirtiyor. Her ilde iş ve meslek danışmanlarının sığınma evlerini ziyaret edeceğini ve kadınlarla görüşeceğini belirterek, çalışabilir durumda olanların istihdam edileceğini söylüyor. İŞKUR bu projede Aile ve Sosyal Politikalar Bakanlığı ile işbirliği yapıyor. Türkiye’de hâlen kadınların iş gücüne katılım oranı yüzde 28,8. Erkeklerde oran ise yüzde 71,7. Erkeklerde işsizlik oranı yüzde 9 iken, kadınlarda yüzde 11 seviyesinde. Engelli istihdamında ise geçen yıl önemli mesafe aldıklarını belirterek, “Geçen yıl 35 bin engelliyi işe yerleştirdik. Korumalı iş yerlerini finansal açıdan destekleyeceğiz.” diyor. Bu projede de Özürlü ve Yaşlı Hizmetleri Genel Müdürlüğü ile birlikte çalışan İŞKUR, proje kapsamında desteklenecek iş yerlerine ödenecek parayı, engelli çalıştırmayan iş yerlerine kesilen cezalardan karşılayacaklarını söylüyor.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=00C27F3B55A82D359D4CE5EB87A3C418?newsId=35264), [web.archive.org (arşiv bağlantısı)](http://web.archive.org/web/20130427134939/http://aksiyon.com.tr:80/aksiyon/newsDetail_getNewsById.action;jsessionid=00C27F3B55A82D359D4CE5EB87A3C418?newsId=35264)
