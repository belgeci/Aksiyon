# Okul dershanesi ilk haftasında çöktü

*Abdulkerim Bedir 2014.10.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eylül 2015’ten itibaren dershanelerin kapısına kilit vuran Millî Eğitim Bakanlığı, 6 yıl önce sonlandırdığı ‘okullarda hafta sonları kurs’ uygulamasına ‘gördüğü lüzum üzerine’ yeniden döndü. Ancak evdeki hesap çarşıya uymayınca, kurslar çoğu yerde belirtilen tarihte başlayamadı.
  </font>
 </div>
 <div id="newsText">
  <font class="detail-text">
   <p>
    Millî Eğitim Bakanlığı (MEB) okullardaki hafta sonu kurslarından 6 yıl evvel vazgeçmişti. Öğrencilerin dinlenme ve eğlenme zamanlarını kısıtladığı gerekçesiyle hayli eleştirilmekteydi çünkü. Özel dershaneler onlarca yıldır faaliyetlerini sürdürmekte, ârz-talep dengesinde belirli bir açığı kapatmaktaydı. Ancak bakanlık anlaşılmaz bir manevrayla 2015 Eylül itibariyle onların kapısına da kilit vurdu. Bahanelerinden en öne çıkanı 6 sene öncekiyle aynıydı: Çocukların oyun ve sosyal aktiviteye vakti kalmıyor!
   </p>
   <p>
    Anayasa Mahkemesi’nin (AYM) hakkında vereceği karar merakla beklenen dershaneler, ‘tartışmasız’ çok önemli bir fonksiyon görüyor. Gayet tabii ki, bunu MEB yönetimi de iyi biliyor. Çeşitli sebeplerle oluşan ders eksiğini gidermek için apar topar ve mecburen yeni formül arayışlarına girilmesi de bu yüzden zaten. Eski defterleri karıştırınca 6 sene önceki hafta sonu okul kurslarına yönelmekte buldu çareyi. 2008’de ‘amacına hizmet etmedi’ diyerek lağvettiği kursları tekrar canlandırma niyetinde. Dershane boşluğunu bu ücretsiz kurslarla doldurmak amaçlanıyor.
   </p>
   <p>
    Planlamaya göre okul saatleri haricindeki kurslar saat 22.00’ye kadar sürebilecek. Sınıflar azami 20 kişi olacak. Yetkin öğretmenler görevlendirilecek. Söz konusu takviye kurslarında ilk zil 20 Ekim’de çalacaktı. Fakat evdeki hesap daha işin başında çarşıya uymadı. Altyapı yetersizliğinden daha ilk haftasında çöktü. Pek çok okulda hazırlık süreci öngörülen tarihe dek sonuçlandırılamadı.
   </p>
   <p>
    Metropol şehir İstanbul’da bile parmakla sayılabilecek miktarda kurs organizasyonu pratiğe dönüşebildi. Uygulamanın ne zaman sorunsuzca yürür hâle geleceğine dair veliler bilgi sahibi değil. İşin ilginci eğitimcilerde de malumat yok.
   </p>
   <p>
    Çocuğu ortaokul 7’nci sınıfta okuyan velilerden Cengiz Yılmaz, şöyle ifade ediyor duygularını: “Kızıma hangi dersleri seçeceğine dair bir form verildi. Formu doldurduk. Basından takip ettiğim kadarıyla 20 Ekim’de başlayacaktı. Fakat belirtilen tarih geçmiş olmasına rağmen ortada herhangi bir kurs yok.” Bir başka veli Ahmet Koçak da, “Belirtilen tarihte kurslarının başlamaması üzerine okul idaresini aradım. Cevaben öğrencilerden formları yeni topladık. Önümüzdeki günlerde size bilgi vereceğiz dediler. İşin açıkçası net bir şey söylemediler.” diyor.
   </p>
   <p>
    Öğrenci ve veliler gibi uzmanlar da tepkili. Eğitim uzmanı Hasan İnce, “Veliler henüz TEOG skandalını üzerinden atamamışken, Bir de dershane sorunu yaşıyor. Bütün gelişmiş ülkeler eğitimde özel sektörün payını artırmaya çalışıyor. Ülkemiz için de böyle bir hedef söz konusu. Fakat tam tersi icraatlar yapılıyor. Hâl böyle olunca devlet eğitim meselesini bir çıkmaza sürüklüyor.” ifadeleriyle dile getiriyor düşüncelerini.
   </p>
   <p>
    <strong>
     Öğretmenler ilgi göstermedi
    </strong>
   </p>
   <p>
    Ücretsiz dershane ambalajıyla sunulan kurslara öğretmenler de umulan ilgiyi göstermedi. Bakanlığın belirlediği 9 liralık ders ücreti cazip bulunmadı. Öğretmenler ders ücretinin 18 liraya çıkarılmasını istiyor. Gişimlerde bulunuldu.Bakanlıktan gelecek  haberi bekliyor pek çoğu.
   </p>
   <p>
    Yönergeye göre haftada 21 saat derse giren öğretmenler azami 19 saat kurs verebiliyor. Eline geçecek paraysa yaklaşık 700 lira. Kurs saatleri eşit dağıtıldığında ortalama aylık ücret 250 liraya iniyor. Yani emeğe değmiyor! Hâl böyle olunca iş iyice sarpa sardı. Kurslar başlayamadı. Zoraki açılanlarda ise öğretmen tercihleri formaliteden ibaret. Daha çok bekâr ya da yeni evlenen hocalar rağbet gösteriyor.
   </p>
   <p>
    İstanbul’daki matematik öğretmenlerinden Mustafa Y. anlattıklarıyla manzarayı özetliyor: “Özel dersin ücreti 100 lira, devlet ise kurslarda 9 lira veriyor. 10 saatten fazla derse girmeliyim ki bir saat özel derse eşit olsun. Ücret çok az. Her şey para değil ama emeğin de bir hakkı var.  Aileme daha fazla zaman ayırmak için kabul etmedim.” İstanbul’da bir ortaokulda müdür yardımcısı olarak çalışan bir eğitimcinin söyledikleri bir Türkiye gerçeğini ifade ediyor. “Biz okulumuzda kurs açmadık. Çünkü öğretmenlerimizin çoğu sözleşmeli. Kadrolular ise verilen ücreti yetersiz bulduğu için ilgi göstermedi. Kimse hafta içi geç saatlere kadar ders anlatmak istemiyor. Hafta sonu tatil yapmak istiyor.”
   </p>
   <p>
    Bu arada kurslara kayıt yaptıran öğrencinin devam mecburiyeti var. Dönem bazında toplam ders saatinin altıda birine özür beyan etmeden katılmamışsa kaydı siliniyor ve aynı dönem başka kursa gidemiyor. Bazı yerlerde öğretmenlerle anlaşan veliler çocuklarına ek ders aldırıyor. Öyle görünüyor ki, ödenecek faturalar normal dershane ücretlerini dahi aşacak.
   </p>
   <p>
    <strong>
     Aktif Eğitim-Sen Genel Başkanı Osman Bahçe:
    </strong>
   </p>
   <p>
    <strong>
     İLK DÜĞME YANLIŞ, DÜZELME İMKANSIZ
    </strong>
   </p>
   <p>
   </p>
   <p>
    “Millî Eğitim Bakanlığı, son dönemde birçok konuda olduğu gibi bu konuda da şaibeye, yanlış ve yanlı uygulamalara kapı açacak tehlikeli bir yöntem izliyor. Eğitim kurumlarının keyfî kapatılması münasebetiyle İlk düğmeyi yanlış ilikleyen MEB doğal olarak diğer tüm düğmeleri de yanlış iliklemeye ve eğitim kamuoyu nezdinde itibar kaybetmeye devam ediyor. Bakanlık, devlet okullarını ve halk eğitim merkezlerini aynı zamanda birer dershane gibi kullanma kararı alarak eğitim sistemimizde dershanelerin ihtiyaçtan doğmuş kurumlar olduğunu ikrar ederken, bu kurumların kanun zoruyla kapatılmasının kamuoyuna yansıtıldığı gibi eğitsel gerekçelere dayalı olmadığını ve bu kararın hatalı olduğunu da kabul etmiş oluyor. Yakın zamanda aynı konuda çelişkili kararlar imza eden MEB’e biz de milletimiz adına soruyoruz: Hani dershanelere gerek yoktu? Hani dershanelerde çocuklarımızın ve gençlerimizin yarış atı gibi yoğun bir programa tabi tutulması doğru değildi? Hani gençlerimiz dershanelere ayıracakları vakitleri sanat, spor vb. sosyal etkinliklere ayıracaklardı? Üç-beş ayda ne değişti de şimdi siz devlet eliyle dershanecilik yapmaya kalkışıyorsunuz? Dershanecilik kötü idi ise devlet eliyle dershanecilik yapmak nereden icap etti? Dershanecilik iyi bir şeyse mevcut kurumları neden kapattınız? Üstelik atama bekleyen yüzbinlerce öğretmen adayı varken on binlerce meslektaşımızı öğrencileriyle buluşturarak onlara istihdam imkânı oluşturan, yüz binlerce gencimize de sokaklarda geçirecekleri boş vakitleri ilim irfanla geçirebilecekleri ortamlar hazırlayan kurumları ve oturmuş sistemi yangından mal kaçırırcasına telaşla yok etmenizin gerçek sebebi nedir? Bunu bilmek milletimizin en doğal hakkıdır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39838-okul-dershanesi-ilk-haftasinda-coktu.html), [web.archive.org (arşiv bağlantısı)](http://web.archive.org/web/20141101144951/http://www.aksiyon.com.tr:80/aksiyon/haber-39838-okul-dershanesi-ilk-haftasinda-coktu.html)
