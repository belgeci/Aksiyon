# Soma'dan Somali'ye Yardım Kervanı

*Abdulkerim Bedir 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimse Yok Mu Derneği, bu yılki Ramazan kampanyasını “Rahmet Şemsiyenizi, Paylaşmanın Bereketiyle Doldurun’ sloganıyla başlattı. Başkan İsmail Cingöz, mübarek ayın coşkusunu 5 kıtada, 110 ülkede yaşadıklarını söylüyor.
  </font>
 </div>
 <div id="newsText">
  <font class="detail-text">
   <p>
    Kimse Yok Mu Derneği,  bu sene de dünyanın dört bir yanındaki yetimlere ve ihtiyaç sahiplerine Ramazan bereketi götürdü. 53 bin gönüllüsüyle Ramazan yardımlarını ihtiyaç sahiplerine ilk elden ulaştırdı. Rahmet ayı boyunca 400 bin ihtiyaç sahibi aileye Ramazan kumanyası ulaştırmayı hedefleyen Kimse Yok Mu, bayrama kadar 2 milyon 500 bin kişiye sıcak yemek ikram etmiş olacak. Ayrıca 50 bin ihtiyaç sahibine de bayramlık yardımında bulunacak. “Türkiye Büyük Millet Meclisi Üstün Hizmet Ödülü”ne sahip derneğin faaliyetlerini ve merak edilenleri Kimse Yok Mu Yönetim Kurulu Başkanı İsmail Cingöz ile konuştuk.
   </p>
   <p>
    <img alt="" height="154" src="http://web.archive.org/web/20141026224827im_/http://medya.aksiyon.com.tr/aksiyon/2014/07/21/yardim-kervani2.jpg"/>
   </p>
   <p>
    <strong>
     -Ramazan ile ilgili bu yıl ne gibi faaliyetlerde bulundunuz?
    </strong>
   </p>
   <p>
    Ramazan, en yoğun olduğumuz ve en önemsediğimiz ay. Derneğimize en fazla bağış bu dönemde yapılıyor. Çalışmalarımızı üç-dört ay önceden planlıyoruz. Bu sene 81 il ve 110 ülkede 10 binlerce gönüllüyle Ramazan organizasyonları yapıyoruz. İlk defa bu yıla has yurt dışında 1 milyon yetime iftar verdik. Dernek olarak Türkiye’de geçen sene 107 bin aileye kumanya dağıttık. Bu sene 250 bin aileye ulaşma hedefimiz var. Bütün hedeflerimizi yüzde 100 artırdık. Şu ana kadar 200 binden fazla aileye bu yardımlar ulaşmış durumda. Ramazan bitmeden inşallah hedefimizi tutturmayı planlıyoruz. Yurt dışında ise 150 bin kumanya paketi dağıtıyoruz.
   </p>
   <p>
    <strong>
     -Gazze’ye yönelik çalışmalar oluyor mu?
    </strong>
   </p>
   <p>
    Biraz önce belirttiğim gibi 110 ülkede faaliyet gösteriyoruz. Filistin de bu ülkelerden biri. Filistin her yıl en fazla yardım yapılan ilk 5 ülke arasında. Yani son bombalamadan önce de Gazze’ye yardımlarımız devam ediyordu. Filistin’de en fazla yardım yaptığımız yer Gazze. Filistin’de çalışmaları daha iyi organize etmek için Kudüs’te temsilcilik açtık. Zannediyorum Filistin’de temsilciliği olan tek dernek Kimse Yok Mu. Son bir ayda kulak, burun, boğaz ve tiroit rahatsızlığı bulunan 335 çocuğun tedavisini yaptırdık. Gazze’de 80 bin kişinin temiz su ihtiyacı derneğimiz tarafından çözüldü. Yine Gazze’deki pek çok hastanenin diyaliz merkezi derneğimiz tarafından hayata geçirildi. Bombalama olayından sonra insani yardımı artırmaya yönelik SMS kampanyasını başlattık.
   </p>
   <p>
    <strong>
     -Soma’daki yetimler için ne tür çalışmalar yaptınız?
    </strong>
   </p>
   <p>
    Öncelikle 301 şehidin ailesine ulaşmak için planlama yaptık. “Şehitlerin aileleri bize emanettir” dedik. Şöyle de bir empati yaptık: O şehidimiz hayatta olsaydı ailesi ve çocukları için neyi arzu ederdi? Evvela bunu tespit ettik. Bir şehidimiz çocuğu için sünnet yaptırmak istiyormuş. Bir başka şehidimiz anne-babasını tedavi ettirmek istiyormuş. Bir başkası düğün borçlarını ödüyormuş fakat ömrü bitirmeye vefa etmemiş. Dernek olarak bunların hepsini not ettik.Hukuki mevzuat içerisinde 211şehit ailesine yardım yaptık. Eğitim hayatı devam eden şehit çocuklarına burs verdik. 10 aileye dayalı döşeli ev alındı. Bu rakamın yakında 260 civarı olacağını tahmin ediyoruz.
   </p>
   <p>
    <strong>
     -Son 100 yılın en büyük sel felaketini yaşayan Bosna’ya ilk giden yardım kuruluşlarından biri Kimse Yok Mu idi.
    </strong>
   </p>
   <p>
    Bosna’da bu felaket sonrası bütün altyapı çöktü. Suyun yüksekliği yer yer 5-6 metreyi buluyordu. Tek katlı evlerin tamamı suların altında kaldı. İnsanlar apartmanların ikinci, üçüncü katında ancak yaşayabiliyordu. Aslında bu tür afetlerde esas sıkıntı sonrasında yaşanıyor. Salgın hastalıklar en büyük tehdit. Ecdat yadigârı bu toprakları hiçbir zaman kendi memleketimizden ayırmadık. Felaketin yaşandığı ilk anda derneğimize bağlı ASYA arama kurtarma ekibini bölgeye gönderdik. Ekiplerimizden gelen bilgiler doğrultusunda gıda yardımı konusunda harekete geçtik. Yardım hususunda geç kalmamak için Bosna’ya sınır ülkelerden yerinde alımlar yaptık. Ulaşılması oldukça zor köylere kadar bu yardımları ilettik. Daha sonra derneğimiz Türkiye’den 9 tır gıda ve yardım malzemesi gönderdi.
   </p>
   <p>
    <strong>
     -Bazı insanlarda ‘Yardımlarımız yerlerine ulaşıyor mu?’ endişesi var. Güven vermek adına neler yapıyorsunuz?
    </strong>
   </p>
   <p>
    Bize en çok sorulanlardan biri de bu. Yardım derneklerinin olmazsa olmaz en büyük sermayesi güven. Güveni tesis etmek için ise şeffaf olmak gerekiyor. Dernek olarak kendi iç denetleme mekanizmamızı sürekli işletiyoruz. Ayrıca, kamu yararı gözeten bir dernek olduğumuz için devlet kurumları tarafından çok sıkı denetimden geçiyoruz. ‘Siz bağışınızı yapın, gerisini bize bırakın’ mantığıyla çalışmıyoruz. Şu an derneğimizin 53 bin gönüllü çalışanı var. Bunların hemen hemen hepsi aynı zamanda bağışçı ve işin içindeler. Yardımı nereye ve ne miktarda yapacağımıza bağışçılarımızın kurduğu komisyon karar veriyor. Yardımın ilgililere ulaşmasına kadar işin bizatihi içerisindeler. Yani baştan sona şeffaflık söz konusu. 400 bordrolu çalışanımızla bu işin altından kalkmamız imkânsız. Bu kadar personel yalnızca yardım kolisi dağıtsa bile işleri yetiştiremez. 250 bin ailenin hangi birine yetişebilirsiniz. Biz çalışmalarımızı gönüllülerimizle birlikte yapıyoruz.
   </p>
   <p>
    <strong>
     -İhtiyaç sahipleri nasıl belirleniyor?
    </strong>
   </p>
   <p>
    Göreceli olmakla beraber ülkemizde 1 milyon yoksul var. Sistemimize kayıtlı yardım almak isteyen 320 bin kişi mevcut. Devletin ilgili birimleri (başta AFAT ve Kızılay) ve benzer yardım kuruluşlarıyla bir araya gelip kimlere yardım yapılmalı konusunda bir barem belirledik. Dernek olarak yönetmeliğimizde “Sosyal incelemesi yapılmak kayıt şartı ile yardım yapılması” maddesi mevcut. Yardım için müracaat edenleri bir dizi incelemeye tabi tutuyoruz. Komşularına ve muhtara soruyoruz. Evinde ziyaret ediyoruz. Çocukları varsa okul müdürüyle görüşüyoruz. Hiçbir yardım müracaatına masa başında ezbere karar vermiyoruz. Sosyal inceleme yapan komisyonun raporuna göre o aileye yardım yapıyoruz. Bu yardım bazen çocuğun kırtasiye masraflarını karşılamak, bazen de aileye ev almak şeklinde olabiliyor. Bu ailelerin hemen hemen hepsine Ramazan’ da kumanya, kurban bayramında et yardımı yapıyoruz. Bunun dışında aileye yılda en az bir kez giyim yardımı yapıyoruz. Ayrıca kendisi müracaat edemeyen ihtiyaç sahiplerine ulaşma hedefimiz var.
   </p>
   <p>
    <strong>
     -Yurt dışı için nasıl bir kıstas var?
    </strong>
   </p>
   <p>
    Yurt dışında gittiğimiz yerlerin şartları Türkiye ile kıyaslamayacak derecede kötü. Keşke yapılan yardımın yüz katını götürebilsek oralara. İnanın o kadar fazla ihtiyaç var ki neyi kritize edeceksiniz. Afrika’da gittiğimiz pek çok yerde insanlar gelen yardımlara bakıyor. Su yok, ekmek yok. Her tarafta salgın hastalıklar mevcut. Yardım geliyorsa o an karnı doyuyor insanların. Yardım yoksa belki de yarına çıkmaya garantisi yok. Oralardaki herkes yardıma muhtaç.
   </p>
   <p>
    <strong>
     -Yardımların ne kadarı Türkiye’ye yapılıyor?
    </strong>
   </p>
   <p>
    Bize en fazla yöneltilen sorulardan biri de “Bu kadar ülkeye yardım ediyorsunuz, peki Türkiye’ye neden yapmıyorsunuz?” Dernek olarak bize gelen (şartlı yardımlar dışında) yardımların yüzde 70’ini Anadolu insanının yoksulluğunu gidermede kullanıyoruz. Çünkü burası bizim vatanımız. Ancak burada vicdani olarak şu gerçeği de ifade etmem gerekiyor. Yurt dışına yardım yaptığımız ülkelerin hiçbiri Türkiye ile mukayese edilebilecek durumda değil. Türkiye o ülkelerin en iyisinden en az yüz kat daha iyi durumda. Oralarda fakirlikten bahsetmiyoruz. Yiyecek ekmeği, içecek suyu yok. Eğer siz o gün yetişirseniz o insanların yaşama şansı var.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39066), [web.archive.org (arşiv bağlantısı)](http://web.archive.org/web/20141026224827/http://www.aksiyon.com.tr:80/aksiyon/newsDetail_getNewsById.action;jsessionid=64D9F28D76641D59B0DCF952603342A3?newsId=39066)
