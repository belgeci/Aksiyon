# Hazar'a hazan indi

*Ülkü Özel Akagündüz Bilinmeyen-tarih*

<div>
 <font>
  <img border="0" height="1" src="/web/20041213073532im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213073532im_/http://www.aksiyon.com.tr/resim/516/76.jpg" vspace="5"/>
  </p>
 </font>
 <font class="content">
  Deniz görmemiş bozkır çocukları, etrafı yalçın dağlarla çevrili bir göl kıyısında yaşıyorsa, emin olunuz,  ‘su’ hasreti çekmezler.
 </font>
 <p>
  <font class="content">
   Sandal nedir, bilirler; martı çığlıkları, suda oynaşan ışıklar, yakamoz, med-cezir ve dalga sesi onların da rüyalarını süsleyebilir...  Hazar, işte o göllerden biridir. Doğu’da, neredeyse bir yarımada gibi etrafı sularla çevrili Elazığ’ı ‘turistik’ şehirlerden biri yapan Hazar Gölü’nün bir adı ‘Mavi Göl’, diğeri ‘Sivrice Gölü’dür. Göle yukarıdan bakan köylerden birinde, çay bahçesi işleten Kezban, ‘Mavi Göl’ diyor Hazar’a...
   <br/>
   <br/>
   Güzün son günleri artık;  gezmelerin tozmaların yerini okul telaşı, kış hazırlığı almış;  çay bahçesinde in cin top atıyor. Kezban’ın kocası balık avında, kayınbabası çardak altında uyuklamada. Bizim gibi keşfe çıkmış yabancılar, onun için ‘can şenliği’. ‘Gelin gelin!’ diye sesleniyor uzaktan. Bahçede mevsimin son kavunları, karpuzları ‘Koparın, koparın, domateslerden de yeyin’ diye tembihliyor. Kavunlar kelek, karpuzlarda tat yok; çitin arkasındaki inekler birazdan bayram edecek... Kayınbaba uyuklamaya devam ediyor, “Kaynanan var mı?” “Sizlere ömür!” “Aman, iyi, rahat edersin” diyor biri. Kezban başka türlü düşünüyor; “Keşke yaşasaydı kaynanam, hiç olmazsa kocasına bakardı.” Kezban, kocası ve kayınbabası, Mavi Gölü seyre daldıkları köyden şehre dönecekler beş on güne kadar. Bahara, Allah kerim...
   <br/>
   <br/>
   Hazar’ın diğer adı Sivrice, Hazarbaba Dağı eteklerinde ve gölün hemen kıyısında kurulan Sivrice ilçesinden geliyor; ama en nihayetinde, arkasında koskoca bir ‘Hazarbaba’ dağı duruyorken gölün adının Hazar olması kaçınılmaz... Hazarbaba’da Hz. İbrahim’in babası Azer’in yattığına inanılıyor. Dağın uzaktan görünümünü hamile bir kadına benzeten yöre halkı, gölde bundan on beş yıl önce ortaya çıkarılan batık kentle ilgili bir efsane anlatıyor; rivayete göre, kapı kapı dolaşarak su isteyen hamile kadını geri çeviren şehir sakinleri kötülüklerinin cezasını göl suları altında kalarak ödemiş. Batık bir kent gerçekten var; ama efsanelere dudak bükmek olur mu? Onlar hayatı masalın bir parçası yapıyor ve böylelikle insanların ‘anlatacak bir hikaye’si oluyor.
   <br/>
   <br/>
   Hazar Gölü, on iki yıldan bu yana kıyısında düzenlenen ‘Hazar Şiir Akşamları’nın da mekanı. Asya’dan, Ortadoğu’dan ve Balkanlar’dan gelen şairler her sene güz mevsiminde göle nazır şiir okuyunca, Hazar, ister istemez ‘şiirli’ bir hâl alıyor. Fakat, şiir akşamları bitip dışarıdan gelenler gidince, göl gerçek sakinlerine kalıyor. Yün tokaçlayan köylü kadınlar, koyun sürüleri ve balıkçılar... Yukarıdaki köyden aşağıya en hırpani giysileriyle inen kadınlar,  tam da, yünleri tokaçla dövmeye hazırlanırken karşılarına çıkan şehirli kadınlardan rahatsız oluyorlar. Bir müddet öyle ‘dağılsalar da işimize baksak’ diye bekliyorlar. Ne çare ki kadınlar meraklı; yüzlerinde ‘Ay, ne sevimli şeysiniz’ ifadesi, çocukluk yıllarına ait bir oyuncağa yeniden kavuşmuş gibi bekleşiyorlar ayakta... Sonra herkes gibi onlar da dağılıyor. Kadınlar kaldıkları yerden yün ağartmaya, koyunlar göl kıyısından yürümeye devam ediyor...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17145&yorum_id=1), [web.archive.org (arşiv bağlantısı)](http://web.archive.org/web/20041213073532/http://www.aksiyon.com.tr:80/detay.php?id=17145&yorum_id=1)
