# Mümzî ve temhir ile başlayan 39 yıllık hikâye

*Ülkü Özel Akagündüz 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sökeli emekli öğretmen Yaşar Çağbayır’ın 39 yıldır üzerinde çalıştığı Türkçe sözlük Ötüken Neşriyat tarafından basıldı. Rumeli, Kıbrıs ve Anadolu ağızlarına da yer veren beş ciltlik sözlüğün Osmanlıca dizini de var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111165341im_/http://www.aksiyon.com.tr/resim/649/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eğitim enstitüsünden yeni mezun Türkçe öğretmeni, bir Anadolu kasabasına atandığında okulun gayri resmî müdürü olmak zorunda kalırsa ne olur? Buradan, enteresan olaylarla örülmüş bir serüvene de gidilebilir belki; ama biz sadece iki kelimeden söz edeceğiz: mümzî ve temhir… Çiçeği burnunda öğretmenimiz, idarecilik görevini mecburen kabullenince işte bu iki kelimeyle tanışıyor. Posta yoluyla gelen resmî bir evrakın ‘mümzî ile temhir kılınarak iade edilmesi’ lâzım; ama bavuldaki Türkçe sözlük ne mümzîden haber veriyor ne temhirden.
   <br>
    <br>
     Serde toyluk var, meslektaşlara sorulmaz, kasabada ihtimal ki bir bilen de çıkmaz. Sonunda bir yazı kaleme alıyor genç öğretmen ve kaymakamlığın yolunu tutuyor. Kaymakam koltuğunda oturan Sabahattin Çakmakoğlu, yazıya bakıyor “Okulumuzda mümzî ve temhir bulunmamaktadır, bilgilerinize…” ve gülmeye başlıyor. Öğretmen mahcup; “Daha gülecekseniz ben kaçayım.” diyor. Kaymakam tatlı sert çıkışıyor: “Deli çocuk, yazıyı ne imzalamışsın ne mühürlemişsin.” 1968 yılında gencecik bir öğretmen olan Yaşar Çağbayır’ı sıkıntıya sokan bu iki sözcük; bugünlerde vitrinlere yerleşen en kapsamlı Türkçe sözlüğün ilk kelimeleri aslında. O günden sonra yüz sayfalık bir fihrist alarak bürokratik kelimelerin anlamını ve okuduğu kitaplardaki dikkat çekici tanımları not etmeye başlayan Çağbayır, fihristlerin karıştığını, kimi kelimeleri ikinci defa yazdığını fark edince fiş yöntemine geçmiş: “Matbaada zarf büyüklüğünde kâğıtlar kestirdim. Harf sırasına göre yazdığım kelimeleri ayakkabı kutularına koyuyordum. Kutular öyle çoğalmıştı ki, şimdi oturduğum eve bir römork fiş taşıdım.”
     <br/>
     <br/>
     İşin ilginç tarafı, Çağbayır’ın neredeyse kırk yıl önce, tabii bir insiyakla başladığı bu tasnifin gün gelip bir sözlüğe dönüşeceğini hiç hesap etmemesi, ta 1997 yılında bilgisayarla tanışana dek… “Amacınız neydi diye sorarsanız, bir şey söyleyemem. Elimdekileri ne yapacağımı bilmiyordum. Bir üniversiteye ya da araştırma kurumuna veririm diye düşünüyordum; fakat bilgisayarın kelimeleri sıraya dizdiğini görünce, ‘Ben bu işi yaparım.’ dedim ve kolları sıvadım.” Bilgisayar işleri kolaylaştırmış elbette; ama sadece ‘A’ harfini bilgisayara geçirmek altı ayını almış Çağbayır’ın. Rutubetli bodrum katlarında bozulmaya yüz tutan fişlerin öğretmen hastalığı faranjiti azdırması da cabası… Bir ara öyle bunalmış ki, dışarıya çıktığı vakitlerde bilgisayarının çalınmasını istediği bile olmuş; ama böyle düşündüğü zamanlarda çantasında çalışmalarını kopyaladığı bir CD taşımayı da ihmal etmemiş. “Kelimeleri fişlerden bilgisayara geçirmem sekiz yılımı aldı. Günde on saat bilgisayar başında oturuyordum. Doktor omuz ağrılarım için egzersiz verdi. Böyle gelgitler içinde bitirdik çok şükür.”
     <br/>
     <br/>
     Yaşar Çağbayır, mazisi 1968 yılına dayanan çalışmasını geçen sene mayıs ayında bitirene dek, emeğinin zayi olup olmayacağından bile emin değilmiş. “Hiçbir şey olmayabilirdi.” diyor tevekkülle… Hazırladığı sözlüğü tanıtan kırk adet broşürü çeşitli yayınevlerine göndermiş; kiminden cevap almış, kiminden alamamış. Cevap verenler de hep “Bizim gücümüzü aşar.” demiş. Böylesi durumlarda akla ilk gelen Kültür Bakanlığı’nı ise hiç düşünmemiş: “Başvurmadım; çünkü biliyordum ki benden altı nüsha isteyecekler. Her nüshanın da çift aralıklı ve on iki punto yazılması gerekli. Altı bin sayfalık bir sözlük bu şekilde yirmi bin sayfaya çıkardı ki bu da bakanlığın önüne bir kamyon kâğıt indirmek anlamına gelirdi. Üstelik tespit ettikleri hataları benim düzeltmemi isteyeceklerdi. Hatanın ne olduğunu ise asla söylemeyeceklerdi.”
     <br/>
     <br/>
     Çağbayır’ın çalışmasına sahip çıkan Ötüken Neşriyat, sadece maddi bir külfete girmekle yetinmeyip,  sözlüğün birkaç koldan okunmasını ve tashihini de üstlenmiş. Sözlüğün sonuna eklenen Osmanlıca dizin de yayınevinin önerisi.
     <br/>
     <br/>
     KELİMELERİ SEÇERKEN TARAF TUTMADIM
     <br/>
     <br/>
     Osmanlıca dizin, sözlüğü şimdiye kadar yayımlanmış benzerlerinden ayırıyor; ancak tek farkı bu değil. Şimdiye kadar hazırlanan en kapsamlı sözlük duruyor karşımızda. Osmanlı Türkçesi, Eski Anadolu Türkçesi, Rumeli, Kerkük ve Kırım ağızlarının da yer aldığı beş ciltlik eserin belki en önemli özelliği, yazarının sadece belli bir yörede kullanılan kelimeye de bir yazarın türettiği ama dilin benimsemediği bir kelimeye de aynı özenle yaklaşmış olması. İşin doğrusu, bu coğrafyada, insanların ağzından çıkan her kelimeyi tespit etmek gibi iddialı bir düşünce yatıyor çalışmanın arkasında. Bir tür kelime avcılığı… “Gördüğümü, duyduğumu yazdım.” diyor Yaşar Çağbayır, “Sokakta konuşulanlardan yazmadığımı düşündüklerimi not ederdim, defterler doldu boşaldı böyle; ama yetişemediğim de olmuştur tabii. Günümüz Türkçesi’nin bütünü, hatta fazlası var. Bir grup bile anlıyorsa o kelimeyi aldım. Argo olduğu halde genelleşenler var mesela. Kullanılacaktır ya da öğrenilmesi gerekir diye bir yönlendirme yapmıyorum. Önemli olan, şimdi konuşulmuş, yazılmış bir kelimenin anlamını yüz yıl sonra merak eden birinin bile elinin boş kalmaması.”
     <br/>
     <br/>
     Bu durumda Çağbayır’ın sözlüğü; gazetelerin ekonomi sayfasındaki terimleri anlamayanları da, Nurullah Ataç’ın ya da Bilge Karasu’nun Türkçesi’ne vâkıf olmak isteyenleri de hoşnut edeceğe benziyor. Arapça ya da Farsça asıllı kelimelere ‘eskimiş’ ibaresini konduran Türk Dil Kurumu’nun (TDK) tavrına kıyasla tarafsız bir yaklaşım benimsemiş yazar. Kökeninin ne olduğuna bakmadan ve herhangi bir yorum yapmadan halkın benimsediği, kullandığı bütün kelimelere sahip çıkmış. Söz konusu olan sadece Arapça asıllı kelimeler değil, köylerde kullanılan ‘dirgen’ kelimesi Yunanca ‘trigene’den geliyormuş mesela, evlek kelimesi de Yunancadaki  ‘avlakos’ kelimesinden. Balıkçılık terimlerini Yunancadan, tarımla ilgili terimleri de yakınlık durumuna göre Ermenice ve Rumcadan almışız. Hayvancılığa ait kelimeler ise Türkçe.
     <br/>
     <br/>
     “Halkımız yıllardan beri konuşuyor ve anlıyorsa bu kelimelerle cebelleşmeye gerek yok.” diyen yazar, dildeki sürtüşmenin, siyasi partiler arasındaki sürtüşmeler kadar eski olduğuna inanıyor: “TDK, ‘eskimiş’ ifadesini kullanırken kendi çevresini esas alır. Sözlükçü Ali Püsküllüoğlu bu kuruma savaş açar ve onu da başka bir kesim destekler. 1970’li yıllarda her grup kendine göre bir dil kullanmaya başlamıştı. TDK’nın 1955’te bastığı sözlük, dildeki sadeleştirmeler yüzünden yalnızca on beş bin kelime içeriyordu. Günümüzde de İngilizcenin ne kadar zengin bir dil olduğundan, Türkçenin bilimsel terimleri karşılayamadığından şikâyet ediliyor. Hâlbuki, biraz kafa yorsak, o kelimelerin karşılığını bulabiliriz. Dilimizi dışlamakla değil, işlemekle kazanmamız lâzım.”
     <br/>
     <br/>
     <br/>
     <br/>
     ABD TÜRKÇEYE DE EL ATTI
     <br/>
     <br/>
     Günümüzdeki bütün Türkçe sözlükleri tarayan Yaşar Çağbayır, 1890’larda Trabzon valiliği yapan Hüseyin Kazım Kadri’nin hazırladığı bir Türkçe sözlüğe de ulaşmış. Azerice, Kırgızca gibi Türk coğrafyasında kullanılan kelimelere de yer veren bu dört ciltlik sözlüğün Türk cumhuriyetleriyle ilişki kesildikten sonra unutulduğunu hatırlatan yazar, enteresan bir noktaya işaret ediyor: “Rusya Babil Kulesi Araştırma Merkezi’de Türk dilini araştırıyor; ama Türkçeyle ilgili en büyük çalışmayı ABD yapıyor. Altay Dilleri Araştırma Enstitüsü’nde kırk senedir çalışıyorlar. Son sözlüklerini geçen yıl yayımladılar. Bir milletin varlığının dilinde gizli olduğunu biliyorlar, ata et mi verecekler ot mu, bunu anlamak için uğraşıyorlar.”
     <br/>
     <br/>
     <br/>
     <br/>
     <br/>
     <br/>
     ‘FİŞGENE’ TOPLAMAYA GİDEN ÇOCUĞU ANLAMAK
     <br/>
     <br/>
     <br/>
     Sözlüğün ‘Anadolu ağzı’ bölümü, anlamını bilmediğimiz ya da unuttuğumuz nice kelimeyi gün yüzüne çıkaracak. Yalnızca kendi yöremize mahsus sandığımız nice kelimenin de ortak olduğunu öğretecek. Yaşar Çağbayır, olur da Anadolu’nun herhangi bir köyüne, kasabasına yolunuz düşer ve o güne değin hiç duymadığınız bir kelime kulağınıza ilişir diye, yerel kullanımlara da yer vermiş sözlükte. “Dün fişgene toplamaya gittik.” diyen küçük çocuğa uzaydan düşmüş gibi bakmayız belki bundan böyle. Fişgeneden kastın salyangoz olduğunu öğrendikten sonra... Burada dikkat edilen husus, kelimelerin geniş bir coğrafyada kullanılması olmuş; ama mesela, bir Fethiye’de bir de Kars’ta rastlanan kelimenin de ‘yaygın’ olduğuna hükmedilmiş. Sözlük, keyifli bir oyuna da sürükleyebilir okurunu; Suriye Türkmenlerinin ve Anadolu köylülerinin  ‘herhalde’ anlamında kullandığı ‘ellaham’ kelimesinin ‘Allahu alem’in halk arasında bozulmuş şekli olduğunu keşfetmek ya da çocuk kelimesinin eski Türkçede ‘domuz yavrusu’ anlamına geldiğini, bizim sonradan olumladığımız yavuz kelimesinin de Farsçada ‘kötü karakterli’ gibi bir mana taşıdığını öğrenmek gibi… Bir hoşluk da yazarın sözlükte kaç madde yer aldığını tam olarak bilmemesi: “Dökümünü yapmadım, yapamam da. Yalnızca, 168 bin madde başı olduğunu söyleyebilirim.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27403), [web.archive.org (arşiv bağlantısı)](http://web.archive.org/web/20071111165341/http://www.aksiyon.com.tr/detay.php?id=27403)
