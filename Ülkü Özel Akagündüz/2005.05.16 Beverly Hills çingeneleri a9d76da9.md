# Beverly Hills çingeneleri

*Ülkü Özel Akagündüz 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BÜKREŞ - Romanya’nın zengin çingeneleri, üç-dört katlı villaları ve altın takılarıyla gezgin çingenelerden ayrılıyor. Onlar at arabaları yerine lüks otomobillere binmeyi ve gençleri Avrupa’ya göndermeyi tercih ediyor. Gezgin Çingenelere bir haller olmuş. Ne çadırları var görünürlerde ne uzun yolculukları.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070610013043im_/http://www.aksiyon.com.tr/resim/545/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hacı kılığına bürünüp geldikleri Avrupa’da yerleşik hayata geçmedikleri için olmadık eziyetler gören, hatta uzunca bir dönem köleleştirilen bu egzotik halk, şimdi görkemli evler ve son model otomobillere sahip olmak için çalışıyor. Romanya’nın batısında, Alexandria şehri yakınlarındaki Buzescu Köyü’nde yaşayan Çingeneler daha büyük villalara, daha pahalı arabalara ve daha çok altına sahip olma yarışında.  Bir kiliseyle ikiye ayrılan köyün Romenleri yeşil bahçeler içindeki tek katlı evlerinde Anadolu köylüsünden hallice bir yaşam sürerken, öte yakadaki Çingeneler, şöhretin ve zenginliğin simgesi Beverly Hills sakinlerini hatırlatıyor.
   <br>
    <br>
     Buzescu, Bükreş’ten yola çıkıp bir başka Romen şehri Caracal’a ulaşmak isteyenler için gerçek bir sürpriz; fakat dost canlısı, mütevazı, şen Çingeneler bulma umuduyla arabadan inenler hayâl kırıklığına hazır olmalı. Konuşmak ve fotoğraf çektirmek için para istediklerine ve yabancıları ‘misafir’ gibi görmediklerine bakılırsa, asırlar boyu aşağılanmanın acısını çıkarttıkları söylenebilir. Nitekim biz de, köyün içinden geçerken içine düştüğümüz Çingene düğünündeki şen şakrak Çingeneleri ikinci ziyaretimizde bulamadık. Herkes yerli yerindeydi; ama düğün coşkusu ve elbette çakırkeyfliği kaybolunca iş pazarlığa döküldü. Bereket versin, para istemeden konuşacak iki Çingene ailesi bulabildik.
     <br/>
     <br/>
     Köyün en zengini aynı zamanda lideri
     <br/>
     <br/>
     Köyde durunca üç-beş insan toplanıyor etrafımıza; fakat bu huzursuz ve şüpheci bir kalabalık. Anadolu köylerinde yabancı ya muhtara gider ya kahveye. Buzescu’da ‘kahve’ yok. Çavuşesku döneminde kültür ocağı olarak kurulan ‘camin kultural’ şimdi disko-bar  olarak kullanılıyor. “En iyisi muhtardır.” diyoruz. Ne de olsa yabancı, sokaktaki insanın merhametine terk etmemeli kendini... Mihmandarımız Tatar Türklerinden Kerim Aptulla, şefi yani ‘bulibaşa’yı soruyor. İçlerinden biri, ‘Benim.’ diyor; ama Çavuşesku zamanında müfettişlik yapmış Kerim Amca itiraz ediyor; ‘Yalan söyleme, sen değilsin.’ Sonunda, ihtişamlı bir villanın bahçesinde çekirdek yerken buluyoruz Çingenelerin şefini. Çekirdek, yediden yetmişe bütün Çingenelerin vazgeçilmez eğlencesi. Bulibaşa da elindeki çekirdekleri cebine koyduktan sonra ne istediğimizi soruyor. İsteğimiz biraz sohbet etmek, gündelik hayatları hakkında bilgi sahibi olmak; fakat yabancılardan pek hazzetmeyen şef sorularımızı ayaküstü cevaplamakta kararlı.
     <br/>
     <br/>
     Çingene liderlerinin kendi halkları arasından seçilmesi geleneği asırlardır devam ediyor. Köyün en varlıklısı olan bulibaşa da, Orta Çağ’dan bu yana adalet ve disipline ilişkin sorunları, bağlı bulundukları milletlerin hukuk sistemine dahil olmadan kendi aralarında çözen soydaşlarının mirasını devralmış. Buzescu’nun 700 hanelik Çingene tarafında ‘Bulibaşa ne derse, o olur.’ Parmaklarındaki altın yüzükleri ve bileklerinde altın künyeleri göstererek, ‘Bunlar gücün simgesi.’ diyor şef. 20 odalı villanın bir odasında karısıyla birlikte yaşıyor ve diğer odaları düğünlerde, dışarıdan gelen misafirler için hazır bekletiyor. Villada temizlik işlerinden sorumlu hizmetçiler ve bir de aşçı var. Şefe, evlerin niçin bu kadar ihtişamlı yapıldığını soruyoruz? Cevap açık; “Kimde para varsa görünsün.” Bulibaşanın otomobilde tercihi ise Mercedes.
     <br/>
     <br/>
     Çingenelerde çocuk sayısı azalıyor
     <br/>
     <br/>
     Bu arada, kimi Çingenelerin eski günleri villaların içine çadır kurarak yad ettiklerini ve lüks otomobilin yanına bir de at arabası çektiklerini söylemek gerek. Tarım ve hayvancılığa prim vermeyen köylüler, ata mesleği bakırcılığa devam ediyorlar. İçki ve sabun yapımında kullanılan bakır kazanlar köylünün ‘yasal’ geçim kaynağı; zenginliklerinin asıl kaynağı ise dilencilik ve hırsızlık. Köyler gündüz güvenli; ancak geceleyin kolunuzdaki saatin, cebinizdeki cüzdanın nereye uçtuğunu anlayamazsınız bile. Fakat Romanya Çingeneleri inşaat hırsızlığında daha mahir. Avrupa Birliği’ne kabulü kesinleşen ülkede gün geçtikçe büyüyen inşaat sektörü Çingenelerin ekmeğine yağ sürüyor. İnşaatlardaki demiri, çimentoyu, kumu karınca azmiyle taşıyarak binaların çökmesine neden olabiliyorlar.
     <br/>
     <br/>
     Bulibaşanın ilk eşinden bir kızı ve üç torunu var. İkinci eşinden ise bir erkek çocuk bekliyor. Geleneklerine göre Buzescu köyünün delikanlıları yalnızca o köydeki genç kızlarla evlenebiliyor. Ancak şef, ilk karısını kaybettikten sonra küçük bir değişiklik yaparak Braşov şehrinden bir Çingene kızıyla evlenmiş. Yakın bir zamana kadar on-on beş çocuk doğuran Çingene kadınlar, ‘doktor tavsiyesiyle’ kürtaj olmaya başlayınca çocuk ortalaması beş-altıya kadar düşmüş. Çocuklar bulibaşanın bahçesindeki Romen okuluna gidiyor. İlköğretimden sonra okuma oranı sıfır; çünkü bir yanda bakırcılık diğer yanda hırsızlık onlara parlak bir gelecek vadediyor.
     <br/>
     <br/>
     Şefin küçük torunlarındaki altın yüzükleri görünce, ‘Çocukların yüzük takması, güvenlikleri için tehlikeli değil mi?’ diye soruyorum; ama tercümanım Kerim Amca sorumu Romence’ye çevirme gereği hissetmiyor: “Asıl tehlike onlar kızım. Kimi kimden koruyorsun?” Avrupa’ya ilk geldikleri günlerde ‘devlet içinde devlet’ oluşturan ve bir zaman sonra sırf şehirlere girmesinler diye para ödenen Çingeneler bugün de Romenlerin ‘Aman, bulaşmayalım.’ diyeceği bir yerde duruyor. Çingeneleri, “Elleri inceleyerek geleceği okuyabildiklerini iddia eden avareler. Asıl yetenekleri şarkı söylemek, dans etmek ve hırsızlık yapmaktır.” diye tanımlayan Diderot’tan bugüne yalnızca ‘hırsızlık’ baki kalmış anlaşılan. Çünkü Buzescu’daki modern zaman Çingeneleri ne fal bakıyor, ne şarkı söylüyor ne de dans ediyor. Düğünlerde kollarını iki yana açarak oynamalarında ise özgün bir yan yok.
     <br/>
     <br/>
     Sağlam dişleri söktürüp altın diş taktırıyorlar
     <br/>
     <br/>
     Para istemeden konuşmayı kabul eden Gica ve eşi Dantela, bulibaşaya kıyasla iletişime daha açık görünüyor; ancak ‘ayaküstü’ muhabbet, çok alışkın olduğumuz, ‘Buyurun, oturmaz mıydınız?’ teklifinden uzak, kaldığı yerden devam ediyor. Boynuna altın haç takan Gica, “Bugün bizim bayramımız.” diyor. Hıristiyanların Paskalya’dan bir hafta sonra kutladıkları bayram, çingeneler için o günü dinlenerek ve daha çeşitli yemek yiyerek geçirmekten ibaret. Kuzu eti, sarmale(sarma) ve paskalyada boyadıkları yumurtalar... Herkes kendi evinin önünde, bahçe çiti ve villa kapısıyla aynı renkte boyanmış ferforje bankların üzerinde çekirdek yiyerek dinleniyor.
     <br/>
     <br/>
     Gica da tıpkı bulibaşa gibi eşine kıyasla daha süslü görünüyor. Buna ‘süs’ demek yanlış olabilir; çünkü altın takı erkek için güç sembolü. Köyde mütevazı görünen kadınlar ise Alexandria ya da Bükreş gibi büyük şehirlere giderken mücevher kullanmayı seviyor. Gica ve Dantela, bahçe içindeki iki villaya rağmen oğulları ve torunlarıyla birlikte aynı oda içinde yaşamayı tercih ediyor. Mobilyalara gelince, “Bükreş’e gider, en pahalı mobilyayı tespit eder, ondan sonra da satın alırız.” diyor Dantela. Teknolojiyle barışıklar; ama bulaşık makinesi Gica için hâlâ gereksiz bir eşya. Dantela, ellerini göstererek, bulaşık yıkamanın kendisini yıprattığını söylüyor; ama kocası Gica aynı fikirde değil; “Bulaşık yıkamazsan ruj sürüp uzun sigaralardan içersin. Sana da vazife lâzım.”
     <br/>
     <br/>
     Gica ve Dantela yaşadıkları daireyi gezdirmeyi kabul ediyorlar. Büyük bir mutfak, çiçeklerle bezeli aydınlık bir avlu, salonda içkilerin sıralandığı bar ve gösterişli mobilyalar... Evin temiz ve düzenli olduğunu da söyleyelim. Zenginlikleri üzerine konuşmaktan ve mal varlıklarını sergilemekten mutluluk duyan Dantela’ya ‘Hayatta senin için en önemli şey nedir?’ diye soruyoruz. Biraz düşünüyor ve beklenen cevabı veriyor: “Kendimiz ve çocuklarımız için büyük evler yapmak.” Buzescu Çingeneleri için anahtar kelime ‘altın’.  Zenginliklerini ispat etmenin yolu sadece görkemli evler yapmaktan geçmiyor çünkü; üzerinde ne kadar altın görünüyorsa o kadar varlıklısın demektir. Evlerde mücevher kasası barındırmalarına gerek yok; çünkü her biri kuyumcu dükkanı halinde dolaşıyor. Mücevher kasalarını daha çok düğünlerde taktıkları altın kravat ya da ağır takılar için kullanıyorlar. Bir de birikim için aldıkları büyük altınlar var ki, bu alışkanlıkları Çavuşesku dönemine dayanıyor.
     <br/>
     <br/>
     ‘Sistematikleştirme’ projesinin bir parçası olarak Çingenelerin kültürlerini yok etmeye çalışan Çavuşesku, kentlerin berbat dış mahallelerinde veya kırsal alanlarda kötü şartlara sahip çadır kamplarında yaşamaya mecbur bıraktığı halkın, iri Avusturya-Macaristan altınlarından oluşan tasarruflarının polisler tarafından çalınmasına  göz yummuştu. Altın takı dışında altın diş de köyde çok yaygın. Genç-yaşlı herkes, konuşurken ve gülerken dişlerinin sarı sarı parlamasından pek hoşnut görünüyor. Gençler, sağlıklı dişin üzerine altın kaplamayı tercih ediyor. Yaşlılar çoğu zaman çürük dişlerini altınla değiştirseler de sağlam dişlerini söktürüp altın taktıranlar da var.
     <br/>
     <br/>
     EFLAK-BOĞDAN’IN KÖLE ÇİNGENELERİ
     <br/>
     <br/>
     Eflak ve Boğdan’ın yani bugünkü Romanya’nın Çingene tarihinde yüz kızartıcı bir yeri var; çünkü bu topraklarda Çingeneler sistematik bir biçimde köleye çevrilmekteydi. Angus Fraser, Çingenelerin Avrupa’daki serüvenini anlattığı ‘The Gypsies’ adlı kitabında, Romanya Çingenelerinin önce manastırlar sonra da mal mülk sahipleri tarafından köle olarak kullanıldığını tespit etmiş. Romanya arşivlerinde Çingenelere dair en eski kayıt, 1385’te Eflak’ın hakimi 1. Voyvoda Dan tarafından Tismana’daki Kutsal Meryem manastırının lehinde yayımlanan bir belgede yer alıyor. Voyvoda bu belgede, manastıra vaat edilen kırk Çingene ailesiyle ilgili kararı teyit eder. 1388 yılında ise Cozia Manastırı 300 aileden oluşan bir bağış almıştır. 14. ve 15. yüzyıldan kalma olup Slavca yazılan birçok Romanya belgesi Çingenelerin bölgeye gelişlerinden kısa bir süre sonra bu Tuna prensliklerinde köle olarak kullanıldıklarını doğruluyor. Demircilik, çilingirlik, kalaycılık gibi mesleklerde uzmanlaşan Çingeneleri kontrol altına alma yöntemi ise hayli ilginçmiş o dönemde: Sahipsiz her Çingene devletin malı sayılır. Kendileri ve çocukları satılabilir, değiştirilebilir mallar haline gelen Çingenelerden biriyle evlenen Romanyalı bir adam ya da kadın otomatik olarak köle olurdu. Çingeneler özgürlüklerini ancak 1856 yılından sonra alabildiler.
     <br/>
     <br/>
     HEMİ MÜSLÜMAN HEMİ TÜRKÜZ
     <br/>
     <br/>
     Çingenelerin Balkanlarda rahata ermeleri Osmanlı İmparatorluğu’nun bölgeye hakim olduğu dönemdir. Irk ve ten rengi konusunda bir ayrımcılığa tâbi tutulmayan Çingeneler imparatorluk sınırları içindeki serbest dolaşımdan faydalanarak göçlerini hızlandırmışlar. Bugün Romanya’da Osmanlı Türkleri’nin ve Kırım Tatarları’nın yoğun yaşadığı Dobruca Bölgesi’nde Türk ve Müslüman olduklarını söyleyen Çingeneler yaşıyor. Müslümanlara ‘millet’, Hıristiyanlara ise ‘mogan’ diyen Mecidiye Çingeneleri Buzescu Çingenelerine hiç benzemiyor. Şehrin dışındaki mahallede fakirlik içinde yaşayan Çingenelerden en şanslıları çocuğunu Türk yurduna yatılı verebilenler. Hırsızlık ve dilencilik burada da çok yaygın. Yaşlı kadınlardan biri, balıkçıya yalvarıyor; çünkü balık, bir çeşit ekmek olan ‘mamaliga’ için zorunlu. Türkiye Çingenelerine yakın bir şiveyle konuşan Mecidiye Çingeneleri altın yerine nazar boncuğundan kolyeler takıyor. Ortodoks Buzescu Çingenelerinden farklı olarak Paskalya bayramını değil Hıdırellezi kutluyorlar. Hamidiye Teyze, bir gün önceki Hıdırellez kutlamasında mezarlıklara gidip Kur’an okuduklarını söylüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21422), [web.archive.org (arşiv bağlantısı)](http://web.archive.org/web/20070610013043/http://www.aksiyon.com.tr:80/detay.php?id=21422)
