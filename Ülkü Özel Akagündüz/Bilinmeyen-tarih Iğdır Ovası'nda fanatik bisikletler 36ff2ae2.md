# Iğdır Ovası'nda fanatik bisikletler

*Ülkü Özel Akagündüz Bilinmeyen-tarih*

<div>
 <p>
  <font>
   Iğdır'ın yokuş nedir bilmeyen gençleri, tuttukları takımın renkleriyle süsledikleri bisikletlerini sokaklara özgürce park ediyor. Iğdır"da ayakların yerden kesilmesi bir bisiklete bakar.
   <br/>
   <br/>
   Bisiklet, nihayetinde elde edilebilir ulaşım aracıdır ve mobilya mağazası sahibiyle, amele pazarında bekleyen işçiyi iki tekerlek üzerinde buluşturur. İki bisiklet arasında, sabah ve akşam park edildikleri mekanlar dışında tek fark olabilir; gizli bir meydan okumayı ve aidiyet duygusunu fısıldayan futbol takımı renkleri... Tekerlerde rüzgar gülü gibi dönen, oturakları, sepetleri süsleyen sarı-lacivert, siyah-beyaz, sarı-kırmızı ve nadiren bordo-maviden birine sahip olmak için bir bisiklet tamircisine gitmek yeterli. Bisikleti futbol takımının renkleriyle süslemek gelin arabasını süslemek kadar keyifli; ancak bu işlemin bir keyiften çok zorunluluk haline geldiği de gün gibi aşikâr. İstanbul"dan getirilen bu süsler salgın halinde yayılmış şehre. "Onda var, ben de niye yok?" hasetliği ve "O Cimbomluysa ben de Kara Kartallıyım" inadıyla çoğalıp büyüyen bir merak...
   <br>
    <br>
     Büyük şehirlerin arapsaçına dönen trafiğinde, az sonra bir kamyonun altında kalma riskinden haberdar, sağ taraftan ürkekçe ilerleyen bisikletlilerin Iğdır"ın yokuş ve trafik nedir bilmeyen gençlerini kıskanmasını anlayışla karşılamalı. (Nitekim foto-muhabirimiz Kürşat Bayhan da bisiklet fotoğrafı çekmekten yorgun düşünce, "Bir daha böyle fırsat bulamam" deyip kendine bir bisiklet kiraladı ve Doğubeyazıt yolunda Ağrı Dağı"na doğru pedal çevirdi.)
     <br>
      <br>
       Bu şehirde bisiklete binmek, yürümek kadar normal ve güvenli olunca, belediye otobüsünün camından bakıp "Eyvah, şimdi ezilecek çocuk, bunun anası babası yok mu?" diye feryat eden hanım teyzelere de rastlanmıyor elbette. Iğdır, bisiklet tutkunlarının iki can düşmanı trafik ve yokuştan arınmış düz ve sakin bir şehir. Yokuşları tırmanırken ya da inerken, bisikletin bir baş belası gibi göründüğünü hayatında üç-beş defa bisiklete binmiş herkes bilir. Iğdır"da bisikletler yol kenarlarından, cadde ortalarından vızır vızır akabiliyorsa, bu, insanı canından bezdiren yokuşlarla hiç tanışmadıkları içindir.
       <br>
        <br>
         Iğdır"da yalnızca çocukların ve gençlerin değil, ihtiyar delikanlıların da pek rağbet gösterdiği bisikletin üzerinde kız çocuklarını ve genç kızları göremezsiniz. Ağabeyler, şayet eşref saatinde iseler, kızkardeşlerini kısa bir gezintiye çıkarırlar ya da babalarının tembihi üzerine okulun kapısı önünde bekleyip eve götürürler. Tabii bir de, babanın önde, çocuğun ortada, annenin de arkada oturduğu bisikletli akraba ziyaretleri, çarşı-pazar dolaşmaları vardır. Çocuğun ortada yamyassı göründüğü ve bir nevi tost haline getirildiği bu gezintiler kimileri için tehlikelidir; ama dinleyen kim? Iğdır"da bisiklet, gündelik hayatın her alanında görünür, görünmekle kalmayıp işe yarar. Doğubeyazıt yolundaki Asrî Mezarlığa bisiklet üzerinde gidilir. Mezar taşları ve ağaçların gövdesine yaslanmış onlarca bisiklet, ölümle hayatın iki ayrı yüzü gibi durur.
         <br/>
         <br/>
         Bisiklete binmek ve mezarlığın demir kapısından dışarıya pedal çevirmek dünyaya yeniden dönmek gibidir. Sonra, pazardan alınan canlı tavuklar, derdest edilip yatırılır bisikletin arkasına; artık biçare tavuk, ürktüğünden midir, gideceği yerdeki akıbetini tahmin ettiğinden mi, yoksa kendini yolların akışına, tekerlerin sarsıntısına bıraktığından mıdır, sesi soluğu kesiliverir. Tamire götürülecek bisikletleri taşımak da çoğunlukla bir başka bisiklete düşer. Ee, bugün o taşır, yarın onu taşırlar bir tamirci dükkanına... Bir de amele bisikletleri vardır Iğdır"da. Onlar da, diğerleri gibi fanatiktir, sahiplerinin tuttuğu takımın renklerini gururla taşır üzerinde. Ancak bir farkları vardır; aylaklık yapamazlar, şöyle bir hava alayım diye yollara düşemezler, bakkal önlerinde, ağaç altlarında bir başlarına bekleyemezler. Iğdırlı gençler, her sabah aynı yerde, bisikletlerini park ettikleri geniş alanda ya da az ilerideki kahvede o günü kurtaracak bir iş bulmak için bekleşirken bisikletler de birbirine dayanarak hamallık yapması için götürülen sahiplerinin yolunu gözler. Birbirine benzeyen onlarca bisiklet, çalınma endişesi olmadan öylece bırakılır meydana, ne de olsa, hamallık sırasının kendisine gelmesini bekleyen bir işçi her zaman vardır yanlarında...
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1522 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11343), [web.archive.org (arşiv bağlantısı)](http://web.archive.org/web/20050215221527/http://www.aksiyon.com.tr:80/yazdir.php?id=11343)
