# Kağızman’a ısmarladım bebeği

*Ülkü Özel Akagündüz 2005.01.10*

<div bgcolor="#FFFEF6">
 <font>
  <img border="0" height="1" src="/web/20060106083023im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106083023im_/http://www.aksiyon.com.tr/resim/527/50.jpg" vspace="5"/>
  </p>
 </font>
 <font class="content">
  Türkü, ‘Kağızman’a ısmarladım nar gele’ dese de eskisi gibi nar yetişmiyor Kağızman’da. Uzun elma, lale, bal, kaşar derken şimdi bir de bebeği var.
 </font>
 <p>
  <font class="content">
   Toplum Merkezi’nde üretilen bebekler internet üzerinden satışa sunuluyor. Ancak bu uzak doğu ilçesindeki tek hareketlilik Kağızman Bebeği’nden ibaret değil...
   <br>
    <br>
     Kağızman bir ilçe, doğuda, Kars’tan bile ötede... Adının âşina oluşu türküden; önce Barış Manço, sonra Haluk Levent söyledi; “Kağızman’a ısmarladım nar gele / Gümüş kemer ince bele dar gele.” Hepsi bu işte; hayat büyük şehirlerdeki curcunadan ibaretken karlı dağların, dolambaçlı yolların arkasına saklanmış ‘uzak’ bir ilçenin varlığı hangi dalı ırgalar ki... Fakat, epeydir bir hareketlilik var Kağızman’da;  manzara hep alıştığımız küskün, içine kapanmış bir doğu ilçesinden oldukça farklı. Dağ köylerinde okuma aşkıyla yanıp tutuşan kızların yatılı okullara yerleştirilmesi daha tanıdık bir hikâye belki; ama maddi yardım alabilmek için verdiği dilekçeyi ‘bilgi edinme kanunu’ndan hareketle takip eden köylülere o kadar sık rastlamıyoruz. Türkiye’de ilk defa bir ilçeye ‘Toplum Merkezi’ kurulmasına ve orada üretilen bebeklerin internet üzerinden satılmasına da...
     <br/>
     <br/>
     Kağızmanlılar geçen yıldan bu yana, devletin okuyan çocuklara verdiği parayı alabilmek için resmi nikah yaptırıp, kimliksiz çocuklarını nüfusa kaydettiriyor. Çocukların bakımsızlıktan hastalık kaptığı Yatılı Bölge İlköğretim Okulu (YİBO) Bilgi Üniversitesi tarafından onarıldı. Daha da güzeli, üç yıldan bu yana en ücrâ köy okullarında bile ‘mesleği bırakıp memleketine dönen’ öğretmen çıkmadı. İlk bakışta, ‘kendi halinde’ gibi görünen ilçedeki hareketliliğin baş aktörü, çocukların ‘kaymakam teyze’si,  kadınların ‘kaymakam hanım’ı ve dili sürçen erkeklerin ‘kaymakam bey’i Aylin Kırcı Duman...
     <br/>
     <br/>
     Kağızman için denge unsuru
     <br/>
     <br/>
     “Kağızman’a gideceğimi ilk duyduğumda, bir yanlışlık olduğunu düşündüm; çünkü kadın kaymakamları hep küçük ve sorunsuz ilçelere gönderiyorlardı.” diyor Aylin Kırcı Duman. Kütahya-Dumlupınar, Çorum-Laçin ve Niğde-Çiftlik’ten sonra geldiği Kağızman, önceleri ‘dünyanın sonu’ gibi görünmüş ona; ancak terör yüzünden boşaltılmış köyleri, halkın yoksulluğunu, eğitimdeki aksaklıkları görünce kolları sıvayıp işe koyulmuş. 1992’de kadınlara kaymakamlık yolu açılır açılmaz mesleğe adım atan Duman, yaz tatillerinde bile köye gitmekten haz etmezken, Kağızman’ın dağ köylerini her seferinde başka bir amaçla ziyaret eder olmuş; okumak isteyen kız çocuklarını toplamak, koyun sürüsü telef olan köylüye yardım götürmek, çiçeği burnunda öğretmene eşlik etmek, yakılan köy okullarını onarmak,  selden zarar gören ailelere moral ziyareti yapmak...
     <br/>
     <br/>
     “40 yıldır hiçbir kaymakamın uğramadığı köylere gittim. Çoğu terör nedeniyle riskli yerlerdi; fakat beni, yani devleti yanlarında hissetmeleri gerekiyordu. Hep iyi karşılandım, DEHAP’la halay çekenler benimle dertleştiler.” diyen kaymakam Duman, kendisini bir ‘denge unsuru’ olarak görüyor. Terör yüzünden 9 yıldır okulu kapalı olan Keşişkıran Köyü’nde, jandarma komutanı, tugay komutanı, ilçe milli eğitim müdürü ve kaymakamın davul zurna eşliğinde 23 Nisan’ı kutlaması köy halkına moral vermiş. Kutlamanın ardından köy öğretmenine gidip; “Madem bu havada devlet ve asker buraya kadar geldi, madem ki bizimle omuz omuza bayram kutladı, biz ne istiyorsanız yapacağız. Yolsa yol, çeşmeyse çeşme...” demişler.
     <br/>
     <br/>
     Eğitim ve sağlık hizmetlerindeki kaliteyi artırmak için proje üretme fikri, söz konusu Kağızman olduğunda geçerliğini yitiriyor. Çünkü burası daha düne kadar okulların yakıldığı ve kız çocuklarının okula gidebilmek için gözyaşı döktüğü ayrıcalıklı bir bölge. Kağızman’ın ‘Kaymakam Hanım’ı da, doğunun kendi şartları içerisinde değerlendirilmesinden yana. Öğretmenler görev yaptıkları okulda yılgınlığa kapılmasın, istifa edip gitmesinler diye çabalamak bile burayı farklı bir konuma oturtuyor.
     <br/>
     <br/>
     Modernizmin simgesi su mataraları
     <br/>
     <br/>
     Kaymakam Duman önce, yakılan okulları bir anıt gibi muhafaza etmek isteyen halkı ikna etmiş, ardından, kuş uçmaz kervan göçmez bu köylere tayini çıkan gencecik öğretmenlerin morali bozulmasın diye akla hayale gelmez yöntemler icat etmiş. Köyde lojman olmadığı için başka bir köyün lojmanına yerleştirilen öğretmene traktör kiralamak, dağ köylerindeki öğretmenleri hafta sonu bir araçla aldırıp Kağızman’a getirmek ve onları deneyimli öğretmenlerden oluşan “moral grubu” ile buluşturmak gibi özgün fikirler öğretmenleri istifa etmekten caydırmış.
     <br/>
     <br/>
     Öğretmenlerle ilgili unutamadığı çok anısı var; ama bir tanesi gerçekten etkileyici: “Öğretmenlerimin okulla ilgili bütün eksiklerini gidermeye çalışıyorum hep. Fakat bir gün, Akçakale Köyü’ndeki öğretmenin kırtasiye listesine eklediği su matarasının üstünü çizdim. Öğretmen felsefe mezunu bir gençti. Ertesi gün yanıma geldi ve su mataralarının çocukların evden kaynamış su getirmeleri için gerekli olduğunu söyledi. Su matarası onun için modernizmin simgesiymiş.  Gerekçesinden çok etkilendim ve çocukların her birine renkli mataralar gönderdim.”
     <br/>
     <br/>
     Kaymakamın, okullar ve öğretmenlere bu denli özen göstermesinin altında, vaktiyle terörden çok çekmiş bu köylerde yetişen gençleri kazanma fikri yatıyor. Her köyde öğretmen olmalı ve her okulda bir bayrak dalgalanmalı.
     <br/>
     <br/>
     Kağızman’ın uzak köylerinden Çengilli’de kızların okuma serüveni, Sevilay Boran’ın kendisini Kaymakam Duman’ın arabasının önüne atmasıyla başlıyor. Köydeki ilköğretim okulunu bitirdikten sonra liseye gidemeyen Sevilay, o günü, biraz utanarak anlatıyor: “Askerin birine ‘Kaymakam bey kim?’ diye sordum. Çünkü daha önce hiç kadın kaymakam görmemiştim. Bana Aylin Hanım’ı gösterdikten sonra, ‘Ne yapacaksın?’ diye sordu. Ben ‘Okumak istiyorum.’ deyince asker, ‘Tam sana göre o zaman.’ dedi.”
     <br/>
     <br/>
     Çengilli köyünün gözüpek kızları
     <br/>
     <br/>
     Sonrası malum, önce Sevilay, ardından Şengül Demir, Zülüfet Dökat, Nazife ve Hanife Budak kardeşler ailelerinin rızası alınarak Kağızman Meslek Lisesi’nde okumaya başlıyor. Şu an Çengilli Köyü’nden 15, diğer köylerden 5 olmak üzere toplam 20 kız Kağızman’da yatılı lise okuyor. Aslında revirden bozma yatakhane bu kadar öğrencinin bir arada kalması için elverişli değil. Ancak kızların kalabileceği bir yurt olmadığı için belki uzunca bir süre daha sıkışık düzen yaşamaya devam edecekler. Onlar hallerinden memnunlar, hatta böylesi bir ortamı hiçbir yerde bulamayacaklarına inanıyorlar.
     <br/>
     <br/>
     Her birinin kişisel tarihinde, okula başlamadan önce gözyaşı döktükleri, yalvarıp yakardıkları, intiharı düşündükleri, evlendirilmekten korktukları zorlu bir zaman dilimi yer alıyor. Hal böyle olunca, gözleri pırıl pırıl parıldayarak, bilgisayar mühendisi, turizm rehberi ve hatta başbakan olmaktan söz ediyorlar. Omuzlarında, kendilerinden sonraki kızların yolunu açmak gibi ağır bir yük de var. Yanlış bir adım atarlarsa ‘Ben demiştim.’ diyecek babaları, ağabeyleri...
     <br/>
     <br/>
     Kızlar hedefini büyük tutuyor; ancak onlar için en kötü ihtimal bile o kadar kötü değil. Meslek lisesinin bilgisayar bölümünde okuyan öğrenciler, Kağızman Meslek Yüksek Okulu’nun iki yıllık bilgisayar programcılığında rahatlıkla okuyabilecekler. Çocuk gelişimi bölümünü bitiren kızlar ise kendi köylerindeki ana okullarında ana sınıfı öğretmeni olarak çalışmaya başlayabilecekler. Eski bir Ermeni köyü olan Çengilli, son dönemde terörle anılır olmuştu. Kaymakam Aylin Kırcı Duman; “Köylüler devletin kızlarına sahip çıktığını görüyorlar. Bu onları kazanmak için bulunmaz bir fırsat.” diyor.
     <br/>
     <br/>
     Öğrenciler Kağızman’daki Tugay Komutanlığı’nın işbirliği ile açılan Mehmetçik Dershanesinde ücretsiz olarak üniversiteye hazırlanabiliyor. Başbakanlık tarafından geliştirilen Şartlı Nakit Transferi projesi de okula giden kız ve erkek sayısını artırmış. Sıfır-6 yaş, ilköğretim ve lise öğrencilerini kapsayan proje, çocukların okula gitmesini kolaylaştırmakla kalmayıp nüfusta kaydı olmayan çocukları kimlik sahibi yapmış. Şimdiye kadar 1500 çocuk bu sayede nüfusa kaydolmuş.
     <br/>
     <br/>
     İlköğretim öğrencilerine ayda 20, lisedeki kız öğrencilere 35, erkeklere ise 25 milyon olarak ödenen para, ortalama 8 çocuğu olan ailelere neredeyse ek bir gelir sağlıyor. Paranın yalnızca annelere ödeniyor olması kadının evdeki konumunu farklılaştırmış görünüyor. Bankada parmak basarak çocuklarının parasını alan kadınlar bir yandan da okuma-yazma öğrenmeye teşvik ediliyor.
     <br/>
     <br/>
     Kağızman’ın da varoşu var
     <br/>
     <br/>
     Kağızman, 25 bin nüfuslu bir ilçe. Köyleriyle birlikte bu sayı 50 bini buluyor. Terör nedeniyle boşaltılan 10 köyünde hâlâ bir hayat emaresi yok. Oralardan göçenler, ilçenin dışında gecekonduyu andıran evlerde yaşıyorlar. Gecekondulaşma sadece büyük şehirlerin sorunu değil anlaşılan. Tek farkla ki, doğuda bir ilçe, kıyısına, kenarına tutunan insanları daha kolay tolere edebiliyor. Rus işgali döneminde inşa edilen taş binaların dikkat çektiği Kağızman’da merkeze yakın evlerde oturamayan ya da oturmak istemeyen köylüler, ahırı, kümesi, tezek yığınlarıyla uzak köyleri biraz daha yakınlaştırıp ilçeye eklemiş gibi görünüyorlar.
     <br/>
     <br/>
     Kağızman Deresi’nin iki yanında kurulan ‘varoş’ mahallelerinden biri Kümbetler Mahallesi. Toplum Merkezi’nde çalışan Taliye Hanım, dört çocuğuyla birlikte bu mahallede, iki göz odadan ibaret bir evde yaşıyor. Büyük kızı Ebru, Kağızman Meslek Yüksek Okulu’nda okuyor, küçük kızı Eda, üniversiteye hazırlanıyor. Oğullarından Erdinç lise birde, Ercan ise ilköğretim 7. sınıfta. “Aza kanaat edemeyen çoğu bulamaz.” diyen Taliye Hanım’ın evine Şartlı Nakit Transferi’nden aldığı 45 milyonla birlikte ayda 245 milyon giriyor. Sofraya, Kağızman’da fakir ve zengin bütün evlerde mutlaka bulunan dut pestili ve ceviz koyarken, kaymakam hanıma teşekkür etmeyi unutmuyor: “Evde gördüğünüz her şey onun sayesinde oldu. Çocuklarıma giysi aldı, oğlanları sünnet ettirdi. Allah ondan razı olsun.”
     <br/>
     <br/>
     Taş konak, Fevzi Çakmak’ı ağırladı
     <br/>
     <br/>
     Kağızman deyince, adı bugün bile dilden dile dolaşan Ali Rıza Ataman’dan söz açmamak olmaz. Kağızman’ı Rus-Ermeni işgalinden kurtarmak için yola çıkan Kâzım Karabekir Paşa’ya, emrindeki milis kuvvetiyle destek veren Ali Rıza Ataman’ın dört kız yeğeni bugün, eski bir Ermeni evi olan Taş Konak’ta yaşıyor. Koca konak, şimdilerde dört kişiye ev sahipliği yapsa da vaktiyle Fevzi Çakmak’tan, İran Şahı’na ağırlamadığı şahsiyet kalmamış. Gülsen Ataman, haftada bir bütün konağı sildiğini söylerken endişeli görünüyor: “Yaşlanıyoruz, bakalım nereye kadar gidecek böyle?”
     <br/>
     <br/>
     Birsen Ataman da, vaktiyle kendilerini Erzurum’a çağıran Kâzım Karabekir Paşa’nın davetine icabet etmediklerine yanıyor hâlâ. Kağızman kurtulduktan sonra babaları Mehmet Ataman’a, “Erzurum’a gel, burası büyük şehir, münevver insanlar var. Çocukların okur.” diye ısrar eden Paşa’yı dinleselerdi bugün hepsi de okumuş olabilirdi. Taş konakla ilgili iki unutulmaz hikâye var. Birincisi, konağın gerçek sahibi olan Ermeninin işgal döneminde Türkiye’yi terk ederken, anahtarı bahçıvana teslim edip, “Bu anahtarı Mehmet Ataman’a ver. Geri dönersem ev benimdir. Dönmezsem analarının ak sütü gibi helal olsun.” demesi ve ardından yolda öldürüldüğü haberinin gelmesi.
     <br/>
     <br/>
     İkincisi de İngilizler tarafından Kars Kalesi’ne hapsedilen Mehmet Ataman’ı kalede tedavi eden Rus doktorun o yıllarda 1 yaşında olan oğlunun 2002 yılında çıkıp Kağızman’a gelmesi. Birsen Ataman olayı anlatırken heyecanlanıyor: “Babam, ortalık çok karışık olduğu için Rus doktoru karısı ve çocuğuyla birlikte kış bitene kadar bizim evde saklamış. Bahar gelince de bir arabayla sınıra kadar götürmüş. İşte o zaman bir yaşında olan çocuk, şimdi Moskova Üniversitesi’nde profesör.” Hikâyeyi babasından dinleyerek büyüyen profesör, üniversitenin İstanbul’a yaptığı geziye, kendisini Kağızman’daki ‘akrabaları’yla buluşturmaları şartıyla katılmış. “Koskoca adam, gelip boynuma sarıldı.” diyor Birsen Ataman. Rus profesörün Ataman kardeşlerle bir Ermeni’nin tercümanlığında konuşması da hayli anlamlı.
     <br/>
     <br/>
     Aşık Miskinî, kütüphanede gönüllü çalışıyor
     <br/>
     <br/>
     Kağızman’ın doğuda birçok ilçeye nasip olmayacak 10 bin kitaplık bir kütüphanesi var. Yörede ‘Aşık Miskinî’ mahlasıyla tanınan Sait Küçük, kütüphanede gönüllü olarak çalışıyor. Miskinî’nin yazdığı halk şiirleri Arif Sağ, Songül Karlı ve Seher Dilovan tarafından okunmuş. Kağızmanlı iki araştırmacıyla birlikte hazırladığı kapsamlı bir Kağızman kitabı da var Sait Küçük’ün. ‘Kağızman’a Ismarladım Nar Gele’ adıyla yayımlanan kitap, o kadar detaylı hazırlanmış ki, ilçenin en eski fotoğrafçısından kasabına, pestil yapan kadınlardan, yayık yayanlara kadar Kağızman’dan gelmiş geçmiş herkes bu kitapta. Aşık Miskinî’ye, Kağızman’da ozanlık geleneğinin devam edip etmediğini soruyoruz. “Daha bir hafta önce, Kars’tan gelen bir âşık, Közde çayevinde bizim âşıklarla atıştı.” diyor Miskinî. Közde çayevi ilçeye bir ay önce beş tane nargile getirerek bir yeniliğe imza atmış; fakat kahvelerin hası şimdi kuruyemişçi olan Taş Kahve imiş vaktiyle. Âşık atışmalarının en tadına doyulmazı da 1896 yılında Ruslar tarafından inşa edilen bu kahvede olurmuş. Kağızman’da âşıklık geleneğini başlatan Âşık Yusuf Sezai ve yazdığı Sefil Baykuş ağıtıyla nam salan şair Hıfzı’yı unutmamalı. Hıfzı, 25 yaşında Ermeniler tarafından katledilmiş.
     <br/>
     <br/>
     YILDA 1000 BEBEK SATILIYOR
     <br/>
     <br/>
     ‘Kağızman’a Ismarladım Nar Gele’ türküsünün ağıt mı yoksa türkü mü olduğu tartışıladursun, Kağızman’a şimdilerde nar değil bebek ısmarlanıyor. 300 yıllık bir Kağızman elbisesinden esinlenilerek üretilen kadife işlemeli elbisesi ve oyalı yazmasıyla Türkiye çapındaki bir yarışmada mansiyon alan Kağızman Bebeği, yaklaşık 40 kadının geçim kapısı olmuş. Toplum Merkezi’nde üretilen bebekler, internet aracılığıyla ABD ve Belçika’ya kadar ulaşmış. Kağızman’ın Sosyal Riski Azaltma Projesinden maddi yardım alabilmesi için yılda 1000 bebeğin satılması gerekiyor. Bebeklerin 500’ü satılmış durumda. Toplum Merkezi’nde bebek üretimi ve nakışın yanı sıra okuma-yazma ve bilgisayar kursları da düzenleniyor. Merkezde sadece kız öğrencilere hizmet veren bir de internet-kafe var.
     <br/>
     <br/>
     (Toplum Merkezi Tel: 0474 351 83 18)
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19362&yorum=2689), [web.archive.org (arşiv bağlantısı)](http://web.archive.org/web/20060106083023/http://www.aksiyon.com.tr:80/detay.php?id=19362&yorum=2689)
