# Svetlena'nın Türk Evi

*Ülkü Özel Akagündüz Bilinmeyen-tarih*

<div>
 <font>
  <img border="0" height="1" src="/web/20041027134725im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027134725im_/http://www.aksiyon.com.tr/resim/450/50.jpg" vspace="5"/>
  </p>
 </font>
 <font class="content">
  Rus ressam Svetlana İnaç “ Türk evleri çiziyorum çünkü çok samimi ve hayatın sırrı onlarda saklı” diyor. Almaatı’dan Semarkan’ta, oradan Türkiye’ye uzanan öyküsünü anlatıyor bize.  Svetlana İnaç, Rusya’nın Ural bölgesinde Çelabinsk’te başlayan hayatına Marmaris ile Muğla’yı birleştiren yolun orta yerinde, Akyaka beldesinde devam ediyor.
 </font>
 <p>
  <font class="content">
   İstanbul’un bunalttığı çoğu insan gibi biraz toparlanmak ve ‘içindeki sesi duyabilmek’ için tercih ettiği bu Ege kasabasında uzun boylu kalmaya niyeti yok; onunki bundan on bir yıl önce Kazakistan’ın başkenti Almaatı’da tanışıp evlendiği belgesel yapımcısı eşi Selçuk İnaç ve altı yaşındaki oğlu Dalyan’la uzun bir tatil sadece.
   <br/>
   <br/>
   Rusya’da iki yıl grafik, beş yıl da moda tasarım eğitimi alan Svetlana İnaç, küçük yaşlardan itibaren haşır neşir olduğu; ama profesyonel olarak ilgilenmediği resme Anadolu’yu ve İstanbul’u dolaştıktan sonra yoğunlaşmış. İstanbul’u, üniversite yıllarında görüp hayran kaldığı Semerkant’ın bir devamı gibi gören İnaç, Beyoğlu’nda bir evde oturup Türkçe öğreniyorken önüne beyaz bir kağıt koyan Selçuk İnaç’ın sözünü dinlemiş ve resim yapmaya başlamış. “İlk yaptığım resim İstanbul’un sabah masalıydı. Bütün gördüklerimi bir anda anlatmak istediğim için biraz karışık resimlerdi. Sonra gece masalını resmettim. İlk etkiler grafik biçiminde çıkmıştı, spontan, çok fazla derinliği olmayan, tamamıyla renk ve duygu üzerine kurulu bir üsluptu” diyor.
   <br/>
   <br/>
   Akyaka’da ormandaki ışık değişimlerini fark ederek, toprak ve taze çim kokusunu hissederek dolaşmak resimde yepyeni bir usül bağışlamış ona. “Doğanın beni bu kadar etkileyeceğini düşünmüyordum. Sessizlikte kendi sesimi dinliyorum. İçimdeki duyguları gün yüzüne çıkarıyorum” diyen Svetlana İnaç yeni tarzını ‘soyut—figüratif’ olarak tanımlıyor ve ışık, gölge ve ikisi arasındaki kontrastı çok önemsiyor. “Karanlığın ışıkla kesiştiği yerde sanki bir zaman değişimi olmakta. Gece ve sabah, dün ve bugün, şimdi ve geçmiş... Bir zaman tünelinden masala yolculuk yapıyor gibiyim.” İnaç, Anodulu’yu dolaşırken evlerden çok etkilendiği için son yıllarda daha çok evleri ve sokakları çiziyor; çünkü hayatın sırrının oralarda olduğuna inanıyor.
   <br/>
   <br/>
   Svetlana İnaç’a göre, evi çizmek hayatı çizmek gibi. “Doğup büyüdüğüm yerlerde geniş caddeler ve düzenli bir yapılaşma vardı; ama herşey çok sıkıcıydı. Anadolu’nun geleneksel mimarisini çok renkli ve samimi buldum.” Akyaka’da çok programlı bir hayat yaşadığını ve düzenli olarak sergi hazırladığını söylüyor. Anadolu’nun derinlerinde sakladığı masalı Svetlana İnaç’tan dinlemekten çok hoşlanan Türk sanatseverler sergi defterlerine; “Bizi bize anlattığın için teşekkür ederiz” diye not düşüyorlarmış.
   <br/>
   <br/>
   Peki Svetlana İnaç, Rusya’da ne kadar tanınıyor, oradakiler ‘Bizim Türkiye’de yaşayan bir soydaşımız var’ diyorlar mı? Sorunun cevabını eşi Selçuk İnaç veriyor; “Svetlana popüler olmak için resim yapmıyor. İnsanlarla anlaşabileceği ortak bir dil olarak görüyor resmi ve allayıp pullamadan, rötuş yapmadan, içinden geldiği gibi çiziyor. Onun adının doğduğu topraklara ünlü bir ressam olarak ‘kendiliğinden’ ulaşabilmesi için belki uzun yıllara ihtiyaç var. Biz daha Türkiye’nin her noktasına ulaşamadık ki!”
   <br/>
   <br/>
   Svetlana İnaç; “Yemekleri güzel yapıyor, özellikle dolma gibi geleneksel yemeklerde çok başarılı. Eşim beni iş yaparken görünce; ‘Ev işi bitmez, sen fırçanı eline al’ diyor. Ben de her dakikayı değerlendirmeye çalışıyorum. Biraz uzanayım, kalkıp denize gideyim demiyorum hiç” diyor ve Türkiye’de yeteneği ve bir hayali olan kadınların istediklerini elde edebileceklerine inanıyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2801), [web.archive.org (arşiv bağlantısı)](http://web.archive.org/web/20041027134725/http://aksiyon.com.tr:80/detay.php?id=2801)
