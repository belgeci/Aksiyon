# Her şey bir otel odasında başladı

*Ülkü Özel Akagündüz 2005.04.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Deneme yazarı Ali Çolak’ın ‘Mavisini Yitirmiş Yaşamak’ adlı kitabı 8. baskısını yaptı. Yazarla edebiyatın ‘üvey evladı’ deneme üzerine yaptığımız söyleşi, yazı hayatının başladığı bir Mardin oteline kadar uzandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426175328im_/http://www.aksiyon.com.tr/resim/540/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Deneme yazarı Ali Çolak, edebiyat dergilerinde değil de günlük bir gazetenin köşesinde başlayan yazarlık serüveninde ‘olgunluk’ basamağına erişmişken ve ‘Mavisini Yitirmiş Yaşamak’ onuncu yılda sekizinci baskısını yapmışken oturup konuşalım istedik. Yazar o basamakta dursun, biraz soluklansın ve ardında bıraktığı yollara baksın. Onu biraz yorduk, bu sadece anılara dönmenin ruhsal yorgunluğu değildi; biz fazlaca meraklıydık ya da alfabenin ‘a’sındaydık. ‘Bir edebiyat türü olarak ‘deneme nedir’den başlayıp ‘deneme yazarı ve deneme okuru kimdir’le devam eden söyleşimiz, kimi küçük itiraflar, özlemler ve geleceğe yönelik bekleyişlerle renklendi. 13 yıldan bu yana Zaman Gazetesi’nde köşe yazan ve yaklaşık dört yıldır aynı gazetenin Kültür Sanat sayfasını hazırlayan yazara, günlük bir gazetede yazmanın ve daha ötesi, gazetenin mutfağında zamanla yarışmanın anlamını da sorduk.
   <br>
    <br>
     Okurların ‘Mavisini Yitirmiş Yaşamak’la keşfettiği ve ‘Günlük Güneşlik Şarkılar’, ‘Söz Işıldağı’, ‘Gün Sarısı’, ‘İnce Sözler’ ‘Bir Bahçe Düşü’ gibi kitaplarıyla müdavimi olduğu Ali Çolak, hem 16 yaşında bir lise öğrencisinin hem de 70 yaşındaki bir profesörün yazarı olmayı başarmış olsa da kesin hatlarla belirlenmiş bir ‘deneme okuru’ tanımı yapılamayacağını düşünüyor. “Deneme okuru, aynı zamanda şiir, hikâye ve roman okurudur; ama onu diğer okurlardan ayıran önemli bir fark vardır.” diyen Çolak, deneme okurunu ‘ayrıcalıklı’ bir konuma yükselten ayrımı şöyle özetliyor: “Deneme okuru, dil ile daha çok haşır neşir olan ve ‘nasıl anlatılmış’a dikkat eden okurdur. Çünkü denemede olay örgüsü yoktur ve ‘ne olmuş’a kilitlenen bir polisiye roman okurunun denemeden tat alması kolay değildir.”
     <br>
      <br/>
      Bir edebî tür olarak ‘deneme’nin ve deneme yazarının tanımını da bu cümleden hareketle yapmak mümkün. Ali Çolak deneme için, “Şiirin yanından akan ırmak gibidir.” diyor; ama bir yanda da denemeyi adı üstünde ‘deneme’ gibi görüp bir yap-boz oyunu sananlar duruyor. Çolak, ‘dene-yanıl, bir gün tutturursun’cuları derin bir yanılgı içinde buluyor: “Acemi yazarlar, ilk yazılarını deneme olarak adlandırıyorlar. Herkesin bildiği konuları herkesin yazdığı gibi yazarsanız ortaya çıkan şey deneme değil deneyiş olur. Deneme edebiyatın her türünden hatta tarih ve felsefeden beslenir; ama onların hiçbiri değildir.”
      <br/>
      <br/>
      Deneme yazarını, ‘kendi kendisiyle söyleşen, insanı ve evreni anlamaya çalışan yazar’ şeklinde tanımlamak mümkün; ama kıldan ince kılıçtan keskin denge tutturulmadığında kişi, ‘kendini anlatan yazar’ sınıfına dahil olabilir. 10 yıl önce yazdığı denemelerle bugünküleri kıyasladığında, bireysel ve duygusal olanı bırakıp evrensel olana ulaştığını fark eden Çolak, en çok da ‘kendinden söz eden ve hayatın hep güzel yanlarından bahseden yazar’ olarak anılmaktan korkuyor. “Evet, benim yazılarımda hoşluk vardır; ama bir dünya görüşü de vardır. Alttan alta, inceden inceye, satır aralarında, hem seçilen konular hem de o konuların işlenişinde kendini gösteren; ama kendini asla okura dayatmayan bir dünya görüşü. Bir zaman sonra onu sevmeye başlarsın ya da reddedersin.”
      <br/>
      <br/>
      Yeri gelmişken hep gümbürtüye giden o güzelim ‘naif’ kelimesinin de itibarını iâde edelim. ‘Daha duyarlı ve biraz kırılgan olma hâli’ diye tanımlanabilecek naiflik, çoğunlukla ayakları yere değmeyen, suya sabuna dokunmayan, çiçekten böcekten bahseden yazarlara konduruluyor ki, yazar buna şiddetle karşı çıkıyor: “Duyarlı olmak, incelikli olmak bir dünya görüşünden yoksun olmak anlamına gelmiyor. Nitekim, Gün Sarısı’ndaki kimi denemelerim zehir zemberek yazılardır. Naiflik, gerçeklerden kaçıp ağaçtan, çiçekten, mevsimlerden söz etmek olarak anlaşılmamalı. Deneme yazarı sınırlamadığı için soyut ya da somut her şey yazılabilir. Önemli olan onu evrensel bir düzleme taşıyabilmektir.”
      <br/>
      <br/>
      Ali Çolak okurlarını, yanlarında küçük bir not kağıdıyla okurken hayâl etmek zor olmasa gerek. Hemen her yazısında meftunu olduğu şairlere-yazarlara göndermeler yapan Çolak, yazma sürecinde çıkılan gezintiden ‘eli boş’ dönmemek gerektiğini düşünüyor. Denemelerde kendine yer bulan isimler, yazar için edebiyat zincirinin halkalarına eklenmek anlamına geliyor: “Ben kendimi, Salâh Birsel’e, Nermi Uygur’a, Halide Edip’e, Yakup Kadri’ye bağlıyorum. O zincirin bir yerine tutunan okur da iyi edebiyata doğru yol alabilir. ‘Beni oku, mutlu ol ve bende kal’ diyen yazarlar okuru kendileriyle sınırlandırmış olurlar. Gerçek bir edebiyat eseri, okuru mutlaka başka halkalara götürebilmeli.”
      <br/>
      <br/>
      Yazarken seyredilmenin eksiltici bir yanı var
      <br/>
      <br/>
      Ali Çolak, köşe yazarlığını, Zaman Gazetesi Kültür Sanat editörlüğüyle birlikte devam ettiriyor. ‘Edebiyat piyasası’ndan daha sıcak haberler alıyor ve yeni gelişmelerden, okurlarını haberdar etmeyi görev sayıyor. Köşe yazılarını ise her zaman olduğu gibi evinde yazmayı sürdürüyor. Gazete ortamında kendisini hiçbir zaman özgür hissetmediğini itiraf eden Çolak, “Yazı anı, mahrem bir an. Yazı yazarken seyrediliyor olmak insanı tüketiyor. Benim için en uygun ortam, ev ortamıdır.” diyor.  Gazetede yazıyor olmanın olumsuz tarafları yok mu? Var, elbette... Hele de, Salah Birsel’in edebiyat tarihine not düştüğü şu cümle biliniyorsa: ‘Gazete yazısından deneme olmaz, gazeteciden de denemeci olmaz.” Ali Çolak da bu bilginin ışığında, “Saatlerdir konuşuyoruz; ama kendimi hâlâ bir deneme yazarı olarak görmüyorum. Yazdıklarımı da deneme değil denemecik olarak görüyorum.” deme mütevazılığını gösteriyor. Gazetelerde yazan edebiyatçıların sayısı iki elin parmaklarını geçmiyor ve bugün Hilmi Yavuz, Selim İleri, Oktay Akbal gibi isimler, Bâb-ı Âli döneminde yöneticilik, editörlük yapan edebiyatçıların son temsilcileri arasında gösteriliyor.
      <br/>
      <br/>
      Gazetede ‘deneme’ okumanın bir de okura bakan yüzü var. Ali Çolak okurun karşı karşıya bulunduğu durumu yazarınkinden daha ilginç buluyor. Siyaset, ekonomi, cinayet haberlerinden sonra deneme okumak, Çolak’a göre, sıkıcı ve uzun bir gemi yolculuğunda güverteye çıkıp hava almak gibi. Yazar,  ‘kısa mesafe koşuculuğu’na devam edecek olsa da sevdiği, tanıdığı ağaçları anlatacağı uzun soluklu bir deneme kitabı yazmaya hazırlanıyor. Hikâye özellikle de roman yazmak ise ona hâlâ uzak duruyor. Yazmaya başladığı ilk günden bu yana, ‘Niçin öykü ya da roman yazmıyorsunuz.’ sorusuna muhatap olan yazar, “10 yıl önce, ‘Kırk yaşıma gelince’ diyordum. Şimdi kırkıma geldim, galiba elliye ertelemek zorundayım.” diyor.
      <br/>
      <br/>
      EN BÜYÜK ÇILGINLIĞIM MARDİN’E GİTMEKTİ
      <br/>
      <br/>
      Bir de anket sorusu soruyoruz Ali Çolak’a; “Hayatınızda yaptığınız en büyük çılgınlık neydi?”  Biraz düşünüyor, ‘Galiba hiç çılgınlık yapmadım.’ diyor; ama arkasından henüz 22 yaşında bir gençken, İzmir’deki rahat hayatını bırakıp Mardin’in bir ilçesine öğretmen olarak gidişini hatırlıyor. “Hakkım yanmak üzereyken, valizimi aldım ve Mardin’e gittim. En büyük çılgınlığım budur. Hiç bilmediğim küçücük bir ilçede, sokaktan geçen herkesin tuvaletini kullandığı bir otelin dört metrekarelik odasında üç ay yaşadım. Eşyam bir yatak ve bir valizden ibaretti. Bu tecrübe bana çok şey kattı, kendimi başka bir aynada izleme imkanı verdi. Ve yazı hayatım o küçük odada başladı. O güne kadar bir şeyler yazıyordum; ama yazdığım şeyler hayatın dışındaydı. İlk defa benim ayaklarım orada yere bastı. Çok büyük bir dönüşüm oldu benim için.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20832), [web.archive.org (arşiv bağlantısı)](http://web.archive.org/web/20060426175328/http://www.aksiyon.com.tr:80/detay.php?id=20832)
