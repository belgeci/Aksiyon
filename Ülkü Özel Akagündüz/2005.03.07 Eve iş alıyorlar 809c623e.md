# Eve iş alıyorlar

*Ülkü Özel Akagündüz 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226041847im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226041847im_/http://www.aksiyon.com.tr/resim/535/20.jpg" vspace="5"/>
  </p>
 </font>
 <font class="content">
  Giydiğiniz bluzun boncuklarına bir kez daha bakın. Boynunuzdaki kolyeye, eteğinizin askı ipine ve çocuğunuzun elindeki plastik bebeğe...
 </font>
 <p>
  <font class="content">
   Hepsinde de evlerde çalışan kadınların göz nuru var. Artık ‘görünmez işçi’ olmak istemeyen kadınlar,  kendilerini düşük ücretle çalıştıran taşeron engelini aşmak için kooperatif kurdular.
   <br>
    <br>
     Avcılar Ev-Eksenli Çalışan Kadınlar Kooperatifi’ni kurarak bir ilke imza atan Handan, Gönül ve  Pervin aylardır büyük firmalardan iş almayı bekliyor.
     <br/>
     <br/>
     Çalışmak için çok uzaklara gitmek istemeyen ya da gidemeyen kadınlar, uzun yıllardan beri işi eve taşıyor. Bluzlara boncuk işliyor, kemer ve takı yapıyor, oyuncak parçası takıyor, fermuar dikiyor; ancak kendilerini ‘çalışıyor’ saymıyorlar. Çünkü, bir işyerinde mesai yapmak yerine, evlerde, kapı önlerinde kendi deyimleriyle ‘boş zaman dolduruyor’ ve iş bulamadıklarında aylarca bekliyorlar. Ülke ekonomisine katkıları yadsınamayacak bu görünmez işçiler, bir dönem ‘harçlık çıkarmak’ ya da ‘oyalanmak’tan öte bir anlam taşımayan çalışmalarının görünür olması için örgütlenmeye başladı. İlk ses İstanbul Avcılar’dan geldi. HomeNet Uluslararası Ev-Eksenli Çalışan İşçiler Ağı’nı örnek alan kadınlar, kurdukları kooperatifle sadece ‘görünür’ olmayı değil, aracı konumdaki taşeron firmaları aşıp ilk elden iş almayı hedefliyor.
     <br/>
     <br/>
     Avcılar Ev Eksenli Çalışan Kadınlar Kooperatifi’nden Pervin, 1986’dan beri evde çalışıyor. İstanbul’a Diyarbakır’dan gelmiş ve o dönem, deri sektöründe çalışan eşinin işleri yolunda olduğu için çalışmayı hiç düşünmemiş. “Komşularım evde boş oturmamı yadırgıyordu; ama hem çalışmaya ihtiyacım yoktu hem de Diyarbakır’da bu tarz çalışan kadın hiç görmemiştim.” diyor Pervin. Ekonomik krizlerle birlikte eşinin işi bozulunca komşularının teşvikiyle evde parça başı iş yapmaya başlamış; ancak kocasından gizleyerek. Tam yedi yıl süren bu gizlilik, kooperatifin kurulmasıyla sona ermiş.
     <br/>
     <br/>
     Evde çalışan kadınlar, kooperatifin kurulmasıyla birlikte yavaş yavaş dışarıya çıkmaya başlamış; fakat iş, üye olmaya gelince herkes tedirgin olmuş. Pervin, “Bir yere üye olmak, bir kağıda imza atmak özellikle kadınları tedirgin ediyor. Kooperatifi kurmak için birlikte çalıştığımız arkadaşlarımız bile önceleri ürkek davrandı. Bugün bile, eşlerimiz bize parmak sallıyor, ‘Başınıza iş açmayın’ diye.” şeklinde anlatıyor, başlarından geçen süreci...
     <br/>
     <br/>
     Kooperatifin 30 üyesi var; fakat üyelik kadınlara avantaj sağlamış görünmüyor. En azından şimdilik... Kooperatif, iş veren firmaların önündeki taşeron engelini aşıp kadınlara daha iyi fiyattan iş sağlama hedefine henüz ulaşamadığı için üye kadınlar, aylardır iş bekliyor.  Büyük firmalardan aldıkları işi kadınlara cüz’i fiyatlara veren taşeron firmaları aşmanın tek yolu ise kooperatif sayısının artması. Peki, kadınlar taşeronlardan tehdit alıyor mu? Kooperatifin kurucularından Handan, “Hayır, güçlü olmadığımız için bizi önemsemiyorlar. Varlığımızdan haberdarlar; ama fiyat kıramadığımız için bize dokunmuyorlar. Kooperatif sayısı 7’ye ulaştığında fiyat kırmaya başlayacağız ve kıyamet o zaman kopacak.” diyor.
     <br/>
     <br/>
     İşlediğimiz bluzları satın almaya gücümüz yetmez
     <br/>
     <br/>
     Onlara göre bu uzun vadeli bir iş, ve sabır gerektiriyor. Yeter ki kadınlar emeklerine sahip çıksınlar ve bu işi gelip geçici bir iş gibi görmesinler. 1992’den bu yana ev eksenli çalışan Handan, ana firmadan başlayıp fason firma, büyük taşeron, küçük taşeron diye devam eden ‘fiyat kırma’ zincirine kimi zaman kadınların da eklendiğini söylüyor. Mahalledeki taşerondan aldıkları işi komşularına düşük bir ücret karşılığında yaptırıyor ve onlar üzerinden para kazanıyorlar. Olan, günde 1 YTL karşılığında akşama kadar boncuk işleyen kadınlara oluyor yine...
     <br/>
     <br/>
     Avcılar kooperatifi büyük bir firmadan iş alabilmek için uğraşıyor. Kadınlar şimdilik işsiz. Evlerinde, telefonun çalmasını ve ahizenin öteki ucundaki sesin “İş bağladık hanımlar, kooperatife buyurun.” demesini bekliyorlar. Bir araya geldiklerinde ise, kooperatifin kurulduğu günden bu yana aldıkları güzel işleri hatırlıyorlar. Abiye kıyafetler, oyuncaklar, takılar, yapma çiçekler... Konuşurken, meselenin dramatik bir yönü de çıkıyor ortaya. Kadınlar, binbir zahmetle işledikleri bluzların, mağazaların gösterişli vitrinlerinde fahiş fiyatlarla satılacağını biliyor. Evlerine kadar gelen, ellerinden bir bir geçen giysiler, oyuncaklar, süs objeleri vakti geldiğinde ellerinden kayıp gidiyor.
     <br/>
     <br/>
     Boncuk işledikleri bluzları yılbaşı gecesi giyen kadınlara sırf bu “ulaşılamazlık” yüzünden ses çıkarmayan Pervin, “Önceki gün kızımla alışverişe gittik. Bu seneki ürünler hep boncuklu. Kızıma dedim ki, ‘Bunlar bizim emeğimiz işte.’ Siz de boncuklu bluz görürseniz emin olun evde ekmek parası için çalışan bir kadının eli değmiştir üzerine. Bakın, giydiğim kazağı beş milyona ördürüyor taşeron firmalar; ama mağazada elli milyona satılıyor. Süs objeleri, mantoların askı ipi, marka etiketleri, ayakkabı, terlik... İnsanlar satın aldıkları her şeyin  makinalarda yapıldığını sanıyor, oysa birçok ürün mağazaya gitmeden önce evlerdeki işçilerin önüne geliyor.” diyor.
     <br/>
     <br/>
     Bebek’ten arayıp iş istediler
     <br/>
     <br/>
     Ev eksenli çalışan kadınların sayısı ve sosyo-ekonomik durumuyla ilgili istatistikî bilgi henüz yok. Fakat, kooperatif kuran kadınlar, evde çalışmanın sanılanın aksine ‘geçici’ olmadığı ve ‘ev-işçileri’nin sayısının her geçen gün arttığı hususunda hemfikir. Aslında yeni gelişmeler ezber bozduracak türden. Ev eksenli çalışan erkeklerin ve çocukların artması, vasıfsız insanların rağbet ettiği bu tür işlere üniversite öğrencilerinin de merak salması, varoşlarda dönen işlere Bebek’ten, Kadıköy’den talep gelmesi gibi...
     <br/>
     <br/>
     Pervin, “Eskiden yoksullar yapıyordu, şimdi orta direk yapıyor. Mesela ben de eskiden orta direktim; ama şimdi bu işi yapmaya mecburum.” diyor. Handan da, kooperatif kurulmadan önce bu işi hep okuma yazma bilmeyen kadınların yaptığını zannediyormuş: “Bankalar kapandığında banka memureleri aramaya başladı bizi. Devlet İstatistik Enstitüsü ile bir toplantı yaptık. Onların araştırmasında okuma düzeyi düşük kadınların ev eksenli çalıştığı sonucu çıkmış. Fakat son zamanlarda bize yapılan başvurular bu sonucu çürütüyor. Üniversitede dört yıl muhasebe okumuş kadınlar eşleriyle birlikte geliyor. Bizi en çok şaşırtan da Bebek’te oturan bir kadının kooperatifimizden iş istemesiydi. Kadıköy’den ziyaretimize gelen bir grup kadın, ihtiyaçları olmadığı halde, boş durmamak için iş istediklerini söylediler.”
     <br/>
     <br/>
     Kuştepe Kooperatifi’ne destek Bilgi’den
     <br/>
     <br/>
     Avcılar Kooperatifi modelinden hareketle kurulan Kuştepe Ev-Eksenli Çalışan Kadınlar Kooperatifi, aslında bir mezuniyet tezinin pratiğe dönüşmüş hali. “Kadınlar, Kuştepe’de nasıl üretici olabilir?” sorusuna cevap arayan Bilgi Üniversitesi’nden dört öğrencinin çabalarıyla kurulan kooperatifin 8 üyesi var. Kuştepeli kadınlar ‘hazıra konduklarını’ kabul ediyorlar; çünkü onlar Avcılar’daki hemcinsleri gibi türlü zorlukları aşarak değil, sadece bir imza atarak kooperatif sahibi olmuşlar; fakat işsizlik konusunda Avcılar grubuyla aynı kaderi paylaşıyorlar.
     <br/>
     <br/>
     Kurucu üyelerden Yasemin, “Kooperatife kira ödemiyoruz, kuruluş aşamasında da hiçbir masraf yapmadık. Şişli Belediyesi’nden destek alıyoruz; fakat biz de, bu işten bir çıkarımız olmadığına ikna edemiyoruz kadınları. Çevremizdekiler Bilgi Üniversitesi’nden maaş aldığımızı ya da kadınlara verdiğimiz işten kâr elde ettiğimizi sanıyorlar.” diyor. Taşeron engeli, Kuştepeli kadınlar için de geçerli. Görüştükleri firmalar bir kadın kooperatifi yerine taşeronları tercih ediyor ve çoğu zaman telefon numaralarını bile bırakamadan geri dönmek zorunda kalıyorlar. 18 yıldır Kuştepe’de yaşayan Yasemin, “Kadın dayanışması hoşlarına gidiyor ama bu bize iş verecekleri anlamına gelmiyor.” diyor. Kooperatiften 45 kadın iş alıyor; ama tıpkı Avcılar örneğindeki gibi hiçbiri üye olmaya yanaşmıyor. Sebep aynı; “Maddi bir külfeti olur mu? Başımıza bir iş açılır mı?”
     <br/>
     <br/>
     Bir işe yarama isteği hayli baskın
     <br/>
     <br/>
     Kuştepe Kooperatifi şimdiye kadar bir triko firmasından boncuk işleme, matbaadan broşür katlama, ünlü bir markadan yoğurt kaplarına eşantiyon yapıştırma gibi işler almış. En hoşlarına gideni de matbaa işi olmuş. Kurucu üyelerden Ayşe, “Matbaa güzel iş, boncuk dikmekten daha kolay. Çoluk çocuk birlikte çalışabiliyoruz. Boncuğu yalnızca kadınlar dikebiliyor.” diyor. Parasını alan kadınları mahalle pazarında alışveriş yaparken görmek ise kooperatif üyelerinin en büyük mutluluğu. 20 yıldır Kuştepe’de oturan Ayşe, çocukları için bayram alışverişi yapan kadınları gördükten sonra kooperatiften hiç ayrılmama kararı almış.
     <br/>
     <br/>
     Kuştepeli kadınları bir araya getiren faktörü sadece geçim derdi olarak açıklamak hata olur. Kooperatifin yuvarlak masası etrafında toplanmalarında “bir işe yarama” isteği de önemli rol oynuyor.  Kooperatifte dertleşme ve yeni projeler düşünme imkanı bulan kadınlar, firmalardan iş beklerken Mahmutpaşa esnafıyla konuşarak kendilerine yeni bir kapı açmışlar. Birkaç mağazadan ‘gelin kuşağı’ siparişi alan kadınlar, kırmızı ve beyaz renkli saten kuşakları süslerken tek bir boncuğun bile yere düşmemesine dikkat ediyorlar. İlk defa kendi sermayelerini ortaya koyarak çalıştıkları için biraz tedirginler.
     <br/>
     <br/>
     “Elinize geçen üç beş kuruşu kim için harcıyorsunuz?” sorusuna en anlamlı cevabı ise Ayşe veriyor: “Şu masa etrafında kendi için bir çift çorap alan kadın yoktur. Mesela ben kazandığımla kızımın çeyizini hazırlıyorum. Bütün fedakârlıklar evimiz ve çocuklarımız için.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20273), [web.archive.org (arşiv bağlantısı)](http://web.archive.org/web/20051226041847/http://www.aksiyon.com.tr:80/detay.php?id=20273)
