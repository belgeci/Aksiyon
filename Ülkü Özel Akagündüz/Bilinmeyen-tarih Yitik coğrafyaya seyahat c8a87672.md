# Yitik coğrafyaya seyahat

*Ülkü Özel Akagündüz Bilinmeyen-tarih*

<div>
 <font>
  <img border="0" height="1" src="/web/20050302225127im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225127im_/http://www.aksiyon.com.tr/resim/295/74.jpg" vspace="5"/>
  </p>
 </font>
 <font class="content">
  Daha çok yakın bir tarihe kadar bizim jenerasyonumuz için Bulgaristan, Yugoslavya ya da Romanya sadece komünistlerin yaşadığı bir ülkeydi. Varna’yı sadece savaşından biliyor, Kosova’yı 500 yıl önceki zaferiyle anıyorduk.
 </font>
 <br/>
 <p>
  <font class="content">
   Hele Plevne savunması dedemin zamanında değil de binlerce yıl önce olmuştu sanki. Bizim ne Balkanlarda bıraktıklarımız vardı, ne de orada bizden izler. Şairin dediği gibi zaman yitikti ve sanki hiç yaşanmamıştı. Biz hiç oralara gitmemiş, bu yerlerin bizim için hiç anlamı olmamıştı.
   <br>
    <br>
     Derken bir gün komünizm çöktü. O soğuk yüz paramparça oldu. Yugoslavya dağıldı. Orada Bosna diye bir yerin olduğunu, hâlâ yüzbinlerce Müslümanın yaşadığını, Boşnakların komünizme rağmen Osmanlı’dan kalan geleneklerini aynen devam ettirdiklerini acılarla birlikte öğrendik. Bir anda yanı başımızda bizim olan ve yeniden keşfedilmeye bekleyen bir coğrafyanın olduğunu fark ettik.
     <br>
      <br>
       Çok geç de olsa öğrendik ki aslında Balkanlar en az Anadolu kadar Müslüman ve Osmanlı idi. Saraybosna, Üsküp, Şumnu, Flibe, Mostar, Sofya, Selanik, Manastır, hatta Belgrad, Budin, bir Edirne’den, bir İstanbul’dan, hatta Sivas’tan farklı değildi. Ama bize okullarda bunlar hiç öğretilmemişti. Mostar’ın köprüsünü coğrafya kitaplarından hiç göremedik. Aslında Silistre vatan ile eş anlamlıydı bizim için. Bu nedenle Namık Kemal, Vatan yahut Silistre demişti. Okulda yıllarca bu eseri okuduk. Ama Silistre’nin nerede olduğunu hiç bilmedik.
       <br/>
       <br/>
       Bir ulaşılmaz diyar gibi duran Şumnu’nun daha düne kadar Osmanlı coğrafyasının en önemli eğitim kurumlarından biri olan Nüvvab medreselerinin merkezi olduğunu tabii ki okuluğumuz ders kitapları anlatmazdı. Safranbolu’nun evlerinin aynısını Flibe’de ya da Rusçuk’ta, Ohri’de, Berat’ta bulabileceğimizi de bilmiyorduk. Üstelik onlar bütün kara kışa, komünizme, temizlik operasyonlarına rağmen bizden habersiz de olsa ayakta durmayı başarabilmişlerdi. Arnavut kaldırımlı taş sokaklardaki lokantalarda yenilen Elbasan tavanın  Balkanlardan geldiğini de bilmiyorduk önceleri.  Yani anlayacağınız Kapıkule’den ötesi bir aşılmaz kale, bir geçilmez yol idi. Oysa daha onyıllarca önce bizim olan o beldelerde tam 500 yıl yaşamıştık. Trabzon bile Kosova’dan sonra fethedilmişti.
       <br/>
       <br/>
       Kendi coğrafyamızı yeniden keşif
       <br/>
       <br/>
       Eman Tur çok cesur bir kararla işte bu yitik coğrafyamıza turistik seferler düzenlemeye başladı. Bu anlayışla daha önceleri Müslümanların ellerinde olan coğrafyalara turistik geziler düzenliyor. Örneğin Endülüs yeniden keşfediliyor. Bugün İspanya sınırları içinde kalan Endülüs’ü yeniden görmek, onu daha iyi kavrayabilmek için düzenli turlar tertip ediyor. İlgi ise beklenilenin çok üstünde. Bunun gibi Kutsal kent Kudüs’e, türkülerimizin en yanıklarına sebep olan Yemen’e, kendimizle barışma turlarını başarıyla organize ediyor. Saraybosna, Viyana, Budin, Atina ve Selanik’i de hemen saymak lazım. İşte bunun gibi Balkanlar da Eman Tur’un ilgi alanında. Üstelik çok da işinin ehli bir rehberle birlikte: Bu rehber Doç. Dr. Haluk Dursun. Haluk Hoca’nın defalarca geldiği gelmiş ve karış karış bildiği bir coğrafya buralar.
       <br/>
       <br/>
       Otobüsle sefer-i hümayun
       <br/>
       <br/>
       Bugün üzerinde Bulgaristan ve Romanya’nın kurulduğu Osmanlı’nın kuzey eyaletlerini kapsayan gezi otobüsle yapılıyor ve İstanbul’dan kalkan aracın Dereköy’den Bulgaristan’a girmesiyle başlıyor. Yoğun ormanlık alanlardan geçerek adını bugünkü Türkiye’de pek çok yere veren Burgaz’ın gezilmesiyle devam ediliyor. Burgaz’dan Varna üzerinden Şumnu’ya geçiliyor. Şumnu gerçek bir Türk ve Osmanlı şehri. Bütün tahribata rağmen eski Türk evlerinin bir kısmını koruyabilmiş. Halil Paşa ile birlikte Tombul Camii’nde vakit namazları kılınıyor. Osmanlı döneminin efsane eğitim kurumlarından olan Nüvvab medreselerini de görebilirsiniz Şumnu’da.
       <br/>
       <br/>
       Varna bizim tarihimizde çok önemli bir savaşa mekan olmuş bir bölge. Bulgaristan’ın en önemli liman şehri. Aynı zamanda Bulgaristan’ın en turistik şehri. Yeşil ve deniz öylesine güzel bir uyum içinde ki. Karadeniz bize sunduğu yeşilliği buradan da esirgemiyor. Gezi kilometrelerce uzunluktaki Varna kıyılarından devam ediyor. Bu yolu izleyerek Romanya’ya, Köstence’nin hemen yanıbaşındaki Mangalya’ya giriliyor. Esmahan Sultan’ın 1525 yılında yaptırdığı camide cuma namazı kılabilirsiniz. Mangalya’nın hemen dibi Kral ve Hünkar camilerin olduğu Köstence. Köstence’nin biliyorsunuz dünyaca ünlü bir de limanı var. Romanya’nın denize açılan kapısı olan Köstence’nin de hemen üst tarafı Mamaia sahilleri.
       <br/>
       <br/>
       Bir daha dönmek üzere Köstence’yi Tuna’ya doğru terk ederken yolda sizi Babadağ karşılıyor. Buranın en ilginç yapısı Gazi Ali Paşa Camii. Bu mekan bir anda nerede olduğunuzu unutturuyor. Sanki sıcak bir yaz günü yol üstünde Kırşehir’de mola vermiş gibi hissediyorsunuz kendinizi. Mekanın ve zamanın hiç önemi kalmıyor. Şadırvan aynı, güller aynı, güllerin kokusu aynı, cami aynı cami. Hatta halıların seriliş şekli bile aynılık taşıyor. Gazi Ali Paşa Camii Diyanet İşleri Başkanlığı tarafından restore edilmiş ve bir de imam gönderilmiş.
       <br/>
       <br/>
       Arabanızı biraz daha kuzeye doğru sürerseniz Tuna’ya ulaşırsınız. Tulcea Tuna’nın son şehridir. Ve burada da Sultan Aziz’den kalma bir cami vardır. Denebilir ki bütün bu bölgelerde hiçbir şey Tuna kadar insanı heyecanlandırmaz. Öylesine muhteşem ve azametli bir nehirdir ki akıncı beylerinin âşık olması asla boşuna değildir. Zaman zaman boğaz kadar genişleyen Tuna Tulcea’nın tek eğlence kaynağıdır ve bütün kirliliğine rağmen Tulcea’lılar bu nehirde serinlemeyi tercih ederler. Tuna’nın sıra selvili boyunu takip ederek biraz daha kuzeybatıdaki İshakça’ya ulaşılır. Buradaki cami ve İshakbaba’nın türbesi, bu coğrafyada Osmanlı’dan kalan son eserlerdir. İçinizde buruk bir hüzünle mecburen yeniden Köstence’ye dönersiniz. Bir asrı bulan öksüzlük yeniden başlar bu topraklar için.
       <br/>
       <br/>
       Yol sizi yine çağırır. Akıncı beylerinin at koşturduğu, Tuna’nın yeşile boyadığı ovaları seyrede seyrede önce 25 bin Müslüman Türk’ün yaşadığı Mecidiye’ye ulaşırsınız. Abdülmecid Camii ve medresesi bu şehirdedir ve size yine o zaman ve mekan problemini yaşatır. Sanki burası Romanya değil, Anadolu’nun herhangi bir köşesi ve size sizin kadar yakın insanların yaşadığı bir Osmanlı şehri. Mecidiye’yi yine içiniz buruk bir halde terk edersiniz ve sizi artık Bükreş beklemektedir. Bu şehrin en göze çarpan yanı şüphesiz Çavuşesku Sarayı’dır. Hiç ölmeyecekmiş duygusuyla yaptırdığı bu saray ise ona hiç nasip olmamıştır. Romanya’nın herşeyini kendinde toplayan Bükreş yine de ruhsuz bir beton yığınından başka bişey değildir.
       <br/>
       <br/>
       Bükreş’ten Rusçuk’a yol alırken
       <br/>
       <br/>
       Modern dünyanın ortaya çıkardığı gümrük kapıları sizi saatlerce uğraştırır. Yeniden Bulgaristan’a gelmek sizin ruh dünyanızdaki hüznü dağıtmaz. İhtişamlı Tuna’nın üzerinden geçip Rusçuk’a girdiğinizde yeni sizi Anadolu’daki herhangi bir şehir karşılar.
       <br/>
       <br/>
       EMAN Tur 0212 235 38 53 / 235 37 12
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14134), [web.archive.org (arşiv bağlantısı)](http://web.archive.org/web/20050302225127/http://www.aksiyon.com.tr:80/detay.php?id=14134)
