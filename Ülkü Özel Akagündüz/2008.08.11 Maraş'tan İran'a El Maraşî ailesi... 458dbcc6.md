# Maraş'tan İran'a El Maraşî ailesi...

*Ülkü Özel Akagündüz 2008.08.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maraş’tan çıkıp İran’a yerleşen ve oradan da dünyaya yayılan El Maraşî ailesinin serencamını biraz İstanbul’da, biraz Kum’da dinledik. Casuslukla suçlanan Amerika doğumlu İbrahim el Maraşî’den ve İranlı kuzeni Seyyid Mahmud’dan...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080826103130im_/http://www.aksiyon.com.tr/resim/714/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080826103130/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080826103130/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080826103130oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080826103130oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İbrahim el-Maraşî, yazdığı bir raporla Irak’ın işgaline sebep olan adam olarak tanındı. Amerika’nın raporu internetten aldığı ve çeşitli eklemeler yaptığı söylendi sonradan; ama El Maraşî, ‘şaibeli’ olmaktan kurtulamadı. İstanbul’da ders verdiği üniversitelerde öğrenciler ayaklandı, gazetecilere sürekli ‘Ben casus değilim.’ demek zorunda kaldı. Kişisel tarihinde ‘sempati’ uyandıracak bir nokta vardı hâlbuki, kendisinin de konferanslarda ve röportajlarda sıklıkla vurguladığı gibi aslen Maraşlıydı; fakat “Nedir, bu Maraş hikâyesi?” diye soran olmadı. Türkiye’de kendini aklayamadığı için Amerika’ya taşınan El Maraşî’yi yine de kopamadığı İstanbul’da yakaladık. Teşvikiye’de, malûm raporu yazdığı kafede, “Uzun bir hikâye anlatacağım şimdi.” diye başladı söze. Maraşî, geçmişini anlatma hususunda hevesli görünüyordu. Ve tabii, şimdiye kadar kimsenin merak etmeyişini şaşırtıcı buluyordu. İşin doğrusu biz, Maraş’tan göçüp İran’a yerleşen bir ailenin varlığından haberdardık zaten. El Maraşî soyadının peşinden giderken ulaştığımız isimlerden biriydi İbrahim Bey ve bu geniş ailenin onun kadar popüler olmasa da şöhretli üyeleriyle görüşmek için rotamızı İran’a çevirmiştik bile. ‘Uzun hikâye’nin bir kısmını İstanbul’da, bir kısmını Kum’da dinlemiş olacaktık böylelikle…
   <br>
    <br>
     MARAŞ’A İSMİNİ VEREN AİLE Mİ?
     <br>
      <br/>
      Maraşî ailesinin nereden gelip nereye gittiğini anlayabilmek için epey zihin yormak gerekiyor. Soylarının Hz. Hüseyin’in oğlu Zeynel Abidin’e dayandığına inanıyorlar. Buna göre, en büyük dedeleri Seyyid Ali, Zeynel Abidin’in torunu oluyor. Aileye El Maraşî soyadını veren bu adam nasıl oldu da Maraş’ta doğdu? Yaygın görüşe göre; Emevî zulmünden kaçan aile, o dönemin güvenli ve mamur şehri Maraş’a sığındı. İslam Ansiklopedisi, ‘Maraşiler’ başlığında, aile tarihini tafsilatıyla anlatmakla beraber, Maraş bağlantısıyla ilgili aslen Maraşlı olduklarını söylemekle yetinmiş. Aileden görüştüğümüz isimler de Maraş’ta ne kadar kalındığı ve nasıl bir hayat yaşandığı bilgisine sahip değil. İbrahim el Maraşî, Maraş’a sığınma hadisesini anlatırken masalımsı bir atmosfer çiziyor: “Büyük dedemiz, beyaz bir cübbe giydiği için beyaz bir güvercine benziyormuş ve etrafındakiler ona güvercin anlamına gelen ‘Muraiş’ diyormuş. Bu isim zamanla Maraş hâlini almış ve şehrin ismi olmuş.”
      <br/>
      <br/>
      Maraş adının Maraşîler’den geldiğini iddia eden bu görüşün pek taraftarı yok. Şehir tarihi, Hitit Generali Maraj’dan söz ediyor. Maraşîler de soyadlarını bu şehirden aldıklarına inanıyor zaten. İngiliz ve Amerikan pasaportu taşısa da kendisini İstanbullu hisseden İbrahim Bey, aile tarihinin bir ucundan Türkiye ile ilişkili olmasından hoşnut görünüyor. Anadolu’da yaşadıkları dönemde Selçuklu Türkleriyle ‘karıştıkları’na inanıyor mesela. Uzun yıllar sonra Osmanlı hâkimiyetindeki Necef’te okuyan büyükbabası Osmanlıca konuşuyormuş. O ve kardeşi, Necef İngilizler tarafından işgal edildiğinde Osmanlı saflarında savaşmış. En küçük kardeşleri Muhsin ise cumhuriyet ilan edilince Türkiye’ye kaçmış ve ülkenin ilk doktorlarından biri olmuş.
      <br/>
      <br/>
      MARAŞ’TAN SONRASI MACERA…
      <br/>
      <br/>
      Aile tarihi büyük adamlar, ilkler ve karmaşık göçlerle örülü. İşin doğrusu, Zeynel Abidin’le başlayıp Maraş’a uzanan bölüm tafsilattan yoksun görünüyor ve asıl serüven Maraş’tan çıkmalarıyla başlıyor. Timur’un Anadolu’ya saldırdığı tarihlerde, kendileri için artık emin görünmeyen şehri terk ediyor ve İran’a göçüyorlar. Bir kısmı güneydeki Ahvaz, Endımeşk, Şüşte’ye, bir kısmı Kirman ve Rafsancan’a, önemli bir kısmı da Hazar Denizi kıyısındaki Mazenderan’a yerleşiyor. Hikâyenin bundan sonrasını dinlemek için İran’a gidiyoruz. Iğdır’ın Caferi mollalarından Zeki Tümay, hem rehberimiz hem kaptanımız. Gürbulak sınır kapısından geçip geceleri arabada uyuyarak, bazen bir Azeri lokantasında ya da Humeyni’nin görkemli türbesi önünde piknik yaparak vardığımız Kum, el Maraşî ailesinin yaşayan ve yaşamayan en etkili isimlerine ev sahipliği yapıyor. Üstelik dünyanın üçüncü büyük el yazması eserler kitaplığı da bu ailenin elinde. Kütüphane, Kum’un en çok ziyaret edilen mekânlarından… Günün her saatinde yurtdışından gelmiş kalabalık gruplara rastlamak mümkün burada. Şimdiye dek aynı hikâyeyi belki milyon kez anlatan kütüphane sorumlusu Muhammed Hüseyin Avsetî, eksilmeyen bir heyecanla hep aynı noktada başlıyor konuşmaya; binanın girişinde…
      <br/>
      <br/>
      Burada ne var? Kütüphanedeki el yazması eserleri tek tek toplayan ve binanın temeline ilk toprağı kendi elleriyle atan Ayetullah el Maraşî’nin türbesi. Kum’u kutsal şehir mertebesine eriştiren Hz. Masume türbesinin içindeymiş mezarı; ama vasiyeti üzerine kütüphanenin girişine getirilmiş. “Kitaplar için gelen ve ilim talep eden herkes benim kabrimin üstünden geçsin.” demiş. Girişteki duvarlarda da hep onun fotoğrafları asılı ki hiç araştırma yapmadan gelmemiş ziyaretçilerin ilk sorusu o olsun; “Kimdir bu Ayetullah el Maraşî?”
      <br/>
      <br/>
      O sadece büyük bir kütüphanenin kurucusu değil, el Maraşî soyadını taşıyan en şöhretli isimlerden biri. Hüseyin Avsetî de eserler hakkında bilgi vermeden önce ondan söz ediyor ziyaretçilerine. Bir grup genç Lübnanlı arada coşup salâvat getirerek dinliyorlar hikâyeyi: “Necef’te 25 yaşındayken müçtehit derecesindeydi. İlim havzasının derslerini okutuyordu ve bir yandan da Avrupalıların İslamî el yazması kitapları neden topladıklarını düşünüyordu. Ona göre, Batı, bu yolla İslam kültürünü içten yıkmaya çalışıyordu. Buna mâni olmak için el yazması kitapları toplamaya karar verdi.”
      <br/>
      <br/>
      Ayetullah’ın ya da İran’da tanındığı şekliyle ‘Aga Maraşî’nin kitaplara sahip olma yöntemi de hayli ilginç; başkalarının yerine kaza namazı kılarak, oruç tutarak, Kur’an-ı Kerim hatmederek ve hacca giderek biriktirdiği parayı el yazması eserlere yatırmış. Kütüphane sorumlusu Hüseyin Avsetî, elindeki kitabı havaya kaldırarak “İşte bunu, bir adamın dört yıllık namazını kılarak aldı.” diyor. “Bu uğurda, elbisesini rehine bıraktığı, hatta hapse düştüğü bile oldu. Fakat burası bir kitap hapishanesi değil. Raflarda gördüğünüz bütün kitaplar okumak isteyen herkese açık.”
      <br/>
      <br/>
      Avsetî’nin tanıtım işini mütevazı bir gösteriye dönüştürdüğünü ve genç ziyaretçileri etkilediğini kabul etmeli. Kitapların onarıldığı odayı gezdirirken “Namazı onarmak mümkün mü?” diye soruyor mesela. Ya da Şah Rıza Pevlevi’nin İran devrimine yol açan kitabını gösterirken “Dışı güzel, içi çirkin bir kitap. İçindeki kötülük yayılmasın diye bu kitabın kapağını bile açmak istemiyorum.” diyor. Aga Maraşî’nin not defterinden bazı satırları okurken de kendisini dinleyen gençlere mesaj vermeyi ihmal etmiyor: “Yoksulluktan gece gündüz hiçbir şey yemediği oluyordu. Bu kadar fedakârlığı kim yapabilir? Biz niye yapamıyoruz. Annesi abdestsiz süt vermezdi, babasından temiz lokma yedi. Mekruh işlerden kaçtı. Hayatı boyunca Allah’a tevekkül etmiş, aksatmadan teheccüd namazı kılmıştır. Babasının ve anasının hayır duasını almıştır.”
      <br/>
      <br/>
      Büyük Ayetullah’ın giysilerinin sergilendiği camekâna bakanlar, onun hep yerli malı kullandığını ve kitaplar dışında gayrimüslimlere ait eşyaya yüz vermediğini öğrenmiş oluyor. El yazması eserler kütüphanesi, el Maraşî ailesinin, Kum şehrinin ve elbette İran’ın saygın kurumlarından biri. 37 bin cilt yazma eseri her gün üç-dört bin kişi ziyaret ediyor. Kitaplar arasında 1300 yıl önce yazılmış el yazması bir Kur’an-ı Kerim de var, 16 kilo ağırlığında eski bir Zebur da…
      <br/>
      <br/>
      MARAŞÎLER HER ZAMAN MEŞHUR
      <br/>
      <br/>
      Kütüphane ziyaretimiz Ayetullah el Maraşî’nin büyük oğlu Seyyid Mahmud’un odasında son buluyor. Amerika’da doğup büyümüş İbrahim Bey’den dinlediğimiz hikâyenin bir kısmını, İran’dan hiç çıkmamış başka bir Maraşî’den dinleyeceğiz. Uzun boylu, zarif bir adam Seyyid Mahmud… Kütüphaneyi layıkıyla yönettiği ortada ve en az babası kadar saygın bir isim olduğu da…
      <br/>
      <br/>
      Aile geçmişini tafsilatıyla bilmekle beraber, ‘Maraş’ bahsi onun için de biraz puslu; Maraş’ın o devirde de ‘şehr-i âbâd” olduğu, büyük dede Seyyid Ali’nin Maraş’ta doğduğu; ama nereye gömüldüğünün bilinmediği… “Mezarı burada olsaydı imam evlatlarının kabri gibi görkemli olurdu.” diyor Seyyid Mahmud. Bu aşikâr; çünkü Ayetullah el Maraşî vefat ettiğinde sadece İran’da değil, Lübnan ve Pakistan’da da üç günlük yas ilan edilmiş.
      <br/>
      <br/>
      Seyyid Mahmud, İran Ulaştırma Bakanlığı’nın babasının ölüm yıldönümü dolayısıyla bastırdığı posta pulunu gösterirken, “Afrika ve Körfez ülkelerinde babamı taklit eden çoktur.” diyor. Takip edilme, tanınır, bilinir olma Maraşî ailesi için alışıldık bir durum. Tarihin her döneminde büyük bir müçtehit, ünlü bir doktor ya da devlet adamı olan herhangi bir Maraşî’ye rastlanabilir. Safeviler ile dünür olmuşlar mesela, Şah Abbas döneminde bakanlık yapmışlar. Ayetullah el Maraşî’nin dedesi Seyyid-ül Hükema, hem Ayetullah hem doktormuş. Bugün Tahran Tıp Müzesi’nde sergilenen ülkenin ilk takma dişini o yapmış ve kullanmış. Zahireddin el Maraşî ailenin tarihini yazmış, bir başkası, 4 asır önce Hindistan’da kadılık yapmış.
      <br/>
      <br/>
      Bugüne gelindiğinde, dünyanın dört köşesine yayılmış bir aile görüyoruz. Anayurt İran gibi görünüyor. Tahran’da bir dernek kuran Maraşîler düzenli olarak buluşuyorlar; ama diğer ülkelerdeki akrabalarını pek tanıdıkları söylenemez. İbrahim el Maraşî, ‘kuzenim’ dediği Seyyid Mahmud’u ne zaman gördüğünü hatırlamıyor. Seyyid Mahmud da onu tanımıyor zaten. Bu durumda Tanzanya’daki tek sinema salonunu işleten başka bir Maraşî her ikisini de gülümsetebiliyor. Söyleşinin sonunda ‘Men Azeri Türkçesi bilirim.’ diyen ve ziyaretimiz için Türkçe olarak teşekkür eden Seyyid Mahmud, ‘gönlü çok arzu etse de’  Maraş’ı görememiş. “Maraş nereye yakın, ülkenin neresinde?” diye soruyor merakla.
      <br/>
      <br/>
      <br/>
      <br/>
      TÜRKLER BENİ HÂLÂ CASUS SANIYOR
      <br/>
      <br/>
      İbrahim el Maraşî, ailenin Batı’ya açılan yüzlerce üyesinden biri. Hikâyesini karmaşık bulmamız onu eğlendiriyor ve sanki elini güçlendiriyor. “İşte görüyorsunuz.” diyor, “Casus olduğumu düşünmelerine bu yüzden gülüyorum.” Şimdi karmaşık olan nedir? Zanzibar’da doğan ve İngiltere’de doktorluk okuyan bir baba… İbrahim Bey’in çok şüphe uyandıran İngiliz pasaportu buradan… Yarı Lübnanlı ve Hıristiyan, yarı Iraklı ve Şii bir anne… Anneannesinin amcası Mardin’deki Süryanilerin Patriği…  Mardin’deki manastırlardan birinde fotoğrafı duruyor. Böylelikle İbrahim Bey, onu mutlu edecek biçimde Türkiye ile iki yönden bağlantı kurmuş oluyor; hem Mardin, hem Maraş… Aile hikâyesini babasından dinlediği ve kitaplardan okuduğu şekliyle kız kardeşleri Hüda ve Leyla’ya anlatıyor. Yarı Türkçe yarı İngilizce yaptığımız söyleşide “Kısmet, gerçekten kısmet.” diyor. Kaderini, Necef’te İngilizlere karşı Osmanlının yanında savaşan büyükbabasının kaderine benzetiyor. Necef’ten sonra Zanzibar’a göçüp orada İranlı bir kadınla evlenen büyükbabanın mezarı bugün Kilimanjaro’daymış.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30930), [web.archive.org (arşiv bağlantısı)](http://web.archive.org/web/20080826103130/http://www.aksiyon.com.tr:80/detay.php?id=30930)
