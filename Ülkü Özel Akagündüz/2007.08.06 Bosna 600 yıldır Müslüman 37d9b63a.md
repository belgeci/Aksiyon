# Bosna 600 yıldır Müslüman

*Ülkü Özel Akagündüz 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Boşnaklar İslam’la tanışmalarının 600. yılını görkemli bir törenle kutladı. Kırk bini aşkın kişinin izlediği ‘Moj Ummete/ Benim Ümmetim’ adlı şölende tüm dünyaya, “Müslüman’dan kimseye zarar gelmez.” mesajı verildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111165032im_/http://www.aksiyon.com.tr/resim/661/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sebiller, köprüler, minareler, hilâl ve yıldız… Saraybosna’da müezzinler ezan okurken avluda bulunmak ya da bir evin üzerinde daireler çizerek uçan güvercinler gibi camii etrafında dönmek gerekir. Vakit yaklaşıp da, Gazi Hüsrev’in şadırvanı abdest alan zarif Boşnaklarla şenlenince, müezzin, İstanbul’daki meslektaşlarına kıyasla biraz ürkek; ama onurlu sesiyle ezan okur. Bu ses yalın bir sestir, civardaki Hırvat ve Sırp komşular rahatsız olmasın diye çıplaktır; böyle olunca, çarşıda alışveriş yapan, evlerinin bahçelerinde ikindi kahvesi içen Müslümanlara ulaşması imkânsızdır. Avludakileri ve camii etrafında dönenleri içeriye buyur eder yalnızca… İşte bu avluda, serin kilimler üzerinde secdeye varınca, ülkenin dört bir yanına serpilmiş kar çiçeklerine benzer şehitlikleri görür insan, bedeli, çok değil 12 yıl önce ödenmiş bir secde…
   <br>
    <br>
     Bosna’da her şey olduğundan başka bir anlama bürünür; gündelik hayat her gün yeniden sembollerle örülür. Sebiller mesela; Anadolu çeşmelerine benzer; ama Anadolu’da değil de Avrupa’da oluşuyla hayret uyandırır. Köşe başlarında şırıl şırıl akan musluklara avucunu uzatanlar hakikatte ecdadın avucundan su içer. Buralarda su deyince akla, Fatih’in içtiği, atını suladığı berrak ırmaklar gelir. Köprüler… Bir camiyi çarşıya bağlıyordur mutlaka; Fatih Camii’ni Başçarşı’ya bağlayan köprü gibi. Avusturya işgali döneminde bu köprü yıkılıp, caminin hemen arkasındaki merkez kilisesinin önüne yapılmış ki, bağlantı, kilise ile çarşı arasında oluşsun…
     <br/>
     <br/>
     Bir başka köprü; şehrin anahtarını teslim alan Fatih Sultan Mehmet’in yedi ayrı yerde hatimler indirerek yürüdüğü taş köprü, Boşnaklar için İslam’ın Bosna’ya girdiği köprüdür. Minareler… Olması gerekenden hep daha uzun yapılır. Hemen yanı başında bir mescit inşa edilmese de ince uzun kalemler gibi yükseltilir semaya ki yoldan geçenler bilsin, burada Müslümanlar yaşıyor. Hilâl ve yıldız… Aliye İzzetbegoviç’in askerleriyle birlikte uyuduğu şehitlikteki havuz hilâl şeklindedir, etrafı ise yıldız… Boşnaklar üzeri yıldızlarla süslü kulpsuz kahve fincanını baş ve işaret parmaklarıyla tutarken de bir hilâl oluştuğunu söylerler.
     <br/>
     <br/>
     Şimdi belki, Bosna’da İslam’ın kabulünün 600. yılının neden görkemli bir törenle kutlandığı daha iyi anlaşılabilir…Törenin içeriğine ya da Bosna için ne anlam ifade ettiğine geçmeden önce, bu fikrin başlı başına enteresan olduğunu kabul etmek gerekir. Altı yüz yıl önce vuku bulmuş bir hadiseden söz ediyoruz neticede, o günlerde Bogomil mezhebine inanan ataları, Alperenlerin güzel ahlakıyla İslam’a ısındı, yavaş yavaş başlayan ‘teslim’ oluşlar, Fatih’in gelişiyle toplu bir din değiştirmeye dönüştü diye bugün şölen yapmak... Müslüman doğduğu için sessiz ve derinden şükredenler için üzerinde düşünmeye değer; Boşnaklar neden böyle bir etkinliğe imza attı?
     <br/>
     <br/>
     Evlerden, sokaklardan, aydınlardan ve halktan yükselen ortak ses, cevabı bugün artık bir zillet değil de, nimet gibi, Allah’ın bir lütfu gibi kabul edilen savaşta aramamız gerektiğini söylüyor: “Savaştan önce biz dinimizden habersizdik, millî bir şuurdan yoksunduk, Sırpların ve Hırvatların arasında kaybolmak üzereydik. Savaş önce bir bayrak altında topladı Boşnakları, sonra kökleri çok derinlere uzanan ve içlerinde uyuyan İslam’a döndürdü.” Buradan bakıldığında 600. yıl kutlamasında gizli bir 12. yıl sevinci görülebilir. Sözünü ettiğimiz, bir diriliş, toplumun geneline yayılan bilinç elbette, Gazi Hüsrev Camii’nde savaş döneminde bile her gün öğlen ile ikindi namazları arasında hatim indiriliyordu, tekkeler haftada bir yaptıkları zikri, savaş döneminde ikiye çıkarmıştı ve bugün hâlâ savaş mescidi diye anılan mescitlerde en kritik anlarda bile askerler toplu namaz kılıyordu. Büyük şölen, bu topraklarda İslamiyet’in mazisini hatırlatıp yeniden doğuşu vurgulamak için hazırlanmıştı; ama sadece bu değil; Avrupa’nın içinde Müslüman bir toplum olmanın yüklediği sorumluluk da vardı omuzlarda. Uğradıkları soykırıma rağmen, burada olmaya devam edeceklerinin bilinmesi ve Müslüman’dan kimseye zarar gelmeyeceği teminatı…
     <br/>
     <br/>
     Şölen gecesine, beyaz kaftanıyla gelen Bosna Reis-ul Uleması Mustafa Ceriç kendinden emin bir tavırla şöyle diyordu: “Bosna-Hersek yalnızca Balkanların değil, Avrupa’nın da manevi kalbidir. Biz Avrupa’da entelektüel Müslümanları temsil ediyoruz ve bu unvanı 600 yıldır şerefle taşıyoruz.” Reis-ul Ulema’nın ‘Allah’tan başka kimseden korkumuz yok’ deme kararlığını gösterdiği; ama bir yandan da İslam’ın kucaklayıcılığına işaret ettiği gecede Fatih Sultan Mehmet’in şehri teslim aldıktan sonra yazdığı ferman da okundu. Fetihten sonra, İstanbul’daki gayri Müslimlere emniyet telkin eden fermanın bir benzeri, Sırpların ve Hırvatların bu topraklarda güven içinde yaşayacağını, canlarına ve ibadethanelerine zarar verilmeyeceğini söylüyordu. Boşnaklar, böyle bir fermana imza atmış padişahı ‘ata’ları saydıkları ve bu felsefeyle hayatlarını şekillendirdikleri için, 1992 yılında şehrin bütün tepeleri silahlarla kuşatıldığında bile savaş çıkacağına inanmadılar. Bugün ilginçtir, bu tarihî sözleri yeniden okuyarak sadece kendi hoşgörülerini göstermek değil, hâlihazırda birlikte yaşadıkları Sırplara ve Hırvatlara da bundan sonra nasıl davranmaları gerektiğini hatırlatmak istiyorlar.
     <br/>
     <br/>
     Birlik mesajı verenlerden biri de Sultan Mehmet Fatih Gençlik Korosunun mimarı ve orkestra şefi Mehmet Bayraktareviç… Gruba sadece Boşnakları değil, Sırp ve Hırvatları da kabul eden Bayraktareviç, “Benim Ümmetim şöleninde ilahi okuyan gençler, Müslüman’dan komşusuna zarar gelmeyeceği mesajını sadece Bosna’ya değil dünyaya duyurdu.” diyor. Pop müzikle zehirlendiğine inandığı gençlere kudüm sesiyle ulaşamayacağını anlayınca, batı enstrümanlarını kullanmaya karar veren şef, “Balı, birden bire verirseniz öldürücü olabilir.” diyor, “Kulaklarının aşina olduğu ritmi duyuyorlar, önce yerlerinde hafif hafif salınmaya başlıyor, sonra kendilerini ‘la ilahe illallah’ derken buluyorlar. Sırp ve Hırvat gençler, ilahi okurken ne hissediyorlar bilmiyorum; ama grupta olmayı istedikleri için buradalar.”
     <br/>
     <br/>
     <br/>
     OSMANLI’NIN GELİŞİNİ KUTLAMAK...
     <br/>
     <br/>
     İslam Bosna’ya Fatih’in ülkeye girdiği 1463 yılından daha önce ulaşmış olsa da, bu tarihle beraber, İstanbul’un kalbinin Saraybosna’ya taşındığına inanan Boşnaklar, kutlamalarda Osmanlı ve Türk motiflerine daha geniş yer ayırdı. Şölenden önce Başçarşı’da ve kutlamaların yapıldığı açık hava stadyumunda geçit merasimi yapan mehter takımının coşkuyla alkışlanması görülmeye değerdi. Sadece Türk olduğumuz için bize sarılan Boşnak teyzelerin gönlünden ne geçiyordu acaba? Sorunun cevabı Bosna Sema Eğitim Kurumları Müdürü Fatih Gürsoy’da: “Boşnaklar ilk defa gördükleri, hiç tanımadıkları Türkleri neden bağırlarına bastılar. Ecdadımız, camisiyle, köprüsüyle, sebili ve çarşısıyla bir medeniyet kurduğu için, bizim boynumuzu bükecek, yüzümüzü kara çıkaracak hiçbir icraatta bulunmadığı için. Bu yüzden Türklerin büyük kredisi var Bosna’da.”
     <br/>
     <br/>
     Osmanlı torunları olarak üzerimize düşen vazifeler olduğuna dikkat çeken Gürsoy, savaş sırasında mağdur edilmiş 40 binin üzerindeki kadından, onların doğurmak zorunda kaldığı 22 bin çocuktan ve savaşın hemen ardından otobüslere doldurulup Avrupa’ya gönderilen yetim Boşnaklardan kimsenin bir haber alamadığını hatırlatıyor. Geride kalanlar için ne yapılabilir? Savaş henüz sona ermemişken bin bir güçlükle ve ‘Bosna’nın en güzel okulu olacak’ temennisiyle kurulan Sema Eğitim Kurumları, geçen yıl bu duanın kabul olduğuna şahitlik etmiş ve Milli Eğitim Bakanı’nın elinden Bosna’da hiçbir okula verilmeyen altın plaket ödülünü almış. Bugün Boşnaklar, çocuklarına kaliteli eğitim sunan okulların ülkeye giren en değerli yardım olduğuna inanıyor. Hedef, Bosna’nın geleceğinde rol oynayacak gençler yetiştirmek…
     <br/>
     <br/>
     Okullara bakışla ilgili hoş bir anekdot da anlatıyor Fatih Gürsoy: “Boşnaklar kendi okul binamızı yapana kadar bizim kalıcı olduğumuza inanmadılar. Çünkü Osmanlı, bir yere yerleşmek istemediğinde ahşap yapılar inşa edermiş. ‘Ecdat, Bosna’yı, kız kardeşini bırakıp gitmişti. Siz de bizi bırakacaksınız.’ diye sitem ediyorlardı. Şimdi onları yalnız bırakmayacağımızdan emin oldular.” Aliya İzzetbegoviç’in durumu ağırlaşmışken kendisini ziyaret eden Başbakan Recep Tayyip Erdoğan’a, “Bosna’yı size emanet ediyorum.” demesi de oldukça manidar ve bugün Saraybosna’da, Osmanlı mezarlarıyla, şehitliklerin çoğu yerde iç içe olması, dedelerle torunların yan yana yatması da…
     <br/>
     <br/>
     <br/>
     <br/>
     <br/>
     BOSNA’NIN MİLADI: FATİH SULTAN MEHMET
     <br/>
     <br/>
     Fatih Sultan Mehmet Bosna için bir milat; Boşnaklar kendi tarihlerini onun ülkeye girdiği günden başlatıyor. Türkiye’ye ziyarete gelen Boşnaklar, havaalanından iner inmez, otele bile gitmeden Fatih’in türbesini ziyaret edip, İstanbul’u dolaşmak için bir nevi icazet alıyor. Aliya İzzetbegoviç de, çok sade yapılmasını istediği türbesine Fatih’in mezarından bir parça toprak bırakılmasını vasiyet etmiş. Sağ elini kalbinin üzerine koyarak, “Fatih bizim canımız.” diyen Mehmet Bayraktareviç, ilahi korosunun ismini neden ‘Sultan Mehmet Fatih’ koyduğunu şöyle anlatıyor: “Türkler Bosna’ya binin üzerinde ilahi bıraktılar; ama ilk ilahi bu topraklara Fatih’in ordusunun sesiyle girdi. Koromuz, dört buçuk senedir her hafta Türk misafirlere konser vermekle kalmadı, Hollanda, Belçika, Almanya, Fransa ve İngiltere’de onlarca etkinliğe katıldı. Fatih, uluslararası bir insandı, bize de böylesi yakışır. Bu ismi seçmemizin daha birçok sebebi var; Peygamber Efendimizin müjdesini taşıyan biriydi o. Bulgaristan, Romanya ve Makedonya’da ezan sesi kesildiği halde Bosna’da tarihin hiçbir döneminde ezan susmadı. Niçin? Ordularının fethetmesiyle yetinmeyip, kendi ayağıyla bu topraklara bastığı için, Allah o güzel ruhun yüzü suyu hürmetine ezan sesini dindirmedi.”
     <br/>
     <br/>
     <br/>
     <br/>
     ŞÖLENDE AY DOLUNAYDI…
     <br/>
     <br/>
     <br/>
     Saraybosna’daki Koşeva Stadyumu’nda geçtiğimiz cumartesi akşamı yapılan ‘Moj Ummete / Benim Ümmetim’ kutlamasını Türkiye’den gelmiş bir gazeteci olarak izlemek başlı başına bir şölendi. Basın için ayrılan tribünde otururken, kendimi bir anda konserin yapıldığı platformun dibinde, hatırlı misafirler için ayrılmış masalardan birinde buldum. Gazetelere fotoğraf çekerek geçimini temin eden altmış yaşlarındaki Jusiç Kemal ve eşinin himayesinde, Türk gazeteci sıfatıyla hatırlı misafirlere tanıtıldım. Bu arada onlar,  anladığımı farz ederek benimle sürekli Boşnakça konuşuyor ve ben daima gülümsüyordum. Bu hâl kutlama bitene kadar devam etti ve biz birbirimizin söylediği tek kelimeyi anlamadan; ama aslında kalplerden gözlere sirayet eden bir başka lisan yardımıyla tamamıyla anlaşarak vedalaştık. İşte o görkemli geceden detaylar:
     <br/>
     <br/>
     Şölen Kur’an tilavetiyle açıldı ve aralarında Mısırlı Dr. Ahmet Naina’nın da bulunduğu kâriler, izleyicilere gerçek bir ziyafet yaşattı.
     <br/>
     <br/>
     Organizasyon, ‘Benim Ümmetim’ adına uygun biçimde, Türk, Arap, İranlı, İngiliz ve Pakistanlı sanatçıları ve konukları bir araya getirdi.
     <br/>
     <br/>
     Onur konukları arasında Türkiye Diyanet İşleri Başkanı Ali Bardakoğlu ve Kudüs Müftüsü İkrime Sabri de vardı.
     <br/>
     <br/>
     Gecenin yıldızı İngiltere’den gelen Sami Yusuf’tu. En son sahne alan Yusuf, piyano başında, ‘Saraybosna benim kalbim’ adlı bestesini ilk defa seslendirdi ve ardından ‘Ummah’ şarkısını, platformun kenarına akın eden gençlerle beraber söyledi.
     <br/>
     <br/>
     Programın en kaliteli seslerinden biri Sami Özer’di. Bosna’da bir hayran kitlesi bulunan Özer, ‘Demedim mi’ adlı parçayı söylerken kameramanlardan biri hem çekim yapıyor hem de ona eşlik ediyordu.
     <br/>
     <br/>
     Şarkıları en fazla Boşnakça’ya çevrilen Türk müzisyen unvanını elinde bulunduran Mustafa Demirci, ‘Sultanım’ ve ‘Meftunum’ adlı iki şarkısını Bosnalı Burhan Şağban’la beraber okudu.
     <br/>
     <br/>
     Konya’dan davet edilen semazenlerin mehter marşıyla sema etmesi hayli ilginç bir görüntü meydana getirdi.
     <br/>
     <br/>
     Ayın dolunay oluşu, hayra yoruldu.
     <br/>
     <br/>
     Bosna Sema Eğitim Kurumlarında okuyan Emina Hamidoviç ‘Ben ağlarım yane yane’ ilahisiyle herkesi duygulandırdı.
     <br/>
     <br/>
     En küçük kâri Suudi Arabistanlı Ahmet Saud, dinleyenleri büyüledi. Bu arada izleyiciler önceleri Kur’an okuyanları alkışlama konusunda kararsız kalsalar da sonradan alkışlamayı tercih ettiler.
     <br/>
     <br/>
     Bin kişinin bir ay içinde organize ettiği gecede, belli aralıklarla İslamî içerikli şiirler okuyan Sırp Nada Curevska’nın içtenliği ve gözlerinin dolması dikkat çekti. Boşnaklara yardım ettiği için öldürülen ve mezar taşında Bosna şehidi yazan Sırp Milyan Markoviç’i ve İgman Dağları’nı Boşnaklara teslim eden ve o dağdan bir daha aşağıya inemeyen bir başka Sırp’ı hatırlamak gerekir burada.
     <br/>
     <br/>
     Hafız Aziz Alili’nin savaş şehitleri için okuduğu Şehidi parçası yüreklerdeki acıyı tazeledi.
     <br/>
     <br/>
     Bosna’nın İbrahim Tatlıses’i olarak bilinen Halit Beşliç de en çok alkış alan sanatçılar arasındaydı. Bu arada Boşnakların uzunca bir vakit Tatlıses’in şarkılarını ilahi zannıyla dinlediği notunu da aktaralım.
     <br/>
     <br/>
     Stadyuma saatler önce gelmeye başlayan izleyicilerin 40 binden fazla olduğu söyleniyor.
     <br/>
     <br/>
     750 imam dinî kıyafetleriyle yürüyüş yaptı ve şölen boyunca şeref tribününde oturdu.
     <br/>
     <br/>
     Gece saat 12.00’de yapılan havai fişek gösterisinin ardından tezahüratlarla sahneye çağrılan Sami Yusuf ve diğer sanatçılar beraberce ‘Ummah’ı söyledi ve şölen sona erdi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28075), [web.archive.org (arşiv bağlantısı)](http://web.archive.org/web/20071111165032/http://www.aksiyon.com.tr/detay.php?id=28075)
