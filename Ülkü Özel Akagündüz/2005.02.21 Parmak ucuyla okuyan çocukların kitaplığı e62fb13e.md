# Parmak ucuyla okuyan çocukların kitaplığı

*Ülkü Özel Akagündüz 2005.02.21*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060127003835im_/http://www.aksiyon.com.tr/resim/533/14.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İzmir Görme Engelliler Kitaplığı’nın hazırladığı kabartma çocuk dergisi İstanbul ve Anadolu’daki göremeyen çocukları sevindirdi.
 </font>
 <p>
  <font class="content">
   Kitaplığın mimarı Gültekin Yazgan, ders kitaplarını sevimsiz bulan görme engelli çocuklara okumayı sevdirmekte kararlı.
   <br>
    <br>
     Ayşe Başbozkurt, posta kutusunda kendi adına yollanmış bir dergi bulduğu günden beri okumayı seviyor. Görebilenler için bomboş, bembeyaz sayfalardan ibaret, ancak parmak uçlarıyla okunabilen kabartma bir çocuk dergisi bu, adı Balarısı. 7 yaşındaki Ayşe dergide en çok bal arısını anlatan yazıyı sevmiş, bir de ‘“Tilki ile Leylek” hikâyesini. Minik parmaklarını kabartmalar üzerinde hafifçe dolaştırarak ve okumaya yeni geçmiş bütün çocuklar gibi arada takılarak yeniden okuyor hikâyeyi. Zorlandığı kelimelerde ablası Tuğba’nın parmakları yetişiyor imdada. Doğuştan görme engelli iki kız kardeşin elleri, beyaz kağıt üzerinde birbirine karışıyor, büyük eller küçüğüne yol gösteriyor.
     <br/>
     <br/>
     Ayşe, İstanbul’da Cenap Şahabettin İlköğretim Okulu’nda öğrenim görüyor. Görme engelli çocukların görenlerle aynı sıraları paylaşmasına imkan tanıyan “kaynaştırma eğitim” programından yararlandığı için sınıfın tek görme özürlü öğrencisi o. Okumayı sevmemesi, ders kitaplarının dışında kabartma kitap bulamamasından kaynaklanıyor. Posta kutusundan bir sürpriz paketi gibi çıkan ve bilmeceleri, hikâyeleri, armağanlı bulmacasıyla gönlünü çelmeyi başaran Balarısı’na bir teşekkür mektubu yazmış Ayşe. Mektup, İstanbul’da ve Anadolu’nun diğer şehirlerinde dergi sürprizini heyecanla karşılayan diğer görme engelli çocukların yazdıklarıyla birlikte İzmir’e gidecek. Gültekin-Tülay Yazgan çiftinin kurduğu Görme Engelliler Kitaplığı’na...
     <br/>
     <br/>
     Sadece bir çocuk için bile kitap basıyoruz
     <br/>
     <br/>
     İzmir’in Karataş semtinde 2004 Ekim’inden bu yana hizmet veren Görme Engelliler Kitaplığı, göremeyen, az gören ya da yaşlanınca gözlerini kaybeden insanlara destek amacıyla kurulmuş. Kitaplığın mimarı, 1939 yılında ilkokul beşinci sınıf öğrencisiyken gözlerini kaybeden Gültekin Yazgan. Ameliyat sonrası bir daha göremeyeceğini anlayan Yazgan’ın kendine sorduğu ilk soru, hayatının temel sorusu olmuş: “Bundan sonra nasıl okuyacağım?”
     <br/>
     <br/>
     O, doğru cevabı kısa zamanda bularak kabartma yazı okumayı öğrenmiş, ardından Ankara Üniversitesi Hukuk Fakültesi’ni bitirmiş, avukatlıkla birlikte öğretmenlik yapmış; fakat zamanla biçim değiştiren soruyu hiç unutmamış: “Görme engelliler ne okuyacaklar?” Kitaplık, sesli kitapların sayısını artırarak, bilgiye ulaşmakta her zaman problem yaşayan görme engelli gençleri ve yetişkinleri memnun etmeye çalışıyor. Ancak öncelikli hedef, okul çağındaki çocuklara kabartma ders kitabı hazırlamak. Ders kitaplarında acilen kabartma yazıyla basılacak olanlar ise, sesli okumaya elverişli olmayan matematik, fizik ve kimya kitapları. “Bazen bir öğrenci için bile kitap basıyoruz. Bizim için sayı önemli değil,  amacımız göremeyen her çocuğa tek tek ulaşmak.” diyor Gültekin Yazgan. Milli Eğitim’in kabartma kitapları öğrencilere ödünç vermesi de ayrı bir problem. El değiştiren kitapların kabartması aşınıyor ve çocuklar okumakta zorlanıyorlar.
     <br/>
     <br/>
     Özel Eğitim Rehberlik ve Danışmanlık Hizmetleri Genel Müdürlüğü’ne bağlı Görme Engelliler Basımevi’nde çalışan Kadir Cengiz, kitapları ödünç verdiklerini; ancak kendilerine geri yollandığı takdirde aşınan kitapları yenisiyle değiştirdiklerini söylüyor. Görme engelli çocukların hepsine ulaşmakta zorlandıklarını kabul eden Cengiz, çocuklara bir çağrıda bulunuyor: “Kitapları, sizden sonra gelen çocuğa vermek yerine bize yollayın, biz yenileyelim. ”
     <br/>
     <br/>
     Görme Engelliler Basımevi şimdilerde Türkiye ve dünyadaki son gelişmeler ışığında hazırlanan kabartma haritaları ilgili yerlere ulaştırmaya çalışıyor. Uzunca bir süre, öğretmenlerinin mukavvadan oydukları haritalarla ders yapan görme engelli çocuklar Türkiye’nin yeni illeri ya da Yugoslavya’nın parçalanmasıyla değişen sınırları ancak önümüzdeki günlerde öğrenme imkanı bulacak. 26 yıldan bu yana görme engelli çocuklar için çalışan Kadir Cengiz, kolay yıpranan kağıt haritalar yerine 1500 adet plastik harita bastıklarını bunun da 10-15 yıllık stok anlamına geldiğini söylüyor. Bu da demek oluyor ki, göremeyen çocuklar, kendi ülkeleri ve dünya ile ilgili değişiklikleri öğrenmek için bir 10 yıl daha bekleyecekler.
     <br/>
     <br/>
     Görme engelli çocuklar için 1995 yılından bu yana çalışan Hale Bacakoğlu ise görme engelli çocukların eğitim hakkıyla ilgili yasaların uygulanmamasından şikayetçi. Milli Eğitim Bakanlığı’na ait kitapların gören öğrencilere gönderildiği gibi, görmeyen öğrencilere de vaktinde ve ücretsiz gönderilmesini isteyen Bacakoğlu, “Kaynaştırma eğitim programından yararlanan çocuklar belli artık. Kitaplar diğer çocukların eline nasıl ilk hafta geçiyorsa, görmeyen çocukların da eline geçmeli. Biz artık bunun için mücadele etmemeliyiz.” diyor. Milli Eğitim Bakanlığı’ndan gelecek kabartma kitaplardan ümidi kesen Bacakoğlu şimdi Gültekin Yazgan’ın basacağı ders kitaplarını bekliyor.
     <br/>
     <br/>
     İzmir Görme Engelliler Kitaplığı, okul çağındaki çocukların eğitimi üzerine yoğunlaşsa da, hikâye, roman ve şiir okumak isteyenleri ihmal etmek niyetinde değil. Yeni çıkan kitaplar, kitaplıktaki kayıt odasında gönüllü kadınlara okutturuluyor, dünya klasiklerinde ise daha önce hazırlanmış CD’lerin kopyası tercih ediliyor. Kütüphane henüz çok yeni ve imkanları sınırlı. Makina ve personel desteği için sponsora ihtiyaç var. Kitaplığın görme engellilere ücretsiz hizmet vermesi de maddi desteği zorunlu kılıyor.
     <br/>
     <br/>
     Kabartma kitap okumak isteyen herkese ücretsiz kitap gönderen Yazgan, son zamanlarda, yaşlılıktan dolayı gözlerini kaybedenlere de ulaştıklarını söylüyor. Dünyada sesli kitaba doğru bir eğilim olduğunu; ancak CD’lerin kabartma okumanın keyfini veremediğini söyleyen Yazgan, sesli kitabın sonradan gözünü kaybeden ve brail alfabesini öğrenemeyecek olanlar için elzem olduğunu düşünüyor.
     <br/>
     <br/>
     Ders kitapları ve sesli kitapların sayısını artırmaya çalışırken araya bir de çocuk dergisi sıkıştıran Gültekin Yazgan, “Görme engelli çocukların çoğunda okumaya karşı isteksizlik var. Çocuk dergisi onlara okumayı sevdirecek.” diyor. Teliften muaf tutuldukları için diğer çocuk dergilerinden alıntı yaptıklarını söyleyen Yazgan, körlük üzerine bir yazıya yer vermediklerini özellikle belirtiyor. Amaç okumayı sevdirmenin yanı sıra, çocukları görememekten kaynaklanan sorunların dışındaki bir dünyadan haberdar etmek.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19763), [web.archive.org (arşiv bağlantısı)](http://web.archive.org/web/20060127003835/http://www.aksiyon.com.tr:80/detay.php?id=19763)
