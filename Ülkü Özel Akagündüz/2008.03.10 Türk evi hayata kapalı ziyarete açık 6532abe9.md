# Türk evi; hayata kapalı, ziyarete açık

*Ülkü Özel Akagündüz 2008.03.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geleneksel evler;  bir tiyatro dekoru, dizi filmler için hoş bir fon, eski zamanlardan haber veren bir müze, pansiyon ya da restoran...  İçinde yaşayabilen mesut insanlar güzel şeyler anlatıyor hâlbuki. Yaşamak; ama nasıl? Mümkün mü ki...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080516083930im_/http://www.aksiyon.com.tr/resim/692/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080516083930/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080516083930/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080516083930oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080516083930oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yedi katlı yapının yedinci katı… Plastik pencereler kuzeye bakıyor ve o pencerelerin gerisindeki baş, ufukla birleşen beton denizini seyrediyor. Kimileri buna ‘çimento ormanı’ diyor. Ormanı ya da denizi oluşturan çok katlı binalar için üretilen, hepsi birbirinden sevimsiz tanımlar var zihninin bir köşesinde; ‘beton ur’, ‘hapishane’, ‘kibrit kutusu’, ‘insan silosu’… Yedinci katta hiç güneş görmeyen ve toprakla ilişkisi çiçek saksılarıyla sınırlı kalan baş -biz buna zavallı diyelim hadi- başka tür meskenlerin olduğunu  biliyor yazık ki… Önünden geçip giderken gözünü alamadığı, gerçek mi hayâl mi anlayamadığı sevimli evler.
   <br>
    <br>
     Kapıları, pencereleri başka türlü, duvarları insan yüzü gibi konuşan, gülen evlerde hiç yaşamadı; ama içlerinin neye benzediğinden haberdar. Antik çağ eserlerinin sergilendiği bir müzede dolaşır gibi kaç Türk evini gezdi Anadolu’da! Kurtarılmış evlerden biri, yerli ve yabancı turistler için ziyarete açılır önce. Ziyaretçiler arasında o şehrin sakinleri de vardır tabii, yakın bir geçmişte neyi yitirdiklerini görmek ister onlar da… Dileyen ayakkabısını çıkarır, dileyen galoş giyer, fotoğraf makineleri ya da video kameralar hazırdır zaten... Evde yarı merak yarı hayranlıkla dolaşanların görüp göreceği donmuş bir hayattır. Alçak sedirler, kanaviçeler, duvarda asılı bakır tavalar bir gösterinin parçası olabilir ancak. İşte plastik mankenlerden biri tahta beşiği sallarken donup kalmış, biri sofra başında unutulmuş, diğeri fırın önünde… Sonra ziyaretçiler, cumbadan sokağa bir kez daha göz atar, ahşap tavandaki işlemeye hayranlıkla bakar, sofadan, ‘hayat’tan bir kez daha geçer ve içlerinden bazıları beton kovuklara dönerken şu soruyu sorar: Türk evi, ütopya mı?
     <br>
      <br/>
      Kahir ekseriyetin, yüksek tavanlı, bol ışıklı, büyük kapılı, bahçeli, yörenin coğrafi yapısına ve iklimine uygun malzemelerle tasarlanmış, içinde yaşayanların ihtiyaçlarına göre şekil değiştirebilir, sağlıklı evlerde yaşamak istediğini varsayarak soruyoruz bu soruyu. Elbette, çok katlı binaları normal bulmak eski Türk evlerini özlemekten daha akıllıca görünüyor. Televizyon haberlerinde bir kadın, ucuz apartman dairelerinden birine sahip olduğu için gülümsüyor, bu gerçek; ama aynı daireden bunalan kadının kederi de en az o kadar gerçek. Komşunun rüzgârını, güneşini, manzarasını kapatmayan, mahremiyeti ihlal etmeyen, insanın ayağını topraktan kesmeyen evlerin daha evlâ sayıldığı bilgisinden hareketle yola koyulanlar nasıl bir cevaba ulaşırmış bir bakalım.
      <br/>
      <br/>
      KONAĞI YIKMADIK DİYE HERKES ÇOK ŞAŞIRDI
      <br/>
      <br/>
      Üsküdar İhsaniye’de 1830 yılından kalma bir konak. Ebru sanatçısı Hikmet Barutçugil’in evi ve işliği, mesleği ve hayatı, biri diğerini izleyen, iç içe geçmiş, bir ebru kâğıdı kadar uyumlu iki şeyin terkibi bu ev. Giriş kat hiçbir zaman boş kalmayan bir ebru atölyesi ve galeri, üst katlar mesken. Atölye bir merdivenle yukarı bağlandığı için Hikmet Bey’in eşi Füsun Hanım, yukarıda pişirdiği etli pilavı rahatlıkla aşağıya indirebiliyor ve böylelikle öğrenciler ebru malzemeleri ve tahta çerçeveler arasında yemeğe oturabiliyor.
      <br/>
      <br/>
      Konağın bir geçmişi, anlatılacak hikâyesi var. Sultan III. Selim’in emriyle yapımına başlanıp II. Mahmut döneminde bitirilen ve Selimiye Kışlası paşalarına ihsan edilen 12 konaktan biri… Diğer 11 konağın yeri bile bilinmiyor artık ve böylece İhsaniye semtine adını vermiş tek bir konak kalıyor geriye; Ebristan... İlk sahibi İzzettin Paşa imiş; sonra kim bilir kaç el değiştirmiş. Barutçugil ailesi evi satın aldığında ise bir harabeymiş. Çocukluğu Malatya evinde geçen Hikmet Bey’le yine bir Diyarbakır evinde büyüyen Füsun Hanım’ın Ataköy’deki toplu konuttan Üsküdar’daki konağa taşınma serüveninde maddi sıkıntılar, azim ve tevekkül başrolü paylaşıyor.
      <br/>
      <br/>
      BAŞKA BİR EV, BAŞKA BİR DÜNYA
      <br/>
      <br/>
      Ebru sanatına yaraşır bir mekân ararken karşılarına biraz da gizemli bir şekilde çıkıveren konağı satın almak ve aslına uygun restore ettirmek hiç de kolay olmamış. O günlerde evin muhtelif köşelerine yapıştırdıkları hatırlatma kâğıtlarına göz atalım: ‘Bir kazak-bir paket çimento’… Bu hesap-kitapla bile 1990’da aldıkları konağa ancak 1997 yılında taşınabilmişler. Yıkıp yerine apartman dikmedikleri, alt katları kiraya verip gül gibi geçinmeyi düşünmedikleri için hayretler içinde kalan eşin dostun şaşkın bakışları arasında yerleştikleri konak, denizi ve tarihî yarımadayı gören manzarasıyla bir ilham kaynağı şimdi. Hikmet Barutçugil, bilmediğimiz bir dünyadan söz ediyor sanki; fesleğenin, kokusu rüzgârla bütün evi dolaşsın diye kuzey penceresine konması gerektiğinden, evin içindeki selsebilin pozitif iyonlar yayıp insanları rahatlattığından, bahçedeki ağaçtan daha yüksek ev yapılamayacağı şartını koşan Osmanlı imar kanunundan…
      <br/>
      <br/>
      Peki gören herkesin yüreğini titreten bu zarif konakların hiç mi sıkıntısı yok, buralarda hayat bir masal gibi mi yaşanıyor hep? Kimileri pek konforlu olmadığını iddia ediyor, kimi ısıtması zor diyor, kimi gıcırdayan merdivenlerden ve köhnelikten söz ediyor. On bir yıldır konakta yaşayan Hikmet Bey, teknolojik yeniliklerin bu evlere niçin yakıştırılamadığını anlamıyor: “Ev, tescilli eser olduğu için dış görünüşü tuğla sayısından ahşap pervazların genişliğine kadar orijinaline uygun oldu; ama içinde kendi ihtiyaçlarımıza göre değişiklikler yapabildik. İzolasyonuna çok dikkat ettik. Kışın, bir buçuk evin ısınma masrafıyla ısıtabiliyoruz. Yazın serin oluyor. Bu evlere elbette plazma televizyon da koyabilirsiniz, ankastre ocak da. Merdivenler de varsın gıcırdasın.”
      <br/>
      <br/>
      Evin hanımı söze giriyor burada: “Odalarda dolaşırken vaktiyle burada yaşayan bütün kadınları düşünüyorum. Çok rahat bir hayat sürdükleri kesin, sohbetler, musiki meşkleri… Nimetleri o kadar çok ki sıkıntılarını göremiyorum. Annelerimiz hâlâ apartmanda oturuyor, onları ziyaret ediyor ve koşarak buraya dönüyoruz. Misafirlerimiz de çıkmak istemiyor. Buradaki özgürlüğü hemen fark ediyorlar.”
      <br/>
      <br/>
      Mimar Cengiz Bektaş da, Kuzguncuk’un ‘insanî’ ölçekli sokaklarından birinde, işyeri ve yaşam alanının bütünleştiği eski bir Türk Evi’nde oturuyor. Seneler önce, çocuğu bir avuç da olsa bahçe görsün diye taşındığı bu evde yıllardır yazıp çizdiklerine ters bir uygulama yok. Geleneksel mimariye pek yakıştıramadığı koltuk takımları yerine alçak sedirler kullanmış. Bilgisayar çalışma masasının üzerinde, büyük ekran televizyon, müzik seti ve hayatı kolaylaştıran bütün teknolojik aygıtlar, çağın gereklerine uygun biçimde yerli yerinde. Onunla yaşadığı evden ziyade Türkiye’deki bütün evleri konuşuyoruz.
      <br/>
      <br/>
      Çok katlı olmayan bir apartman ve örnek gösterilen bir toplu konut projesi dışında ‘çok katlı, toplu’ meskenler tasarlamaya yanaşmayan Bektaş, herkesin iki katlı evlerde oturmasının mümkün olmadığını kabul ediyor; ama daha insanî bir hayat sürmek için bir değil birçok çözüm yolu olduğuna inanıyor. Edirne’de, Denizli’de ve Beylerbeyi’nde yaptığı üç meskeni alışageldiğimiz konutlardan ayıran nedir? Denizli’deki aile apartmanında kurban kesme, halı yıkama ve çırpma yeri düşünülmüş. Bütün ailenin dönüşümlü çamaşır yıkaması için çamaşır odasına yalnızca bir makine konulmuş ve mutfaklar kadını yalnız bırakmayacak şekilde büyük tasarlanmış.
      <br/>
      <br/>
      Edirne’deki toplu konut projesi ise dairelerde oturacak ailelerin bütün bireyleriyle mülakat yapıldıktan sonra hazırlanmış. Büyük maketler hâlinde bir ay boyunca sergilenen evler, içinde oturacak insanların önerileriyle yeniden şekillenmiş. Bahçe özlemi, iki küçük balkona dağılmak yerine, büyükçe bir terasla giderilmiş. Terasta domates dikilecek genişlikte çiçeklikler ve yağmur suyunun toplandığı küçük bir depo bile var. Geleneksel mimariye has sofa, yemek masasını ve oturma grubunu alacak şekilde geniş bırakılmış. Önemli bir özellik de konutların etrafında kümelenen çarşı, tamirhane, tesisatçı, elektrikçi, okul, sinema ve tiyatro salonuna yaya olarak ulaşılabilmesi ve çocukların rahat oynayabilmesi için trafiğin dışarıdan işlemesi…
      <br/>
      <br/>
      Çanakkale Seramik’te çalışan yüz kişi için Beylerbeyi’nde tasarladığı evler ise bir apartmanın nasıl müstakil eve dönüşebileceğini gösteriyor. Onlar üç katlı apartmanlar istemişler, Cengiz Bektaş ise aynı arsaya aynı maliyetle müstakil evler kondurmuş. Karşılıklı oturduklarında masadaki sigara paketlerini üst üste koyarak, “Siz benden bunu istiyorsunuz.” demiş ve yatay duran paketleri bir hareketle dikey konuma getirmiş. “Ben size bunu öneriyorum.” Yan yana duran paketler, bitişik nizam, ayrı kapıları ve küçük bahçeleri olan iki katlı dairelere dönüşüvermiş. Bu evlerde oturanların çok mutlu olduklarını söyleyen mimar, “Bir gülfidanı dikip, tomurcuğunun açılmasını beklemekten daha güzel bir şey olabilir mi?” diye soruyor.
      <br/>
      <br/>
      Cami bahçesinde gül yetiştiren imam baba, o yıllarda küçük olan oğluna, belki hiç konuşmadan neyi telkin etmiştir? Gül sevgisini, estetik ve intizam duygusunu, toprağa yakınlığı… Edirneli Mustafa Hatipler’in, eski bir Edirne evini satın almasını sadece ‘gül sevgisi’yle izah edemeyiz elbette; ama evin arkasındaki büyük bahçenin bu kararda önemli rol oynadığını söyleyebiliriz. Gerçi bahçe keyfi konusunda tereddütleri var artık Mustafa Bey’in. Yaz günlerini ev henüz onarımda olsa bile bahçede geçirmek isteyen aile bireyleri toprağa yakın olmanın hoşluğunu fark etmiş etmesine de, kalın bahçe duvarlarının mahremiyeti korumaya yetmediğini de tez zamanda öğrenmiş. Etraftaki çok katlı binaların bir gözü sizin bahçenizdeyken ‘müstakil’ bir evde oturduğunuza inanmanız zorlaşır. Komşu bahçeye teklifsizce açılan bir kapı barındıran bu duvarlar içeriyi dış etkilerden korumak için böyle kalın yapılmış. O günlerde yükseklerden bakan gözler için de bir perde yapmak gerekliliği kimin aklına gelsin? Geleneksel mimariden pek aşina olduğumuz ahşap tavandaki lale motifleri de en az bahçe kadar heyecanlandırmış Hatipler’i; ancak iş yenileme aşamasına geldiğinde bir dizi zorlukla yüz yüze gelmiş. “Bütün mesele işin ehli bir usta bulabilmekte” diyor bezgin bir şekilde. Evler aslına uygun biçimde onarılmalı; ama bu onarımı yapacak ‘asıl’ ustalar nerede? Nitekim restorasyonu henüz bitmemiş evi şöyle bir dolaşıp çıkarken, dış kapının tek kanadının diğerinden daha kısa olduğunu fark ediyor ansızın, altta bırakılan hatırı sayılır boşluktan gün ışığıyla birlikte soğuk hava sızıyor içeriye ve en nihayet bu ustaların insanı canından bezdireceği cümlesi dökülüyor Hatipler’in dilinden.
      <br/>
      <br/>
      ÇAĞDAŞ MİMARİDE TÜRK EVLERİNİ YAŞATMAK
      <br/>
      <br/>
      Eski eve yeni usta uymuyor anlaşılan. Sadece Edirne’de değil, bugün tarihî evleriyle isim yapmış irili ufaklı bütün şehirlerde bir ‘usta’ sıkıntısı var. Urfalılar Halep’ten taş ustası getirerek sorunu çözmeye çalışıyor; fakat yakın zamanda Urfa evlerini ziyaret eden Kerküklü mimar Suphi Saatçi, Urfa’daki evlere Halepli ustaların imza atmasından pek hoşnut değil: “Urfa’da taşçı mı yok dedim. ‘Ucuz oluyor.’ dediler. Şimdi belediye taş işçiliği ölmesin diye ustaları kadroya almış, iyi de olmuş. Eski evlerin korunmasında yerli ustalara büyük iş düşüyor.”
      <br/>
      <br/>
      Yerli ustalar eski evleri onaradursun, yeni evlerde geleneksel öğeler nasıl kullanılabilir, onu düşünelim. Geleneksel öğelerin yüzyılların birikimi ve tecrübesiyle oluşmuş, insana ve mekâna en yaraşır çözümler olduğu kabulüyle böyle bir talepte bulunuyoruz elbette. Mimar Saatçi’ye göre bugün apartman dairelerinde sanki ‘yeni’ bir uygulamaymış gibi gördüğümüz pek çok tasarımın kaynağında Türk Evi var. İlanlarda evin cazibesini artırmak için altı çizilen ebeveyn banyoları, geleneksel mimarinin her odada istisnasız kullandığı ‘gusülhane’dir mesela. Oturma odasıyla birleşen mutfaklar Amerikan usulü diye yansıtılır; ama aslında tipik Türk mutfağıdır. “Eskişehir’in eski evlerinden birinde, mutfakta uyudum.” diyor Suphi Bey, “Kuzinenin yanından hiç ayrılmadım. Börekler pişiyor, çaylar kaynıyor. Unutulmaz bir hatıra bıraktı bende.” Öğrencilerine işlevsel ve sürprizli Türk evlerini çağdaş mimaride yaşatmalarını tavsiye eden Suphi Bey nasıl bir evde yaşıyor? Penceresinden bakmak bile istemediği beşinci katlardan birinde. Mimar olması gönlüne göre bir evde oturma ayrıcalığı tanımıyor ona. Evin içinde de hiçbir değişiklik yapamıyor; çünkü beton ahşap gibi esnek değildir, bölünemez, çoğaltılamaz.
      <br/>
      <br/>
      İÇİNDE YAŞAYANLARI DOYURAN KONAK
      <br/>
      <br/>
      Bir konağı yalnızca yaşamak için restore ettirmek bir tür fantezi olmalı. İki katlı bir konağı dolduracak geniş aileler epey azaldı. Bugün Urfa’da, Antep’te ya da Mardin’de onarım görüp işletmeye açılmış taş konaklar ancak dışarıdan gelenlerin ‘içeri girebildiği’ mekânlar. Mimar Suphi Saatçi’nin Antalya Kaleiçi gözlemleri de pek iç açıcı değil: “Geleneksel evleri müze gibi geziyorsak hayatımızdan tamamen çıkmışlar demektir. Bir tiyatro dekoru, suni bir yer, gelir kaynağı. Burada bir aile yaşıyor mu? Ben yaşayabilir miyim? Kaleiçi’nde onarılan evlerde yerliler bir bardak çay bile içemiyor. O kadar pahalı.”
      <br/>
      <br/>
      Sahiplerinin yaşamaktan vazgeçmediği ama ‘konak turizmi’ne destek verdiği örnekler de var. Beypazarı’ndaki ‘Nevaların Konağı’ için ‘suni’ demek haksızlık olur mesela. Evin sahipleri giriş katını yani ‘hayat’ı kafe olarak işletiyor; ama üst katlarda dede-babaanne-baba-anne ve çocuklardan mürekkep geniş bir aile yaşamaya devam ediyor. Önceleri daha küçük; ama yine eski bir Beypazarı evinde yaşayan 11 kişilik ailenin Nevaların konağına yerleşmesi biraz zaman almış. Ahir ömrünü Ankara’da geçirmek zorunda kalan ev sahibi babaanneyi ikna etmek kolay olmamış. Ankara’ya gidilmiş, el öpülmüş, fazladan bir miktar para daha ödenmiş ve nihayet babaanne, orta kattaki eşyalarının kendisi ölene kadar orada kalması şartıyla ‘tamam’ diyebilmiş. Zaten hasta olan kadıncağız ziyaretten bir yıl sonra vefat etmiş ve cenazesi artık kendisine ait olmayan bir konakta yıkanıp son yolculuğuna uğurlanmış.
      <br/>
      <br/>
      Yirmi yıldan fazla yalnızca mesken olarak kullanılan Nevaların Konağı, ilçede turizme açılan ilk ev. O süreci konakta yaşayan ve kafeyi işleten Yakup Türkoğlu’ndan dinleyelim: “Önümüzde hiç örneği olmadığı için evi turizme açmak konusunda kararsızdık; ama belediye başkanımızın ‘Kenara bir ocak kurun, turistlere en azından çay verin.’ ısrarıyla ardiye olarak kullandığımız giriş katını el birliğiyle temizledik, boyadık. Bir pazar günü merdivenlerin üzerinde elimizde fırçalar çalışırken, insanların akın akın içeriye girmesini unutamam. Meğer başkanımız kapıya ‘Gezebilirsiniz’ diye bir yazı asmış.”
      <br/>
      <br/>
      İnsanlar bugün de akın akın konağa geliyor. Kimi çocukluğunu arıyor kimi taşlara sinmiş eski hikâyeleri… Bütün hayatı böyle evlerde geçen Yakup Bey şaşırmış görünse de anlayabiliyor: “İşi gücü bıraktık ağabeyimle, burayla ilgileniyoruz. İnsanlar o kadar aç ki. Taşlara yüz sürenler filan oldu. Bize enteresan gelmiyor ama ziyaretçiler mest oluyor.” Anlayabiliyor; çünkü ilçenin betonarme binalarından birinde oturan ağabeyini ziyaret ediyor. “Annemle babam, yatıya kalmak istemiyorlar orada. Boğuluyorlarmış. Tavanı basık çünkü… Biz üç buçuk dört metre tavana alışmışız, havadar serin odalarda uyumayı seviyoruz.”
      <br/>
      <br/>
      SAFRANBOLU’NUN PİŞMANLIĞINDAN DERS ALMAK
      <br/>
      <br/>
      Beypazarı’nda 2000’lere kadar herkesin elinden çıkarmaya çalıştığı eski evler şimdi el yakıyor. Kafeye ilgi yoğun olunca, konağın arkasındaki eski evlerden birini daha alıp pansiyon olarak işleten Yakup Bey, dürüst çalışılırsa bu evlerin her zaman gelir getireceğine inanıyor. Onlar Safranbolu’nun hatalarından ders çıkarıp, evlerin içinde ve etrafında biçimlenen hayatı unutmamaya çalışıyor. “Safranbolu belediye başkanı, konakların altına içki ruhsatı verdiği için pişman olduğunu itiraf etti. Bizde böyle bir uygulama yok. İnsanlar yalnızca bu evleri görmeye gelmiyor ki. Burada bir esnaf dükkanının önüne tabure koyup camiye gidebiliyor hâlâ. Yerli halk, adres soran yabancıya yolu tarif etmekle yetinmeyip gideceği yere kadar eşlik edebiliyor.”
      <br/>
      <br/>
      Aynı güzergâhta yani İpekyolu üzerinde bulunan ve evleri en az Beypazarı evleri kadar güzel olan Taraklı için turistik bir canlılıktan söz etmek mümkün değil. Beypazarı’na gitmeye gerek yok, yarım saat uzaklıktaki Göynük, konaktan pansiyon ve restoran yapmayı başarmışken sit alanı ilan edilen Taraklı kendi kabuğuna çekilmiş görünüyor. İşte bir ikilem; Taraklı evleri işlevine uygun yaşıyor aslında, oralarda insanlar doğuyor, evleniyor, gündelik hayatı bütün teferruatıyla yaşıyor ve son nefesini veriyor. Fakat bir yandan da ‘konak görmemiş’ meraklı yabancılar iki kanatlı ahşap kapıların kendilerine de açılmasını bekliyor.
      <br/>
      <br/>
      Taraklı’da kapıyı tıklatan yabancıya bir bardak çay ikram edecek insanlar var elbette. Biz Reyhan Tepe’nin ilkokuldan bu yana yaklaşık yarım asırdır yaşadığı eve konuk olduk. Bodrum katıyla birlikte üç kata yayılan ahşap ev, konaklara nazaran mütevazı; ama aynı işlevsellikte tasarlanmış. Giriş kattaki odalardan birinde soba gürül gürül yanıyor, üst kattaki yatakların her birinde elektrikli battaniye var. Eskiden bodrum katta olan mutfak, girişteki başka bir odaya taşınmış. Odadaki gömme banyo iptal edilip kilere dönüştürülmüş; ama sedirlere dokunulmamış. Beton bir evde yaşamanın neye benzediğini bilmeyen Reyhan Teyze, apartman dairesi satın alsa da hiç yüz vermeyip içine kiracı yerleştirmiş: “Burada oğlum, gelinim ve torunlarımla yaşıyorum. Gelinim de böyle evlerde büyümüş. Deprem korkusu yoktur bizde. Ahşap tavanlar biraz çıtırdar, esner sonra yerine oturur. Deprem olduğunda apartmanda yaşayanlar içeriden, biz dışarıdan korkarız. Yazları, ağacın altına tahta taburemi koyar, caddeyi izlerim. Kapıyı açmak için ipi çekmek yeter. Biz kilit filan bilmeyiz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29770), [web.archive.org (arşiv bağlantısı)](http://web.archive.org/web/20080516083930/http://www.aksiyon.com.tr:80/detay.php?id=29770)
