# Duvarın ardını merak ediyordum

*Ülkü Özel Akagündüz 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seyyah Özcan Yurdalan bir Suriye seyahatnâmesiyle soruyor: ‘Asırlarca aynı kültürü paylaştığımız halde birbirimizi tanıdığımızı kim söyleyebilir ki?’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024222im_/http://www.aksiyon.com.tr/resim/605/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özcan Yurdalan, uzun yolların adamı. Gözü, gönlü açık gezenlerden. 'Namuslu' bir seyyah tavrından söz edilecekse onu işaret etmekte beis yok. Oryantalizme düşmekten ölesiye korkuyor, otobüs camından bakıp ülke hakkında fikir sahibi olanları oryantalistlerden daha tehlikeli buluyor. Onun yaptığı, bir ülkeye on defa gitmiş olsa bile haddini bilmek, dönerken de aklını ve kalbini oralarda bırakmak. Şimdiye kadar Fas, İran, Pakistan, Hindistan ve Nepal yolculuklarını kitaplaştırdı. Son kitabı 'Naûre Çarkı' (Agora Kitaplığı) ise Suriye üzerine. Naûre, Hama'daki su dolaplarının ortak ismi ve aynı zamanda Arap şiirindeki sevgili.
   <br>
    <br>
     Kitap, modern zamanların Suriye'sini anlatan ilk seyahatnâme olmasıyla önemli. Bunun dışında, Nepal, Fas, Hindistan gibi her daim görülesi ülkelerin aksine imajını bir türlü doğrultamamış, gezilecek ülkeler listesine dâhil olamamış ülkeye seyyah gözüyle bakış imkânı sunduğu için ayrıcalıklı. Yurdalan, bir seyahat rehberiyle karşılaşmak isteyenleri uyarıyor her zamanki gibi, adrese teslim gezinmekten hoşlananları mutlu edecek, 'Nasıl gidilir? Nerede kalınır?' başlıklarına rastlamak mümkün değil onun kitaplarında. Ancak, isteyenin aradığını bulmasına da mani olmuyor. Peşine takılanları kendi otellerine, çayhanelerine, ara sokaklarına götürebilir seve seve, dostlarıyla tanıştırabilir, ülkenin edebiyat ve sanat dünyasında dolaştırıp ardından ilginç tatlar tavsiye edebilir. Bu belki de rehberliğin en hasıdır, kadri kıymeti en bilinmesi gerekenidir. Özcan Yurdalan ile Suriye Yolculuğu üzerine söyleştik. Yanı başımızdaki güzelim ülke, nasıl olmuştu da bunca uzak düşmüştü bizden, anlamaya çalıştık.
     <br/>
     <br/>
     -'Naûre Çarkı'nı, diğer seyahatnâmeleriniz içinde nereye koyuyorsunuz?
     <br/>
     <br/>
     Yolculuklarımın birinci sebebi merak. 'Orada ne var, ötekiler nasıl yaşıyor?' Bu soruların peşine düşüyorum. Kimi zaman Hindistan, Japonya gibi uzak ülkeler kimi zaman da yüzyıllarca birlikte yaşadığımız halde aramıza duvar ördüğümüz ülkeler. Suriye onlardan biri. O duvarın arkasını merak ediyordum. Hiç kimse Suriye ile birbirimizi iyi tanıdığımızı söyleyemez. İki tarafın da önyargıları var ve aramızdaki duvar bilerek çekilmiş. Bu kitap bir şeye hizmet edecekse şayet; barış, dostluk, farklı kültürlerin birbirini tanıması gibi temel ihtiyaçlara hizmet edecektir. Bir de coğrafyamız ciddi tehdit altında. Komşumuz biz demektir, ona yapılmış fenalık bize yapılmıştır aynı zamanda. Ama komşumuzu soyut bir kavram, tarih kitaplarında bahsedilen, haritalarda gösterilen bir alan olmaktan çıkarıp somut bir özne haline getirmemiz gerekir. Bunun için komşuya temas etmek lazım. Ben insanlara dokundum, sokaklarda dolaştım. Kitap bu dokunmaların izlenimlerinden oluşuyor biraz da.
     <br/>
     <br/>
     -Suriyelilerin bu teması beklediği söylenebilir mi?
     <br/>
     <br/>
     Bence bekliyorlar. Suriye, bütün Doğu toplumlarında olduğu gibi gözünü bize dikmiş durumda. Nereye gidiyor bu Türkiye, nasıl yaşıyor? Eğrisiyle doğrusuyla bilmek istiyorlar. Ciddi bir ilgi var. Sohbetlerde karşılıklı merak gidermek çok keyifliydi. Bir de şu çok önemli; oradaki ressam, yazar, çizer, şair arkadaşlarla konuşunca görüyoruz ki hakikaten müthiş bir kültür birikimi var Suriye'de. Mimar Sinan Üniversitesi'nde okumuş, kitap çevirileri yapan Abdülkadir, on ciltlik Arapça sözlüğün kendisine yetmediğinden yakınıyordu mesela. Abdülkadir, Suriye'ye ilişkin merak ettiklerimi sorabileceğim en sağlam kaynaktı. Ancak aklıma gelen sorular o kadar sıradan ve basitti ki, bunca yıl iç içe yaşadığımız bir topluma bu kadar yabancı kalmak için özel bir gayret sarf etmek gerekirdi doğrusu. Bu sadece benim suçum muydu bilmiyorum, İran'da da aynı hisleri yaşamıştım, Irak'ta da. Arap denince yurdumun güzel insanlarının zihninde nasıl bir imaj oluştuğu malum.  Geniş bir coğrafyaya yayılmış Arap toplumlarının aynı olduğunu düşünenler hayli kalabalık bu memlekette.
     <br/>
     <br/>
     -Kaç kapıdan, kaç defa girdiniz bu ülkeye?
     <br/>
     <br/>
     Son yıllarda Türkiye'den, Irak'tan, Ürdün'den ve Lübnan'dan defalarca girip çıktım bu ülkeye. Türkiye'den girişlerde birkaç kapı kullandım. Antakya'dan doğuya yönelip Cilvegözü'nden Bab-el Hava'ya geçtim ya da güneye dümen tutup Yayladağı'ndan Kassab'a. Her geçişin, her kapının kendine göre bir hikâyesi var; ama ilk gidişim mühimdi. 2003’te Bağdat'a giderken Antakya'dan çıkıp  Rakka'da konakladık. O gidiş sırasında başka bir Halep başka bir Rakka yaşadım. Rakka'ya ikinci gidişim Urfa Akçakale'den festival için oldu.  Bir ülkeden diğerine geçişlerimi saymazsam toplam beş defa gittim Suriye'ye ve orada epey bir zaman geçirdim. Ancak küçük bir ülke olsa bile tamamlandığını düşünmüyorum. Bu, benim gördüğüm Suriye, ülkenin kendisi değil. Suriye'nin görünümlerinden biri sadece.
     <br/>
     <br/>
     -Bir şehirdeyken diğerini özlediğiniz oluyor mu? Mesela Rakka'dan Ermenistan'a geçtiğinizde, gömleğinizin cebinde kalan kahve çekirdekleriyle bir anda yeniden Rakka'ya döndüğünüzü söylüyorsunuz.
     <br/>
     <br/>
     Zaman zaman bazı şehirler burnumda tütüyor, içimi sızlatıyor, 'Ah şimdi orada olsaydım.' diyorum. Bu aralar İsfahan var aklımda. Şehrin kokusunu duyuyorum. Bir de Pakistan'da Queta. Bu özlemek değil aslında, bir çağrışımla kendini bir anda orada hissediyorsun. Çok kısa bir anlığına orada oluyorsun hakikaten. Rakka'da cebime koyduğum kahve çekirdeklerini Ermenistan'da bulunca öyle bir Rakka esintisi gelmişti işte.
     <br/>
     <br/>
     -Seyyahlar için Batı-Doğu ayrımı kalkar bir zaman sonra. Her yer birdir. Siz epey geniş bir coğrafyada dolaştıktan sonra hâlâ 'Doğucu' olduğunuzu söyleyebilir misiniz?
     <br/>
     <br/>
     Bu aralar sıklıkla Kafkaslar’a gidiyorum. Bir Ermenistan kitabı gelecek sanırım. Ancak oralar basbayağı Batılı coğrafyalar. Esnaf lokantaları, vatandaşların çay içtiği çayhaneler aradık ama bulamadık. Herkes kafelerde oturuyor. Genç kızların ve genç erkeklerin maaşlarını alıp bir an evvel gitmek için çalıştığı yerlerde sohbet ortamı oluşmaz. Oysa Doğu kahvelerinde çay içtiğin zaman garsonla sohbet edebiliyorsun, insanî ilişkiler kurabiliyorsun. Bu anlamda Doğu bana daha gerçek geliyor.
     <br/>
     <br/>
     -Peki, gezginler gittikleri yerde ne görmek ister? Kitabın bir yerinde diyorsunuz ki; "Hanlar, kervansaraylar ortadan kalkıp yerlerini turistik taklitleri almaya başladıkça seyahatnâme yazarlarının da ekmeği küçülüyor. Sonunda bir gün ne bu mekânlar kalacak ne de seyahatnâme yazanlar."
     <br/>
     <br/>
     Çayhane aramak tipik oryantalist tavırdır. Ben çok ararım; ama bir yandan da oryantalist olmaktan korkarım. Bu tip durumlarda ince bir çizgi vardır. Ben çayhaneleri ilginç bulduğum için değil, kendime yakın bulduğum için ararım. Oralarda uzun zamanlar geçirebileceğimi ve rahat edeceğimi bildiğim için ararım. Ama kuşkusuz gittiğim yerin özgün olmasını isterim. Halk pazarları da aynı kategoridedir. Parklar, bahçeler, toplu taşıma araçları… Müzeleri dışarıda tutuyorum, zamanım oldukça gezerim.
     <br/>
     <br/>
     -Bir de sokakta hiç yürümeden yazanlar var.
     <br/>
     <br/>
     Seyyahlık âleminde yaşanarak edinilmiş bilginin üstüne yoktur. Ancak bu alana heves eden öyle şahsiyetler vardır ki, yaptıkları genellemelerle pot üstüne pot kırarlar. Uzak yakın halklar hakkında kalem oynatmaya heveslenenler ayaklarını denk almazlarsa maazallah oryantalistlerin, ırkçıların topuna rahmet okuturlar. Yaldızlı otellerde konaklarken ülke ekonomisini, taksiyle gezerken sosyal hayatı, iki turistik numara görünce de binlerce yıllık kültürleri çözüverirler. Çözüp anladıklarıyla ortalama Amerikalı turistin yargısından ne daha ileridir ne de daha derin. Bir ülkeyi, davet edildiği konferans sırasında salonun penceresinden bakarak çözümleyebilecek ferasette olanlar bile çıkar aralarından. Oysa gezginler kendilerini o ülkenin misafiri gibi hisseder. Taksiyle pazarlık etmenin bile bir adâbı vardır.
     <br/>
     <br/>
     -Seyyahlık ve yazarlık serüveninize uzaktan da olsa tanıklık ettiğimize göre, bütün o uzun yolculuklardan sizde ne kaldığını sorma hakkımız olsun.
     <br/>
     <br/>
     Çok kalıp bir cümle; ama eğer bir yolculuktan döndükten sonra iç âleminde değişiklikler olmadıysa oraya gitmedin demektir. Bende büyük değişiklikler oluyor kuşkusuz; ama onu ifade etmem çok zor. Gerçek değişimler bünyenin bir parçası oluyor artık, onu fark etmek zorlaşıyor. Ben belki bu hesaplaşmayı, şu an üzerinde çalıştığım, 'Yolcular İçin El Aynası' kitabında yapıyorum. Bundan sonra, biraz daha derinlemesine bir şeyler yapmayı, insan hikâyeleri üzerinden ülkeleri anlatmayı istiyorum. Suriye kitabında kısmen böyle oldu. Biraz daha kurmaca yaptım. Seyahatnâmeler, gerçeklikle birebir örtüşmemeli zaten. Bir ülkenin bir sürü görünümü varken hangisi gerçek olabilir ki?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24749), [web.archive.org (arşiv bağlantısı)](http://web.archive.org/web/20061016024222/http://www.aksiyon.com.tr:80/detay.php?id=24749)
