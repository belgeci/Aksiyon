# Baltahane'de kapı, çaya ve dosta açılır

*Ülkü Özel Akagündüz Bilinmeyen-tarih*

<div>
 <p>
  <font>
   Gramofonun iğnesi taş plağın üzerinde cızırdamaya başladıysa, muhakkak, Zeki Müren"in billur sesi dolduracaktır odayı: "Solsan da sararsan da yine gül pembe dehensin / Rabbimin bana bir nimeti varsa o da sensin."
   <br/>
   <br/>
   Erzurum"da, çeşmeli sokakların birinde bir han kapısı vardır. Boyası, kim bilir hangi güz yağmurlarında uçup gitmiş ahşap kapaklarıyla, önünden geçip gidilen, üzerine meraklı bir çift göz değmemiş eski bir kapı... Şehrin sürprizlerinden biri... Akşam saatlerinde, hain soğuk, günü muhabbetle sonlandırmak isteyenleri bu kapıdan içeri savurur. İçerisi karanlıktır; sarı, cılız bir ışık parlar az ileride ve her defasında gıcırdayarak açılan bir ahşap kapı daha... Adı Baltahane"dir ve herkesi kabul etmez, elini kolunu sallayarak gelen her ademi buyur etmez, önce dost olmalı ya da bir dostun dostu... O gıcırtılı kapının ardında ne mi vardır? Altı üstü tek göz bir oda; duvarlarda kazanlar, kapı kilitleri, bakır siniler; konsollar üzerinde semaverler; tavanda odayı karanlıktan kurtarmaya ancak güç yetiren yorgun bir avize... Fakat odaya asıl kimlik kazandıran, her daim çıtırtılarla yanan soba ve üzerindeki mavi çaydanlıktır. Çaydanlık deyince durmalı, oradan çaya ve muhabbete açılan bir kapı daha vardır...
   <br>
    <br>
     Baltahane çoğu Erzurumlu için bile bir gizdir. Mekanın sahibi -ki adı Fatih"tir ve soyadı mühim değildir-, böyle istemiştir; 15 yıldan bu yana oda aynı simaları ağırlar, aynı seslerle şenlenir. Arada bir, ayrıcalıklı bir "İstanbullu" düşer içeri; ama bu handan gelip geçen talihli bir yolcu gibidir, kimse üzerinde durmaz, bakışlarda ne bir garipseme ne de ufacık bir merak pırıldar... Sedirler yine aynı sedirdir, sohbet aynı sohbet...
     <br>
      <br>
       Baltahane"de neler konuşulur? Herşey... Kimileri, edebiyat ve sanat sohbetlerinin mekanın ruhunu daha şen kıldığını düşünür; ancak, Kıbrıs"taki seçimi izlemekten yeni dönmüş belediye başkanının, yavru vatandan ana vatana uzanan siyasi konuşmaları da en az, Halil Cibran ya da Baudelaire üzerine söylenenler kadar ilgi çekicidir. Kimi zaman Erzurumlu âşıklar gelir, atışırlar, kimi Sezai Karakoç"tan, Mehmet Akif"ten şiirler okur. Gramofonun iğnesi taş plağın üzerinde cızırdamaya başladıysa, muhakkak, Zeki Müren"in billur sesi dolduracaktır odayı: "Solsan da sararsan da yine gül pembe dehensin / Rabbimin bana bir nimeti varsa o da sensin." Şarkı bitinceye dek, sessizlik hakimdir Baltahane"ye, sonra mırıltılar çay bardaklarından tüten buharlara karışıp yeniden yükselir. Erzurum türkülerini de unutmamalı, Nurullah Akçayır"dan Seyreyle Güzel"i, Mehmet Çalmaşır"dan Kerkük Divanı"nı dinlemek az şey değildir hani...
       <br>
        <br>
         Sadece Baltahane"yi değil, Baltahane dışındaki hayatını da açık etmek istemeyen, Fatih, -hadi söyleyelim, soyadı Akmehmetoğlu, bir evi, eşi ve çocukları olduğu söyleniyor- sabahtan akşama dek oradadır; fakat sohbet ehli, akşam yediden sonra sökün eder. Soğuktan uyuşan ellerini oğuşturarak birer ikişer içeri girenler, hal-hatır sorma faslından sonra sedirlerine yerleşir ve oturdukları yerde öyle görünürler ki, bir tılsım onları görünmez iplerle oldukları yere bağlamıştır. Sohbetin ve çayın koyuluğuna kendini teslim edenler, sonradan gelenleri belli belirsiz kıpırdanmalarla, sadece birbirini iyi tanıyan insanlara has mırıltılarla karşılar ve bilmem kaçıncı kez bıraktıkları yere bir kıtlama şeker, bir yudum çayla geri dönerler... Çay, Baltahane"dendir ve siz bardağınızı çay tabağına yan yatırmayı akıl etmedikçe, hep ayakta, sobanın yanında, bir eli hep mavi çaydanlığa uzanmaya hazır bekleyen Fatih Ağabey"in çayı tükenmez... Bir paket şeker, bir kutu çay alıp götürmek mi? Aklınızdan bile geçirmeyin... Baltahane bir hayâl olur yoksa... O çeşmeli sokaktaki han kapısı görünmez olur...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1192 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11104), [web.archive.org (arşiv bağlantısı)](http://web.archive.org/web/20050215221520/http://www.aksiyon.com.tr:80/yazdir.php?id=11104)
