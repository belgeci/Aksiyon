# Yukarı Deniz'de gün batarken

*Ülkü Özel Akagündüz Bilinmeyen-tarih*

<div>
 <font>
  <img border="0" height="1" src="/web/20050210181918im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050210181918im_/http://www.aksiyon.com.tr/resim/486/62.jpg" vspace="5"/>
  </p>
 </font>
 <font class="content">
  Eskiden Yukarı Deniz derlermiş Van Gölü'ne. Gerçekten de göl değil bir deniz burası. Güneşin, sabahları üzerine yaydığı ışıklarını akşam üzeri bir kızıllığa bürüyüp topladığı diğer denizler gibi. Yukarı Deniz'deki akşam üstlerinin farkı ise Doğu'ya özgü toz bulutu.
 </font>
 <br/>
 <p>
  <font class="content">
   Van Gölü, göl değil, denizdir bir kere. İnanmazsanız, kirpikleri Van Denizi"nin sularında sararmış çocuklara sorun, ben onların yalancısıyım. Hem ellerinizi siper edip güneşe, bir bakın bakalım, görebilecek misiniz ucunu bucağını? Üzerinde feribotlar, tren taşıyorlar bir kıyıdan diğerine. Kocaman gemileri, bir de adası var; hem sizin denizlerinizden Süphan Dağı görünür mü? Tekne derseniz tekne, balık derseniz balık, mavi derseniz mavi, sahil derseniz sahil, herkes bir kıyısından girebilir suya... Bir bilseniz, göl kıyısında insanlar, dalga sesleriyle uyanır sabahları, geceleri yakamoz izler, güneş de, tıpkı denizde batar gibi, suların içinde eriyip gider.
   <br>
    <br>
     Eski uygarlıklar "Yukarı Deniz" deyip, kıyısında duaya dururlarmış. Eğer nevruz, ağaçları yeşertip, çiçekleri açtıran ve insanların üzerine bereket gönderen Yaratıcı"ya bir şükür duası ise şimdilerde bahar duası yapılıyor göle doğru uzanan düzlükte... Sabah erken saatlerde, güneş ışıkları, kızların allı pullu elbiselerinde ve gölün cam kırığı mavisinde oynaşıyorken başlayan bahar bayramı, güneş, Akdamar"ın biraz gerisinde, denizi ve gökyüzünü turuncuya boyayıp giderken son buluyor. Sabah suya doğru kafileler halinde yürüyen insanlar gün batarken aynı yoldan eve dönüyor. Göl dinlenmeye çekilecek birazdan... İnsanlar adımlarını sürüklüyor... Değişmeyen tek şey, Doğuya özgü toz bulutu...
     <br>
      <br>
       Van Denizi"ni üç bin yıldan bu yana Van Kalesi bekliyor. Vaktiyle, denizin kıyısında, beyaz gelinliğiyle süzülen Süphan Dağı"nda yaşamış Urartu Kralı"nın isteği üzerine kurulan kale, biraz yorgun düşse de gözcülüğe devam ediyor. Süphan Dağı da yerli yerinde, başında yine buluttan bir duvak. Yitip giden bir Urartu kralı herhalde... Van Kalesi"ne tırmanmak biraz zordur; ancak aşağıda uzayıp giden gölü ve şehri yükseklerden izlemek güzeldir. Böylelikle, Urartular"dan kalma kaya mezarlarını, burçları ve sur duvarlarını da görmüş olursunuz. Gölün ya da denizin etrafında dönen hayatı az biraz tanımış olmak için kaleden bir bakış yetmez elbette; Akdamar adasına da çıkmak gerekir. Talihiniz yaver giderse, kalabalık bir turist kafilesi gelir ve göl kıyısında bir başınıza, tekne dolacak diye beklemek zorunda kalmazsınız. Aslında, niçin saklamalı, gözleriniz gölün mavisinde, adaya bakarak teknenin dolmasını beklemekte bile mutluluk vardır... Adadaki manastırla ilgili rivayeti uzun uzadıya anlatmaya gerek yok; zalim bir baba, manastıra kapatılan bir genç kız ve onunla buluşmak için adaya doğru yüzerken gölde boğulan delikanlı... Kız Kulesi öyküsündeki gibi sonu hüzünle biten bir aşk efsanesi... Kilisenin mimar ve keşiş Manuel"in eseri olduğu biliniyor, duvarlarında İncil"den ve Tevrat"tan pasajlar, Hz. İbrahim"in kurban öyküsü, "duvarlara yazı yazmayın" uyarısı ve bu uyarıyı ciddiye almayanların kazıdığı post-modern çizimler var. Akdamar"ı her zamankinden daha güzel görmek isteyenler, badem çiçeklerinin açmasını beklemeli.
       <br/>
       <br/>
       Van Kalesi"ne tırmandınız, Akdamar adasına çıktınız, gölü hem yukarıdan hem de orta yerinden selamladınız; ama söyleyin bakalım, çamaşır tokaçlayan, çocuğunu yıkayan kadınlarla hasbihal ettiniz mi? Evlerinde su yok mu bu kadınların? Var; ama çamaşırlar ancak sodalı suyun içinden akça pakça çıkabilir. Çocuklar ve gençler tıpkı Akdeniz"de bir sahil kasabasındaymış gibi suya atlar, güneşlenir, deniz bisikletine biner ve kürek çekerler.
       <br/>
       <br/>
       Güzün, göl kıyısındaki buğday tarlalarında, etekleri ve örtüleri rüzgarda uçuşarak ekin biçen kadınlar ne denli farkındadır bilinmez; ama etrafını çepeçevre saran dağların ortasında salınan "Doğu"nun Denizi" serinletir, arındırır, dinlendirir ve elbette besler. Van"daki balıkçılık işine de el atan Karadeniz uşakları; sodalı suda yaşayan tek balık cinsini, inci kefalini taşıyorlar sofralara. Van Gölü inci kefalinin dışında bir balığı barındırmıyor sularında. İnci kefali de Van Gölü"nden başka bir suda yaşamıyor. Van"a gelen misafirlerin yemek için götürüleceği adres belli: Göl kıyısındaki balık restoranları...
       <br/>
       <br/>
       "Benim hayalimdeki Van Gölü"nü bir bilsen... Karlı dağlarla çevrilmiştir. Sularına geceler indiği zaman, ıssız kıyılarda kanatlı atlarıyla vahşi süvariler belirir. Sularında çamaşır yıkayan duru beyaz, ak akça kara gözlü kızları vardır. İçilmeyen suları gibidir her şeyi. Tadına ancak seyirle varılır. İsmini bilmediğim bir rüzgar, geceleri bile kıyıları pırıl pırıl eden dalgacıklar yaratır. Van Gölü"nün martıları bağırdığı zaman, kadınlar hep erkek doğurur, kısraklar yavrular, inekler buzağılar. İnsanlar ancak Van Gölü durulduğu zaman ölür."" Sait Faik Abasıyanık, bir hikayesinde böyle anlatıyor Van Gölü"nü. İnsanlar ölmek için gölün durulmasını beklemiyor elbette; ama kıyılardaki karlı dağlar, pırıltılı dalgalar ve adanın etrafında uçuşan martılar tıpkı yazarın hayal ettiği gibi... Van Gölü, çevresinde yaşayan insanlara bir ılımlılık ve sükunet veriyor, çocukların yüzünde suyla haşır neşir olmanın rahatlığı var. Van Gölü"nün çocukları, İstanbul"u bilmiyorlar; ama martı sesine, su dalgasına, yakamoza ve "deniz" kelimesine fazlasıyla aşinalar.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11300), [web.archive.org (arşiv bağlantısı)](http://web.archive.org/web/20050210181918/http://www.aksiyon.com.tr:80/detay.php?id=11300)
