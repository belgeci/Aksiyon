# Tersine göçenler yine İstanbul'a dönüyor

*Ülkü Özel Akagündüz 2008.06.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tersine Göç Projesi’yle memleketine dönen aileler mutluluğu yakalayabildi mi? Van ve Erzurum’da ziyaret ettiğimiz iki ailenin reisi yeniden İstanbul’a dönmüş, Batman’daki de
      <br>
       dönmeye hazırlanıyor, şantiyelerde yatma pahasına...
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080731104122im_/http://www.aksiyon.com.tr/resim/708/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080731104122/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080731104122/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080731104122oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080731104122oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Van-İstanbul-Van, Batman-İstanbul-Batman, Erzurum-İstanbul-Erzurum… Üç farklı şehir, üç farklı aile, üç farklı hikâye… Ortak payda yoksulluk, göç, İstanbul, tutunma çabası, düş kırıklığı ve yeniden memlekete dönüş; tersine göç… Sonra? Belediye biletlerini kesip, eşyalarını kamyona yükledikten sonra? El salladık arkalarından gittiler… Ama nereye? Niye gelmişlerdi, niye gittiler? Geldikleri yerde ekmek ağacı mı büyüdü? Bu koca şehrin, kurdu kuşu besleyen şehrin bir insana sırtını dönmesi neye benzer? Merak değil mi, gidip bir bakalım dedik, hâl hatır soralım, oturdukları evi görelim, tersine göçünce hayatları düze çıkmış mı, doğup büyüdükleri toprak karınlarını doyurmaya başlamış mı öğrenelim. Hem bilmiyoruz ki daha, “Ne iyi ettik de döndük.” diyorlar mı? Pişman olmadıkları ne malum! Az daha kalıp, direnseydik diye yazıklanıyorlar belki de… İstanbul rüyasının bittiğini kim söylüyor? Gerçekten bittiyse, belediyenin biletiyle memleketine giden bu adamlar, ailelerini bırakıp neden İstanbul’a dönüyor?
   <br>
    <br/>
    HAYVANCILIK BİTTİ, BEN DE BİTTİM
    <br/>
    <br/>
    Van-İstanbul-Van hattındayız. Erciş Yolu üzerinde kasketli bir adam bekliyor, Ferzende Adıyaman… Şehrin kıyısındaki mahallelerden birine yürüyoruz, gerçekte Ferzende amcaya ait olmayan bir eve… Ev kimin? Kardeşi Mehmet’in… Şu durumda, ilk tespiti yapabiliriz; İstanbul’dan kaçarcasına uzaklaşan bu adam kendi memleketinde kirayla oturacak bir eve bile sahip olamamıştır da, kardeşinin evine sığınmıştır. Başka bir zaviyeden, İstanbul onu öyle bunaltmıştır ki, iki çocuğu ve eşiyle kardeşinin evinde yaşamayı göze almıştır. Kardeştir nihayet, “Kapıda kaldık” diyen ağabey içeri alınmaz mı?
    <br/>
    <br/>
    İstanbul’dan neden kaçtıklarını sormadan önce, Van’dan neden kaçtıklarını öğrenelim. Aslında Çaldıran’ın Kilimli köyünde yaşıyorlarmış. Toprakları olmasa da evleri varmış. Ne zaman ki Ferzende amcanın büyük hanımı ‘rahmete gitmiş’ ve ikinci bir hanım ve yeni çocuklar meydana çıkmış, ev daraldıkça daralmış. Altı çocuk ilk eşten, üç çocuk ikinci eşten, birkaç gelin, torun derken kerpiç eve sığmaz olmuşlar. Yeni hanımını ve ondan olan çocuklarını yanına alıp Van yoluna düşmüş Ferzende amca. Sene 2000, hayvancılık henüz para kazandırıyor. Civar illeri bırakın İran’a, Irak’a bile koyun satıyor, iyi de para kazanıyor; ama işler bir anda tepetaklak olunca, onun deyimiyle “devlet, hayvancılığı kurutunca” bilip yapabildiği tek meslekten mahrum kalmış. Koyunculuk bitince o da bitmiş. Van gibi bir yerde, kendi memleketinde, ev kirasını ödeyemeyen, eve ekmek götüremeyen bir insana dönüşmüş. Yine de İstanbul yokmuş aklında; ama büyük oğlu dershaneye bile gitmeden Dokuz Eylül Üniversitesi İngilizce Öğretmenliğini kazanınca işin rengi değişmiş. Bir öğrenci İzmir’de harçlıksız bırakılır mı? Ferzende Adıyaman’ın İstanbul yoluna düşmesi o vakit zaruri olmuş işte… Önce kendisi, yalnız kendisi, İstanbul bir bilinmez, derin bir kazan ki içinde kimler kaynıyor belli değil.
    <br/>
    <br/>
    -Öyle bilip bilmeden nereye gittiniz, nerede konakladınız?
    <br/>
    <br/>
    Buradan giden işçiler vardı tanıdığım. Zeytinburnu’nda inşaatta yattım. Mevsim kış idi, yere iki tahta uzattım, üstümde bir battaniye, su yok, yıkanma yok, perişanlık… Sonra Topkapı’da bir iplik fabrikasına vasıfsız işçi arandığını duydum. Yaşım şimdi 65, dört sene önce bu dediğim, patron hanım, “Bu yaşta nasıl olur bilmem; ama gel çalış.” dedi. Allah ondan razı olsun. Bir ay öyle geçti.
    <br/>
    <br/>
    -Eşin, çocukların nasıl geçindi bu arada?
    <br/>
    <br/>
    Küçük oğlum askeriyeye gidiyormuş her gün, masadaki ekmekleri, artan yemekleri alıyormuş. Bir ayın sonunda eşim aradı; “Ya sen de gel, ya bizi de götür.” dedi. Aylığımı alınca biletlerini kestim, çıkıp geldiler.
    <br/>
    <br/>
    VALLAH İSTANBUL BİZİ MAHVETMİŞ
    <br/>
    <br/>
    İnşaatlarda yatıp kalkmak ne kadar zor olsa da asıl trajedi, oğlu Bahtiyar, kızı Gülşah ve eşi Aysel İstanbul’a göçünce yaşanmış. Bayrampaşa Otogarı’nda birkaç eski yorganın üzerine oturmuş bekleyen üç kişi… “Gözümün önüne gelince ciğerim yanıyor, ağlamam geliyor.” diyor Ferzende amca. Nereye gitmişler beraberce? Yedikule’deki bir bodrum kata… İş yerinden bir hanımın sevabına verdiği bir oda, bir tuvalet… Nerede yatmışlar geceleyin? Sokakta buldukları süngerin üzerinde… “Mahalleye çıktım, duvarın önünde bir büyük sünger. Ben sandım, başka evlerindir, sağa sola sordum. Demek ki fazlaymış atmışlar. Allah’a yalvardım, zorda kalmışım, bunu götüreceğim dedim. Dördümüz de süngerin üzerinde yattık.”
    <br/>
    <br/>
    Kapıdan bakan komşu kadın küçük tüp getirmiş, bir diğeri patates, makarna…  Kendisi iplik fabrikasına gidip geliyor, eşi tekstil atölyesinde temizlikçi, kızı ütücü, bir zaman sanki her şey yolundaymış gibi görünüyor; ama işte, güneş görmeyen o bodrum katı, ev ahalisini hasta ediyor. Döşeği bir kaldırıyorlar ki, altında akrepler, yorganlar su içinde, buna ciğer mi dayanır? Üstüne üstlük, bir gözü rahatsızlanıyor Ferzende amcanın, görmez oluyor. Oğlanın astım olduğu deri fabrikasında çalışmaya başlayınca anlaşılıyor, hâsılı evde hasta olmayan bir Gülşah kalıyor. Bu durumda ne yapmalı? İş yerinde düşüp bayılan bir hanım, hasta bir oğlan, tek gözünü kaybetmiş bir adam nereye kadar dayanabilir? İplik fabrikası kapanmış üstelik, Ferzende Adıyaman, dört yıl içinde beş ay ya çalışmış, ya çalışmamış. Kazandıkları paranın yarısı üniversitedeki oğlana gitmiş. “Hayırseverler olmasa acımızdan ölürdük belki de.” diyorlar şimdi, İstanbul en çok da bu yönüyle iz bırakmış onlarda; ne yokluk, ne hastalık, ille de bu şehrin hayırseverleri... “Düşenler için İstanbul daha iyidir.” diyor Ferzende amca, memleketi Van’dan bile iyi... Üst komşularından Doktor Selçuk Bey, her gün iki ekmek alır, birini onlara bırakırmış, belediye iki haftada bir kumanya getirir, bayramlarda para bile verirmiş. Ama nereye kadar? Yemek içmek iyi de kirayı kim ödeyecek? Üniversitede okuyan oğlan da mezun oluyor zaten, “Baba çalışma artık, ben sana bakarım.” diyor. Dönüş kararı işte bu noktadan sonra veriliyor.
    <br/>
    <br/>
    -Büyükşehir belediyesinin memleketine dönenlere yardım ettiğini nereden duydunuz?
    <br/>
    <br/>
    Fındıkzade Belediyesi’nde bir hanım vardı. O beni otogardaki beyaz masaya gönderdi. “Sıraya gireceksin. Artık ne zaman çıkarsa.” dediler. Ben de dedim ki; “Ayın yirmi beşine kalırsam, bir kira vermem daha gerekir.” Dediler ki; “Allah büyük!” İki gün sonra telefon açtılar. “Cumartesi evde ol, eşyaları göreceğiz.” dediler. Evde eşya mı var? İki üç eski yorgan, tuttuk kulaklarından kamyona attık. Bir de hanımın gülü var. (Ferzende amcanın gül dediği, yeni büyüyen bir devetabanı. İstanbul’dan gelmiş, Van’daki sehpanın üzerinde duruyor şimdi.) Ercişli bir adamın eşyasıyla bizimkini yüklediler kamyona. “Evi gönderdiniz, biz ne olacağız?” dedim. Dördümüze de bilet kestiler sağ olsunlar.
    <br/>
    <br/>
    -İstanbul sayfası kapandı mı böylece?
    <br/>
    <br/>
    Hayır. Çocukları bıraktım, baktım bir ekmek parası bile yok, döndüm ben yine. Zeytinburnu’nda bir deri fabrikasına girdim. Üst katta bir oda verdiler, yaşlı olduğumdan hürmet ediyorlardı. Tozlu, kokulu bir ortam, iki ay ancak dayandım, çektim geldim. Bir yıldır burada sürünüyoruz işte.
    <br/>
    <br/>
    Aslında çok hayaller kurmuşlar İstanbul yolunda; “Dört kişiyiz, çalışır kazanırız, çocuğumuzu okuturuz, hatta ev bile alırız.” demişler; ama olmamış işte... Şimdi nedir durum, insan memleketine dönünce hâli vakti düzelmez mi? “Hayır!” diyor Ferzende Adıyaman, “Bozulur, gittikçe bozulur. Hani diyorlar ki taş ağırdır kendi yerinde, bir kez oynadı artık, oturamaz. Üç sene önce beni görenler şimdi tanıyamıyor. Çok sıkıntı çektik İstanbul’da; ama ekmek de yedik. Şimdi köydeki çocuklar peynir, ekmek gönderirse yiyoruz. Yoksa bekliyoruz. Tek kuruş para girmiyor eve. Kardeşim bir çuval un bırakıyor bazen. Evimde arasan şu kadar yağ yok. Oğlan okudu, Yozgat’ta öğretmen oldu; ama kendi kendini geçindiriyor. Buraya gelirse, birlikte bakkala, manava gidiyoruz.” Van’da iş yok mu peki? Vardır belki; ama altmış beş yaşında, tek gözü görmeyen bir adam için değil. Şimdi gitseniz, yirmi milyon alabilmek için inşaatlarda sabahtan akşama kadar çalışmaya razı elli amele bulursunuz çarşıda.
    <br/>
    <br/>
    Yine de ümitsiz değiller. Kendilerine ait tek göz bir odaları olsun yeter. Bir de lise üçe geçen Bahadır’a eğitim bursu... Evden okula yaklaşık beş kilometre yürüdüğü için dersleri kaçırıyormuş çünkü... Sahi o nerede? Bilin bakalım nerede? İstanbul’da tabii, on gün olmuş gideli, geçen gün aramış, iş bulmuş bir yerde, iki ay çalışıp harçlığını çıkaracakmış. O da okuyacakmış ağabeyi gibi, kendini kurtaracakmış. Son tahlilde, memleketinde olmakla yine de mutlu Ferzende Adıyaman, “İstanbul iyiydi; ama yine de sıkıntılıydı.” diyor. “Bazen düşünüyordum, şimdi ben ölsem, nereye götürecekler? Ama burada olunca kardeşim, çocuklarım, tanıdıklarım var. Çevre var burada, yine biri gelip konuşuyor, ‘Merhaba’ diyor. İstanbul’u biliyorsun; kimse kimseyle konuşmaz, adam ölse kimse elini uzatıp kaldırmaz.”
    <br/>
    <br/>
    BURADA KOMŞULUK İYİ DE İNSANLAR MERAKLI
    <br/>
    <br/>
    Batman-İstanbul-Batman hattındayız. Tersine göç furyasıyla memleketine dönen binlerce aileden birine konuk olacağız yine. Bu sefer biraz sıkıntılıyız; çünkü ev sahibimiz Faik Önler, beş bin nüfuslu küçük bir ilçede, gazetecilerle görünmekten rahatsız. İşte bu yüzden, yeni evine dolambaçlı yollardan götürüyor bizi. Dört yıl önce terk ettiği memleketine çok değil, bir ay önce dönmüş. Üzerinde bir İstanbulluluk; taşra bunalımına girecek böyle giderse, dört yıl içinde sadece on gün gördüğü bu ilçe onu daraltıyor şimdi. Evde televizyon seyretmekten başka ne yapabilir? İstanbul’da balığa gidiyordu hiç değilse. Seccadeyi bile İstanbul’daki evinin kıblesine göre seriyor. Yok, yok, fazla duramaz burada. İstanbul’a döner yine... Genç bir adam ne de olsa, henüz otuzunda, çocukları ve eşini burada bırakırsa, kendisi nerede olsa çalışabilir. Yeter ki ailesi güvende olsun.
    <br/>
    <br/>
    İstanbul’da ne yaşadılar ki, güvenliği bu kadar özlediler? Bağcılar’daki kira dairesi, tinercilerin oturup kalktığı bir çıkmaz sokağa bakıyormuş ve yedi yaşındaki Berfin korkudan sokağa çıkamıyormuş. Şimdi çocuklar da dahil olmak üzere herkes bu tersine göçten hoşnut görünüyor. Evin reisi şimdilik işsiz, beş kuruş gelir yok; ama olsun, babası, alt kattaki depoyu oğluna verdi ya, üst katta oturan annesi herkes için tandır ekmeği pişiriyor ya! Depo dediğimiz yer şipşirin bir eve dönüşmüş on günde, duvarlar pembeye boyanmış, çiçek desenli minderler yapılmış, duvar lambaları, büyük ekran bir televizyon, hatta DVD çalar… İstanbul’un acısını çıkarmak ister gibi, yeni bir başlangıç yapmak ister gibi...
    <br/>
    <br/>
    DENEME-YANILMA SEFERİ
    <br/>
    <br/>
    -Sahi niye göçmüştünüz İstanbul’a?
    <br/>
    <br/>
    Biz başkalarının tarlasını kiralayıp tütün ekiyorduk. Önceleri bir buçuk ton tütün satabiliyorduk. Devlet bu miktarı elli kiloya düşürünce bu bölgede tütüncülük bitti. Yoksa ne işimiz vardı İstanbul’da.
    <br/>
    <br/>
    -Yola ne ümitle çıkmıştınız, ne buldunuz?
    <br/>
    <br/>
    Çok büyük hayallerim yoktu. Sadece kimseye muhtaç olmadan ailemi geçindirmek istiyordum. Gider gitmez Bağcılar’daki bir tekstil atölyesinde ütücülük yaptım. Bodrum katlarda yatıp kalkıyordum. İş ağırdı, bazı günler hiç uyumadan çalışıyorduk, ütü başında bayılan arkadaşlar oluyordu. Baktım, kiralar çok yüksek; ama eşim, çocuklarım İstanbul’a gelmeyi bekliyor. Dört yüz milyona bir ev tuttum, onları da yanıma aldım.
    <br/>
    <br/>
    Annesi gitmesini istememiş hiç; “Beraber yer içeriz, açlıktan öleceksek de burada ölürüz.” demiş; ama sorumluluk sahibi bir adam eve bağlanır mı? Nitekim Batman’da beş kuruş kazanamayan oğlu İstanbul’da işsiz kalmamış hiç, hep çalışmış, biraz kazanmış da; ama bu el yakan kiralar, Berfin’in okul masrafları, faturalar, ödenmedikçe biriken borçlar... Şehrin çeperlerine sımsıkı tutunan eller gevşemeye başlamış ve sonunda, “Tamam!” demiş Faik Bey, “Bu kadar direndiğimiz yeter. Dönüyoruz.” Önceleri, Büyükşehir Belediyesi’nin tersine göç edenlere yardım ettiğinden haberi yokmuş. Eşyaları taşımak için kamyon tutmaya niyetlenmiş, iki bin lirayı duyunca, her şeyi burada bırakıp gitmeye yeltenmiş. Muhtarın tavsiyesiyle gittiği Bayrampaşa Otogarı’nda tersine göç bürosuna başvururken neredeyse bir hafta sonra İstanbul’dan göçeceğinden habersizmiş. “Zabıta memurları iki gün içinde arayıp, eşya tespiti yapmak istedi. Ben biraz süre verin dedim; ama ‘Başvurun iptal edilebilir.’ dediler. Bir anda oldu her şey. Bir baktık Batman’a gidiyoruz.”
    <br/>
    <br/>
    İstanbul rüyası burada biter mi? Elbette hayır! Bu bir deneme-yanılma seferiydi sadece. Çoluk çocuk beraberce yaşamanın mümkün olmadığı anlaşıldı, bir ev kiralamanın insanın ocağına nasıl incir ağacı diktiği görüldü. Ama para yine İstanbul’da... Faik Önler bunu öğrendi, şantiyelerde yatıp kalkarsa aldığı yedi yüz liranın beş yüzünü ailesine gönderebileceğini biliyor şimdi.  Taş duvarlı yeni evinde serin serin oturup dinlenecek biraz; ama çok değil on güne kalmadan yollara düşecek. Üst katta ağzı dualı annesi ve babasıyla beraber yaşayan altı erkek kardeşi var, hepsi de işsiz, hepsi de bekâr. Nasıl içinden çıkılır bu sorunun, bu büyük sorunun? Faik Önler nereye gider? Bugün yarın bir bebek bekleyen eşi Selma’nın gözü hep yollar da mı kalır? Karamsar olmamalı belki de... Bekir seneye okula başlayacak. Ablası Berfin’le el ele  gidecek okuluna. Burada tinerciler yok, babaanne, dede ve amcalar üst katta oturuyor. Evin önünde bahçe var, bahçede soğan maydanoz... Burada kimse açlıktan ölmez, babaanne tandırı yakar şimdi, ekmekler pişer...
    <br/>
    <br/>
    TERSİNE GÖÇEN ADAM, YİNE İSTANBUL’DA
    <br/>
    <br/>
    Erzurum-İstanbul-Erzurum hattındayız. Bir apartmanın kapıcı dairesinde yokluklarla dolu bir hikâye dinlemeye hazırlanıyoruz yine. Hanifi Yoğurtçu aradığımız adam değil aslında. Kalorifercilikten emekli olup, kapıcılığa devam ederek, çoluk çocuğu, hatta gelini ve torunuyla toplam dokuz kişiyi geçindiren bu cefakâr adamın önünde saygıyla eğilebiliriz ancak. Biz onun oğlunu arıyoruz; yaklaşık iki ay önce Tersine Göç Projesi’yle memleketi Erzurum’a dönüp, eşini ve çocuklarını babasının yanına bıraktıktan sonra yeniden İstanbul’a giden Emrullah Yoğurtçu’yu... Arıyoruz derken, sorgu suale çekecek değiliz, Van’da ve Batman’da gördük ki, İstanbul öyle bir şehirdir ki, onda perişan olan yine ona koşar. Nitekim Emrullah da öyle yapmış. Biriken kredi kartı ve ev kirası borcu yüzünden ayrıldığı İstanbul’a bu kez tek başına, borçlarını ödeyebilmek için dönmüş. Babası Hanifi’ye soruyoruz:
    <br/>
    <br/>
    -Emrullah ne sıkıntılar yaşadı İstanbul’da?
    <br/>
    <br/>
    O çocukluktan beri İstanbul’da, babaannesinin yanında oturuyordu. Dört yıl önce burada evlendirdik, yine İstanbul’a gönderdik. Kredi kartıyla para çekmiş, faizi ödeyememiş. Bir gün beni aradı, “Baba beni tutuklayacaklar.” dedi. Kardeşimi aradım, o da kendi kredi kartından çekip oğlanın borcunu kapattı. Şimdi amcasına olan borcu ödemek için çalışıyor. İstanbul’da perişanlık olunca, gelinin babası, benim halaoğlu olur, kızını alıp Ağrı’ya götürdü. Dört ay bırakmadı. Hanımla ikimiz gelini almaya gittik. “İstanbul’a göndermeyeceksen, kendi yanına alacaksan kızı al.” dedi babası. Öyle yaptık biz de. Emrullah İstanbul’daki evde bir başına kaldı.
    <br/>
    <br/>
    -Evi ve oğlanı nasıl getirdiniz İstanbul’dan?
    <br/>
    <br/>
    Ben oğlanın evini getireceğim, beş kuruş para yok. Belediyenin yardım ettiğini duyduk işte. Allah razı olsun onlardan. Hanımla gelini alıp İstanbul’a gittik, eşyaları topladık, belediyenin kamyonuna yükledik. Bizden hariç, bir Sivaslının eşyası da vardı kamyonda. Dördümüzün biletlerini de kestiler. Biz geldik Erzurum’a, üç gün sonra kamyon geldi. Şoför Horasanlı tanış çıktı. Sordum, üç bin lira para almış belediyeden. Oğlanın eşyasını indirdik bizim eve; ama şimdi daha zor duruma düştük.
    <br/>
    <br/>
    Ev bodrum kat değil, zeminde; ama kesif bir rutubet kokusu var içeride. Gelinin koltukları, yatakları, halıları istiflendikleri köşede çürür böyle giderse... Emrullah güze kadar gelemez, Bağcılar’da amcasının evinde kalıp, Çatalca tarafına çalışmaya gidiyor ve maaşı ancak borçlarını ödemeye yettiği için eve para gönderemiyor. Bu evde gelin ve torundan başka, İstanbul’da trafik kazası geçirdiği için çalışamayan bir oğlan, boşandığı için iki çocuğuyla babasının yanına yerleşen yirmisinde bir kadın daha var. Eve her gün yirmi ekmek giriyor ve buzdolabında astım hastası olan Hanifi amcanın ilaçlarından ve biraz ‘civil’ peynirinden başkaca şey bulunmuyor. Hep aynı şeyler, tarlasız tapansız bir adam, eğitimsiz ve mesleksiz çocuklar ve kaçınılmaz yoksulluk... Ancak şu var; Vanlı Ferzende amcayla Erzurumlu Hanifi amcayı birleştiren bir nokta, dillerinden hiç düşmeyen ‘çok şükür’ sözü... Ne zaman biraz sızlanacak olsalar, “Kör olsun yoksulluk” diyecek olsalar hemen toparlanıyorlar; “Allah’ın verdiğine şükür, yine de çok şükür.”
    <br/>
    <br/>
    Şimdi biz, Van’dan, Batman’dan, Erzurum’dan geçip İstanbul’a dönerken neyi ne kadar biliyoruz? Emrullah bir kez daha Erzurum’a dönünce ne yapar? Ferzende amcanın şimdi İstanbul’da çalışan oğlu Bahtiyar, güze kadar harçlığını biriktirip de Van’a döner mi? Batmanlı Faik, İstanbul’da bir kez daha evsiz barksız çalışmaya ne kadar dayanır? Oğullar ve kızlar okur mu, okuyup da bu çarktan kurtulur mu?
    <br/>
    <br/>
    <br/>
    <br/>
    <br/>
    KİMSEYİ GİTMEYE TEŞVİK ETMİYORUZ
    <br/>
    <br/>
    Zabıta Daire Başkanı Mustafa Tahmaz, bu şehirde çaresiz kalan herkesin memlekete dönmesine yardımcı olduklarını; ama kimseyi gitmeye teşvik etmediklerini söylüyor. Emekli olanlar ve sigortası olanlar tersine göç yardımı alamıyor.  Verilen iki hizmet var; bilet almak ve eşyaları nakletmek. Bu arada göç etmiyor olsa bile yolda kalanlar da otogarlardaki zabıta amirliklerine başvurup bilet talep edebiliyor. Son on  yılda yaklaşık otuz bin kişinin memleketine dönmesine yardımcı olan Zabıta Daire Başkanlığı’nda 380 yeni müracaat var. Eşya tespiti yapılan 170 aile yola çıkmaya hazır. Diğerleri de zabıta memurlarının evde inceleme yapmasını ve uygunluk raporu vermesini bekliyor.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30618), [web.archive.org (arşiv bağlantısı)](http://web.archive.org/web/20080731104122/http://www.aksiyon.com.tr:80/detay.php?id=30618)
