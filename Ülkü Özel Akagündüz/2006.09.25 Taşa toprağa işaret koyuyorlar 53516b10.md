# Taşa toprağa işaret koyuyorlar

*Ülkü Özel Akagündüz 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İki Nokta Coğrafi Bilgi Bankası 23 yıldır Türkiye’deki sosyal, ekonomik, siyasi ve coğrafî değişimleri harita üzerine düşürüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016023208im_/http://www.aksiyon.com.tr/resim/616/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Arabalarında GPS cihazı var. Önceden tespit edilmiş bir şehre gidiyor ve gördükleri her şeyi kayda geçiriyorlar. Yeni açılmış bir market, mobilya mağazasıyken nalbura dönüşmüş işyeri, tabelasını değiştirmiş otel, yeni bir cadde, lastikçi ya da deprem sonrası oluşan bir tümsek… İki Nokta Coğrafi Bilgi Bankası’na bağlı ‘veri timi’nin görevi bu; altı ayda bir araziye çıkıp bilgi güncellemek. Amaçlarından biri; kendilerinden hizmet bekleyen irili ufaklı firmalar için pazar araştırması yapmak. Kadıköy’de on araç ve yirmi personelle çiklet dağıtımı yapan bir firmaya daha az araba ve daha az elemanla çalışacakları güzergâhı çiziyor ya da kırtasiye açmak isteyen birine, o semtteki kırtasiye sayısını söylüyorlar.
   <br>
    <br>
     Navigasyon cihazına bilgi sağlamak da onların görevi; ancak henüz alıcısını bulamamış ürünleri de var. Büyük firmaların yöneticileri için hazırlanan tuğla kalınlığındaki raporları, harita üzerine düşürerek basitleştiren bu ürün, şimdilik sadece ‘İki Nokta Coğrafî Bilgi Bankası’nda kullanılıyor. Kurumun patronu Yücel Yaman, en son hangi satış etkinliğinin gerçekleştiğini görebilmek için satış müdüründen yazılı bir rapor istemiyor. Bilgisayardaki sisteme giriyor ve son haftanın temaslarını bir harita üzerinde tüm detaylarıyla görebiliyor. İki Nokta’nın proje sorumlusu Tahsin Yılmaz, “Bizim birçok projemiz var,  muhatabımızla aynı frekansı yakaladığımız an, o proje ürüne dönüşüyor. İşin aslı, bizden istenen her bilgiyi sağlama imkânımız var.” diyor. Yılmaz, konuya biraz açıklık getiriyor; “Başbakan Erdoğan’ın ülkede gerçekleşen bütün sosyal, kültürel, ekonomik ve siyasî hareketliliği bir harita üzerinden anlık izlemesini sağlayabilirim. Türkiye haritası üzerinde anlık talimatlar verebilir, geçmişe yönelik raporları alabilir. Mesela bugün Fahrettin Kerim Gökay Caddesi’ndeki vergi dairesine gelen nakit ödemeleri anında öğrenebilir.”
     <br/>
     <br/>
     Coğrafik pozisyon belirlemeye yarayan ürünlerin savunma sanayiine yönelik ürünler olduğunu söyleyen Yılmaz, iddialı konuşuyor; “Biz devlette olan bilgiyle başladık; ancak devlet bizim gerimizde kaldı. Bugün kullandığımız yazılım Türkiye Atom Enerjisi Kurumu’nda yok. İstanbul Büyükşehir Belediyesi bizden sonra kullanmaya başladı. Habitat toplantılarında, Büyükşehir Belediyesi çalışanları, Harita Genel Komutanlığı tarafından bize yönlendirilmişti. ‘İstanbul’un en güncel ve güvenilir bilgisi sizdeymiş.’ dediler. Oysa kendilerinde şehir bilgisi var, imar planlarını yapanlar onlar. Fakat imar planlarının gerçeğin dışında olduğunu ve o bilgiye güvenilmeyeceğini biliyorlar. Şu anki kayıtlarımızda İstanbul Büyükşehir Belediyesi’nin kayıtlarıyla uyuşmayan otuz bin cadde ve sokak var. Onların göremediği; ama bizim varlığını tespit ettiğimiz sokak ve caddeler var.”
     <br/>
     <br/>
     Bir de ticarî boyutu geriye iten, ‘idealist’ bir tavrı var İki Nokta’nın. Yeryüzündeki tüm eylemlerin coğrafyada bir karşılığı olduğu gerçeğinden hareketle, haritayı, sadece pazar araştırmaları için değil, yaşadığımız coğrafyayı tanımak, geçmişte yaşananları ve an be an yaşadıklarımızı kaydetmek için de elzem bulan bir anlayış. 23 yıldır hizmet veren ‘İki Nokta’yı en iyi tanımlayan iki kelime; takip ve kayıt, bir de ‘yaşadığımız yer’ vurgusu… Buna göre; Eminönü’nde oturan bir adam poyrazın nereden eseceğini bilmek zorunda. Vapurun güvertesinde, ‘Boğazın en dar yeri neresi? Bu köprü niçin buraya yapılmış?’ diye soran çocuk cevabı bulmakta zorlanmamalı.
     <br/>
     <br/>
     KÖY ÇEŞMESİ ‘HASRET ATLASI’NDA
     <br/>
     <br/>
     “Yaşadığımız yer giydiğimiz elbisenin bir boyut büyüğü ise” diyor Yılmaz, “İnsan yakasında ne olduğunu görmek istemez mi?” ‘O yeri’ görebilmenin en güvenilir yolu ise haritadan geçiyor. Haritalarla pek de barışık olmadığımızı hatırlatıyoruz Yılmaz’a ve harita okumanın küçük çaplı bir eğitim gerektirdiğini. “Harita okurken iki şeye dikkat etmeli,” diyor, “Birincisi boyama ikincisi de karmaşayı engelleyen semboller. Haritayı oluşturan bilgileri katman katman ayırmayı başarırsanız harita sizi ürkütmez. Tabii öncelikle haritayı hazırlayanların o katmanları başarıyla ayırmış olması beklenir. Biz bu başarı oranını yüksek tutmak için milyon dolarları bulan yazılım programları kullanıyoruz.”
     <br/>
     <br/>
     İki Nokta’nın büyük kitabevlerinde sıkça rastlanan ve ilgi çeken iki ürünü var: Sokak Sokak İstanbul ve Köy Köy Türkiye. Türkiye’nin köylerini gösterme fikri kurumun kimi çalışanları tarafından hoş karşılanmamış; “Bir insan haritayı niçin ister? Gezmek için. Gezilecek yerler köyler değildir. O halde niçin köyleri gösterelim de, Bodrum gibi bir tatil beldesi harita üzerinde küçülsün?” Anlaşılan bu görüşe çok itibar edilmemiş; çünkü ‘İki Nokta’nın yeni projesi yine köylerle ilgili. Bu kez bir ‘Hasret Atlası’ projesi var Tahsin Yılmaz’ın. Bir ayağı büyük şehirlerde, bir ayağı memleketinde olan yurdum insanının sıla özlemini yatıştıracak bir atlas. Kendisinden örnek veriyor Yılmaz; “Ben Sinop Gerzeliyim. Memlekette tek karış toprağım yok; ama yine de özlüyorum. Köy yolunda yürümeyi özlüyorum. O yolda ablamın mezarı var, ona dua etmeyi özlüyorum. Bizim ülkemiz savrulmalar yaşayan bir ülke. Yaptıklarımızın ve bozduklarımızın bir belge niteliği var. Kaydetmek istiyorum. Yarın işe yarayacak. Hatırlamak için kafamızı duvarlara vuracağız.”
     <br/>
     <br/>
     Yılmaz, bu hissiyata uzak olanları da anlayamıyor;  “İnsan ‘an’ını nasıl kaydetmek istemez canım! Ben çocuğuma, ‘Oğlum bu mahalle taş döşeliyken top oynardık, şuradaki koruluğa koca yemiş toplamaya giderdik.’ demek istiyorum. O koruluk yarın olacak mı? Sadece söylemek değil belgelemek gerek. Aksi takdirde nasıl köklü olacağız? İnsanın yaşadıklarının bir önemi yoksa, onlar tecrübe haline gelmiyor. Harita neymiş, belgelemek neymiş diyenlere söyleyecek sözüm yok. Bunlar makro tarihin doğru okunmasına da yardımcı olacaktır. Mektupları ve hatıratları niçin okuyoruz? Aynı hissiyatla… Biz onlara ikinci bir boyut katıyoruz, harita üzerinde gösteriyoruz.”
     <br/>
     <br/>
     Hasret Atlası projesini, İstanbul’da üye sayısı en fazla olan Sivas, Giresun ve Çankırı hemşeri derneklerine anlatmış Yılmaz. İçlerinden yalnızca Sivas böyle bir atlası üyelerine verebileceğini söylemiş. Peki, nasıl hazırlanacak ve neye benzeyecek bu atlas? Katlanabilir bir haritada derneğin belirlediği köylerin fizikî yapısı ve hayat dokusu gösterilecek. Köyün yolları, çeşmesi, mezarlığı, koruluğu, değirmeni, tarihî eserleri… Haritanın yan tarafında da gösterilen noktalarla ilgili açıklamalar ve fotoğraflar yer alacak.
     <br/>
     <br/>
     İki Nokta’nın muhatabını bulan projelerinden biri de, yapboz şeklindeki haritalar. Şimdilik Arabistanlı çocuklar için hazırlanan oyuncak haritada ülkeler; başkentleri, önemli şehirleri, bayrakları ve alâmeti fârikalarıyla birlikte yer alıyor. Haritada İsrail yerine Filistin gösterilmiş. Gürcistan’la da bir Karadeniz rehberi üzerinde anlaşan kurumun Yapı Kredi için hazırladığı Kültür Atlası yakında piyasada. Deyişler ve Yer Adları Atlası da basılmayı bekleyen ürünler arasında. İstanbullulara en az vakit harcayarak yolculuk yapmanın yöntemini gösteren Akıllı Yolculuk Rehberi içinse görüşmeler devam ediyor.
     <br/>
     <br/>
     YANLIŞ ADRES NÜFUSU KALABALIK GÖSTERİYOR
     <br/>
     <br/>
     İki Nokta’nın faaliyetlerinden biri de adrese standart getirmek. Tahsin Yılmaz, yaklaşık on yıldır bu konu üzerinde çalıştıklarını ancak Türkiye’de adresin standartize edilmesinin iki buçuk yıl önce kanunlaştığını söylüyor. Görünen o ki kanuna topyekûn muhalefet ediyoruz. Caddeyi kimi zaman ‘cad.’ kimi zaman da ‘C.’ diye kısaltmanın nelere yol açtığını düşünemediğimiz ortada. Telekom’da farklı, vergi dairesinde farklı, belediyede farklı yaptığınız kısaltmaların her biri farklı adreslermiş gibi kabul görüyor. Kayıtların dijital ortamda yapıldığı göz önüne alınırsa, bilgisayarın, farklı yazılmış adreslerin aslında aynı yere ulaştırdığını bilemeyeceği tahmin edilebilir. Adresiniz sizin yazdığınız şekliyle kabul ediliyor ve şu durumda Türkiye’nin nüfusu olduğundan daha kalabalık görünüyor. Yılmaz durumun vahametini gösteren bir örnek veriyor: “İmar Bankası adres sayısındaki fark kadar mevduat sahibi olduğunu söylemişti. Aslında on liralık olan riskini devlete seksen lira olarak ödetti.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25370), [web.archive.org (arşiv bağlantısı)](http://web.archive.org/web/20061016023208/http://www.aksiyon.com.tr:80/detay.php?id=25370)
