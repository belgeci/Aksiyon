# Yine düştük yollara

*Ülkü Özel Akagündüz 2000.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adalar iskelesinden kalkan vapur, önce Kınalıada'ya, sonra da Burgazada'ya uğrar. Sahilleri, iklimi, bol yeşili ve sakinliğiyle birkaç gün geçirilmeye değen bu şirin ada kediler ve martılara aittir aslında.
  </font>
 </div>
 <div id="newsText">
  <font class="detail-text">
   Erken kalkıp yürüyüş yapmaya meraklıysanız, martılar ve kargalar arasındaki ekmek kavgasına şahit olabilirsiniz ya da atların heybelerinden dökülen yemlere ortak olan güvercinlere... Ağaçlar arasında neredeyse kaybolan görkemli ve ürpertici eski konakların bahçe duvarlarında yabanıl kediler dolaşır. Hayvanların egemenliklerini hissedebileceğiniz ender yerlerden birisidir Burgazada.
   <br/>
   <br/>
   Nasıl gidilir?
   <br/>
   <br/>
   Eminönü Adalar İskelesinden kalkan ada vapuruyla Burgazada'ya ulaşmak yaklaşık 45 dakikanızı alacak. Marmara Denizi'nde yapılacak keyifli bir yolculuktan sonra vardığınız adada istediğiniz her yere faytonlarla ulaşabilirsiniz.
   <br/>
   <br/>
   Nerede kalınır?
   <br/>
   <br/>
   Burgazada'da konaklayabileceğiniz tek adres; öğretmenevi. Eski bir konağın restore edilerek oldukça şık ve temiz bir mekana dönüştürüldüğü öğretmenevinin balkonlarından hemen önünüzde uzanan masmavi Marmara Denizi'ni, bir yanınızda Kaşıkçı adasını, diğer yanınızda Heybeli Adası'nı görebiliyorsunuz. Yemeğinizi bahçede, erik ağaçlarının altındaki masalarda yiyebilirsiniz. Öğretmenevinde kalabilmek için rezervasyon yapmanız gerekiyor.
   <br/>
   <br/>
   Öğretmenevi
   <br/>
   <br/>
   Tel: 0 216 381 27 21
   <br/>
   <br/>
   Nereler gezilir?
   <br/>
   <br/>
   Birbirinden güzel villa ve konakların bulunduğu yemyeşil Burgazada sokaklarında dolaşıp, sahilde bir yorgunluk çayı içebilirsiniz. Günbatımını izlemek isteyenler, kuyu kebabıyla ünlü Kalpazankaya'ya faytonla çıkabilirler. Yukarıya doğru tırmanmayı göze alanlar yürüyebilirler tabii; ama faytonda bir eski zaman yolculuğu yapmanın keyfi başka oluyor. Piknik yapmak için Kalpazankaya'dan aşağıya doğru sahile inip, bir ağaç gölgesi kapabilirsiniz. Burgazada'nın en önemli tarihi eserlerinden birisi Bayrak Tepesi de denilen Hristos tepesindeki Metamorfosis Manastırı ve Kilisesi. Manastıra çıkarken yolların çok ıssız olduğunu gözönüne almalısınız. Yerli halkın çoğunluğunun Rum olduğu adada küçük bir cami ile birçok kilise ve manastır bulunuyor. Yazar Sait Faik Abasıyanık'ın yazları yaşadığı  ve pek sevdiği adada ölümünden sonra müzeleştirilen Sait Faik Abasıyanık müze evini de ziyaret edebilirsiniz.
   <br/>
   <br/>
   Dünyanın sekizinci harikası olarak adlandırılan Nemrud Dağı Milli Parkı'nın Batı Terası'nda gün batımını, Doğu Terası'nda ise gün doğumunu izlemek gerçek bir görsel şölen. Adıyaman'ın Kahta ilçesi yakınlarında hükümranlık kurmuş Kommagene Krallığı, Batı ve Doğu kültürünün bir sentezi konumunda. Her yıl yüzlerce yerli ve yabancı turistin 'dünyanın en muhteşem günbatımı'na şahit olmak için ziyaret ettikleri Nemrud Dağı zaman, mekan ve insan üzerine derin düşüncelere dalmak için oldukça ideal.
   <br/>
   <br/>
   Nasıl gidilir?
   <br/>
   <br/>
   Güneydoğu Anadolu Bölgesi'nde, Toros Dağ silsilesinin 2150 metre yüksekliğinde bulunan Nemrud Dağı Milli Parkı Kahta'ya 51, Adıyaman'a 86 km uzaklıkta bulunuyor. Yaz aylarında düzenli minibüs seferlerinin yapıldığı Milli Park'a eğer isterseniz yürüyerek de tırmanabilirsiniz. Yollar oldukça bakımlı ve tırmanış kolay. Minibüs seferlerinin gün doğumu ve gün batımı için özel olarak düzenlendiğini de söylemek gerek.
   <br/>
   <br/>
   Nerede kalınır?
   <br/>
   <br/>
   Adıyaman Bozdoğan Otel (***)
   <br/>
   <br/>
   Tel: (0 416) 216 39 39
   <br/>
   <br/>
   Adıyaman Serdaroğlu Hotel (***)
   <br/>
   <br/>
   Tel: ( 0 416) 216 43 26
   <br/>
   <br/>
   Nemrud Dağı Euphrat Otel
   <br/>
   <br/>
   Tel: (0 416) 737 21 75
   <br/>
   <br/>
   Nereler gezilir?
   <br/>
   <br/>
   Nemrut Dağı yolu üzerinde Kommagene Krallığı'na ait görülmesi gereken pek çok yer var. Arsemia Tapınağı, Karakuş Tepesi, Cendere Köprüsü'nü gördükten sonra tepeye çıkabilirsiniz. Milattan önce yapılan Cendere Köprüsü sütunsuz yapılan nadir köprülerden birisi ve halen kullanılır durumda. Eski bir yerleşim yeri olan Eski Kahta'nın Kalesi de görülmeye değer mekanlardan.
   <br/>
   <br/>
   Ne yenilir?
   <br/>
   <br/>
   Kahta'da meyve ve sebzelerin ucuzluğu  ve bolluğu karşısında hayrete düşebilirsiniz. Herhangi bir manavdan aldığınız patlıcan, biber ve domatesleri fırına verip közletebilirsiniz. Somun ekmeği yerine oraya özgü pideyle birlikte yemenizi tavsiye ederiz.
   <br/>
   <br/>
   Fethiye'den 45 km uzaklıktaki Saklıkent, 13 kilometre uzunluğundaki bir kanyonun ucunda bulunuyor. Bir tarafı Antalya'ya açılan kanyonu tamamen aşmanız çok zor olsa da, en azından bir kaç kilometrelik bir yürüyüş yapabilirsiniz. Yaz sıcağında serinliğine sığınılacak kanyonda alabalık da yetiştiriliyor.
   <br/>
   <br/>
   Nasıl gidilir?
   <br/>
   <br/>
   Muğla ile Fethiye arası 138 km, Fethiye Saklıkent arası ise 45 km sürüyor. Fethiye Saklıkent arasında akşam saat 19.00'a kadar, her 15 dakikada bir minibüs çalışıyor. Eğer özel aracınızla gidecekseniz FethiyeAntalya karayolundan Kemer ilçesi yönüne sapmanız gerekiyor.
   <br/>
   <br/>
   Nerede kalınır?
   <br/>
   <br/>
   Konaklamak için 900 civarında otel, motel ve pansiyonun bulunduğu Fethiye ve civarı oldukça ideal.
   <br/>
   <br/>
   Ölüdeniz Türk Motel
   <br/>
   <br/>
   Tel: ( 0 252) 617 02 64
   <br/>
   <br/>
   Ölüdeniz Tulip Otel
   <br/>
   <br/>
   Tel: (0 252) 617 00 74
   <br/>
   <br/>
   Fethiye Yeni Yat Otel
   <br/>
   <br/>
   Tel: (0 252) 614 15 30
   <br/>
   <br/>
   Fethiye Aydın Pansiyon
   <br/>
   <br/>
   Tel: (0 252) 614 11 58
   <br/>
   <br/>
   Ne yenilir?
   <br/>
   <br/>
   Saklıkent'te alabalık, sac böreği ve ayran yemenizi tavsiye ederiz. Yol boyunca her yerde bulabileceğiniz sac böreği salonlarından bir tane de kanyon içinde var. Çağlayarak ve köpürerek akan suyu izlerken gözlemeden biraz daha yağlı olan sac böreğinizi yiyebilirsiniz.  Civar köylerden gelen köylülerin sattıkları yöre meyvelerinden de tadabilirsiniz.
   <br/>
   <br/>
   Nereler gezilir?
   <br/>
   <br/>
   Eşen Çayı'nın yeryüzüne çıktığı Saklıkent Kanyonu'nda çayın patladığı yere ulaşmak için kanyon duvarına tutturulmuş tahta iskelelerden yürümeniz gerekiyor. Uzunluğu 13 km'yi bulan engebeli kanyonu baştan başa yürümek çok zor. Suyun içinde yürümek istiyorsanız yanınıza aldığınız plastik ayakkabılarla dilediğiniz kadar ilerleyebilirsiniz. Kanyona giriş için 1 milyon TL ücret ödemeniz gerektiğini de hatırlatalım.
   <br/>
   <br/>
   Tlos ve Yaka Park
   <br/>
   <br/>
   Saklıkent'e gitmişken Tlos antik kentini de ziyaret etmelisiniz. Yaka Köy ve Ören yeri Saklıkent'e 8 km uzaklıkta. Lykia döneminden kalma kaya mezarları ve gymnasium kalıntılarını gezebilirsiniz.
   <br/>
   <br/>
   Uzaktan siluetini görür görmez büyüleneceğiniz Hasankeyf'e biraz zahmetli bir yolculuk sonrası ulaşacak olsanız da, bereket timsali Dicle'yi ve binlerce yıllık bir geçmişi olan kenti görünce bütün yorgunluğunuzu unutacaksınız.
   <br/>
   <br/>
   Nasıl gidilir?
   <br/>
   <br/>
   Batman'dan her saat başı Hasankeyf'e kalkan minibüsler var; ancak Hasankeyf'ten dönüşte kolay araç bulamayacağınızı göz önüne alarak akşam vaktine kalmamaya çalışın.
   <br/>
   <br/>
   Nerede kalınır?
   <br/>
   <br/>
   Hasankeyf'te öğretmenevinden başka kalabileceğiniz tesis yok. Batman'da konaklayıp, Hasankeyf'e günübirlik gidebilirsiniz. Bu büyüleyici kentte gün batımı ve gün doğumuna şahit olmak istiyorsanız öğretmenevini tavsiye ederiz.
   <br/>
   <br/>
   Nereler gezilir?
   <br/>
   <br/>
   SİT alanı ilan edilen Hasankeyf'te özellikle Artuklular zamanından kalma eserlerin kalıntılarını ve yakın bir zamana kadar insanların içinde yaşadığı mağara evleri görmelisiniz. Halen birkaç ailenin yaşadığı mağara evlerden birisi restoran olarak düzenlenmiş. Yumuşak kayadan oyularak oluşturulan birkaç katlı mağara evin içinden aşağıya doğru şırıl şırıl akan bir de su var. 'Yol Geçen Han' adı verilen mağarada, hemen yanıbaşınızda akıp giden Dicle'den çıkarılan balıkları afiyetle yiyebilirsiniz. Dışarıdaki kavurucu sıcağa inat, yayla serinliği bulunan Yolgeçen Han, minderler, kilimler, testiler ve yer sofralarıyla bezenmiş.
   <br/>
   <br/>
   Osmanlı, Bizans ve Selçuklulara başkentlik yapan İznik, bu üç uygarlıktan geriye kalan eserlerin sergilendiği bir açık hava müzesi olmasının yanı sıra, doğal güzellikleriyle de görenleri büyülüyor.
   <br/>
   <br/>
   Nasıl gidilir?
   <br/>
   <br/>
   İznik Bursa'ya 80, Yalova'ya 60 km  mesafede. Karayolundan ziyade deniz yolunu tercih etmelisiniz; çok daha kısa sürüyor çünkü. Özel aracınızla İstanbul'dan yola çıkarsanız EskihisarTopçular arabalı vapuruyla Yalova'ya, oradan da İznik'e geçebilirsiniz. Yenikapı'dan deniz otobüslerine binip Yalova'dan minibüsle İznik'e gitmek de diğer bir seçenek. Feribotla İznik en fazla iki saatinizi alıyor.
   <br/>
   <br/>
   Nerede kalınır?
   <br/>
   <br/>
   İznik'te konaklayabileceğiniz çok nezih otel ve pansiyonlar bulunuyor.
   <br/>
   <br/>
   Kaynarca Otel
   <br/>
   <br/>
   Tel: 0 224 757 17 53
   <br/>
   <br/>
   Aydın Otel
   <br/>
   <br/>
   Tel: 0 224 757 76 50
   <br/>
   <br/>
   Babacan Otel
   <br/>
   <br/>
   Tel: 0 224 757 12 11
   <br/>
   <br/>
   Cem Pansiyon
   <br/>
   <br/>
   Tel: 0 224 757 16 87
   <br/>
   <br/>
   Ne yenilir?
   <br/>
   <br/>
   Göl kenarındaki lokantalarda sazan ve yayın balığı bulunuyor.
   <br/>
   <br/>
   Nereler gezilir?
   <br/>
   <br/>
   İznik'te kenti çepeçevre saran surların bir kısmı günümüze kadar ulaşabilmiş. Eskiden dört tane olan kapılardan bugün üçü ayakta. Kent merkezindeki  bir müddet cami olarak da kullanılan Ayasofya Kilisesi, Osmanlı ve Selçuklu dönemlerinden kalma türbe ve camiler, Roma Lahdi, çini örnekleri ve el yazması Kur'anı Kerim'lerin bulunduğu İznik Müzesi gezilebilir. Tarih soluyarak yaptığınız bir gezinin ardından ülkemizin beşinci büyük gölü olan İznik Gölü kenarında bir yorgunluk çayı içmelisiniz. Su seviyesi mayıs ayında yükselen göl çevresinde tur atabilir ya da olta atıp şansınızı deneyebilirsiniz.
   <br/>
   <br/>
   Alışveriş
   <br/>
   <br/>
   Osmanlı çini sanatının merkezi olan İznik'te ruha sükunet veren kobalt mavisi çini tabak ya da vazolardan satın alabilirsiniz.
   <br/>
   <br/>
   Ödemiş'in kuzeyinde Bozdağlar üzerinde 1050 m yükseklikte bulunan Gölcük, ağaçlarla çevrili gölü ve taş evleriyle hem yaz hem de kış mevsiminde görülmeye değer şirin bir yayla.
   <br/>
   <br/>
   Nasıl gidilir?
   <br/>
   <br/>
   İzmir'e 138, İstanbul'a 800, Ödemiş'e 18 km uzaklıkta olan Gölcük'e ulaşım Ödemiş'ten kalkan halk otobüsleriyle sağlanıyor.  Hafta içi ve hafta sonu akşam geç saatlere kadar ikişer saat aralıklarla kalkan otobüsler pazar günleri yoğunluktan dolayı doldukça hareket ediyor.
   <br/>
   <br/>
   Nerede kalınır?
   <br/>
   <br/>
   İzmir ve civar illerden günübirlik gidilebilecek Gölcük'te dilerseniz konaklayabilirsiniz.
   <br/>
   <br/>
   Gölcük Motel
   <br/>
   <br/>
   Tel: 0 232 558 10 06
   <br/>
   <br/>
   Prenses Otel
   <br/>
   <br/>
   Tel:  0 232 558 11 15
   <br/>
   <br/>
   Kavaklı Pansiyon
   <br/>
   <br/>
   Tel: 0 232 558 13 58
   <br/>
   <br/>
   Şentürk Pansiyon
   <br/>
   <br/>
   Tel: 0 232 558 10 92
   <br/>
   <br/>
   Ne yenilir?
   <br/>
   <br/>
   Göl kenarında dolaşırken sacda çökelekli gözleme pişiren mahalli kıyafetleriyle Gölcüklü hanımlar göreceksiniz. Ayranla birlikte ikram edilen bu gözlemelerin dışında, katmer ve tengül pidesi, oğlak güveci, sarımsak soslu yayın balığı ve üzeri çökelekli peynir salatalarını da mutlaka tadmalısınız.
   <br/>
   <br/>
   Alışveriş
   <br/>
   <br/>
   Ödemiş'ten gelen kadınların sattıkları iğne oyaları, el dokuması kumaşlardan masa örtüleri, bürümcük bluzlar ve yine Gölcük ve Ödemiş civarından toplanan şifalı bitkilerin satıldığı çarşıda satın alacak birşeyler mutlaka bulursunuz. Yine mevsimine göre patates, ceviz, kestane, erik ve  kirazdan bol bol alabilirsiniz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6404), [web.archive.org (arşiv bağlantısı)](http://web.archive.org/web/20121130013246/http://www.aksiyon.com.tr:80/aksiyon/newsDetail_getNewsById.action;jsessionid=2969FE378B0EE9EA6B86F3A6AAB6B4A4?newsId=6404)
