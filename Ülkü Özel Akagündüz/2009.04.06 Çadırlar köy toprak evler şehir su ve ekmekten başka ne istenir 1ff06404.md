# Çadırlar köy, toprak evler şehir; su ve ekmekten başka ne istenir?

*Ülkü Özel Akagündüz 2009.04.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sudan’ın Darfur eyaleti, şehir ve köy algınızı allak bullak ediyor. Fakir insanların bir lokma ekmek ve bir yudum suyla tevekkül ettiği çöl topraklarında Türk olmanın itibarı anlatılır gibi değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090411075717im_/http://www.aksiyon.com.tr/resim/748/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090411075717/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090411075717/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090411075717oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090411075717oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Şehir nerede?’ diye sorduk. Güldüler; “Zaten şehirdeyiz.” Kırmızı tuğladan örülmüş bahçe duvarları, toprak evler, eşek üstünde kadınlar… Güney Darfur’un başkenti Niyala, önce ‘şehir’ algımızı allak bullak etti. Çöl toprağının kızıla boyadığı asfaltsız, kaldırımsız tozlu bir şehir… Elektrik varla yok arasında. Bütün gün, elin yüreğinde gitti gidecek diye bekle dur... Beton binalar devlete, zenginlere ya da sivil toplum örgütlerine ait. Toprak caddelerde havadar rikşalar; ama ondan da çok eşek arabaları ve belki hepsinden çok Birleşmiş Milletler’in beyaz arabaları… Onlar istenmiyor; ama gitmeleri için bu tek başına yeterli değil.
   <br>
    <br>
     Niyala’da Türk olmak çok muteber; ikisi de aynı şey aslında. Kızılay’ın ücretsiz hastanesinin hakkını vermekle beraber, itibarın büyük oranda Kimse Yok mu Derneği’ne ait olduğunu kabul etmek gerek. Devlet hastanesindeki atıl göz ünitesini yenileyen, gönüllü doktorlarıyla yüzlerce katarakt hastasının gözünü açan dernek, Türkiye’ye yeni bir anlam kazandırmış. Hastaneye yolu düşen düşmeyen herkes inci dişleriyle gülümseyerek “Evet” diyor, “Türkiye, göz için…”
     <br>
      <br/>
      İşte bu sempati, saat 23.30 sularında üzerimize silah doğrultulduğunda bile hayat kurtardı. Oralı gibi olmanın, oradan ürkmemenin ‘riskli’ ödülünü kucakladık. Şehrin ileri gelenlerinden birine, akşam yemeğine davetliydik. Kakuleli çay eşliğinde sohbet ederken, zamanın akıp gittiğini fark etmedik. Oysa biz yabancıydık ve saat 22.00’yi vurduğunda evimizde olmalıydık. Kanunlar böyle söylüyordu orada. Kamyonetin arkasında, ılık akşam rüzgârıyla mesut bir şekilde yol alırken, bir bağırtıyla oturaktan aşağı kaydık. Önde kaygılı açıklamalar ve ah evet, az önce üzerimize tüfeğini doğrultan; ama şimdi Türk deyince hastaneyi hatırlayan adamın minnettar sesi: “Buyurun, geçin.”
      <br/>
      <br/>
      Başkent Niyala’da bir şehir bulamamıştık, lüks(!) semtlerden birine doğru ilerlerken dudak bükmüştük ya, meğer acele etmişiz. Önce köyleri görmeliymişiz. Anadolu’nun en ücra köylerini düşünün, nedir, iki koyun, birkaç tavuk, bir evlek bahçe, taştan topraktan örülmüş bir dam mutlaka bulunur. Darfur’un köyleri nasıl peki? Ev niyetine çadır, bahçe duvarı niyetine dikenli çalı, görünürde ne tavuk, ne koyun, sadece ve sadece eşek...
      <br/>
      <br/>
      Böyle köylerden birine, Endur köyüne biraz yakından bakalım. İlk adım, köy girişindeki askerleri selamlamak, zira onların izni olmadan köye giremeyiz. Yanımızda beyaz sarıklı, beyaz elbiseli heybetli bir görevli olmasa, askerle konuşmak da işe yaramazdı aslında. Köy neredeyse boş, az ötede bir çadır yıkılmış, nereye gitti bu insanlar? Yaşlıca bir adam, “Orada 11 kişi kalıyordu. Çadırları yıkılınca mülteci kampına gittiler.” diyor. Çadır yıkıldı diye köyünü terk eder mi insan? Bilmiyoruz ki henüz, burada hayat köylerle mülteci kampları arasında savrulup duran bir sarkaçtır. Açlık, kimi zaman köyün kapısını tıklatır, kimi zaman kampın... Yine soruyoruz; “Kampa gitmek o kadar kolaysa, siz neden buradasınız?” “Biz sabrediyoruz.” diyor yaşlı adam, “Hükûmet bizi buraya yerleştirdi ve yardım gönderdi; ama şimdi yardımlar kesildi. Yemek pişirmek için fıstığa ve darıya ihtiyacımız var. Ziraatla uğraşmamız lazım.” Köyde kalmak için direniyorlar; çünkü iç savaşın hemen ardından toplandıkları kamplarda biraz yiyecek gelsin diye beklemekten yorulmuşlar. Yine de bir ayakları hep orada, kendileri köyde kalsa, çocukları kampta. Gülsüm mesela, köyde ailesiyle yaşıyor; ama ‘Utaş/Susuzluk’ kampındaki okula gitmek için her gün bir saat yürüyor. Babası iç savaşta ölmüş. Annesi onunla birlikte yedi çocuğa nasıl bakıyor? Bütün köylüler nasıl bakıyorsa öyle; dağlardan odun kesip eşekle Niyala’ya iniyor. Bir çuval odunu (onlar şuval diyor) bir dolara satıyor ve dönüşte pazardan yiyecek bir şeyler alıyor. Niyala yolu yürüyerek iki saatte aşılıyor, açlıktan takatsiz kalanlar eşeğe biniyor. Satacak bir şeyi olmayanlar dileniyor.
      <br/>
      <br/>
      Endur, bir köy değil de işlik sanki; “Siz bu kampta kalın, biz yiyecek getiririz, hiçbir şey yapmayın, sadece oturun ve bizi bekleyin” diyenlere kulak asmayanlar burada toplanmış gibi. Ne ki, çaresizler, kara kıtanın belini büken bu değil mi zaten, çaresizlik… Toprak onlara bakıyor, onlar toprağa… Neler yetişir burada amma su lâzım, alet edevat lâzım. Halime onlardan biri, Ayşe de... İkisinin de çocukları kampta ve ikisi de kampa yiyecek taşıyor. Kimse Yok mu yetkilileri soruyor: “Neye ihtiyacınız var, ne getirelim, sizin için ne yapalım?” Yiyecek, içecek, elbise; ama ille de sabun! İstediğin sabun olsun Ayşe, biraz yağ, iki soğan, bir paket un olsun, ne ki mahalle bakkalı şuracıkta, bakkaldan çok tel dolaba benziyor; ama zarar etmez. “Kibritin var mı Ayşe?” “Yok!” demiyor, niye? Bir tane varmış evde. Olsun sen “Var!” de, biz alalım yine. Buralarda böyle, bir gözü gönlü tokluk hâli var herkeste. Az evvel mutfağına baktık hâlbuki,  avuç içi kadar yeşil mercimek ve akdarıdan başka bir şeyciği olmadığını gördük. Bir dakika, bakkalda sabun yok mu ne! Ayşe’nin yüzü gölgeleniyor; “En mühim şey sabun, keşke olsaydı.” Endişeye gerek yokmuş meğer, tel dolaba sığmayanlar depodaymış. Beş tane bembeyaz kalıp şimdi önünde, ne görüyor Ayşe? Kuyudan suyu çekmiş, iki elbisesinden biri köpüklere karışmış, başka ne yıkar, ne yıkar… Evde bir şey yok ki, neyi yıkasın, ellerini yıkar, kendini yıkar.
      <br/>
      <br/>
      Aynı bakkala bir de Azize ile uğruyoruz. 25 yaşında, üç çocuk anası, dördüncü karnında, ha bugün ha yarın doğacak. Azize pençelerini çıkarmış dişi bir aslan. Çadırda üç çocuğunu ağlar bıraktı, beslenmeyi bekleyen üç yavru aslanı… Naif olamaz bu yüzden, sesi cılız çıkamaz, mahcup olmaya vakti yok. Karşı köyden bakkala gelirken bir cüneyh (1 lira) varmış cebinde, üç beş bisküvi alacak, çocukları susturacakmış. Ne bilsin ki bir yardım derneğine rastlayacak, bisküvi için geldiği bakkaldan koca bir koliyle dönecek!
      <br/>
      <br/>
      KAMPTA HER ŞEY BASİT BASİT…
      <br/>
      <br/>
      Endur köyünün yolunu ezber ettik. Araba dört çukura düşecek, bir tümsekten zıplayacak, sağda bir çöplük, ötede ilginç bir kaya, askerler ve işte köy. İkinci üçüncü gidişler hep Gülsüm için. Utaş Kampı’ndaki okula bir saat yalnız yürüyen ve doktor olacağını söyleyip herkesi ağlatan Gülsüm için. Beyaz bir örtü, koyu renk elbise ve okul defteri istedi bizden. Sözümüz söz; ama bu kız hiç durmaz mı yerinde? “Karnı çok açtı, Niyala’ya yiyecek bulmaya gitti.” dedi bir kadın, içimiz titredi. Niyala’nın hangi sokağında şimdi Gülsüm? Pazarda dilenen çocukların arasında mı? Bir kez daha dedik, gidelim bulalım. Ama yok, herkes var, o yok. Bu kez de annesi hastaymış, bilmem hangi hastanede onunla birlikte kalmaktaymış. Gülsüm öyle sır oldu, efsane oldu, örtüsünü, elbisesini Ayşe’ye emanet ettik, çıkıp Bâba köyüne gittik.
      <br/>
      <br/>
      Bâba köyünde horozlar ötüyordu. Çocuklar kamıştan evlerin etrafında dolaşıyor, kadınlar gölgede kahve içiyordu. Az evvel, arabamızın tekeri Nil yatağında kuma saplandığı zaman, mango bahçelerini keşfetmiştik ya, hemen atladık; “Muhakkak burası zengin bir köy, halkın bahçeleri var.” Halk o bahçelerde işçiymiş meğer. Kocalarını savaşta kaybetmiş kadınlarla konuşmasak anlamazdık, kampı bir yıl önce terk etmişler, yine yokluk içindeymişler. Kimi “Koyunum yok.” diyor, kimi “Yükümü taşıyacak bir eşeğim.” Âmine İshak’a kulak verelim şimdi: “Köyümüz beş sene önce saldırıya uğrayınca Kelma Kampı’na sığındık. Dördüncü yılın sonunda bize dediler ki ‘Güvendesiniz artık, köyünüze dönebilirsiniz.’ Geldik; ama burada da açız ve çok yoruluyoruz. Çocuğumun üçüncü sınıfa gitmesi gerekirdi, daha birinci sınıfta. Ne defteri var, ne kalemi. Evde hasır dokuyorum. Eşeğimiz yok, dokuduğum hasırları başkalarının eşeklerine yükleyip götürüyorum.”
      <br/>
      <br/>
      Başka bir kadın, köyün kamptan neden daha iyi olduğunu anlatıyor: “Kampta iş yoktu. Çalışmak için dışarı çıktığımızda daha aç olanlar çadırımızı talan edip çocuklarımızı dövüyordu. Burada rahatız, çocuklarımız dayak yemiyor. Günde iki defa aside (akdarıyla pişen lapa) yiyoruz, sabah saat sekizde ve akşam yedide. Bir tane bile koyunumuz yok, çocuklarımız süt içemiyor. Yardım bekliyoruz ki yaşayabilelim. Siz buraya gelirseniz ve yardım ederseniz kamptaki herkes köye döner. Allah size yardım etsin.”
      <br/>
      <br/>
      Darfur’da en çok rastladığımız iki isim, Âmine ve Halime… Kamplar söz konusu olduğunda en çok duyduğumuz iki kelime ise ‘basit’ ve ‘habbe habbe’… Tam da anladığınız gibi, her şey çok basit ve tane tane… 83 bin nüfuslu Utaş Kampı’ndakilerin hâlihazırda yaşadığı sıkıntı oradan ayrılanlar için eskiye ait kötü bir hatıra: “Sekiz kişilik bir aileye aydan aya yarım çuval darı, “basiiit basiiit” yağ, “habbe habbe” şeker veriyorlar.”
      <br/>
      <br/>
      VE BİZİM KÖY; ORHANİYE
      <br/>
      <br/>
      Darfur’da irili ufaklı köyler dolaştık, hepsini de çok sevdik, insanların munisliği ve zarafeti karşısında büyülendik; ama Orhaniye’ye doğru yol alırken, nasıl desem, Anadolu’da uzun yıllar sonra memlekete gidersiniz ya, kendi köyünüze, öyle hislendik, heyecanlandık. Nasıl olabilir? Binlerce kilometre uzakta, Türkiye ile arasındaki mesafeyi geçtik, başkent Hartum’a bile kara yoluyla beş gün uzakta bir bölgeye gidiyor, bir köyü kendi köyünüz gibi, insanlarını akrabalarınız gibi seviyorsunuz. Meşakkatli bir yolculuk hâlbuki, toprak yolda savrulmadan, kuma saplanmadan gidilemez oraya. Yanınızda korumanızı üstlenen polisler olmalı, onlar yol kıyısına, tepelere gizlenmiş askerlere işaret vermeli ki güvenle geçebilesiniz. Yine de bir büyük görev gibi yüksünmeden aşmak o yolları neyle izah edilebilir? Bir ara diyoruz ki, Allah sevimli yaratmış bu insanları, öyle mütevekkil ve müteşekkirler ki, ellerini tutalım, yanlarında olalım, o hâl bize de sirayet etsin, biz de onlar gibi lâtif duralım.
      <br/>
      <br/>
      Biz geliyoruz diye hazırlık yapmış köy halkı, yemekler hazırlanmış, tebeldi ağacından meyve suyu çıkarılmış. Böyle bir durumda en hazin şey nedir? Afrika’da açıktan su içmenin tehlikeli olduğunu bildiğin için meyve suyu uzatan o eli geri çevirmendir. Mazeret olarak su şişeni gösterirsin, “Susuz değilim, sağol” derken kendinden utanırsın, hadi unut bakalım o adamın yüzünü; “Bu daha güzel, ama çok güzel” diyen sesini.
      <br/>
      <br/>
      Bizim köyde de aynı uğraş, hasırdan sepetler, tepsiler yapılıyor, kesilen odunlar Niyala’da satılıyor. Onlar da kamptaymış daha önce, bir gün bir haber almışlar, köyün şeyhi yani muhtarı Üstaz Süleyman demiş ki; “Türkler köyümüze yardım etmeye geldi. Geri dönün, tarlalarınızı yeniden ekip biçin.”
      <br/>
      <br/>
      İlk günlerin zorluğu Kimse Yok mu Derneği’nin yardımlarıyla aşılmış. Köye cami, hastane, su kuyusu ve un değirmeni hediye eden derneğin bir eli, bir gözü köyün üzerinde hâlâ… Yıkılan okul restore edilecek, geniş ve her mevsime uygun çadırlar gönderilecek, elektrik çekilecek, kadınlara yeni bir iş sahası oluşturmak için dikiş atölyesi açılacak, hatta ve hatta Niyala çarşısında bir Orhaniye kooperatifi kurulacak ki kadınlar ürünlerini rahatça pazarlayabilsin. Kimse Yok mu Derneği Başkanı Mehmet Özkara’nın aklında, köyle şehir arasına servis koyma fikri de var. Orhaniye’den Niyala’ya dönerken yolda bir kadın görmüşlerdi çünkü, elindeki hasırları satmak için şehre doğru kim bilir kaç saat yürümeyi göze almış bir kadın…
      <br/>
      <br/>
      Bu köyde de bir doktor adayı var. 14 yaşındaki Reşa Âli Süleyman yedinci sınıfta okuyor ve “Hayalin nedir?” sorusunu diğer kadınlar gibi, “Yiyecek, içecek, elbise ve sabun” diye cevaplamıyor. “Doktor olacağım” diyor. Babası Süleyman biraz endişeli, “Kızım seneye liseye başlayacak. Lise Niyala’da, oraya nasıl gidecek bilmiyorum.”
      <br/>
      <br/>
      Bir gününü nasıl geçirdiğini soruyoruz Reşa’ya; “Sabah namazımı kılıyorum, tulumbaya gidip su getiriyorum, çay demliyorum. Kahvaltıdan sonra çamaşır yıkıyorum, ütü yapıyorum (kömürlü ütü), eşekler için kuru ot topluyorum.”
      <br/>
      <br/>
      Çadırın içine bakmak için izin istiyoruz. Daracık bir alana üç yatak sığdırılmış. Yan tarafta başka bir çadır mutfak gibi kullanılıyor. Toplasan bütün eşyayı bir eşek arabasına sığar. Sonsuza giden yolda bizim yükümüz daha mı ağır yoksa?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32779), [web.archive.org (arşiv bağlantısı)](http://web.archive.org/web/20090411075717/http://www.aksiyon.com.tr:80/detay.php?id=32779)
