# Ayşegül ile Vesile

*Ülkü Özel Akagündüz 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vesile ve Ayşegül... Onları ilk tanıdığımızda henüz iki küçük çocuktular.
  </font>
 </div>
 <div id="newsText">
  <font class="detail-text">
   Başlarında beyaz örtüleri, saf çocuk halleriyle biraz mahzun gülümseyen fotoğraflarını gördük gazetelerde. Yeni yeni soru işaretleri demekti onlar hakkında okuduğumuz her yazı. Kayıtsız şartsız tek sevgiden; anne sevgisinden mahrum mu bırakılmalıydı bu çocuklar? Kendi istekleriyle mi burada kalıyorlardı yoksa baskı mı yapılıyordu? Kendi ülkelerinde inanış, örf ve âdetlerine uygun mu yaşamalıydılar, Hıristiyan bir ülkede gayrimüslim bir annenin yanında mı yetişmeliydiler?
   <br/>
   <br/>
   Bu iki kız kardeşi İzlanda devlet meselesi yaptı. Bizde ise devlet pek sahip çıkmadığı için halk  "milli mesele" haline getirdi. Yıl 1997, altı yıldır halâ gündemdeler.
   <br/>
   <br/>
   Ayşegül 15, Vesile ise 16 yaşında şimdi. Acıları, sıkıntıları, babalarının azmine olan hayranlıkları ve belki de yüreklerinin bir köşesinde sakladıkları anne sevgisine duydukları özlemle büyüdüler. Artık herşeyin farkındalar. "Kimin yanında" kalacaklarına dair karar verecek kadar da büyükler. İzlanda'dayken de her yaz tatil için geldikleri Türkiye'de çok mutlu olduklarını ve babalarından ayrılmak gibi bir düşüncelerinin olmadığını ısrarla vurguluyorlar. Babalarının güvenlikleri için fotoğraflarını çektirmediği Ayşegül ve Vesile ile sizin için görüştük.
   <br/>
   <br/>
   İzlanda günlerinizden neler hatırlıyorsunuz?
   <br/>
   <br/>
   Ayşegül: İzlanda'dayken 78 yaşlarındaydım. O günlere ait çok fazla bir hatıram yok. Hatırlamak istemediğim için belki de unuttum çoğu şeyi. Güzel günlerimiz vardı, küçüktük, ablamla birlikte okula gidiyorduk, parka gidip oyunlar oynuyorduk. Çok kötü şeyler de hatırlıyorum. Babamla annemin arası bozulmuştu. Annem başka erkek alıyordu eve, babam da annemi eve almıyordu. O zaman ablamla ben çok huzursuz olduk.
   <br/>
   <br/>
   Vesile: İyi günlerimiz de oldu, kötü günlerimiz de... Ama daha  çok kötü günler... Annemle babamın kavgaları, anlaşmazlıkları bizi çok yıpratıyordu. Küçüklüğümden beri onların kavga ettiklerini hatırlıyorum. Özellikle bizim Türkiye'ye geleceğimize yakın geçimsizlikleri iyice artmıştı.
   <br/>
   <br/>
   "Tatildeyiz sanıyordum"
   <br/>
   <br/>
    Türkiye'ye gelişiniz nasıl oldu? İlk günlerde olup bitenin farkında mıydınız?
   <br/>
   <br/>
   Vesile: Türkiye'ye gelişimiz kaçma gibi değildi. Babam, Ayşegül ve ben iki ay tatil yapacaktık Türkiye' de. Annemin haberi vardı bundan, hatta babam annemden izin aldı bizi götürmek için. Ben  çok sevinçliydim. Her sene gelirdik Türkiye'ye, ama yine de  merak ediyordum. İlk geldiğimiz zaman babaannemde ve babamın dayılarında kaldık. Sonra kendi evimize yerleştik. Türkiye'ye geldiğimizde olayların farkında değildik, hâlâ tatil yaptığımızı sanıyordum.  İzlanda'ya gidiş  günümüz  geldiği halde bizim haberimiz yoktu. O sırada Manisa'daki halamızın yanındaydık. Türkiye'de daha çok eğleniyorduk. Babam bize daha iyi davrandığı için onunla birlikte olmaktan hoşlanıyorduk. İlk zamanlar İslamiyet'i bilmiyorduk, sadece daha iyi vakit geçirdiğimiz için burada kalmak istiyorduk. Daha sonraki yıllarda İslamiyet'i tanıyınca burada kalmakla iyi bir karar verdiğimizi anlamış olduk. Babam burada kalmamız     için bizi kesinlikle zorlamadı.
   <br/>
   <br/>
   Ayşegül: Burada eğleneceğimi düşünerek büyük bir sevinçle geldim. Halamın ve dayımın çocuklarını görmek ve onlarla oynamak için sabırsızlanıyordum. Babam bize burada kalmak isteyip istemediğimizi sordu. İsterseniz kalın dedi, biz de kalmaya karar verdik.
   <br/>
   <br/>
   Karar vermeniz zor olmadı mı?
   <br/>
   <br/>
   Vesile: Burayı benimsememiz çok kolay oldu. İzlanda'daki kötü günlerden sonra Türkiye' de yaşamak daha rahat geldi bize. Oraya tekrar dönmek ve Sophia Hansen'le birlikte olmak gibi bir şeyi hiç düşünmedik. Şu anda da düşünmüyoruz. İlk başlarda biraz özledik tabii. Ama bu farklı bir duyguydu. Özlediğimiz anne sevgisi ve şefkatiydi, Sophia  Hansen değildi. Böyle anlarda düşünce ve hislerimle onun yanında olmak istemediğimi farkediyordum. Burada herşey daha güzel diyerek kendimi teselli ediyordum. İzlanda'ya geri dönsek de özlediğimiz şeyleri bulamayacağımızı, hiçbirşeyin değişmeyeceğini biliyorduk. Burada daha çok ilgi ve sevgi görüyoruz. Onu özlemiyoruz.
   <br/>
   <br/>
   Ayşegül: İlk günlerde biraz özlüyordum. Bir görüşmemizde bizi kameraya aldı. Kitap yazacağını söyledi. O gün daha çok ablam konuşmuştu. Bizim görüntülerimizi televizyonda yayınlatınca ona güvenimiz kalmadı.
   <br/>
   <br/>
   "Hansen'e bakmadım bile"
   <br/>
   <br/>
   Mahkemede ilk karşılaştıkları zaman Sophia Hansen'e hiç bakma ihtiyacı hissetmemişler Vesile ve Ayşegül kardeşler. " O karşı taraftaydı, hiç bakmadığımız için ne yaptığını göremedik" diyor Vesile. Olaylar ilk duyulduğu zaman medyanın yoğun ilgisinden sıkıldıklarını, dışarıya çıktıkları zaman tanınmaktan ve herkesin onlardan bahsetmesinden rahatsız olduklarını söylüyorlar. Sophia Hansen'in kendilerini kaçırmak için uğraştığını ama emniyette olduklarından kaçırılmaktan korkmadıklarını belirtiyorlar. Vesile, yeteri kadar tedbir alıp almadıklarını düşünerek arada sırada tedirgin olduğunu da sözlerine ekliyor. Babalarıyla çok mutlu olduklarını her fırsatta dile getiriyor iki kardeş. Annelerinin kendilerini hristiyanlığa ısındırmak için yaptıklarını şöyle anlatıyor Vesile:
   <br/>
   <br/>
   "Bize; 'Tanrı ile karşılaşsanız ona ne söylerdiniz?' gibi sorular soruyorlardı. Yazı yazmayı tam bilemiyordum, ama Allahü Teala'ya bir mektup yazmaya karar verdim. Yazdığım mektubu, akşam yatmadan önce camın önüne koydum. Sabah kalktığımda zarfın içine baktım ve İsa Peygamber'e (A.S) ait bir resim buldum. Sevincime diyecek yoktu. O gün bir mektup daha yazarak yine camın önüne koydum; ama ertesi sabah zarfın içinde hiçbirşey yoktu. Ağlamaya başladım, Allah bana niye cevap vermedi, beni sevmiyor mu diyerek sürekli ağlıyordum. Annem; 'Bugün sabah dışarı çıkamadım kızım' dedi. Ben ilk önce şaşırdım ama daha sonra dışarıdan kartpostal alıp zarfın içine koyduğunu anladım. Küçük olduğum için her iki dini de tanımıyordum. Babamın ve babaannemin namaz kıldığını görüyordum. Başıma birşey örtüp babamı taklit ederek namaz kılıyordum."
   <br/>
   <br/>
   "Görüşmeyi biz istemiyoruz"
   <br/>
   <br/>
   Mahkemelerin bu kadar uzamasından çok sıkıldıklarını söyleyen kardeşler; tanınmamak için, tesettürlü birçok kızın arasında mahkemeye gitmek fikrinin babalarından çıktığını söylüyorlar. Babalarının, kendilerini Hansen'e göstermediği için yargılanmasını çok yanlış bulduklarını belirten Ayşegül, "Gerçekte babam bizi gidip görebilirsiniz diye serbest bırakıyor" derken, Vesile, "Biz Hansen'in yanına gidip onu görmek istemiyoruz. Çünkü ondan bir fayda geleceğine inanmıyoruz. Aksine bizi kaçırmaya kalkarlar veya benzeri şeyler olur, huzurumuz bozulur" ifadelerini kullanıyor.
   <br/>
   <br/>
   Ayşegül İzlanda dilini hiç bilmediğini, Vesile ise İzlanda dilini biraz hatırladığını ve az da olsa İngilizce bildiğini söylüyor. Şu an özel bir koleje giden Vesile ve Ayşegül kardeşler, okulda kimsenin gerçek isimlerini bilmediğini ama  bazen dalgınlıkla birbirlerine gerçek isimleriyle hitap ettikleri için arkadaşlarının  şüphelenerek; "Siz onlar mısınız?" diye sorduklarını söylüyorlar. İleride ilahiyat eğitimi almak niyetinde olan Vesile, sohbet etmeyi çok sevdiği için insanlara İslamiyet'i anlatmak, Ayşegül ise Arapça öğretmeni olmak istediğini söylüyor.
   <br/>
   <br/>
   "Şov yapıyor"
   <br/>
   <br/>
   Sophia Hansen'in başını örttüğü ve İslamiyet'i öğrenmeye çalıştığına dair söylentileri hatırlattığımızda Hansen'in bu konuda samimi olamayacağını belirtiyor iki kardeş. Ayşegül bu konuda "Ben onun şov yaptığına inanıyorum. Biz daha önce söylediğimizde 'Bütün İzlandalılar böyle, ben de böyleyim, kapanmam' demişti" derken Vesile "Samimi olduğuna inanmıyorum. Daha önce ben ona: 'İslamiyet, insanlara zor gelebilir, sana da zor geliyor değil mi?' diye sordum. Önce durakladı ama benim samimi olduğumu görünce; 'Evet zor geliyor' dedi" şeklinde konuşuyor.
   <br/>
   <br/>
   Ayşegül ve Vesile kardeşler sadece manevi destek bekliyorlar bizden. Babaları Halim Al; çocukluktan çıkıp birer genç kız olan çocuklarının ilerideki hayatlarında rahatsız ve huzursuz olmamaları, yıpranmamaları ve güvenliklerini sağlamak    açısından fotoğraflarının çekilmesine ya da kameraya alınmalarına şiddetle karşı çıkıyor. Olayın artık kişisel bir olay olmaktan çıkıp uluslararası alana taşındığını söyleyen Halim Al, "Sophia Hansen'in arkasında İzlanda devleti var. Sürekli olarak Türkiye'ye gelip gidiyorlar, şu an yine Holiday Inn Oteli'nde kalıyorlar.  Avrupa ülkeleri vatandaşlarını çok koruyor ve sahip çıkıyor. Şimdiye kadar 150 milyar para harcadılar bu işe ve bu bir kişinin karşılayacağı bir miktar değil" diyor.
   <br/>
   <br/>
   Kızlarına şimdiye kadar hiçbir şekilde baskı yapmadığını söyleyen Halim Al, sözlerine şöyle devam ediyor: "Biz onlara basını getirmemeleri şartıyla çocukları göstereceğimizi  söyledik ama Sophia Hansen kabul etmedi. Eğer çocukları görmek isteyen taraf ben olsaydım, beni bacaklarımdan aşağı Holiday Inn Oteli'nden sarkıtıp, 'Çocukların aşağıda, onları ancak böyle görebilirsin deselerdi' yine de kabul ederdim, bunu onlara da söyledim. Sophia Hansen'in annelik duygusuyla değil, çıkarlarıyla hareket ettiğini düşünüyorum. Nitekim, bu konuyu Hollywood'a film yapmayı düşündüklerini duydum. Şimdiye kadar, yanlış birşey yapmış olsaydık 7 sene ayakta kalmayı başaramazdık. Çocuklarımı kendi dinimize ve kültürümüze göre yetiştirmek en büyük isteğim. Çok zor günler yaşadık birlikte ama hayatta hiçbirşeyin kolay olmadığını ve sıkıntıların sonunun selamet olduğunu biliyorum. Tek güvencemiz Allah'a olan inancımızdır."
   <br/>
   <br/>
   Baba Halim Al'ın 7 Mart'ta mahkemesi var. Yeri sanık sandalyesi. İddia, mahkeme kararına rağmen kızlarını Sophia Hansen'le görüşmeye göndermemesi. Biz, Vesile ile Ayşegül'ün bu konudaki fikrini soralım istemiştik. İzlanda'da da şu atasözü geçer mi acaba: Zorla güzellik olmaz.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### amine havva sarbay demir, 21 March 2011, 22:49
> Bu iki kızı çok seviyorum. Annem bana bunları örnek gösterirdi ben çocukken onlar da çocuktu hatta mektup yazmıştım can kardeş diye çocuk dergisinde adresleri vardı. Boyunlarına sarılmak dost ve arkadaş olmak isterdim. Selam olsun. 

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2313), [web.archive.org (arşiv bağlantısı)](http://web.archive.org/web/20140818171436/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2313)
