# Akif nihayet Arnavutluk'ta

*Ülkü Özel Akagündüz 2004.12.27*

<div bgcolor="#FFFEF6">
 <font>
  <img border="0" height="1" src="/web/20060103211224im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103211224im_/http://www.aksiyon.com.tr/resim/525/16.jpg" vspace="5"/>
  </p>
 </font>
 <font class="content">
  Safahat, ocak ayından itibaren Arnavutça'nın konuşulduğu Makedonya, Kosova ve Arnavutluk'ta okunabilecek. Makedonya’nın köklü yayınevlerinden Logos-A’nın sahibi Adnan İsmailî, Mehmet Akif’in Türkler ve Arnavutlar arasındaki dostluğu pekiştireceğine inanıyor.
 </font>
 <p>
  <font class="content">
   Mehmet Akif Ersoy, 68 yıl önce Beyazıt Camii'nin bomboş avlusunda ebedî istirahatgâhına uğurlanmayı beklerken, Askerî Tıbbiye öğrencilerinden Fethi Tevetoğlu yanındaki hamala soruyor: "Kimin cenazesi, kim bu kimsesiz insan?" Hamal, umarsız, ''Şair miymiş ne!" diyor, "Adı da Mehmet Akif'miş…" İstiklâl Marşı şairi için ne büyük vefasızlık! Şükür ki, hikâye burada bitmiyor. Askerî yurda koşan Fethi Tevetoğlu, coşkulu bir kalabalıkla geri dönüyor. Beyazıt Meydanı miting alanı gibi dolup taşıyor… Akif'in cenazesi Türk bayrağına sarılıyor ve omuzlar üzerinde Edirnekapı'ya yürüyor. Şairin, bu tarafa ait son dakikaları, neredeyse bir "kimsesiz" gibi gidecekken, coşkulu bir kalabalığın omuzlarında yükselmesi,  sonraki altmış küsûr yılın özeti gibi… Unutuluyor gibi olup hatırlanmak…
   <br>
    <br>
     Safahat Arnavut'u Türk'e yaklaştıracak
     <br/>
     <br/>
     Mehmet Akif'in Türkiye'de hakkıyla tanınıp tanınmadığı ve Safahat'ın raflardan en son ne zaman indirildiği üzerine tartışılabilir. Ancak, Anadolu'ya yayılmış bir "Safahat toplantıları" geleneği varken ya da Erzurum'da Safahat'tan şiir ezberleyen üniversite öğrencileri Tevetoğlu ve arkadaşları kadar vefalıyken çok da karamsar olmamak gerekir. Üstelik bir de Mehmet Akif, üzerine şiirler yazdığı 'baba ocağı'nda okunacakken enseyi karartmanın lüzumu yok…
     <br/>
     <br/>
     Safahat önümüzdeki günlerde Arnavutça olarak yayınlanacak.  Makedonya'daki Logos-A Yayınları'nın sahibi Adnan İsmailî, kitabı, şairin ölüm yıldönümüne yetiştiremedikleri için üzgün olduğunu söylüyor. 1991 yılından bu yana 600'e yakın kitap yayımlayan İsmailî, samimi bir itirafta bulunur gibi: "Çok geciktik, Akif'in eserlerini yıllar önce dilimize kazandırmalıydık." diyor. Safahat, ocak ayı ortalarında Arnavutça'nın konuşulduğu Makedonya, Kosova ve Arnavutluk'ta okunmaya başlayacak. Bu yenilik, bir kitabın başka bir dile çevrilmesinden daha büyük anlamlar taşıyor; çünkü Makedonya ve Kosova'da yükselen aşırı milliyetçilik akımı, yüzyıllardır kardeşçe yaşayan iki halkın arasındaki uçurumu büyütüyor. Safahat, şimdiye değin ortak bir düşmana karşı savaşan ve kız alıp vermelerle dönüşü olmayacak biçimde kaynaşan Türkler ve Arnavutlar'a,  600 yıllık Osmanlı dönemindeki "hoşgörü" ortamını hatırlatacak güçlü bir simge bundan böyle… Bosna'da, Çeçenistan'da ve Arnavutluk'ta zulme uğrayan bütün Müslümanların acısını yüreğinde hisseden Akif'e yaraşır bir misyon.
     <br/>
     <br/>
     “Türkçe'yi çocukken öğrendim”
     <br/>
     <br/>
     Kosova Üniversitesi'nde Şarkiyat okuduğu için düzgün bir Türkçe'yle konuşan Adnan İsmailî, "Türkçe'yi çocukken de biliyordum. Evde annemle Arnavutça, babamla Türkçe konuşurduk." diyor. Safahatla küçük yaşlarda tanışan İsmailî, o dönemlerde ezberlediği şiirleri yeniden hatırlıyor; "Üç beyinsiz kafanın derdine üç milyon halk / Bak nasıl doğranıyor? Kalk, baba, kabrinden kalk / Diriler koşmadı imdadına sen bari yetiş / Arnavutluk yanıyor... Hem bu sefer pek müthiş!
     <br/>
     <br/>
     Mehmet Akif'in babası İpekli Tahir Efendi'nin Arnavut olmasının Safahat'ın benimsenmesini kolaylaştıracağına inanan yayıncı, Safahat'tan özellikle Kosova ve Arnavutluk'la ilgili şiirleri ezberlese de, "ayrıştırıcı" değil "birleştirici" unsurlara dikkat çekmenin daha anlamlı olduğunu düşünüyor: "Arnavutluk, Bosna, Makedonya, Kosova... Hepimiz çok yakınız birbirimize. Evlerimiz, yemeğimiz, oturup kalkmamız… Her şeyden önce dinimiz bir. Bu kadar ortak yönümüz varken aynı dili konuşmuyoruz diye uzak mı düşelim birbirimize! Bir asırdır Sırplar'dan çektiğimiz eza aynı. Miloseviç '600 yılın intikamını alıyoruz.' derken kimi kastediyordu; hem Türkleri hem Arnavutları…"
     <br/>
     <br/>
     Adnan İsmailî, kitap yayımlarken de iki tarafın benimsediği isimler üzerinde duruyor. Arnavut asıllı olup Türkçe eserler veren Şemseddin Sami, ona göre Mehmet Akif kadar "birleştirici" bir isim. Sami'nin şimdiye kadar 20 kitabını Arnavutça'ya kazandıran İsmailî, yazarın 100. ölüm yıldönümü için hazırladığı anma programına Türkiye'den de yazar davet etmeyi ihmal etmemiş. Toplantıda, Sami'nin ünlü 'Kamus-ül Alem'inden seçmeler yapılmasının ve Osmanlı döneminde yetişmiş Arnavut şahsiyetlere dikkat çekilmesinin altında da bu medeniyeti yeterince tanımayan kimi Arnavutlar'a verilmek istenen bir mesaj gizli: "Osmanlı zannettiğiniz gibi gaspçı değildi. Aksine gittiği her yere uygarlık götürdü."
     <br/>
     <br/>
     Sözü, birlik ve beraberlikten açmışken, hem Arnavut hem de Türk çocuklarının beraberce okuduğu Türk kolejlerinin bölgedeki barış ortamını destekleyen eğitim sistemine de dikkat çekmek gerekiyor. Arnavutluk'ta 1992 yılında açılan Mehmet Akif Ersoy Koleji'nin müdür yardımcısı Mustafa Erdem,"Mehmet Akif, Arnavutluk'ta okul açıldıktan sonra tanınmaya başladı. Arnavut veliler, çocuklarını kayıt ettirirken okulun adıyla ilgili sorular yöneltiyorlar. Biz de Akif'i anlatırken Arnavut asıllı olduğunu söylüyoruz. Böylece, şaire karşı sempati besliyorlar." diyor.
     <br/>
     <br/>
     Arnavutlar Akif'i hiç tanımıyor
     <br/>
     <br/>
     Safahat Arnavutça'ya ilk defa çevriliyor; fakat bu, Arnavutlar'ın Mehmet Akif'i hiç tanımadığı anlamına gelir mi? "Maalesef, evet." diyor Adnan İsmailî. "Arnavutlar, birkaç aydını dışarıda tutarsak Akif'i hiç tanımaz." Ancak şairin "Ne öğrendiysem ondan öğrendim." dediği babası İpekli Tahir Efendi, Kosova'nın tanınmış bir ailesine mensup olduğu için bugün Akif'ten daha iyi biliniyor o topraklarda. Şairin tanınmayışında, Arnavutça eser vermemesi ve bugüne kadar hiçbir eserinin Arnavutça'ya çevrilmemesi etkili olmuştur elbette; fakat yaklaşık 60 yıl süren komünizm döneminin ambargolarını da unutmamalı.
     <br/>
     <br/>
     İsmaili'ye göre, yalnızca sol çizgideki yazar ve şairlerin kütüphanelerde kendine yer bulabildiği o günlerde İslamî kimliğe sahip bir şairin göz ardı edilmesinde şaşılacak bir şey yok. Logos-A Yayınevi'nin ilk hedefi, en kısa zamanda Safahat'ı piyasaya sunmak ve bahar ayında Türk, Makedon ve Kosovalı şairlerin katıldığı bir Mehmet Akif Ersoy sempozyumu düzenlemek.
     <br/>
     <br/>
     SAFAHAT ARNAVUTÇA’YA EN ÖZGÜN HALİYLE ÇEVRİLDİ
     <br/>
     <br/>
     Şiiri, ana dilinden koparıp yabancı bir dilin sözcükleriyle yeniden kurmak pek tavsiye edilmez. Tercüme şiir okumakla 'keçiboynuzu' yemek arasında bir benzerlik vardır hep. Bu gerçekten hareketle Safahat gibi 'zor' bir şiir kitabının tamamıyla Arnavutça'ya çevrilmesinin pek çetin bir iş olduğu sonucuna varabiliriz. Uzun zamandır Türkiye'de yaşayan Arnavut asıllı Mithat Hoca, İnsani Yardım Vakfı İHH'nın maddi desteğiyle Safahat'ı tercüme ederken, müellife özgü mecazî anlamlara ve kafiye uyumuna sadık kaldığını söylüyor. Safahat'ın Osmanlıca'dan günümüz Türkçesine yapılan çevirilerini pek başarılı bulmayan Hoca, şiirlerin gereğinden fazla sadeleştirildiğini düşünüyor. Fatih'te yaşayan ve zamanının büyük kısmını kitap çevirilerine ayıran Mithat Hoca'nın Arnavutça'ya çevirdiği ilk eser, Fethullah Gülen'in 'Kırık Mızrap' adlı eseri.
     <br/>
     <br/>
     ARNAVUTLAR, YAŞAR KEMAL VE NAZIM HİKMET’İN DIŞINDAKİ EDEBİYATÇILARI DA TANIYACAK
     <br/>
     <br/>
     Komünizmin çöküşüyle birlikte boş kalan kütüphaneleri doldurmak üzere kurulan Logos- A Yayınevi, sadece Arnavutluk, Makedonya ve Kosova'da yaşayan toplam 7 milyon Arnavut'a hitap ediyor. Türkiye'de çok zengin bir yayın dünyası varken Türkçe kitap basmanın 'ayıp' olacağını düşünen Adnan İsmailî, bölgedeki Türkler'in yazdığı ya da onlar hakkında yazılan kitaplara ayrıcalık tanıyor: "Makedonya Türk kültürüne yönelik kitapları zarar etme pahasına yayımlıyoruz. Mesela, eski din alimlerinden Kemal Efendi Aruçi'nin 'Şiirlerim' adlı kitabını ve  Prof. Dr. Yusuf Hamzaoğlu'nun doktora tezini yayımladık."
     <br/>
     <br/>
     Yayınevi daha çok İslamî kitapları tercih ediyor; fakat uzunca bir süre komünist edebiyatçılardan başkasını  tanımayan Arnavutlar'a yeni açılımlar sunmayı ihmal etmiyor. Arnavut edebiyatının 1930'lardan 90'lara kadar yalnızca sol çizgideki yazarlardan beslendiğine dikkat çeken İsmailî, "Lise çağlarında kütüphaneye gittiğimde Türk edebiyatı rafında sadece Aziz Nesin, Nazım Hikmet ve Yaşar Kemal'e ait kitaplar duruyordu. Türk edebiyatının yalnızca bu isimlerden ibaret olmadığını çok sonra öğrendim." diyor. Logos- A Yayınevi'nin Arnavutça'ya kazandırdığı isimler arasında İsmet Özel, Ali Bulaç, Ahmet Davutoğlu, İlhan Berk, Necip Fazıl, Yılmaz Özakpınar var. Necati Cumalı'nın 'Viran Dağlar' adlı romanı ise sırada bekliyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Dursun Ekmekçi, 16-Şubat-2005
> Canı gönülden tebrik ediyorum: 
> Yaptıkları bu çalışma için Logos-A Kütüphanesi'nde çalışan ve özellikle bu çalışmada emeği geçen herkese teşekkür ediyorum.

### BÜLENT FİDAN, 28-Aralık-2004
> Mehmet Akif’le...: 
> Mehmet Akif sayesinde Türk-Arnavut kardeşliğinin temellerinin daha da sağlamlaşacağı inancındayım. Çevirileri yapanlardan ve emeği geçenlerden Allah razı olsun.

Kaynak: [www.aksiyon.com.tr](http://aksiyon.com.tr:80/detay.php?id=19319&yorum_id=2532), [web.archive.org (arşiv bağlantısı)](http://web.archive.org/web/20060103211224/http://aksiyon.com.tr:80/detay.php?id=19319&yorum_id=2532)
