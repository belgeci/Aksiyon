# Sazın memleketi Sivas’ta garip kalmış bir usta

*Ülkü Özel Akagündüz 2011.09.12*

<div class="pNewsDetailMainContent" itemprop="articleBody">
 <p>
  <span lang="EN-GB">
   Şentürk Usta bir bağlama ustası… Sese uyumlu bağlama yapması bir yana, bugün unutulmuş balta sazı da imal etmeye devam ediyor. Hem yapıyor, hem çalıp söylüyor. Amerika’dan davet almışlığı, Viyana’da konser vermişliği var. Âşık Veysel’in ilk bağlamalarından biri de onun elinde…
  </span>
 </p>
 <p>
  <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
 </p>
 <p>
  <span>
   Sivas’ta bir bağlama ustasıyla söyleşmek, çeşmeden su içmek gibi tabii… Usta, ilklerin adamıysa, sese göre saz yapıyorsa mesela veya balta sazı bugün bile usulüne uygun imal ediyorsa, hele bir de sazın sözün memleketinde bir çalgı atölyesi olsun kuramadığından dert yanıyorsa görüşmek elzemdir. Anadolu’da vakit bereketli, sohbetler adamakıllı olduğundan, ustanın çocukluğuna inebildik. Bir sevdanın nasıl yeşerdiği en iyi öyle anlaşılabilirdi çünkü… Şimdi, bağlama sesini, türküleri, Âşık Veysel’i sevenler, bir zamanlar Anadolu köyleri nasıldı bilmek isteyenler, buyurunuz Şentürk Usta’nın atölyesine, bir güzel çocukluk hikâyesi dinlemeye… Dertler, tasalar sonradan gelir nasılsa…
  </span>
 </p>
 <p class="BasicParagraph">
  <span>
   Şentürk İyidoğan… Zara ilçesi Beypınar köyü Çukur mezrasından. Yedi kardeşin en küçüğü, babasının gözbebeği… En eski hatıralar öyle söylüyor; suçiçeği çıkarmış bir çocuk ilçeye götürülüyor; ama yol nerede? Karda kışta, otuz-kırk kilometre yürünecek ki asfalta çıkılabilsin. Bir ara gözünü açıyor çocuk, bir dağın yamacında, çeşmenin başında durmuş büyükler, bellerine sardıkları azıkları ellerinde, baba çocuğa bakıyor, gözünde bir damla yaş… Aynı baba, okumak için sabah akşam beş kilometre yürüyen çocuğunu tepenin ardında gözden yitene kadar izliyor. Çocuk dönüşte, tepede belirdiğinde babasını yine orada kendisini beklerken buluyor ve bu manzara dört sene böyle tekrarlanıyor. Sonra, “Sana bu kadar okuma yeter, para vereyim, mal davar sat.” diyor baba. Çocuk itiraz etmiyor, diploma bir miktar bal ve yumurta karşılığında eve geliyor. Son tahlilde, ticaretin inceliklerini küçücükken kapmış, eline daha o yaşlarda iyi paralar geçmiş; ama kazmaya küreğe bulaşmamış, hatta kağnı bağlamasını bile öğrenememiş bir köy çocuğu çıkıyor karşımıza. İyi de, bağlama bu karenin neresinde? Koca bir paragraf yazı akıp geçti de ne kendisi göründü, ne sesi duyuldu…
  </span>
 </p>
 <p class="BasicParagraph">
  <span>
  </span>
 </p>
 <p class="2011arabaslik">
  <span>
   Sap
  </span>
  <span>
   ı
  </span>
  <span>
   saman
  </span>
  <span>
   ı
  </span>
  <span>
   çürüten H
  </span>
  <span>
   ı
  </span>
  <span>
   d
  </span>
  <span>
   ı
  </span>
  <span>
   r amca
  </span>
 </p>
 <p class="BasicParagraph">
  <span>
   O karenin bir köşesinde bağlama var aslında. Şentürk Usta’nın; “Babam, henüz dört-beş yaşındaydım ki saz aldı bana.” dediğine bakılırsa… Hem de ailede veya mezrada kimsecikler bağlama çalmayı bilmezken… Bir Hıdır amca var işte, yakın köylerden birinde, hayatı boyunca bağlama yapmaya çalışmış ama bir türlü başaramamış. Lakabı ‘sapı çürüten’; çünkü bağlamaya elverişli ağaçların peşinde koşarken ekini biçememiş, sapı samanı karın altında çürümeye terk edivermiş. Bizim Şentürk, ilk bağlamasını kaptığı gibi soluğu Hıdır amcanın yanında almış, niyeti sazına akort yaptırmak. Amca, epeyce yaşlı ve hasta o sıralar, yorgan döşek yatıyor; ama uğruna ömrünü tükettiği bağlama sevdasından vazgeçmiş görünmüyor. Okumayı öğrenmeden bağlamaya merak salmış ufaklığa şöyle bir bakıyor ve “Neydecen saz çalmasını, sen saz yapsana.” diyor. Hıdır amca o gün o sözüyle, küçük Şentürk’ü ustalığa götürecek yolun ilk taşını döşediğinin belki farkında, belki değil, eski adamlara has iş bitirici bir tavırla konuşmaya devam ediyor. Saz yapmak için yıllardır beklediği ve muhtemelen de sır gibi sakladığı ağacın yerini açık ediveriyor; “Gürgen ağılına git, patika yolu yarıla, orada bir diken ardıcı var, on beş-on altı yaşında, şimdi saz olmuştur.” Yaşlı bir adamın öğüdünün ufacık çocukta yaptığı tesire bakın şimdi de; “Eve döndüm; ama o gece uyudum mu uyumadım mı hiç bilmiyorum. Sabahleyin hiç kimseye görünmeden doğru Gürgen ağılına gittim. Dayımgilin yolu üstünde olduğundan çok iyi biliyordum. Aşağı baktım ki ağaç orada. Cenab-ı Allah saz için yaratmış sanki. Arka tarafı yuvarlak, ön tarafı dümdüz, işte diyorsun bu kapak olur, burası gövde. Tabii kesmeye gücüm yetmiyor. Yakında halamgil vardı, kocası beni severdi, gidip yardım istedim.” Eve iki gün sonra, bir eşek üstüne yüklenmiş bağlamalık ağaçla dönen küçük Şentürk, karşısında kızgın bir baba bulmuş hâliyle; ama işler olacağına varmış yine, baba öküzleri alıp çift sürmeye, Şentürk de kendi sazına baka baka tekne yapmaya koyulmuş. Bugün babasından sevgi ve özlemle söz eden Şentürk Usta, o günleri yeniden yaşıyor sanki “Rahmetli babam, akşam geldi ki sazı yapmışım. Elimden keseri aldı, budak yerini çıkardı. Öbür gün Hıdır amcanın yanına gittik. Artık kullanılmadığı için paslanmış alet edevatı alıp Zara’da bakım yaptırdık ve onlarla teknenin içini oyduk. Sonra yine amcanın yanına döndük.” Ne Hıdır amca, hasta döşeğinde yol göstermekten yorulmuş ne de bizimkiler üç dört ay boyunca gün aşırı komşu köye taşınmaktan… “Sapını nasıl yapacağız amca?” “Kapağı nasıl takacağız?”, ‘Perdesini nasıl bağlayacağız?” Son soru buymuş belki de, amca hanımına seslenmiş bir kez daha ve belki otuz yıldır bir köşede saklanan mal bağırsağı, bir saza ses vermek için gün yüzüne çıkıvermiş.
  </span>
 </p>
 <p class="BasicParagraph">
  <span>
   Diken ardıcından kendi elleriyle yaptığı ilk bağlamanın tellerine dokununca evdeki ‘hazır’ bağlamaya yüz vermez olmuş bizim ‘acar’ usta. Ama nereye kadar? Gönül hep daha iyiyi arar.
  </span>
 </p>
 <p class="BasicParagraph">
  <span>
   Biz diyelim iki, siz deyin üç yıl sonra -ki kendisi o aralar henüz ilkokul ikinci sınıftadır- sazını omzuna asıp gezgin âşıklar gibi yollara düşmüş. Niyeti Hafikli Celal Usta’yı bulup sazını bakımdan geçirtmek… Yol serüveni maceralı denecek cinsten, biz yalnızca bir düğüne rast geldiğini, o düğünde ilk defa bir elektrosaz gördüğünü ve gönlünü o pırıl pırıl sazın tellerine öylece asılı bıraktığını söylemekle yetinelim. Sazın fiyatını öğrenmiş olmasına şaşmamalı tabii, serde tüccarlık var ne olsa… Bu girişkenliğinin nasıl işe yaradığını da göreceğiz birazdan. Kendisinden dinleyelim: “Celal Usta’nın yanına vardım, sazımı gösterdim. Şöyle bir baktı ve ‘Ya neydecen o sazı, at kenara, şuradan bir saz al kendine.’ dedi. Kararlıydım, ‘Yok, olmaz.’ dedim, ‘Kaç yıldır uğraşıyorum bu sazla, yapacaksan yap, yoksa Okmeydanı’ndaki ustalara gönderirim.’ O zaman durdu ve ‘Gel bu sazı bana sat.’ dedi. Sazıma biçtiği fiyat yedi bin beş yüz liraydı, düğünde görüp de hayran olduğum elektrosaz ise bin beş yüz lira… Sazımın altın olduğunu o zaman anladım.” Sonradan usta olacak bir çocuğun kendi elleriyle yaptığı ilk saza dair bu serüven nasıl son buldu, o bağlama şimdi hayatta mı dersiniz? Bağlama evet, İstanbul’da kıymet bilir bir iş adamının ofisinde ihtimamla saklanıyor.
  </span>
 </p>
 <p class="BasicParagraph">
  <span>
  </span>
 </p>
 <p class="2011arabaslik">
  <span>
   Sanayi sitesinde bir kültür evi
  </span>
 </p>
 <p class="BasicParagraph">
  <span>
   İlk gençlik anıları arasında hiç görmediği bir kıza âşık olmuşluğu da var Şentürk Usta’nın ve Mecnun misali, aşkının aslında o kıza olmadığını anlamışlığı… Başka biriyle evlilik, çocuklar, mal-davar ticareti ve Zara’da küçük bir bağlama atölyesini devren satın alması… Çocukluk, hülyalı başını çoktan alıp gitti buralardan… Neyse ki hayaller var; “Hem hayvan alışverişiyle uğraşıyor hem de saz yapıyordum. Bir yandan da kendi kendime hayal kuruyordum. Bir gün büyük bir şehre gitsem valiyle, belediye başkanıyla, emniyet müdürüyle telefonla olsun konuşsam, meşhur sanatçılarla tanışsam, ara sıra üniversiteye çağırsalar, bir iki türkü söylesem… Bütün bunları 55 yaşında yakalamış olsam benim için zirvedir.” Bu hayallerin hatta daha ötesinin gerçek olduğu birazdan görülecek; ama önce talihin rüzgârı tersten esecek veya bize öyle gelecek. Şer görünendeki hayır meselesi… Zara’da, bir Allah’ın kuluna tel bağlamayı bile öğretmemiş nasipsiz, bereketsiz bir adamın atölyesini satın alır Şentürk Usta; ama mevzu bu değil, mevzu mal-davar ticaretinde çobanın oyununa gelip iflas etmesi ve akabinde dükkândaki malzemelerle perperişan yollara düşmesidir. İstikamet bellidir; Sivas’ın Alibaba Mahallesi… Mahallede boş bir dükkân, sorup soruşturuluyor ve aksi bir sahibi olduğu anlaşılıyor, herkes bir ağızdan, ‘I ıh diyor’ ‘O dükkânı sana vermez o adam.’ Görünen öyle; ama bir de ötesine bakmak lâzım. Garip kuşun yuvasını Allah yapar, dilerse kuluna ne güzel kapılar açar. O aksi adam, Şentürk Usta’nın karşısında başka birine dönüşüveriyor, hiç ikiletmeden “Atölyeni kur, kira da almayacağım senden.” diyor. Bu iş tamam; ama Zara’daki evi taşımaya kamyon parası yok, Sivas’ta tutulan evde su yok, cereyan yok, evde bir gün ekmek var, üç gün yok… Memlekette iyi adam tükenir mi, ‘Boş bir dairem var, suyu, elektriği içinde, geç oraya otur.’ diyor biri de çocuklar mum ışığında ders çalışmaktan kurtuluyor hiç değilse. On yıl öncenin sıkıntıları bunlar tabii, gelmiş geçmiş hepsi de, o gün mum ışığında ders çalışan kızlardan büyüğü Erzurum’da müzik öğretmenliği okuyor bugün, küçüğü de Güzel Sanatlar Lisesi müzik bölümünde… Biri bağlama çalıyor, diğeri yan flüt… Şentürk Usta nerede? Alibaba Mahallesi’ndeki o atölyeden çıkmış, Sanayi sitesinde bir dükkân tutmuş. Yanda keresteci, karşıda kanepeci, bugün bir kültür evine dönüşen atölye yakışıyor mu peki buraya? Şentürk Usta şikâyetçi görünmüyor; “Mekân bana yetiyor. Eşim dostum geliyor, sohbet ediyoruz, çalıp söylüyoruz. Sabah erken gelir, bazen geceye kadar kalırım. Herkes gider bazen, Âşık Veysel’in sazıyla onun türkülerini çalarım bir başıma. Bazen Ahmet Say gelir, Cengiz Özkan, Erdal Erzincanlı, Okan Murat Öztürk, Engin Aslan...” Şentürk Usta söylemiyor ama saydığı isimler atölyeye sadece söyleşmeye değil, bağlama bakmaya, sipariş vermeye de geliyor. Hem ufaktan ufağa teknik mevzulara girsek iyi olur; atölyede ayda kaç bağlama yapılıyor, kaç kişi çalışıyor, bağlamalar nerelere satılıyor?
   <span>
   </span>
  </span>
 </p>
 <p class="BasicParagraph">
  <span>
   Ayda on beş-yirmi bağlama çıkıyor ve Almanya, İngiltere, Hollanda başta olmak üzere Avrupa ülkelerine gidiyor. Ustanın bağlamaları ömür boyu garantili ve tabii hepsi de el yapımı olduğundan bir sanat eseri gibi kıymetli… “Talep çok, karşılayamıyorum; ama umurumda değil, yapabildiğim kadar yapıyorum.” diyen Şentürk Usta’nın tek sıkıntısı nedir? Yanında sadece bir çırak olması… İşte zurnanın zırt dediği yer, sazın memleketi Sivas’ta, bir başına kalmış bir usta... “Dünkü çocukların elinde, bin liralık telefonlar var, gelip burada çalışırlar mı?”
  </span>
 </p>
 <p class="BasicParagraph">
  <span>
   “O gün köyde kurduğum hayalleri 38 yaşında yakaladım.” diyor Şentürk Usta, “Viyana Üniversitesi’nde konserler, konferanslar… Umduğundan da ötesi...” Ama işte, en esaslı hayali henüz gerçekleşmemiş durumda… Yeni bağlama ustaları yetiştirecek bir çalgı atölyesi kurmak istiyor usta; ama ne yanında biri var ne arkasında… “Sivas bağlamanın başkenti dense yeridir; ama sahip çıkılmıyor işte. Hocaları parasız getirtmeyi bile teklif ettim; ama yine de destek bulamadım. Bu sefer bari köyde açayım dedim çalgı yapım atölyesini, ‘Köyde olmaz!’ dediler; ama bir yer de göstermediler.” Şentürk Usta ‘ömrümü bitirmezse iyidir’ dediği projeden vazgeçmiş değil, hatta ara formüller üretmiş görünüyor; “ Hiç değilse benim atölyeme kursiyer göndersinler, bizden sonraya üç beş kişi kalsın. Benim bir adamı usta yapabilmem için onu üç beş sene sırtımda taşımam lazım. Bir elemanın aylık masrafı sigortasıyla filan üç bin lirayı buluyor; ama benim üç kişiye üç bin lira vermeye gücüm yok ki! El tezgâhı burası, fabrika değil ki!”
  </span>
 </p>
 <p class="BasicParagraph">
  <span>
   Mevzu imkânsızlıklardan açılınca, beş parasız terk-i diyar eden âşıklar geliyor aklımıza, işte Âşık Reyhanî, ‘canını Canan’ına iade ettiğinde’ evinde yakacak kömürü bile yoktu. Âşık Veysel’in hâline ne demeli? Şentürk Usta’dan dinleyelim: “Bir gün köye heykeltıraş getirmişler ki Âşık Veysel’in heykelini yapsın. Heykeltıraş büyük para istemiş. Veysel Baba sormuş; ‘Ne istiyor?’ Meblağı söylemişler. Veysel şöyle demiş: Kurban olayım siz o parayı bana verin, ben gider orada dikelirim.” Şentürk Usta da çok sevdiği Âşık Veysel’in izinden yürüyor anlaşılan, çektiği sıkıntılara baksanıza; “ Üç yıl boyunca eşime aldığım pantolonu giydim. Atölyede giydiğim elbiseyle Viyana’da konser verdim. Köydeyken yeni aldığım elbiseyi şehre giderken giyerdim. Şimdi yeni elbiseyi giyip atölyeye gelirken hanım diyor ki; ‘Şimdi giyme, bir gün bir yere giderken giyersin.’ Hanıma diyorum ki; ‘Burası köy değildir, burası her gün bir yerdir.’ Hayatımdan memnun değil miyim, çok memnunum. Ben parayı erken gördüm, bugün karnımız doysa yeter; ama sanatımızdan biz öldükten sonra bahsetmesinler. Bugün söylesinler ki görelim iyi mi yapıyoruz kötü mü?”
   <span>
   </span>
  </span>
 </p>
 <p class="BasicParagraph">
  <span>
  </span>
 </p>
 <p class="2011arabaslik">
  <span>
   Baltayla bile saz yapar
  </span>
  <span>
   ı
  </span>
  <span>
   m
  </span>
 </p>
 <p class="BasicParagraph">
  <span>
   “Sivas derler bir şehirde, bir Şentürk Usta vardır, balta saz yapar.” Biz ilkin böyle duymuştuk ustanın şöhretini, bu yüzden her şeyden konuşup da balta sazdan konuşmamak olmaz. Köyde imkân olmadığı için baltayla saz yontan Şentürk Usta, Sivas’ta şu soruyu sormuş kendisine; “Bir gün, biri gelir beni bu şehirden çıkarırsa ben yine de saz yapar mıyım yapamaz mıyım? Elimde baltayla bir dağın başında kalsam…” Cevabı ‘yaparım’ olmuş tabii ki, bugün her isteyene balta saz yaptığına göre… Yeni sanatçılar arasında epeyce bir meraklısı olduğu da söyleniyor üstelik. Neden acaba? “Üç telli olduğundan tınlaması daha ahenklidir, eski türküleri hatırlatır. Sazda sentetik hiçbir şey yoktur çünkü, ağaca bir şuradan, bir buradan vurursun, içini boşaltır, bu şekli verirsin. Hepsi o kadar.”
  </span>
 </p>
 <p class="BasicParagraph">
  <span>
   Şentürk Usta kişinin sesine özel bağlama yapsa da, her zaman işin özüne sadık kalmaktan yana. Bu dersi ta çocukluğunda Hıdır amcasından almış; “Bir gün, epeyce uğraşıp sazın sapına düğmeleri döşedim; ama Hıdır amcadan da fırçayı yedim; ‘Ben sana demedim ki oyuncak yap, ben sana dedim ki saz yap.’ O zaman anladım ki bağlama yüzyıllar önce altın orantıyla yapılmış zaten, bana düşen onu arayıp bulmaktır.” Usta bu yüzden, teli metale bağlayanları, sapa sedef yerine sentetik süsleme yapanları ve bunları da epey pahalıya satanları anlayamıyor. Ona göre bağlama yürek işidir, yüreğinle yaparsın onu. Yoksa mobilyacılar da bağlama yapıyor bugün, günde otuz tane çıkarıyorlar hem de; ama makineyle… Gerçek bir bağlama, o gövdede, o tellerde ne sırlar saklıyor da söylemiyor bilseniz… Şentürk Usta bir kapı aralıyor neyse ki; “Bizim köyde biri güzel bir şey yaptığında, ‘Saz gibi olmuş.’ derlerdi. Saz hata kabul etmez. Bir milimin onda biri kadar hata olursa profesyoneller onu anlar. Bu da böyle olsun bir şey olmaz dediğinde bağlama olmaz. Telin sesinden kapağın yaylanması lazım, ağacı tanımak için ağaçla beraber büyümen lazım… Babam kağnıdan sapı indirmediği zaman hiç değilse ipleri çözerdi. ‘İpler sapı sıktığı zaman sabaha kadar yatamıyorum, ipleri gevşeteyim ki ben de gevşeyeyim.’ derdi. Ben de öyleyim işte, ‘Bağlamanın teli sıkı olduğu zaman ben de sıkılıyorum. Saz gerildikçe ben de geriliyorum.”
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p class="BasicParagraph">
  <span lang="EN-GB">
  </span>
 </p>
 <p class="2011resimalt">
  <span lang="EN-GB">
   Âşık Veysel’in sazı
   <span>
   </span>
  </span>
  <span>
   Şentürk Usta’nın has sanatçısı Âşık Veysel… “Rahmetli Veysel Baba’dan başka kimsenin türküsünü ezberleyemedim. Bir gün akşama kadar ‘Kara Toprak’ı döne döne çalar söylerim. Hiç de usanmam.” diyor. Veysel sevgisinin kaynağı da yine o çok sevgili baba… “Beyaz bir radyomuz vardı, haberleri dinlerdik. Bir akşam babam; ‘Eyvah!’ dedi ‘Âşık Veysel ölmüş.’ Babamı hiç öyle üzgün görmemiştim, dört yaşındaydım, Âşık Veysel demek ki mühim bir adamdır dedim. Sonra da dinlemeye başladım. Bu sevda, Veysel Baba’nın sazını getirip vermiş ustanın eline. “Yaşlı bir adam, elinde yaşlı bir sazla atölyeye girdi. ‘ Şarkışlalıyım’ dedi, ‘Âşık Veysel’le akrabayız. Bu saz ilk çaldığı sazlardan biridir, babama hediye etmişti. Torunum bunu çalamıyor, bana bir saz ver, bunu sana vereyim.’
   <span>
   </span>
   Perde yerinde mal bağırsağı bağlıydı hâlâ…
   <span>
   </span>
   Adam gitti; ama ben on yıla yakın sazı hiç elime almadım. Gelir isterler, al sazını ver sazımızı derler diye korktum. Sonra gelen giden olmayınca çalmaya başladım.” Bizim nasibimizde de Âşık Veysel’in sazından bir türkü dinlemek varmış demek ki; “Güzelliğin on par’etmez, bu bendeki aşk olmasa…”
  </span>
 </p>
 <p class="2011resimalt">
  <span lang="EN-GB">
  </span>
 </p>
 <p class="2011resimalt">
  <span lang="EN-GB">
  </span>
 </p>
 <p class="2011resimalt">
  <span>
   Mahzuni Şerif’i bugün anlıyorum
  </span>
  <span>
  </span>
  <span>
   Mahzuni Şerif’le ilgili de bir hatırası var Şentürk Usta’nın. 90’ların sonu, Zara’daki atölyenin bir köşesinde kaset sattığı günler…
   <span>
   </span>
   Hakan Taşıyan çok satıyor o ara, bir koli kaset bir haftada tükeniyor. Mahzuni Şerif’in kaseti ise iki üç tane ancak gidiyor. Ankara’da karşılaştıklarında bu konudan bahsediyor ona;
   <span>
   </span>
   “Baba” diyor,
   <span>
   </span>
   “Hakan Taşıyan gibi bir parça yazamıyor musun sen de?” Rahmetli Mahzuni, şöyle bir bakıyor ve “Başkan sen onlara bakma.” diyor, “Onlar kalitesiz ampul gibidir, takarsın parlar ama hemen patlar. Onların imalatını yapan sonra dönüp tamiratını yapamaz. Bizim için önemli olan, elli-yüz sene sonraya ışık saçmak.”
  </span>
 </p>
</div>


Kaynak: [www.aksiyon.com.tr](http://www.aksiyon.com.tr:80/portreler/sazin-memleketi-sivasta-garip-kalmis-bir-usta_530379), [web.archive.org (arşiv bağlantısı)](http://web.archive.org/web/20150821011003/http://www.aksiyon.com.tr:80/portreler/sazin-memleketi-sivasta-garip-kalmis-bir-usta_530379)
