# İki dünya arasında Kıbrıs

*Ülkü Özel Akagündüz 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Temelleri atılan iki büyük cami, adadaki dinî içerikli tartışmaların odağına oturdu. Kıbrıs’ın gerçekte neye ihtiyacı var? Yeni camilere mi, nitelikli din adamlarına mı? Ya da her ikisine de mi?
  </font>
 </div>
 <div id="newsText">
  <font class="detail-text">
   <p>
    Lefkoşa’da bir cami temeli atma töreni… Yakın Doğu Üniversitesi yerleşkesi içinde, şimdilik yalnızca iş makinelerinin göründüğü bu dümdüz alanda iki yıl sonra 10 bin kişi aynı anda namaza durabilecek. Davetliler arasında Başbakan Yardımcısı Beşir Atalay ve Diyanet İşleri Başkanı Mehmet Görmez de var. Sabah saatlerinde yine Lefkoşa’da bu kez 7 bin kişinin saf tutacağı başka bir caminin temel atma törenine de katılan Atalay ve Görmez, üniversite yöneticileriyle birlikte birazdan butona dokunacak ve sembolik olarak temel atmış olacaklar. Coşkulu bir müzik, havai fişekler, gökyüzüne bırakılan beyaz balonlar ve ışıltılı kâğıtlardan kırpılmış konfetilerin oluşturduğu bu mutluluk tablosu, Kıbrıs’taki ‘öteki’ tabloyu daha da görünür kılıyor sanki… Elektriği kesilmiş boş camiler, itibarsızlaştırılmış din adamları, sahipsiz vakıf malları ve dinle arasına mesafeler girmiş bir halk… Türkiye’den bakanlar, Akdeniz’in ortasındaki bu ‘yavru’ adacığın gidişatını pek de iyi bulmazlar. Söylentilere bakılırsa, Kıbrıs’ta din de diyanet de çoktan yitip gitmiştir! Kıbrıs halkı ise yaptığı yardımdan aldığı cesaretle her işine karışan, biraz da küstah bir ağabey görmektedir Türkiye’ye baktığında.
    <p>
     Karşıdan karşıya konuşmak kolay da işin aslını astarını anlamaya çalışmak zor. Kıbrıs’ın bugün geldiği noktayı değerlendirebilmek için en az yüz yıl önceye, medreselerin âlim yetiştirdiği yıllara dönmek gerekir. Ada genelindeki onu aşkın medresenin üç ya da dördünün Lefkoşa içinde (şu gördüğümüz restoranların, kafelerin yerinde) olduğu biliniyor; ama en meşhuru şimdi güneyde kalan Baf’ta, İbrahim Sıtkı Efendi’nin kurduğu medrese. Sıtkı Efendi, İstanbul Selvili Medresesi’nden mezun. Orada kalırsa şeyhülislamlığa kadar yükseleceği söyleniyor kendisine; fakat o ‘Hayır!’ diyor, ‘Memleketime gidip hizmet edeceğim.’ Köylerden yardım toplayarak kurduğu medresesinde Arapça ve Rumca konuşabilen hafızlar ve imamlar yetiştiriyor, hatta o imamlardan ikisi Osmanlı’nın son döneminde vezirliğe kadar yükseliyor.
    </p>
    <p>
     <img alt="" height="414" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-2.jpg">
      <p>
       <span>
        <strong>
         Kadınlar, 60’lara kadar çarşaf giyerdi
        </strong>
       </span>
       <p>
        Kıbrıs sokaklarında, Cumhuriyet’in ilanından çok sonra da dine ait göstergelere rastlanır. Lefkoşa’da, bir restoranın duvarındaki eski fotoğraf çok şey söyler mesela; 40’lı yıllara ait bu siyah beyaz fotoğrafta sarıklı, fötr şapkalı ve fesli adamların caddede bir cenaze alayına eşlik ettiği ve topluluğun içinde çarşaflı, peçeli kadınların da yürüdüğü görülür. Güneydeki Hala Sultan Tekkesi’nde imamlık yapan Şakir Alemdar, “Bizde 60’lı yıllara kadar çarşaf giyen kadınlar, sarıklı hocalar vardı.” diyor, “Onlar o vakitlerde Türkiye’ye gitseler, ‘Bunlar kim, nereden çıktı?’ diye yadırganırdı. Kadınların her perşembe zikir için toplandığı yıllardı. Rahmetli babaannem de 90’larda vefat edene kadar çarşafını çıkarmadı. Sonra ne oldu, din eğitimi berbat, hoca yok, imam yok; ama halk ‘her bayram, her bayram’ camiye gidiyor yine de.”
        <p>
         Burada, bizde de çok iyi bilinen bir fıkraya gönderme yapıldığı için hafif gülüşmeler oluyor; ancak belli bir kederle söylenen şu cümleye ne demeli! “Mevlit olmasa ne yaparız burada? Halk mevlidi çok seviyor. Sünnet törenlerine de itibar ediliyor çok şükür. Gördüğünüz gibi bunlarla avutur hâle geldik kendimizi. Ama Nusret-i İlahi geliyor, güzele doğru gidiş başladı.”
        </p>
        <p>
         Mevlitler, bayram ve cuma namazları, kandiller, cenaze merasimleri, kurban kesmek ve hatta son yıllarda halktan büyük teveccüh gören Kutlu Doğum Haftası etkinlikleri… Bu pratiklere halkın ‘inatla’ tutunmasında ümitli bir yan yok mu? Üstelik Kıbrıs, Mevlit Kandili’nin tatil ilan edildiği tek ülke olmasıyla da farklı bir yerde duruyor. 1975 yılında ailesi Trabzon’dan Kıbrıs’a göçtüğünde 7 yaşında olan Yusuf Suiçmez şimdi Yakın Doğu Üniversitesi İlahiyat Fakültesi Dekanı. Onun da zihninde çocukluğundan ve gençliğinden hatırladığı ‘dindar’ Kıbrıs manzaraları var tabii: “1974 öncesine giderseniz, ilkokulların camilerle iç içe olduğu, cami hocalarının aynı zamanda okulda öğretmenlik yaptığı günleri göreceksiniz. Babamın imamlık yaptığı Değirmenlik köyünde cuma günü karakolda bir nöbetçi bıraktıklarını ve polislerin de namaza geldiğini hatırlıyorum. Birçok camiyi de bu insanlar kendi elleriyle yaptılar.”
         <p>
          <span>
           <strong>
            ‘Tanrı kraliçeyi korusun’
           </strong>
          </span>
          <p>
           <img alt="" height="327" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-10.jpg"/>
           Görüldüğü üzere o yıllarda Anadolu halkı ne kadar dindarsa ada halkı o kadar dindar. Kaldı ki bir Anadolu mukayesesi pek de adilane sayılmaz. Adanın uzak köylerinde, Rumlar arasında mektepsiz, hocasız kalan Türklerin özünü kaybetmesi gibi talihsiz vakalar kaydedilmiştir hatıratlarda. Ve daha da mühimi bir İngiliz tesiri söz konusu ki bu Anadolu halkının yaşadığı olumsuzlukların ada halkı için ikiyle çarpılması anlamına gelir. İngiliz idaresinde Lefkoşa’nın en büyük camisi Selimiye’nin Ramazan ayında, ‘God Save The Queen (Tanrı kraliçeyi korusun)’ mahyasıyla bezendiği yıllar… İngiliz tesiri en çok da müftülerin ve imamların itibarsızlaştırılması ve din hizmetlerinin en önemli kaynağı olan vakıf mallarının Müslümanlara kullandırılmaması şeklinde göstermiş kendini.
           <p>
            Uzun hikâyedir; 1878’de adayı kiralayan İngilizlerin vakıflar üzerinde de söz sahibi olması, ibadethanelerin bakımı ve dinî eğitim gibi meseleleri olumsuz etkilemiştir. Üstüne üstlük, 1928’de müftülüğü ilga edip ‘fetva eminliği’ gibi tamamen kendi idarelerinde olan bir alt birim oluşturmuşlar ve daha üzücü olanı, bu gibi konularda ‘yeni’ Türkiye’den de hem ilham hem de destek almışlar. Vakıflar Örgütü ve Din İşleri Dairesi Yönetim Kurulu Başkanı Işılay Arkan, yıllar önce yaptığı sözlü tarih çalışmalarında adanın yaşlı sakinlerinden ilginç notlar derlemiş: “1920’li ve 30’lu yıllarda Türkiye’den gelen mebuslar kahvehanelerde dolaşarak başörtüsünün lüzumsuzluğu üzerine halka telkinlerde bulunmuşlar. O dönemde Kıbrıslılar için çok önemli olan müftülük makamını da ‘Biz bıraktık bu işleri, siz hâlâ devam mı ediyorsunuz?’ diyerek değersizleştirmeye çalışmışlar ve ‘Bizimle beraber olabilmeniz için inkılâplara uymanız lazım’ demişler.” Hizmet etmek üzere Şam’dan memleketine dönen Şeyh Nazım Efendi’nin sokakta taşlanması ve adının ‘sarıklı komünist’e çıkarılması da bu planın bir parçası olarak görülüyor bugün.
           </p>
           <p>
            <img alt="" height="291" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-3.jpg"/>
            <p>
             <strong>
              28 Şubat Kıbrıs’a da uğradı
             </strong>
             <p>
              İmam Şakir Alemdar, “İmam demek neydi bu ülkede biliyor musunuz?” diye soruyor haklı bir öfkeyle. Bir âdemoğlunda görülebilecek her türlü bedensel ve zihinsel arazı üzerinde toplamış, Yeşilçam filmlerinden aşina karikatür bir tip geliyor aklımıza ki Alemdar Hoca’nın çizdiği resim tam da böyle: “Ayağında takunyasıyla evin önünden bisikletle geçen, saçı sakalı karışmış, pantolonu buruşuk, berbat görünümlü bir adam.”
              <p>
               Din adamlarının bunca itibarsızlaştırıldığı bir toplumda okullarda din eğitiminin zayıflatıldığı ve din adamı yetiştirecek müesseselerin kurulmadığı da hesaba katılmalı. Din İşleri Başkanı Dr. Talip Atalay sorunu şöyle özetliyor: “Ülkemizde uzun yıllar zorunlu olmasına karşın okullarda din derslerine branş öğretmenleri girmediği, dahası ilgili bakanlıkça Din Kültürü ve Ahlak Bilgisi öğretmeni alınmadığı ve Türkiye’den de istenmediği için birçok okulda dersler hiç işlenemedi. İlk defa 2005’te Türkiye’den branş öğretmeni getirildi ve onlar derslere girmeye başladı; ancak bu defa da din dersi zorunlu olmaktan çıkarıldı.”
               <p>
                Yakın Doğu Üniversitesi İlahiyat Fakültesi Dekanı ve eski Din İşleri Başkanı Yusuf Suiçmez’in de konuyla ilgili kıymetli tespitleri var: “Daha önceki dönemlerde Türkiye’deki imam-hatip liselerine ve ilahiyat fakültelerine öğrenci göndermek için yapılan protokoller sümen altı edildi ve o alanlarda eleman yetişmesi engellendi. Türkiye’deki iktidar partilerinin siyasi görüşleri buradaki hayatı da şekillendirdi hep. Din bizde de uzunca bir süre bir tehdit unsuru olarak algılandı mesela, camilerde Kur’an eğitimi serbestken başsavcılıktan gelen bir yazıyla bir anda yasaklandı.”
               </p>
               <p>
                <img alt="" height="387" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-5.jpg"/>
                <p>
                 <span>
                  <strong>
                   Eskiden heykel tartışılırdı, şimdi cami…
                  </strong>
                 </span>
                 <p>
                  Evet, görüldüğü üzere, buradan oraya itinayla taşınan sorunlardan biri de 28 Şubat… Camilerin basılması, imamların mahkemeye verilmesi, vakıf gelirlerinin din işlerinin hizmetinde kullanılmasının engellenmesi, başörtüsü yasaklarına direnen Yakın Doğu Üniversitesi’ne baskı uygulanması… Üniversite, başörtülü öğrencilerinin derslerini gece saatlerine taşıyarak sorunun üstesinden gelmiş neyse ki! Bize oynanan bütün oyunlar ‘yavru vatan’ ahalisi üzerinde de tatbik edildiğine göre ve onlar bize nazaran daha zararlı çıktığına göre, ahkâm  kesmek ne kadar hakkaniyetli olur? Konuyla ilgili görüşlerine başvurduğumuz isimler, Türkiye’nin ancak son beş yıldır adanın meseleleriyle daha yakından ve ciddiyetle ilgilendiği görüşündeyken üstelik...
                  <p>
                   “Önceleri siz-biz yoktu, karşı vardı. Türkiye’den gelen birine ‘Karşıdan geldi’ denirdi ya da oraya giderken ‘Karşıya geçiyorum’ denirdi. Bu ayrılıklar sonradan çıktı.”  Şakir Alemdar’ın neyi kastettiği anlaşılmış olmalı. Türkiye ile Kıbrıs arasında gidip gelen can sıkıcı sözler… Kıbrıs’ta Türkiye’nin varlığından hoşnut olmayanlar ve Türkiye’de Kıbrıs’ın bu tutumundan rahatsız olanlar… Doğruluk payı yok mu, var; ancak bu söylemi çoğaltmak, besleyip büyütmek kimin işine yarar, hiç kimsenin. Bir görüşe göre iktidar, muhalefet koltuğuna oturunca ilkin Türkiye karşıtlığını kullanıyor. Çünkü Türkiye birine yakın diğerine uzak durarak iç siyasetin malzemesi oluyor. Bu yüzden, her iki tarafta da bu olumsuz söylemi çıkaranların neyi hesapladığını araştırmak gerekir. Halkın olup bitenlerle bir ilgisi yok. Hakikaten de sokakta, restoranda, otelde, cami avlusunda, markette, hemen her yerde, bir nezaket ve güler yüzle karşılandığımızı söylememiz gerekir. Kapı önünde koltuğa rahatça uzanmış bir adam, kendisine İstanbul Türkçesiyle adres soran tesettürlü bir hanıma (bkz: Türkiyelilik ve dindarlık tartışmaları) yolu tarif edebilmek için telaşla toparlanıyor ve üzerine çekidüzen veriyorsa hangi düşmanlıktan söz edebiliriz!
                   <p>
                    Biz başından beri, Türkiye’nin siyasi hayatındaki bütün eğrilikleri Kıbrıs’a da taşıdığını ve ora halkını kendi çalkantılı politikalarıyla huzursuz ettiğini de söyleyip durmuyor muyuz? Dekan Yusuf Suiçmez, zaman içindeki değişimin Kıbrıs’a yansımalarını şöyle izah ediyor: “Bir dönem katı Atatürkçülük ve bayrak söylemleri üzerine kurulu politikanın bir yansıması olarak Kıbrıs’ta uygun olup olmadığına bakılmaksızın cami avlularına bile Atatürk büstü kondu. Karşı çıkanlar da vatan haini, laiklik karşıtı ya da Atatürk düşmanı ilan edildi. Biz Kıbrıs’ta uzun yıllar şaha kalkmış bir atın üzerinde elinde kılıçla görünen Atatürk heykellerini tartıştık. Bunlardan biri, Rumların kuzeye geçiş yaptığı Metehan Sınır Kapısı’na, diğeri ise Karpaz’da bir kilisenin hemen karşısına kondurulmuştu.”
                    <p>
                     Şimdiki tartışma konusu malûm, Kıbrıs halkı farklı gerekçelerle Türkiye’nin din politikasından rahatsız. Adada bir kesim, her türlü dinî faaliyetten rahatsız olduğu için onları bir kalemde geçelim ve yapılan işlerin niteliğini sorgulayanlara kulak verelim. Suiçmez, o muzdariplerden biri mesela: “Cami projelerini eleştirmek din karşıtlığı olarak gösteriliyor ve camilerle ilgili gerçek sorunlar yeteri kadar gündeme getirilmiyor. Vakıf mallarının amacı dışında kullanılması, camilerin sorumluluğunu taşıyan Din İşleri Başkanlığı’nın yasasının işlevsiz hâle gelmesi gibi uygulamalara hiç değinilmiyor söz gelimi. Bugün vakıf gelirleri düzgün işletilemediği için birçok caminin elektriği kesilmiş durumda.”
                     <p>
                      Kuzey Kıbrıs’ta 54’ü kiliseden çevrilme yaklaşık 200 cami var. Nüfusun 265 bin civarında olduğu düşünülürse cami yetersizliğinden bahsetmek doğru olmaz. Buradaki asıl sorun camilere ilginin yetersizliği zaten. Ataların camiye gelir getirsin diye bıraktığı vakıflar usulüne uygun kullanılmadığı için cemaatin mum ışığında namaz kılmak zorunda kalması söz gelimi dokunaklı bir manzara değil mi ya da bir dönem Fatiha ve üç-dört sure bilenlerin camilere imam olarak atanması!
                      <p>
                       <span>
                        <strong>
                         Nasıl imamlar göndermeli?
                        </strong>
                       </span>
                       <p>
                        Türkiye’nin dinî mevzularda ada halkına baskı yaptığı yönündeki söylentiler nereden çıkmış olabilir? Gerçi Şakir Alemdar, “Türkiye bize dinî dayatma yapıyor.” diyenleri “Ne demek dayatma! Sen Müslüman değil misin, bu adaya Müslüman olarak gelmedin mi, sen bu ada için yüz bin şehit vermedin mi?” diyerek susturuyor; ama o da bu rahatsızlığın bir sebebi olduğu kanaatinde. Sebep belli: Türkiye’nin gönderdiği imamlar… Lefkoşa Büyükelçiliği Din Hizmetleri Müşavirliği aracılığıyla adaya gönderilen 60 civarındaki imamın büyük kısmının ada halkı tarafından hoşnutlukla karşılanmaması gibi önemli bir mesele var ortada. Kıbrıs’ta bugüne değin din adamı yetiştirecek bir müessese bulunmadığını, ülkedeki tek ilahiyat fakültesinin de henüz mezun vermediğini hatırlarsak Türkiye’nin imam göndermesinin yerinde ve elzem bir karar olduğunu söyleyebiliriz; ancak nereye, nasıl imam göndermesi gerektiğini daha titizlikle düşünmesi şartıyla…
                        <p>
                         Osmanlı’nın Kıbrıs’a ilk müftüyü Rodos’tan göndermesi ada kültürünün farklılığını hesaba kattığı anlamına geliyor mesela… Peki, adalılar nasıldır? Bugüne mücadele ederek gelmişlerdir; ama herhangi bir konuda zorlanmayı sevmezler. Türkiye’ye imam hatip ya da ilahiyat okumak üzere gönderilen gençlere geri dönmek şartı koşulmaz mesela. Yıllar yılı İngilizler ve Rumlarla birlikte yaşadıkları için ortama uyum sağlama ve farklı kültürlerle diyalog kurma yetenekleri gelişmiştir. Gençlerin birçoğu okumak için İngiltere’ye gitmiş ve dönüşte kültürü adaya taşımıştır. Dinî konularda daha bilimsel ve entelektüel argümanlar isterler, korkutulmadan, güzelliklerin ön plana çıkarılarak konuşulmasından hoşlanırlar.
                         <p>
                          İşte, genellememekle birlikte, Türkiye’nin gönderdiği imamların çoğunlukla bu tanıma uymaması, iletişimin bıçak gibi kesilmesine sebep oluyor. İlahiyat Fakültesi Dekanı, “Din görevlisi toplumun rahatlığını, açıklığını görünce kendi kabuğuna çekiliyor ve camiye gidip gelen bir memura, halktan uzak bir din adamına dönüşüyor.” diyor. Kıbrıslı İmam Şakir Alemdar ise daha farklı bir noktaya dikkatimizi çekiyor: “Türkiye’nin en ücra köşesinden bir imam geliyor, altında bisikleti bile yok, giyimi düzgün değil, bu şekilde adada kabul görmez ki! Daha da mühimi, bura halkının lisanıyla konuşmuyor, onlar gibi şakalaşmıyor. Bu halk, Rusya’dakine benzer manevi bir kopuş yaşadı. Buraya Mevlid’in dinde yeri yoktur diyen hocalar değil, onların hikâyesini bilen, zayıflıklarından haberdar, şivelerini anlayıp şakalarına gülecek imamlar lâzım. İslam’ın tebliğ metoduna da uyan budur.”
                          <p>
                           <span>
                            <strong>
                             ‘The İmam’ Mustafa Şamil
                            </strong>
                           </span>
                           <p>
                            <img alt="" height="375" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-7.jpg"/>
                            Selimiye Camii, çevresini kuşatan taş konakları, hamamları, türbeleri, irili ufaklı camileri, bedesteni, şimdi turistik bir mekâna dönüşen Büyük Han’ı ve eski çarşılarıyla Lefkoşa’nın kalbinde yer alıyor. İlle de bir benzetme yapacaksak, İstanbul’da Sultanahmet neyse, Lefkoşa’da Selimiye odur diyelim. Böylelikle, ikindi ezanı öncesi, caminin gölgeli avlusunda beklediğimiz müezzine dair de bir fikir edinmiş olursunuz. Gerçi biz de şimdilik sizin gibiyiz, ‘Selimiye müezzini ise bir sebebi vardır elbet’ gibi bir hak teslimi yapmaktan öte bilgiye sahip değiliz. Meğer gerçek bir ‘The İmam’ imiş beklediğimiz. Mustafa Şamil, jöleli saçları, markalı giysileri, afili bir güneş gözlüğü ve elinde spor arabasının anahtarıyla çıkageliyor. ‘Gerçek’ deyişimiz şundan, yönetmen İsmail Güneş’in o dönem çok konuşulan filmi ‘The İmam’, Lefkoşalı Mustafa Şamil, Almanya yapımı bir belgesele konu olduktan tam bir yıl sonra gösterime girmiş. Bu arada Şamil’in sadece spor araba değil, motor da kullandığını belirtelim. Şimdi hepimiz bir açıklama bekliyoruz, Kıbrıs’ta halkla diyalog kurmak için böyle bir ‘hoca’ olmak mı gerekir? Cevap: “Evet, kesinlikle!”
                            <p>
                             14 yıl önce İstanbul’da Fatih İmam-Hatip Lisesi’ni bitiren nadir gençlerden biri olduğu için, Selimiye Camii’nde müezzinliğe başlayan ve aynı zamanda güneyde, sınıra çok yakın olan Bayraktar Camii’nde de imamlık yapan Mustafa Şamil, ‘Türkiye, adaya nasıl imamlar göndermeli?’ sorusunun bir cevabı gibi. Şimdi hem kısa hayat hikâyesini hem de Kıbrıslı gençlerle kurduğu güzel iletişimi dinleyelim kendisinden: “Annem, babam Kıbrıslı. Annemin babası hem camide hocalık yapar hem de okulda ders verirdi. Babam onun desteğiyle din yoluna girdi ve o da 15 sene Lefkoşa’daki ‘Yeni Şehir Şehitler Camii’nde hocalık yaptı. Üsteğmen dayım Mustafa Orhan 74’te şehit düşmüş. Harp okulu mezunlarındanmış dayım ve beş vakit namazındaymış. Biz böyle bir aileden terbiye aldık. Babam İstanbul’da okumamı istedi. Döndükten sonra askere gittim ve 20 yaşında Selimiye’de göreve başladım. Kıbrıs’ta gençlerin içine çok girerim. Çünkü Kıbrıslının büyüme tarzıyla Türkiye’dekilerin büyüme tarzı çok farklıdır, Kıbrıslılar hocayı cenaze olduğunda görürler ancak. Şüphe yok, hepsi Allah’a inanırlar; pek az insan vardır inanmayan. Birine kızdıklarında ‘Allahumeassabirin’ diye yatıştırırlar kendilerini, sık sık ‘la havle’ çekerler. Anlamını bilmezler ama dedelerden kalan bir mirastır bu onlara. Kafelere, barlara hiç çekinmeden giderim, onların içki masalarına otururum, şakalarına gülerim, başka türlü burada hizmet edilemez çünkü… Hoca önce kendisini göstermeli. Onlara benzeyen, konuşup gülebilen normal bir insan olduğu anlaşılmalı. Birlikte gezeriz, eğleniriz, ben sabırla beklerim, bugün olmazsa yarın, bu ay olmazsa öteki ay, muhakkak konu açılır, sıkıntılarından, içlerindeki boşluktan söz ederler. Nedir o sıkıntılar, maddi rahatlığın getirdiği doyumsuzluklar, birçoğunun her şeyi var ve yapacak başka bir şey bulamadığı için kendisini alkole verir. Ne yapacak, nereye gidecek, bu sıkıntıyı nasıl aşacak? O zaman işte ‘Günde üç şişe içiyorsan bir şişe iç’  derim; ama hiç içme diyemem. Bir sonraki adımda, ‘Mademki inanırız, yarın bir gün öleceğiz. Allah’ın karşısına çıktığımızda söyleyecek bir kelamımız olsun’ diye abdest almayı öğretirim, hiç değilse cuma namazlarına davet ederim. Ok atarım, binicilik yaparım, halı saha futbolu oynarım, silah atıcılığı yaparım ve bütün bu aktivitelerde hep o gençlerle birlikte olmaya özen gösteririm. Hâlimizdeki, tavrımızdaki edebi görseler yine iyidir. Herkesin bir zamanı olduğuna inanırım, hidayet Allah’tandır, biz sadece kırmadan, yumuşaklıkla anlatırız ki sıkıntıya düştüklerinde yanımıza gelebilsinler. Burada büyücülük ve falcılık da çok yaygın. Bazen beni çağırırlar, ‘Mustafa gel evimizi bir oku, bu sıkıntı üzerimizden gitsin’ derler. Giderim tabii, Kur’an okurum, sohbet ederim. Görüşelim diyeni asla ihmal etmem, kaç kişi ararsa arasın giderim, vebali vardır çünkü.”
                             <p>
                              Mustafa Şamil ve hemen her cuma günü camiye gelen uzun saçlı, kulağı küpeli, kolu dövmeli arkadaşları (bunlardan kimi bir disko kapısında badigart, kimi alkollü içki satıcısı) önce cuma namazı kılıyor, sonra müezzin mahfilinde başlayan sohbetlerini Selimiye’nin hemen yanındaki kafede, kahve yudumlayarak devam ettiriyorlar. Kimilerinin münasebetsiz bulacağı konuşmaları bile sabırla dinliyor Şamil ve bekliyor, bugün olmazsa yarın, yarın olmazsa sonra, herkesin bir zamanı var elbet…
                              <p>
                               O sırada Selimiye’nin avlusunda şamatacı çocuklar, oraya buraya koşturuyor. Onlar Mustafa Şamil için, 10 yıl sonraki cami cemaati. Buraya ilk geldiğinde, şeker ikram ettiği, sırf sorumluluk aşılamak için para verip ‘Hepinize bir şeyler alın, üstünü de bana getirin’ dediği ‘haylaz’ çocuklar şimdi abdest alıp efendice namaz kılan gençlere dönüştü zira…
                               <p>
                                Katkıları için Cihan Haber Ajansı Lefkoşa muhabiri Remzi Samar’a teşekkür ederiz.
                               </p>
                               <p>
                                <img alt="" height="291" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-3.jpg"/>
                               </p>
                               <h3>
                                <span>
                                 LEFKOŞA’DA BÖLÜNMÜŞ BİR GÜN
                                </span>
                               </h3>
                               <p>
                                Sabahın ilk saatlerinde yüksek bir terastan şehri izlerken, palmiyeler arasında yükselen binalara bakıp da “Hım, Lefkoşa ne büyük şehirmiş” derseniz ihtimal ki kendi kendinize mırıldandığınızı duyan Kıbrıslı bir hanım sizi düzeltecektir. Hemen önünüzde uzanan üç-dört sokağın arkasını işaret edecek ve ‘Sonrası Rum tarafı’ diyecektir. Kent rehberlerinde etrafı surlarla çevrili bir daire şeklinde gösterilen kadim şehrin bölünen yarısından, diğer yarısına baktığınızın farkında değilsiniz tabii siz. Aşağıya inip de arka sokaklara dalınca, karşınıza umulmadık anlarda çıkan ‘yasak bölge’ tabelalarının verdiği kapana kısılmışlık hissinden de bîhabersiniz henüz. Şimdilik, karşıdan bakınca bir bütünmüş gibi duran şehrin bunca iç içe geçmişliğini ve böyleyken nasıl olup da ayrı iki şehirmiş gibi yaşayabildiğini hayretle izliyorsunuz. Minarenin hangisi orada, hangisi burada, şu yarım saatte bir çan sesini işittiğiniz kilise ve günde beş vakit orada da duyulan ezan sesi… O sıra bir ambulans sireni duyuluyor ve az önceki hanım, gülümseyerek bilgi veriyor, “O ses Rum tarafından gelir, hastaneleri sınıra çok yakın.”
                                <p>
                                 Çocukluğu bu şehirde geçenler, o yandan bu yana uçuşup duran kuşlar hariç, her sesin, her binanın milliyetini söyleyebilir; ama acemi bir göz, kırmızı bluzların rüzgârlandığı balkonun ‘tarafı’nı bir bakışta anlayamaz. Bu bölünmüş şehirde, minareleri takip ederek girdiğiniz her sokak, sizi cumbalı evlere, taş konaklara ve nihayet, avlusu mandalina ağaçları, palmiyeler ve yaban incirleriyle süslü camilere çıkarır. Bu sokaklar sürprizlerle doludur, turistik tabelaları takip ederken bir anda, kadınların halı yıkadığı, evlerden sokaklara kavrulmuş soğan kokularının ve acılı arabeskin yayıldığı kaotik ve bir parça tekinsiz bir mahallede bulursunuz kendinizi. Adanın yerlileri, sınırdaki tarihî evlerini Türkiye’den göçenlere terk etmiştir işte… Ancak daha da ilginci, böyle bir sokaktan çıkıp ansızın bir resmî binayla yüz yüze gelmektir. Sokak aralarına serpiştirilmiş bakanlıklar, Ankara’nın bürokratik havasına alışkın gözler için ne tuhaf bir manzara sunar! O yarım daire, ne yapıp eder sizi Selimiye Camii’nin önüne bırakır sonunda. Tek sorun, caminin içkili restoranlar tarafından kuşatılmış olmasıdır. Selimiye’nin yanındaki bedestende, 74’te evini öte tarafta bırakanların çizdiği resimler sergileniyor şu günlerde. Şehrin gizli gündemi buralarda aranmalı değil mi? Şehitlerin ve din adamlarının isminin verildiği sokaklarda… Bir duvar yazısı: “Gece kulüplerinde kadın cinayetlerine son!” diyor. Küçücük adaya kumarhaneleri, gece kulüplerini doldurdu diye Türkiye’ye sitem edenler haksız mı?
                                </p>
                                <h3>
                                 <span>
                                  YAKIN DOĞU ÜNİVERSİTESİ CAMİİ NASIL OLACAK?
                                 </span>
                                </h3>
                                <p>
                                 <img alt="" height="215" src="http://web.archive.org/web/20131012142310im_/http://medya.aksiyon.com.tr/aksiyon/2013/10/07/kapak-ulku-kibris-9.jpg"/>
                                 Osmanlı mimarisinden esinlenerek 30 dekarlık bir alan üzerine inşa edilecek YDÜ (Yakın Doğu Üniversitesi) Camii, 4 bin 800 metrekarelik bir kapalı alana ve 2 bin 100 metrekarelik bir avlu alanına sahip olacak. Aynı anda 10 bin kişinin namaz kılabileceği genişlikte tasarlanan camiye altı minare yapılacak. Dış yüzeyler, Kıbrıs’ın beyaz taşlarıyla kaplanacak ve bütün cam yüzeylerde vitray desenler kullanılacak. Temel atma törenindeki konuşmalarda ve caminin bitmiş hâlini gösteren resimli broşürlerde dikkat çeken birkaç hususu da belirtelim. İlki, Kıbrıs’ın en uzun minareleri ve en görkemli kubbesine sahip olacak caminin ‘komşu topraklardan da’ rahatlıkla görüleceğine dair yapılan vurgular… İkincisi, projedeki bütün boyutların dokuz ve dokuzun katları olarak ölçülendirilmiş olması…
                                 <p>
                                  Törende konuşan Diyanet İşleri Başkanı Mehmet Görmez, daha önceki konuşmacıların sürekli vurguladığı dokuz rakamına değinmese de bu rakamın benzediği ‘vav’ harfiyle ilgili hoş bilgiler verdi: “Vav harfi doğuşu ifade eder, çünkü herkes anne rahminde vav’ın duruşu gibi bir duruş sergiler. Vav tevazunun da simgesidir çünkü Rabbi’nin huzurunda boynunu bükmüş bir insana benzer. İhtişam tevazuda saklıdır.”
                                  <p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36731-iki-dunya-arasinda-kibris.html), [web.archive.org (arşiv bağlantısı)](http://web.archive.org/web/20131012142310/http://aksiyon.com.tr:80/aksiyon/haber-36731-iki-dunya-arasinda-kibris.html)
