# Yorgan gitti, kavga bitmedi

*Ülkü Özel Akagündüz 2008.04.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye Yorgancılar Odası’nın 43 yıllık başkanı Celalettin Akyüz’ün hikâyesi 1950’lerden günümüze yorganın tarihçesi aslında. Devlet başkanlarına yorgan işleyen Akyüz, “Yorgancılık bitti; ama Ulusoy sponsor olursa meslek yeniden dirilir.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080503035803im_/http://www.aksiyon.com.tr/resim/699/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080503035803/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080503035803/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080503035803oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080503035803oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ABD Başkanı Bush’un (Baba Bush) Türkiye’yi ziyaret edeceği günlerde Semra Özal meşhur bir yorgancıyı arar: “Başkana hazırladığınız yorgan ne renk, üzerinde ne desenler var? Pek güzel. Yorganı yarın beşi çeyrek geçe, yedi numaralı kapıdan köşke getirin. Kendisine biz takdim edelim.”
   <br>
    <br>
     Arayan, cumhurbaşkanının eşi; aranan, yorganları bir ressam hassasiyetiyle işleyen sanatkâr ruhlu bir adam; Celalettin Akyüz. Yaptığı yorganlar dillere destan; ama o gün telefonu kapadığında ayağında ayakkabısı, cebinde Ankara’ya gidecek yol parası yok. Sağdan soldan bulup buluşturuyor, elinde Bush için tasarladığı yorganla köşke giriyor. Semra Hanım’la kırk dakikalık bir sohbet... Bir yorgan da merhum Turgut Özal için yapılacak. Şöyle ince bir şey, ağır işli, antika gibi... Yatağın ölçüsü alınıyor: 2.20’ye 2.20 cm. Yorgancı: “Akılda kalmaz, satırda kalır efendim, hatıranız olsun.” diyor, Semra Hanım, bir not kâğıdına istediği rengi ve deseni yazıyor: “Çift tavus kuşu, bal rengi. Sevgi çemberi açık pembe, menekşeler açık eflatun.”
     <br>
      <br>
       Sipariş veriliyor verilmesine de ne para ödeniyor yorgancıya ne bir teşekkür ediliyor. Başkan Bush’a yaptığı yorganın Dolmabahçe Sarayı’nda Turgut Özal tarafından takdim edildiğini de Anadolu Ajansı’ndan öğreniyor. Yorgan gidiyor; ama bir Allah’ın kulu da kalkıp “Bunu yapan Celalettin Akyüz adında bir yorgancıdır.” demiyor. Kavga bitiyor mu? Hayır; ama şimdi karşımızda yorgun ve biraz da kırgın bir yorgan üstadı var.
       <br>
        <br>
         Yorgan bir insanın hayatına nasıl tesir edebilir? Çocukluğu yorgancı bir babanın dizi dibinde geçmiş ve kendisine yorgancılıktan başka meslek düşünmemiş bir insan ise karşımızdaki, yorgan hayatın hem neşesi hem de hüsranı olabilir. Çok rahatlıkla diyebiliriz ki, yorgan, ülkemizde, Celalettin Akyüz’ün hayatında oynadığı rolü kimselerin hayatında oynamamıştır, önce geçim kapısıyken sonra darlık sebebi olmamıştır. Celalettin Bey, işine tutkuyla sarılmış bir adamdır; yorganlarından ‘eser’, kendisinden ‘sanatkâr’ diye söz eder. En güzel işlerini çıkardığı günlerde beş parasız oluşuyla sanatının doruğundayken aç kalan ressamlara benzer. Yorgana ticarî gözle bakmamış mıdır, elbette bakmıştır, hatta yorgan atölyelerini bacasız fabrikalar olarak tanımlamış ve yıllar önce verdiği demeçlerde yorgancılık desteklenirse ülkeye döviz akacağından söz etmiştir; ama işte hepsi geçmişte kalmıştır.
         <br>
          <br>
           Kapalıçarşı’daki İstanbul Yorgancılar Derneği’ne ait mütevazı odacıkta oturan adam, yorgancılığın bittiğini ilan ediyor şimdi. 1965’ten beri başkanlığını yaptığı derneğin, İstanbul yorgancılarını bir araya getirememiş olması ayrı mevzu... Mesleğin mahvının asıl sebebi, konfeksiyon işi elyaf yorganlar. Ne zaman ki hanımlar, sağlığa zararlı olduğu söylentilerine aldırmadan bu hazır yorganları yüklüğün başköşesine oturttu, ipekli satene ‘haseki küpesi’ motifi işleyen yorgancılar ana caddelerdeki dükkânların kirasını ödeyemez oldu. “Yorgan, işlek caddelerde ışıltılı vitrinlerde sergilenmeli hâlbuki” diyor Celalettin Bey, “Babam Ahmet Akyüz, vitrinini mumlarla aydınlatan ilk yorgancıdır. Mesleği, eski deyimle sanat-ı nefise hâline getiren odur. Sonrasında biz, yorgancıları bir çatı altında toplayıp standart imalâtı gerçekleştirmek ve yurt dışına ürün göndermek için çalıştık; ama sonuç hayal kırıklığı oldu.”
           <br>
            <br>
             43 yıldır derneğe başkanlık yapan Akyüz, ne oldu da teslim bayrağını kaldırdı? Yorgancılığın hâlâ meslekten sayılmaması onu çileden çıkarıyor. Mesut Yılmaz’ın başbakanlığı döneminde Maçka’da temeli atılan ‘Türk El İşi ve Yorgancılık Sanat Okulu’nun bir türlü bitirilmeyişine mi yansın, meslek liselerinde açtığı ‘yorgancılık sanatı’ kurslarının zamanla öğrenci kaybetmesine ve ardından kapatılmasına mı? Bu kurslar yüzünden Adnan Kahveci ile İmren Aykut arasında kalmışlığı bile var. Merhum Kahveci, “Bırak devlet okullarını” demiş, “Maddî gücünün olmadığını biliyoruz. Sana yardım edelim. Özel müteşebbis eliyle beceri kazandırma kurslarını aç.” Söyleneni yapmış Celalettin Bey, Trabzon’un Esiroğlu beldesinde terk edilmiş bir binayı ihya edip içine öğrenci yerleştirmiş; ama bu sefer de halk eğitim kurslarının faaliyetlerini gölgelediği gerekçesiyle İmren Aykut’a şikâyet edilmiş. Daha fenası, açtığı kursa özel iş yeri muamelesi yapıldığı için yüklüce bir para cezasına çarptırılmış ki bu uğurda az kalsın evini kaybediyormuş. Bir tür ‘Gülmedi talih yüzüme’ hâli ki elden ne gelir?
             <br>
              <br>
               Babasından devraldığı ‘Diken İğne’, 1985 yılında ‘kalitesini bozmayan firma’ seçildiği hâlde sırf yol parası bulamadığı için Bükreş’e gidip altın madalyasını alamayışı ayrı bir iç sızısı... Şimdi geleceğe dönük bütün hayallerinden vazgeçmiş görünse de, nelerin yitip gittiğini hatırlamadan edemiyor: “Eğer Maçka Okulu yıllar önce bitmiş ve bana teslim edilmiş olsaydı, ekilip biçilmeyen o taşlık araziler bacasız fabrika hâline gelecekti. Sümela Manastırı’nı ziyaret eden turistleri yol üzerindeki atölyemize çekecektik; fakat artık çok geç.” Celalettin Akyüz’ün hatırlamaktan mutluluk duyduğu olaylar da var. Yıllar önce, Maçka’da, Akçaabat ve Sürmene’de açtığı kurslarda yetişen öğrencileriyle Florida’dan gelen otuz yorgan siparişini nasıl yetiştirdiğini anlatıyor mesela: “1987’de Florida’da büyük bir sergi yapmıştık. Oradan 30 adet Türk motifli yorgan siparişi aldık. Motiflerden biri Kanuni Sultan Süleyman’ın tuğrasıydı. Noterde, o desenleri beş yıl boyunca başka bir yorgana işlemeyeceğime, aksi takdirde 50 bin dolar tazminat ödeyeceğime dair imza attım. Antika işli yorganlarımız New York ve Teksas’ta sergilendi ve çok beğenildi. Daha sonra ABD’den günde bin yorgan siparişi aldık; ama biz yüz yorganı bile yetiştiremezdik. Teklifi geri çevirmek zorunda kaldım.”
               <br>
                <br>
                 Akyüz’ün kendisiyle anlaşma yapmak isteyen Yunanlı iş adamının yanından apar topar kaçmışlığı var bir de. O dönemin gazetelerine de konu olan bu kaçışı doğruluyor usta yorgancı: “Ne yapayım, mecburdum, ‘Elemanım yok, yapamam.’ diyemedim. Adam bin tane beyaz yorgan istedi. Desen olarak da yıllar önce Amerika’ya gönderdiğimiz saksı içinde çiçekleri beğendi. Vitrine koyacakmış, peynir ekmek gibi satacakmış. Sonra başka bir rengini sipariş edecekmiş.  Beş yüz yorganın parasını da peşin verecekti; ama yetiştirmemiz mümkün değildi.”
                 <br>
                  <br>
                   ULUSOY SPONSOR OLURSA YORGANA DÖNERİM
                   <br>
                    <br>
                     Bugüne dönersek, yani Kapalıçarşı Yorgancılar Caddesi’nden Mektep Sokağı’na sapıp Yorgancılar Odası’nın dik merdivenlerini tırmanırsak, duvarlarda ve masanın üzerinde geçmişten kalan bir yığın fotoğraf, uluslararası davetiye ve gazete kupürüyle birlikte oturan adamın bundan sonra ne yapacağını merak edebiliriz. Artık öğrenmiş bulunuyoruz ki, bir dükkânı yok Celalettin Akyüz’ün. Şişli’deki mağazalarından birini 1977’de, diğerini ise 1988’de kirasını ödeyemediği için kapatmak zorunda kalmış. Yorganları nerede yapıyor peki? “Ben çoğunlukla desen çiziyorum. Oğlum Çınarcık’taki evinde işliyor. Ona da bir dükkân açamadık. ‘Diken İğne’ markasının patenti bizde; ama bir iş yerimiz olmadığı için bu adı maalesef başkaları kullanıyor. Sitem ettiğimizde de ‘Sizi yaşatıyoruz başkanım.’ diyorlar. Gerçi mağazamız varken de aynı ismi kullananlar vardı. Hatta bu yüzden Celal Bayar’ın oğlunun kayınvalidesi bizim iş yerinin önünde bayılıverdi. Yüklüce bir çeyiz siparişi verdiği mağazanın gerçek Diken İğne olmadığını anlayınca fenalaşmıştı.”
                     <br/>
                     <br/>
                     Şimdi eşi “Ufak bir dükkân açalım” diyormuş Celalettin Bey’e; ama yılların usta yorgancısı kıyıda köşede vitrinini bile süsleyemeyeceği bir mağaza açar mı hiç? “Af edersiniz ama” diyor, “Zeki Müren bugün yaşasaydı küçük bir gazinoda şarkı söyler miydi? Borçtan kurtulamadığım günlerde bile yanımda çalıştırdığım üç kişinin sigortasını yaptım ki esnafa örnek olayım. Bu yaştan sonra işe girmem için hemşerimiz Ulusoy’un sponsor olması lâzım. Yoksa yanımda kimseyi bulamam.”
                     <br/>
                     <br/>
                     YORGANCININ İYİSİ MAÇKA’DAN GELİR
                     <br/>
                     <br/>
                     Celalettin Akyüz Maçkalı; söyleşiye dâhil olan yorgancılardan İzzet Aydemir Maçkalı, Sami Çakır Trabzonlu. Eyüp’te dükkânını ziyaret ettiğimiz Mustafa Süngerci de Maçkalı. Hâsılı Maçka, yorgancılığın merkezi ya da şimdiye kadar öyleydi; çünkü artık ne orada ne İstanbul’da çocuğunu bir yorgancının yanına çırak veren var. Vasıfsız gençler uzun yıllardan beri konfeksiyon atölyesinde ortacı olmayı tercih ettiği için yorgancılıkta yaş ortalaması kırk beşin üstüne çıkmış. Yorgancılar Derneği’nin ikinci başkanlığını yürüten İzzet Bey, zamane gençlerinin meşakkatli çıraklık günlerine tahammülü olmadığı görüşünde.
                     <br/>
                     <br/>
                     1970’te Maçka’dan İstanbul’a geldiğinde, uzun senelerdir bu şehirde yorgancılık yapan babası, şımarır, mesleği öğrenemez gerekçesiyle yanına almamış oğlunu. “Ustam bir döşek yaptı bana, dükkânda yatıp kalkıyorum. Anne yok, baba yok. Gece bekçisi sahura kaldırıyor, mahalle çeşmesinde elimi yüzümü yıkayıp ustanın evine yemeğe gidiyorum. Elim çabuk alışsın diye parmaklarıma çubukla vururdu ustam. ‘Bak oğlum’ derdi, ‘İşin bana, sanatın sana kalır.’ Biz o günlerden gelme sanatkârız.” 15 yıldan bu yana Gaziosmanpaşa Arnavutköy’de yorgan dükkânı işleten Aydemir, sadece yorgandan para kazanamadığı için perde ve yatak örtüsü de bulunduruyor dükkânında. Kimi zaman trajikomik olaylar da yaşıyor iş yerinde: “Adam, bir araba dolusu hazır yorganla gelmiş dükkânımın önüne, mahalleliye bağırıyor. Dışarı çıktım, ‘ayıp oluyor’ anlamında tabelamı işaret ettim; fakat onlarla baş etmek mümkün değil. Yirmi liraya sünger elyaf karışımı kaba dikişli yorganlar satıyorlar. Sanayi atık maddeleri hatta sigara izmariti bile çıkıyor içlerinden.”
                     <br/>
                     <br/>
                     “Kaliteli bir yorgan nasıl olmalı?” diye soruyoruz İzzet Bey’e, “İyi bir yorgan, kumaşıyla, pamuğuyla, astarıyla, işçiliğiyle dört dörtlük olmalı.” diyor. Yün işlemeye uygun olmadığı için pamuk kullanılıyor. Üç kilo pamuktan bir yorgan çıkıyor. Gerçi puf puf kabaran eski kaliteli pamuklar da yok artık, kaliteli iğneler de. İğne deyince biraz durmak lâzım… Yüzde yüz yerli malı kullanan yorgancılar sadece iğneyi dışarıdan alıyor; çünkü Türkiye’de üretilen iğneler işleme yapılacak kadar sağlam değil. En meşhur iğne ise ‘Rose’ markalı İngiliz iğnesi. Bir de ip meselesi var tabii, yorgan ipi ortadan kaybolunca hanımların dantel ipi Ören Bayan ve Altın Başak markalarına el atan yorgancılar onları bile bulamaz olmuş artık; çünkü Mahmutpaşa’daki meşhur Kürkçü Han esnafı naylon ipe rağbet ediyormuş son zamanlarda.
                     <br/>
                     <br/>
                     Biraz da yorgan fiyatlarından haber verelim. İzzet Aydemir, dokuz lale motifini iki günde tamamlayıp 250 YTL’ye satıyormuş. Yorgancıların üstadı Celalettin Bey araya giriyor burada. Dokuz lale motifi onun rüyasında görüp çizdiği bir motif ne de olsa ve böyle bir desen ancak on günde işlenebilir. Ancak dernek üyelerinden ve kıdemli yorgancılardan Sami Çakır, duruma el koyuyor: “Başkanımızı ayrı bir yere koyup öyle konuşalım bence. O, ince iğne kullanır, daha fantastik, sanatlı yorganlar yapar. İzmir Fuarı’ndaki sergi için Barbaros’un Kalyonu’nu işlemişti mesela.”
                     <br/>
                     <br/>
                     Celalettin Usta’yı uzun yıllardır tanıyan Sami Bey, ustanın dükkânları dolaşıp tırnak kontrolü yaptığı hatta kirli çorapla yorgan dikenleri disiplin kuruluna verdiği günleri de hatırlıyor. Yeri gelmişken, her yaz yün döküp yıkayan titiz hanımların merakını gidermek için bu ağır işli pamuk yorganların nasıl temizlendiğini soruyoruz. Motifi açıkta bırakacak şekilde beyaz iş örtülerle kaplanan yorganlar özenli bir kullanımla yüklükteki yerini kırk yıl kadar koruyabiliyormuş. Sonra? “Kaldırıp atın canım” diyor Celalettin Usta, “Eski ayakkabıyı nasıl atıyorsanız yorganı da atın ki, esnaf ekmek parasını çıkarsın.”
                     <br/>
                     <br/>
                     <br/>
                     <br/>
                     DİKEN İĞNE’NİN SERENCAMI
                     <br/>
                     <br/>
                     ‘Diken İğne’ markasını 1953’te babasından devraldıktan sonra yorgancılığa uluslararası şöhret kazandıran Celalettin Usta’nın katılmadığı fuar, yorgan hediye etmediği ünlü kalmamış. Saten yorganları uçağa yükleyip altı kez Münih, dört kez Floransa, iki kez Libya, bir kez Cidde ve sekiz kez İzmir Fuarı’na katılmış. Ustanın portresini yorgan göbeğine işlediği ünlülerden bazıları şöyle: Atatürk, Turgut Özal, Cevdet Sunay, ABD eski başkanı Eisenhower, George Bush, İngiltere Kraliçesi’nin kız kardeşi Prenses Margrette (1961’de düğün hediyesi iki yorgan), Almanya eski başbakanları Willy Brandt ve Helmut Kohl, hâlihazırdaki başbakan Angela Merkel, suikasta kurban giden iki Pakistan başbakanı Ziya ül Hak ile Benazir Butto ve Libya Devlet Başbakanı Kaddafi... Bill Clinton’a hediye etmek üzere işlediği yorganı ise Minibüsçüler Odası Başkanı’nın Maçka’daki oteline 1000 Mark’a satmış.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30137), [web.archive.org (arşiv bağlantısı)](http://web.archive.org/web/20080503035803/http://www.aksiyon.com.tr:80/detay.php?id=30137)
