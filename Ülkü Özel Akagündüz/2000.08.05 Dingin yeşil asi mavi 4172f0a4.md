# Dingin yeşil, asi mavi

*Ülkü Özel Akagündüz 2000.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tepesinden Assos, Ayvacık, Akçay ve Altınoluk'un göründüğü Kaz Dağı ya da mitolojideki ismiyle İda Dağı ve muhteşem deniz manzarasını bilir çoğunluk.
  </font>
 </div>
 <div id="newsText">
  <font class="detail-text">
   Kazdağları'nın denizden uzak, ormanlarla kaplı arka yüzündeki göletler ve şelaleleri pek az kimse tanır.  Çanakkale'nin Ayvacık ilçesinden başlayıp Balıkesir'e doğru uzanan Kazdağları'nı güvenliğiniz açısından yanınıza aldığınız bir rehber ya da grupla gezmenizi öneririz.
   <br/>
   <br/>
   Nasıl gidilir?
   <br/>
   <br/>
   Edremit Körfezi'nin kuzeyinde bulunan Kazdağları'na ulaşmak için Zeytinli, Kızılkeçili köyü, Güre köyü veya Altınoluk yollarını deneyebilirsiniz. Aslında Kazdağları'nın herhangi bir yamacından yukarıya doğru tırmanınca da, görkemli ağaçlarla kaplı patika yollara ulaşabilir ve ciğerlerinize bol bol oksijen doldurarak yürüyebilirsiniz.
   <br/>
   <br/>
   Nerede kalınır?
   <br/>
   <br/>
   İda Köy Çiftlik Evi'nde konaklarsanız  İskender Bey ve eşi Sema Hanım'la birlikte dağa çeşitli parkurlardan yürüyüşler yapabilirsiniz. Gruplara katılmak için orada kalmanız gerekmiyor ayrıca.
   <br/>
   <br/>
   Tel: (0266) 387 34 02
   <br/>
   <br/>
   Nereler gezilir?
   <br/>
   <br/>
   Sütuven Şelalesi ve çok trajik bir öyküsü bulunan Hasanboğuldu Göleti'ne ulaşmak için AltınolukEdremit karayolunun 20. km.'sinden Zeytinli köyü sapağına sapmalısınız. 2 km. sonra göreceğiniz köyün girişinden sola inen toprak yolu takip ederek Sütüven Şelalesi'ne ulaşabilirsiniz. Derenin karşı tarafından patika yolu izleyerek 1 km. sonra Hasanboğuldu Göleti'ni görüyorsunuz.  Yörenin köylerinden bir kıza âşık olan şehirli bir delikanlının öyküsü çok hüzünlü. Fiziksel gücünü, dolayısıyla da köy işlerinde çalışabileceğini ispat etmek için sırtına yüklediği tuz çuvalını taşımaya çalışan, başaramayacağını anlayınca da göle atlayan Hasan'ın öyküsünü yöre insanından da dinleyebilirsiniz.
   <br/>
   <br/>
   <br/>
   <br/>
   Hem Kaçkar Dağları'na hem de Altıparmak Dağları'na yakınlığıyla dünyanın her tarafından gelen dağcı ve trekkingçiler, Artvin'in Yusufeli ilçesine bağlı bu uzak köyde birleşirler. Bin 200 metre yükseklikte Barhal Vadisi'nin içinde yer alan ve Barhal Çayı'nın kenarında kurulan Barhal köyü, doğal güzellikleri, kampçılık ve uzun doğa yürüyüşleri için oldukça ideal bir yerleşim alanı. Barhal'ı ziyaret etmek için dağcılık ya da uzun doğa yürüyüşleriyle ilgileniyor olmanız gerekmiyor tabii ki. Şehri ve onun bütün kargaşasını artık hayal etmekte bile zorlanacağınız, yeşilin her yandan fışkırdığı, havayı korkusuzca ciğerlerinize çekebildiğiniz bir ortamda üç beş gün konakladığınızı düşünün bir kere... Sabahleyin, taş fırında pişirilen ekmeğinizi aldıktan sonra hayvancılıkla uğraşan köy halkının yaptığı enfes peynir ve tereyağlarıyla donattığınız kahvaltınızı yaptıktan sonra artık gücünüz elverdiğince yukarı yaylalara mı çıkarsınız, dağların eteklerindeki göl kenarlarına mı, orası size kalmış. Hem doğa hem de tarihi birarada görmek isteyenlerdenseniz size bir müjdemiz var; Barhal'da 10. yüzyıldan kalma bir Gürcü Kilisesi var. Cami olarak kullanıldığı için fazla hasara uğramayan kiliseyi görmek için köye gelen sanat tarihçilerinin sayısı azımsanmayacak ölçüde.
   <br/>
   <br/>
   Nasıl gidilir?
   <br/>
   <br/>
   Barhal köyüne ulaşmak için Artvin'den Yusufeli ilçesine gitmeniz gerekiyor önce. Yusufeli'nin Artvin'e uzaklığı 90 km. İlçeye Artvin'den ulaşım As Turizm ve Express Turizm ile sağlanıyor. Sabah 08.00 17.00 arasında ArtvinYusufeli seferleri yapılıyor. Yusufeli'nden Barhal'a ulaşım, her saat başı kalkan köy minibüsleriyle sağlanıyor.
   <br/>
   <br/>
   Nerede kalınır?
   <br/>
   <br/>
   Barhal'da üç tane pansiyon bulunuyor. Yusufeli'nde konaklayıp, köye günübirlik gidip gelmeniz de mümkün.
   <br/>
   <br/>
   Karahan Pansiyon (Mehmet Karahan) Tel: 0 466 826 20 71
   <br/>
   <br/>
   Barhal Pansiyon (Rıfat Delioğlu) Tel: 0 466 826 20 31
   <br/>
   <br/>
   Marsis Pansiyon (Ahmet Pehlivan) Tel: 0 466 826 20 26
   <br/>
   <br/>
   Yusufeli'nde konaklamak için
   <br/>
   <br/>
   Otel Keleş: 0 466 811 34 01
   <br/>
   <br/>
   Barhal Otel: 0 466 811 31 51
   <br/>
   <br/>
   <br/>
   <br/>
   Karadeniz'in en kuzeyinde kendi adını alan bir yarımada üzerinde kurulan Sinop, denize kıyısı olan pek çok şehirden farklı bir görünüme sahip. Haritada bir kuş gagasını andıran Sinop Burnu'nu şehre girişte aynı şekliyle denize doğru uzamış bir şekilde görmenin şaşkınlıkla karışık heyecanı sarıyor ilk önce. Sonra upuzun ve dar sokaklarda uzanan apartman binalarının arasına sıkışmış eski ahşap evlerin ve kenti çepeçevre saran binlerce yıllık kale surlarının Sinop'u sadece denizi ya da yeşiliyle var olan kentlerden ayırdığını farkediyorsunuz.
   <br/>
   <br/>
   Nasıl gidilir?
   <br/>
   <br/>
   Samsun, Çorum ve Kastamonu ile komşu olan Sinop, Samsun'a 168 km, Ankara'ya 434 km, Kastamonu'ya 195 km, İstanbul'a ise 698 km uzaklıkta. Sinop'a doğru, ağaçlar arasında kıvrıla kıvrıla giden yollar, sadece gezmeyi değil, yolculuğun kendisini de sevenler için muhteşem.
   <br/>
   <br/>
   Nerede kalınır?
   <br/>
   <br/>
   Yuvam Belediye Dinlenme Tesisleri
   <br/>
   <br/>
   Tel: (0368) 260 53 15
   <br/>
   <br/>
   Ada Otel
   <br/>
   <br/>
   Tel: (0 368)261 26 94
   <br/>
   <br/>
   Diyojen otel
   <br/>
   <br/>
   Tel: (0 368) 261 88 22
   <br/>
   <br/>
   Ne yenir?
   <br/>
   <br/>
   Çok karma bir kültüre sahip olan Sinop'un kendine özgü yemeği oldukça az. Özel günlerde ve bayramlarda her evde pişirilen nohut, kıyma ve kuru üzümden hazırlanan bir tür börek, cevizli mantı, mısır tarhanası, balık çorbası Sinop'a uğrayınca tadmanız gereken yiyecekler.
   <br/>
   <br/>
   Nereler gezilir?
   <br/>
   <br/>
   Sinop, çok sayıda uygarlığın izlerini taşıyan 4000 yıllık kalesi, kiliseleri, camileri, medreseleri, hanları, çeşmeleri ve kaya mezarlarıyla gezip görmeye değer bir kent. Türkiye'nin en kuzey ucu olan İnceburun, şehir merkezine oldukça yakın. Birinci derece doğal SİT alanı ilan edilen Akliman ve Hamsilos koyu gür ormanlarıyla birer doğa harikası. Deniz, kum, orman ve gölün içiçe olduğu Sarıkum Gölü ve çevresi Tabiatı Koruma Alanlarından biri. Sinop'ta piknik ve mesire alanı olarak kullanılan pek çok alan var. Limanda bulunan Şehitler Çeşmesi'nden su içenin şehre bir daha geleceğine inanılıyor.
   <br/>
   <br/>
   Bahçeler Mevkii
   <br/>
   <br/>
   Şehir merkezinin girişinde, iç limana bakan kısmında ormanla kaplı bir alan. Orman kampı ve dinlenme tesisleri, belediye kampı ve kampın içinde motel, restaurant, çadır, karavan yerleri bulunuyor.
   <br/>
   <br/>
   Karakum Mevkii
   <br/>
   <br/>
   Şehir merkezinden 1.5 km uzaklıkta. Boztepe yarımadasının güneydoğusunda yer alan bu doğal plajın siyah renkli kumlarının romatizma ve siyatiğe iyi geldiği söyleniyor. Karakum'da tatil köyü, çadır ve karavan alanları ve pansiyonlar bulunuyor.
   <br/>
   <br/>
   Soğuksu
   <br/>
   <br/>
   SinopBoyabat ilçesi karayolu üzerindeki Soğuksu ve çevresi çam ve köknar ağaçlarıyla kaplı. Soğuk suları ve piknik alanlarıyla dinlenmek için birebir.
   <br/>
   <br/>
   Bektaşağa köyü göleti ve çevresi
   <br/>
   <br/>
   SinopErfelek karayolu üzerinde Sinop'a 20 km uzaklıkta. Geleneksel şenlikleri, ormanı ve balık avcılığı yapılan gölet çevresi piknik ve mesire yeri.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6453-dingin-yesil-asi-mavi.html), [web.archive.org (arşiv bağlantısı)](http://web.archive.org/web/20130820212458/http://www.aksiyon.com.tr:80/aksiyon/haber-6453-dingin-yesil-asi-mavi.html)
