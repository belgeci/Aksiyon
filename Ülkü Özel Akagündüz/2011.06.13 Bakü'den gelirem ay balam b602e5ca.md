# Bakü’den gelirem ay balam

*Ülkü Özel Akagündüz 2011.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Dünyasına Hizmet Ödülleri bu yıl Bakü’de verildi, iyi ki de öyle oldu. Bağımsızlığın henüz 20. yılında bir şehrin nasıl da inkişaf ettiğini gördük, bir de Azerbaycanlı kardeşlerimizin hakikaten kardeş olduğunu…
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Yurtdışına çıkıp da yine yurdun içindeymiş gibi hissetmek Azerbaycan’da mümkün olabilir ancak. Bakü; Erzurum’dan, Kars’tan, Iğdır’dan biraz ötede, geniş bulvarları, yeşil parkları, görkemli binalarıyla gittikçe ‘gözelleşen’ bir Anadolu şehridir sanki. Orada hangi şey size yabancı gelebilir ki; yüzler mi, sesler mi, âdetler mi, şehir tabelaları mı, ne? Türkçe, sevimli bir şiveyle dillerdedir işte; şiirsel ve akıcı… Şehir daha ilk dakikadan anahtarı elinize verir, sokak ilanlarından, reklam panolarına, mağaza vitrinlerinden, dükkân tabelalarına okuyup da anlayamayacağınız tek kelime yoktur. ‘Oto yıkama’, ‘Araba yuyucu’ olmuştur, ‘Bebek mamaları’, ‘Uşşak yemekleri’,
     <span>
     </span>
     ‘Berber’,
     <span>
     </span>
     ‘Kişi Salonu’…
     <span>
     </span>
     Doğrusu şu ki, tabela, ilan, reklam okumak hiçbir şehirde bu kadar keyifli ‘olabilemez’.
     <span>
     </span>
     Bir sigorta reklamı mesela; “Ehtimallere garşı biz varık.” Ve bir sakız reklamı; “Parlaq dad’… Bankalar nasıl ilan verirler sizce; “Süratli pul köçürmeleri”, puldan kasıt paradır elbet. Şimdi de bir mağaza vitrinine göz atalım; “Böyük endirimler başlandı.” Şu arabanın camında ne yazıyor peki, telefon numarasının hemen üzerinde; ‘Satıram’…
     <span>
     </span>
     Araba satılık, anlaşıldı; ama ilanı gören iki kişi arasındaki diyaloğa ne buyrulur: “Mene ne, satırsan sat.”
     <span>
     </span>
     İşte böyle; ana dilinizle ‘danışıp’ anlaşabileceğiniz ve sağda solda gördüğünüz yazıları okumayı bir tür oyuna dönüştürebileceğiniz eğlenceli ve neşeli bir şehirdir Bakü, daha ilk dakikalarda sarıp sarmalar sizi. Sonrası gayretinize kalmıştır, ne kadar yol almak isterseniz o kadar yol verir; ama biz şimdilik burada duralım.
    </p>
    <p class="MsoNormal">
     Şehitlikleri, ünlü şahsiyetlerin bir sanat galerisini andıran mezarlığını, İnce Sanatlar Müzesi’ni, otuz odalı Edebiyat Müzesi’ni, kadim Bakü’yü saklayan ‘İçerişehir’i ve Kız Kalesi’ni beraberce gezip Hazar kıyısında bir kahve içmeden önce niye Bakü’deyiz söyleyelim. Türk Dünyası Yazarlar ve Sanatçılar Vakfı’nın (TÜRKSAV) bu yıl on beşincisini düzenlediği Türk Dünyasına Hizmet Ödülleri törenini izlemek ve ödül sahipleriyle söyleşmek için öncelikle… Sonra da Bakü’yü dört günlük bir ziyaretin elverdiği ölçüde tanıyabilmek ve iki ülke arasında son yıllarda oluşan ufak tefek tatsızlıkların kardeşliğimize halel getirmediğini yerinde görebilmek için…
     <span>
     </span>
     Sürprizleri de hesaba katmak lazım; dört gün boyunca Türk büyükelçisinin misafiri olmak gibi mesela, elçiliğin misafirhanesinde konaklamak, ‘öz’ evimize girer gibi konuta girip hep beraber sabah kahvaltısı yapmak gibi…
     <span>
     </span>
     Hiç küçümsemeyin, dışarılarda gezenler iyi bilir; büyükelçiler çoğunlukla görünmez adamlardır, elçiyle ve eşiyle karşılıklı kahvaltı etmeyi bırakın, yüzlerini dahi göremezsiniz. ‘Ona göre ki’ Bakü Büyükelçimiz Hulusi Kılıç ve eşi Günay Hanım gerçek bir misafirperverlik göstererek bizi şad etmişlerdir.
    </p>
    <p class="MsoNormal">
     <span>
     </span>
    </p>
    <p class="MsoNormal">
     Türk dünyasına kimler ne hizmette bulundu?
    </p>
    <p class="MsoNormal">
     İmdi nereden başlayalım? Bize sorarsanız ödüllerin sahiplerini bulduğu geceyi görelim önce, bakalım Türk dünyasına kimler, nasıl hizmette bulunmuşlar. Kürsüde TÜRKSAV Başkanı Yahya Akengin var; çocukluğumuzda okuduğumuz güzel kitapların yazarı, ‘Özlem Yokuşları’, ‘Eski Çarıklar-Aile Bağları’…
     <span>
     </span>
     Kültürel, ekonomik, idari ve siyasi alanda hizmet veren herkesi dikkate aldıklarından söz ediyor Akengin ve ardından kime niçin ödül verdiklerini izah ediyor. İlk sırada Haydar Aliyev Vakfı Başkanı Mehriban Aliyeva var. Kendisi milletvekilidir aynı zamanda ve bildiğiniz üzere Cumhurbaşkanı İlham Aliyev’in de refikasıdır. Bakü’yle kendi evinin içi gibi ilgilenen Mehriban Hanım’a niçin verilmiştir bu ödül, başkanı olduğu vakıf, Azerbaycan sanatının ihyası için önemli çalışmalar yaptığından mı? Bu da ödüle layık olabilirdi; ama TÜRKSAV’ın daha önemli bir gerekçesi var, Akengin’den dinleyelim: “Mehriban Hanım, bir şefkat eliyle Karabağ kaçkınlarını himaye etmekte ve Karabağ sorununu gündemde tutmaktadır.” Mehriban Hanım, İtalya seyahati dolayısıyla törene katılamadığından ödülü Bakü Büyükelçimiz Hulusi Kılıç’a teslim edildi.
    </p>
    <p class="MsoNormal">
     İkinci sırada Yücel Feyzioğlu var; Türk dünyası masallarını derlediği ve ‘Peter Pan’, ‘Kırmızı Başlıklı Kız’ ve ‘Parmak Çocuk’u ‘bizim’ masal kahramanları zanneden uşaklarımızı ‘Şengülüm Mengülüm’, ‘Ayıkulak’ ve ‘Şirince Şeşen’ ile tanıştırdığı için…
     <span>
     </span>
     ‘Masalcı Amca’nın ödülünü Türkiye’de de okunan ve sevilen yazar Anar Rızayev’in verdiği ve Anar’ın da önceki yıllarda bu ödüle layık bulunduğu notunu düşelim hemen buraya. Bir ödül de Türk Dil Kurumu Başkanı Prof. Dr. Şükrü Halûk Akalın’a geliyor; TDK sözlüklerini sanal ortama aktararak, dünyanın dört bir yanında ana dilini unutmamak için çırpınan Türklere ve Türkçeyi yabancı dil olarak öğrenenlere hizmet sunduğu için…
     <span>
     </span>
     Tek başına bir kurum gibi çalışan bir adam var şimdi sırada; Kuzey Kıbrıs Türk Cumhuriyeti’nden Mustafa Gökçeoğlu, Kıbrıs’ta konuşulan Türkçenin özelliklerine dair hazırladığı eserlerle bu ödüle layık bulunmuş. Törene eli boş gelmek istemeyen Gökçeoğlu kısa bir süre içerisinde Kıbrıs ve Azerbaycan Türkçelerinin ortak özelliklerine dair bir kitap hazırlayıp bastıracak kadar da hızlı bir adam aynı zamanda. Yahya Akengin’in davudi sesiyle, ‘Taşları konuşturan adam’ diye anons ettiği kim acaba? Evet, Cengiz Alyılmaz, 25 yılı aşkın bir süredir Orta Asya, Uzakdoğu ve Kafkaslarda Türkoloji ve Türk dünyasıyla ilgili bilimsel çalışmaları özveriyle sürdürdüğü için sahneye davet ediliyor. Türkiye Mühendisler ve Mimarlar Birliği ve Yenises Dergisi’nin de ödül aldığı geceye dair izlenimlerimizi Bakü Büyükelçimiz Hulusi Kılıç’ın sözleriyle nihayete erdirelim; “Türk dünyasına hizmet nedir? Her nerede ne iş yapıyorsan onu en iyi yapmaktır.”
    </p>
    <p class="MsoNormal">
     <span>
     </span>
    </p>
    <p class="MsoNormal">
     Uykunuz şirin olsun diriler
    </p>
    <p class="MsoNormal">
     Ödüller dağıtıldı, evli evine, köylü köyüne biz de Bakü caddelerine… Önce öte dünyaya göçenleri selamlamak gerekir, sonra dirileri. Gerçi kim bilir, kim ölü kim diri? ‘Halk yazıcısı’ Yusuf Samedoğlu’nun mezar taşında ibretlik bir söz; ‘Uykunuz şirin olsun diriler!” Yeryüzünde gezilip görülmesi gereken bir kabristan var mı diye sorulsa, rahatlıkla denilebilir ki; Bakü’de, ‘Fahri Hıyaban’ adıyla bilinen meşhurlar kabristanı bir müze ya da sanat galerisi gibi gezilebilir. Haydar Aliyev ve eşinin de medfun bulunduğu mezarlıkta devlet adamları, , yazarlar, ressamlar ve şairler, başuçlarında nöbet tutar gibi görünen heykelleriyle derin bir sessizliğe gömülmüşler. Kuşlar ötüşüyor tabii, ağaç yaprakları hışırdıyor, sevenleri topraklarının üzerine taze çiçek bırakıyor ve şairlerin şiirlerinden hiç değilse bir dörtlük muhakkak okunuyor:
     <span>
     </span>
     “El bilir ki sen menimsen/Yurdum yuvam meskenimsen/Ayrılar mı gönül senden/Azerbaycan Azerbaycan…”
    </p>
    <p class="MsoNormal">
     <span>
     </span>
    </p>
    <p class="MsoNormal">
     Diyanet’in camisi açılır mı?
    </p>
    <p class="MsoNormal">
     Türk şehitliği şehrin göbeğinde, Azerbaycan Millet Meclisi binasının hemen altında… 1918 yılında Nuri Paşa komutasında Bakü’yü düşman işgalinden kurtarırken şehit düşen bin yüz otuz Mehmetçiğin anısına dikilen temsili anıta doğru, şehitlerin memleketlerini ve isimlerini okuyarak yürümek bugün bile çok sarsıcı. Hemen yanı başlarında Karabağ’da şehit düşen ve Azatlık Meydanı’nda Gorbaçov’un tankları altında ezilen Azerbaycan şehitlerinin yatıyor olması da öyle…
     <span>
     </span>
     Hürriyet için ölenlerin hatırasına tutuşturulan ateş, devasa bir anıtın içinde gece gündüz yanıp duruyor. Sıcaktan ve hüzünden biz de yanmaya başladık, ‘balaca’ soluklansak, bir bardak su içsek bir yerde diye çaresizce bakınırken Şehitlik Camii’nin hemen karşısında Büyükelçiliğimize bağlı çalışan Din Hizmetleri Müşaviri Dr. Sadık Eraslan’ın ofisi imdada yetişiyor. Hem çok meraklandığımız bir husus da var; Diyanet’in yaptırdığı Şehitlik Camii neden ibadete kapalı? Epeyce hassas bir mevzua girdiğimiz çok geçmeden anlaşılıyor. Bursa’da Ermenistan’la oynadığı mız milli futbol maçından sonra kapatılan caminin açılacağına dair bir yeşil ışık da yakılmış değil henüz. Ezan okunmayan, içinde namaz kılınmayan bu cami nasıl da içimizi burkuyor! Öyle biraz küskün, biraz kederli dışarı çıkıyoruz; ama az önce geldiğimiz yerde, Türk şehitlik anıtının önünde ellerinde Türk ve Azeri bayraklarıyla bekleşen minikleri görünce neşemizi yeniden buluyoruz. Sumgayıt şehrinde yaşayan çocuklar bir belgeselde rol almak üzere buradaymışlar meğer. Yönetmen kısaca özetliyor belgeseli: “İki halk arasındaki muhabbeti artırmak için çekiyoruz bu filmi.”
     <span>
     </span>
     Kapısı ‘bağlı’ bir cami için üzülenleri teselli edecek başka söz bulunabilir mi?
     <span>
     </span>
     Ayıp değil ya, gözlerimiz doluyor, hani o koca meydanda, ellerinde bayraklarla kıpırdaşan çocukların karşısında olmasak…
    </p>
    <p class="MsoNormal">
     İçerişehir ya da köhne Bakü yani ‘eski’ Bakü, surlarla çevrelenmiş gizli bir bahçe gibi. Neredeyse inanacağız ki, akşam olunca bu şehrin kapıları kapatılmakta ve surlarda gözcüler nöbet tutmaktadır. 2000 yılında UNESCO tarafından ‘Dünya Kültür Mirası Listesi’ne alınan İçerişehir’de ne var? Şirvanşahlar Sarayı var. Zarif bir hanım, saray hakkında malumat verebilmek için toparlanmamızı bekliyor ve çok geçmeden anlaşılıyor ki Bakü’de ‘hoşa gelen’ tek şey ilanları, tabelaları okumak değildir, Azerbaycan Türkçesiyle konuşan bir rehberi dinlemek de başlı başına bir keyiftir. Arada dayanamayıp itiraf ediyoruz zaten; “Ne güzel anlatıyorsunuz, ne güzel sizi dinlemek.”
     <span>
     </span>
     Meğer anlaşılmamaktan endişe ediyormuş o da; “Men biraz nârahat oluram ki belki men gözel anlatabilmirem” deyince hep bir ağızdan itiraz ediyoruz; “Bilakis, gayet güzel anlıyoruz sizi.” Hem sarayı hem de rehberimizin anlatımını merak edenler için küçük notlar düşelim, ‘buyruz’ buradan:
    </p>
    <p class="MsoNormal">
     “Men önce sizi divanhaneyle danış edeceğim.” “O vaktı
     <span>
     </span>
     buzdolabı olmadığından yeri derin kazardılar yerin altı buz kimin serin olduğuna göre erzak saklıyardılar.” “Portal gözel nakışlarla bezedilmiş giriş kısmına denir. Şargın halı nakışlarını görersiniz orada. Bizim Abşeron bağlarında yetişen en gözel meyveler üzüm ve incirdir, onların yaprakları da orada heyk olunmuştur.” “Men size bir balaca bu daşlar hakkında konuşmak istiyrem. Bu daşlar ahenk daşlarıdır. (Biri hapşırıyor o sırada) Bizde deyirler, ‘sağlam olun’. Eğer vurup yıkan olmasa bu daşlar beş yüz yıl sonra da öz güzelliğini
     <span>
     </span>
     saklayıpdır.”
    </p>
    <p class="MsoNormal">
    </p>
    <p class="MsoNormal">
     Neden edebiyat müzemiz yok?
    </p>
    <p class="MsoNormal">
     Azerbaycan’da olunur da söz dönüp dolaşıp Ruslara ya da Ermenilere gelmez mi? Bakın vakti zamanında neler olmuş sarayın içinde;
     <span>
     </span>
     “Ruslar yukarı katta çok serbest tamir işleri aparıplar o zaman, odaların duvarlarını açıplar, odaları büyüdüpler, büyüden zaman üstünün kümbetlerinin hepsini mehveylipler. İmdi bizim ustalar sarayı öz eski formasına salmak için çalışıyor. Bir de bakın, duvarda çoklu kurşun izleri var. 1918 de Ermeniler soykırım türedipler, 12 bin nefere yakın adamı gırıplar. Uşakları, adamları, kadınları koyup gülleledikleri yer burasıdır.
     <span>
     </span>
     Bunlar hep Ermenilerin törettiği facianın izleridir.”
    </p>
    <p class="MsoNormal">
     Sarayın, şahların ailelerini ve hizmetçilerini barındırmasından daha önemli bir işlevi var aslında; Seyyid Yahya Bakuvi hazretlerinin türbesi de bu yapı içinde yer alıyor. Türbenin önünde, tam da Seyyid Yahya Hazretleri üzerine çalışmış bir akademisyenle karşılaşmamıza ne dersiniz? Mehmet Rıhtım 14 yıldır Bakü’de yaşıyor ve Azerbaycan Sufiliği üzerine çalışmalar yapıyor. Rıhtım’a göre, Osmanlı tasavvufunun kaynağı burasıdır,
     <span>
     </span>
     Fatih zamanında yaşamış ve Anadolu’dan gelen müridleri yetiştirmiş Seyyid Yahya Hazretleri’nin dergâhıdır. Hz. Pir o günlerde; “Bizim burada tekkemiz, ocağımız sönecek ama Anadolu’da devam edecek.”
     <span>
     </span>
     demiştir ki hakikaten Sovyetler döneminde gizli de olsa tüten ocak, mensuplarının çoğunun idam edilmesiyle sönmüştür. Saray gezintimizi, rehberimizin Murat Kapısı hakkında söyledikleriyle nihayete erdirelim; “ Kapının üzü denize yani şarka baktığına göre buna el arasında şark kapısı derler ancak adı Murat Kapısıdır. Niye? Kapının öbür üzünde Arap elif basıyla şöyle yazılıptır; “Bu gözel kapı, 1585-86 yıllarında Türk sultanı 3. Murat’ın şerefine yapılıptır.”
    </p>
    <p class="MsoNormal">
     İçerişehir’de Bakü’nün alâmetifarikalarından olan Kız Kalesi’ni de gördükten sonra koşar adımlarla Edebiyat Müzesi’ne gidiyoruz. Müze birbiri içre açılan onlarca odadan oluşuyor ve emin olun işinin erbabı rehberin peşinde bir odadan diğerine seğirtirken merakınız yorgunluğunuza galip geliyor. Burası evet, Nizami’nin adıyla anılan bir edebiyat müzesi; ancak edebiyat resimle öyle kaynaşmış ki, hayran olmamak mümkün değil. Nizami Gencevi’nin meşhur Hamse’sinin el yazması tabii ki orada; ama Dede Korkut efsanesinden esinlenilerek çizilmiş bir illüstrasyon da orada. Şairlerin, yazarların yağlı boya tabloları, heykelleri, kullandıkları eşyalar…
     <span>
     </span>
     Fuzuli’nin gazellerinden ilhamla çizilen, halılara işlenen resimler…
     <span>
     </span>
     Çıkışta bir kitapçıya girip Gencevi’nin kitaplarının ‘hamını’ birden aldığımıza göre, müze amacına ulaşıyor; ama dillendirmeden edemiyoruz; “Bizde niye böyle, hem klasik hem modern edebiyatı buluşturan büyük ve zengin bir müze yok?”
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Ali TEZCAN, 18 June 2011, 23:32
> Bir bilgi yanlışlığını düzeltmek isterim.Bakü'deki Şehitlik Camii,Bursa'da oynanan maça istinaden kapatılmadı.Ben 2009 ağustos ayından beri Bakü'deyim,o zaman da kapalıydı,arkadaşlarım da daha evvel kapatıldığını söylemişlerdi.Her şeye rağmen Azerbaycan'da soydaşlarımızın evlatlarını okutmak ve eğit...

Kaynak: [www.aksiyon.com.tr](http://www.aksiyon.com.tr:80/aksiyon/haber-29654-bakuden-gelirem-ay-balam.html), [web.archive.org (arşiv bağlantısı)](http://web.archive.org/web/20120203144324/http://www.aksiyon.com.tr:80/aksiyon/haber-29654-bakuden-gelirem-ay-balam.html)
