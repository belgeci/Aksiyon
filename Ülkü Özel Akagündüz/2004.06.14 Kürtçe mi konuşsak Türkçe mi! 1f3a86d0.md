# Kürtçe mi konuşsak Türkçe mi!

*Ülkü Özel Akagündüz 2004.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kürtçe yazan şairler, Avrupa Birliği"ne uyum sürecinde yaşanan demokratik gelişmeleri olumlu karşılıyor. Söyleşi sonrasında "Adım Rıza, böyle diyelim, daha güzel değil mi?" diyen Rizoye, doğup büyüdüğü Suriye"ye kıyasla Türkiye"deki Kürtlerin yaşamını çok daha rahat buluyor.
  </font>
 </div>
 <div id="newsText">
  <font class="detail-text">
   Roşan Lezgin, Renas Jiyan ve Rizoye Xerzi, şiirlerini Kürtçe yazan ve kendileri için uygun gördükleri Kürtçe isimlerle anılmak isteyen üç şair...
   <br/>
   <br/>
   Diyarbakır Kültür ve Sanat Festivali kapsamında düzenlenen "Kürtçe Şiir Dinletisi"nde, şiirlerini okuyan ve tıklım tıklım kalabalık salonun Kürtçe sorularını yine Kürtçeyle cevaplayan şairlerle, program bitiminde konuşmak istiyoruz. Aslında ne okunan şiirlerden ne sorulardan ne de cevaplardan tek kelime anlamış değiliz. Şiir her dilde şiirdir elbette ve kelimelerden sese yansıyan hüzün, coşku ya da sevinci hissedebilmek için o dili bilmek gerekmez; ancak şairlerle şiir dostları arasında konuşulan dile yabancı kalmanın biraz sıkıcı olduğunu ve biraz da merakımızı kamçıladığını itiraf etmeliyiz. Söyleşimiz, tercümanlık yapacak birini bulamadığımız için gecikmeli başlıyor. Ortamda Kürtçe bilen pek çok kişi var; ancak söyleşinin sokak diliyle yapılamayacağı ve "akademik Kürtçe" bilen birini bulmak gerektiği söyleniyor. Nihayet bir genç kız (Kürtçe kitaplar yayımlayan bir yayınevinde çalışıyor), bize yardımcı olacağını söylüyor. Diyarbakır Şehir Tiyatrosu"nun geniş pencerelerinin önünde oturuyoruz. Şairler biraz gergin, söyleşinin çok sürüp sürmeyeceğini soruyorlar. Tercümanımız, sorularımızı Kürtçeye, onların cevabını da Türkçeye çeviriyor; ancak ilk şaşkınlığı, şiir dinletisinde tek kelime Türkçe konuşmayan ve bizde İran, Irak ya da Suriye"den geldikleri izlenimi uyandıran şairlerin aslında doğma büyüme Diyarbakırlı olduklarını öğrendiğimizde yaşıyoruz. İçlerinden yalnızca biri, Rizoye Xerzî, Suriye Kürtlerinden ancak o da bir süredir bu şehirde yaşıyor. İkinci şaşkınlık, şairlerin kimi zaman tercümanın çevirisini beklemeden sorularımızı cevaplamalarıyla geliyor. Ve sonunda Roşan Lezgin, hem biz hem de onlar Türkçe konuşabiliyorken ve bu gerçeği her iki taraf da biliyorken bir çevirmen yardımıyla anlaşıyor olmamızdan sıkıntı duyuyor ve; "Ben,Türklerden bile güzel Türkçe konuşabilirim, bu şekilde ortam biraz yapay oldu. Sorunuza Türkçe cevap vereceğim"" diyor. "Kürtçe şiirler ve makaleler kaleme aldığınız için herhangi bir mahkumiyete uğradınız mı?" sorusundan sonra çevirmen aramızdan çekiliyor.
   <br/>
   <br/>
   Diyarbakır cezaevinde 8 gün işkence gördüğünü söyleyen Lezgin, bilgisayarından boşaltılan yazıların kendisine hâlâ teslim edilmemiş olmasından yakınıyor. İsim bahsini ise Suriyeli Rizoye Xerzî açıyor; "1988 yılından bu yana şiir yazıyorum, ama gerçek adımı hiç kullanmadım." Yazarların istedikleri müstear ismi alabileceklerini söyleyen Roşan Lezgin"in farklı bir isim benimsemesinde kendini adıyla birlikte yeniden inşa etme isteği etkili olmuş. Manidar olan, söyleşide konuşulanlardan çok söyleşinin kendisi; ancak Kürt şairlerin İranlı şairlerin izinde yürüdüğünü ve tarz olarak Batı şiirinden etkilendiğini söylemek gerek. Bir de kendi şairleri var elbette; Mellaye Ciziri, Baha Tahir, Şerko Bekes, Evdila Peşew, Tegiye Teyran... Peki, onları kim okuyor, Diyarbakır"da şiire merak duyan üç beş kişi mi sadece? Roşan Lezgin, "Kitaplarımız, Suriye, İran, Irak ve Avrupa"da Kürtler"in yaşadığı her yere ulaşıyor"" diyor. Şairler, Avrupa Birliği"ne uyum sürecinde yaşanan demokratik gelişmeleri olumlu karşılıyor. Söyleşi sonrasında "Adım Rıza, böyle diyelim, daha güzel değil mi?" diyen Rizoye, doğup büyüdüğü Suriye"ye kıyasla Türkiye"deki Kürtlerin yaşamını çok daha rahat buluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=22C79509C807997138AEFC7395BE9471?newsId=9416), [web.archive.org (arşiv bağlantısı)](http://web.archive.org/web/20140415215858/http://www.aksiyon.com.tr:80/aksiyon/newsDetail_getNewsById.action;jsessionid=22C79509C807997138AEFC7395BE9471?newsId=9416)
