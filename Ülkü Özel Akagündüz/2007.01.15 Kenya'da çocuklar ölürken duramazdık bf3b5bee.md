# Kenya’da çocuklar ölürken duramazdık

*Ülkü Özel Akagündüz 2007.01.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’da tıp eğitimi alıp ülkelerine dönen iki Kenyalı doktor, “Türkiye yaşanacak bir yer; ama Kenya’da çocuklar sıtmadan ölürken kalmayı düşünümezdik.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070505174020im_/http://www.aksiyon.com.tr/resim/632/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her gün 100 çocuğun sıtmadan öldüğü ve insanların ortalama 45 yaşında hayata veda ettiği bir ülkede kafası çalışan gençler ne okumak ister? Ülkenin ancak yarısına temiz su ulaşabildiğini düşünün. Sağlık kurumlarından yüzde 45’inin kiliselere ait olduğunu ve ülkenin tek emar cihazından faydalanabilmek için Hıristiyan olma şartı arandığını…
   <br>
    <br>
     Kenyalı gençler için ülkeye hizmet etmenin en kolay yolu tıp eğitimi almak; fakat 30 milyon nüfuslu ülkede yalnızca iki tıp fakültesi var. Hâl böyle olunca, burs bulabilen kendini yurtdışına atıyor. Tıpkı, İbtisam ve Abdurrahman’ın yaptığı gibi. İslam Kalkınma Bankası’nın desteğiyle İstanbul’da tıp eğitimi alıp, ülkelerine döndüklerinde evlenen bu iki gençle Kenya’nın ikinci büyük şehri Mombasa’da, Türk okulunun bahçesinde söyleştik. Ortak dilimiz ne İngilizce ne de Svahili idi. Akıcı bir Türkçeyle konuşan genç doktorlar, ülkede sayıları beş binle sınırlı (Türkiye’de tıp fakülteleri bir yılda bu kadar mezun veriyor.) hekim ordusuna katıldıkları için mutlu; ancak kördüğüme dönmüş sorunlar yumağı, fakültede biledikleri idealizmi körelteceğe benzer.
     <br/>
     <br/>
     “İdealizm, ümitsizliği de beraberinde getirir. Soğukkanlı olmazsam çabuk yıkılırım.” diyor İbtisam. Yolsuzluklarıyla nam salmış hükümetlerin neredeyse İngiltere sömürgesini arattığı bir ülkede, itidalli olmak daha sağlıklı anlaşılan. Çapa Tıp Fakültesi’nde okurken yaz tatilini Kenya hastanelerinde çalışarak değerlendiren İbtisam, hem duygusallığı yitirmekten hem de duygusallığın zaman içinde çaresizliğe ve oradan da kayıtsızlığa dönüşmesinden korkuyor. Türkiye’den döneli henüz iki ay olmuş, zihni mukayese ile meşgul, önümüzdeki aylarda gireceği sınavı başardığı takdirde (Türkiye’de okuyup da bu sınavda başarısız olan bir doktor görülmemiş henüz) kendisini nasıl bir çalışma ortamının beklediğini çok iyi biliyor: “Burada, insanları umursamıyorlar. Acilen sezaryene alınması gereken bir kadın geliyor; ama kimse ilgilenmiyor. Çünkü hemşire yorgun, anestezi uzmanı iki saat sonra gelebilir. Kadın Allah’a emanet, ömrü varsa yaşıyor. Ben de maalesef bu şartlarda çalışacağımı ve herkesi kurtaramayacağımı biliyorum.” İbtisam’ın çizdiği tablo iç açıcı değil; ama harfi harfine gerçek.
     <br/>
     <br/>
     AIDS İÇİN SADAKA KUTUSU
     <br/>
     <br/>
     Marmara Tıp Fakültesin’den bir yıl önce mezun olan Dr. Abdurrahman Mahmud, belki bir yıldır sistemin düzelmesi için uğraş verdiğinden, eşine kıyasla daha iyimser. Şimdi Mombasa Devlet Hastanesi’nde çalışan Mahmud, ‘Kimse Yok Mu Derneği’nin getirdiği ilaçları teslim almadan önce ekipteki Türk doktorlara hastaneyi gezdiriyor. Şartlar çok ilkel, hastaların bir kısmı açık havada, balkonda yatıyor, çatıdan sızan yağmur suları leğenlerde toplanmış, yerde annesiyle oturan bebeğin nesi var? Verem diyorlar, nezle der gibi… Üstelik bu, hastanenin iyi hâliymiş. Bir buçuk yıl öncesine göre çok temiz ve bakımlıymış. Daha kötüsü nasıl olabilir? Hastanede bir tane mikroskop var ve çocuk solunum cihazı yok. Doktorlar durumun vahameti kavransın diye ısrarla yineliyor; “Çocuklar için bir solunum cihazı lâzım hem de çok acil.”
     <br/>
     <br/>
     Sokakta öfke uyandıran fotoğraf makinesi, burada rahatsız etmiyor. Hastalık kapma riskini göze alarak hastane gezen yabancılarda bir iyi niyet seziyorlar kuşkusuz. O gün, öğlene kadar elli sıtma hastasına baktıklarını söylüyor Dr. Abdurrahman. Devlet, ilaçları ücretsiz dağıtıyor artık; ancak sıtma, ilaca direnç kazanmış durumda. Beş yaş altındaki ölümlerin yüzde 45’i sıtmadan, diğerleri ishal, kızamık ve AIDS’ten. Human Development Report’a göre, Kenya’da nüfusun yüzde 10’u HIV/AIDS’li. Hastanedeki ilanlarda anne adayları, çocuklarının HIV taşıyıcısı olabileceği gerçeğine hazırlanıyor. Best Lady Market’te kasanın yanında duran sadaka kutusu da AIDS hastaları için bağışlanacak bozuk paraları bekliyor.
     <br/>
     <br/>
     BİR DOKTOR NE YAPABİLİR, SİSTEM LÂZIM
     <br/>
     <br/>
     İbtisam ve Abdurrahman, İslam Kalkınma Bankası’nın verdiği dönüş biletini yaksaydı kim onları suçlayabilirdi? Kenya’ya dönmek, zorlu bir hayat mücadelesine razı olmak demek. Gelirin yüzde 50’sini nüfusun yüzde 2’sinin paylaştığı bir ülkede doktorlar nisbeten iyi kazanıyor; ancak aldıkları para güvenli bir semtte oturmalarına değil karınlarını doyurmalarına yetebilir. Hastanede hastalık kapma riski yüksek, özellikle de HIV virüsü. Ve garip bir durum daha, insanların elli yaşını göremeden ölüyor olması. İbtisam şimdi 27 yaşında ve kendisini yolun yarısını geçmiş hissediyor. Annesi 45 yaşındayken vefat etmiş. “Kimi zaman panikliyorum.” diyor İbtisam, “Okulu yeni bitirdik, ne zaman hizmet etmeye başlayacağız? Bizde kırk yaşını geçen torunlarını görür ve ölüme hazırlanır.”
     <br/>
     <br/>
     Ne ki, Türkiye’ye yerleşmeyi hiç düşünmemişler, hatta akıllarının ucundan bile geçmemiş. “Kenya’da çocuklar sıtmadan ölürken Türkiye’de kalamazdık.” diyorlar. Yurtdışına tıp okumaya giden Kenyalı gençler birer ikişer döndükçe sağlık işleri düzene girecek. İbtisam’ın Trabzon’da ve Çin’de tıp eğitimi alan iki kardeşi bekleniyor şimdi Kenya’ya…
     <br/>
     <br/>
     KENYALI İBTİSAM DA BAŞÖRTÜSÜ MAĞDURU
     <br/>
     <br/>
     İbtisam Mahmud, Türkiye’nin yerkürede nereye tekabül ettiğini bile bilmiyormuş önceleri. Amerika’ya gidemeyince Boğaziçi Üniversitesi’nden mezun bir arkadaşının tavsiyesiyle İstanbul’da karar kılmış. Tam da üniversitede başörtüsünün yasaklandığı, Çapa Fakültesi öğrencilerinin eylem yaptığı yıllar… Liseden bir arkadaşının, “Türkiye’de başörtülü okuyamazsın.” uyarısını hiç ciddiye almamış. “Olur mu öyle şey canım” demiş, “Müslüman bir ülke değil mi Türkiye?” Havaalanına ayak basar basmaz gerçeği öğrenmiş. Onu karşılayan Kenyalı öğrenciler, siyahlar içindeki İbtisam’a bakıp; “Kusura bakma; ama burada şartlar çok farklı, kapalı okuyamazsın.” demişler. “Aynı gün geri dönmek istedim.” diyor İbtisam, “Ama, sonra düşündüm ki, Kenya’da bursla yurtdışına çıkan kaç öğrenci var? Babamın parası başka bir ülkeye gitmeme yetmez. Ülkemin de okumuş insanlara ihtiyacı var, özellikle de doktora… Sabrettim ve kaldım.”
     <br/>
     <br/>
     Ankara’da TÖMER’de Türkçe öğrendiği ilk sene bir sıkıntı yaşamamış; sonra yaz tatilinde pardösüden vazgeçmiş. Ancak Çapa’da okuduğu yedi sene boyunca başörtüsünü amfinin kapısına kadar örtmekte direttiği için güvenlikçilerle her gün kavga etmiş.” Şimdi kendi ülkesinde, yeniden giyindiği siyah pardösüsü ve geleneksel örtüsü ‘buy buy’la mutlu görünen İbtisam, Kenyalı arkadaşlarına göre ‘sosyete’ bir kadın. Neden mi, çantasında ıslak mendil taşıdığı ve ev gezmelerinde terlik istediği için…
     <br/>
     <br/>
     Türkiye’de en çok insanların misafirperverliğinden ve yardımseverliğinden etkilenmiş İbtisam. Kaybolduğunda cep telefonunu veren insanlar, adres bulamadığında taksimetreyi kapatıp ücret talep etmeyen taksi şoförleri çıkmış karşısına. Üstelik bir de manevi ailesi varmış Gebze’de. Şimdi en çok onları özlüyor: “Sınıf arkadaşımın ailesi kendi kızları gibi benimsedi beni. Çoğu zaman arkadaşım gelmese de ben gidiyordum evlerine. Yedi yıl boyunca evim gibiydi orası.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26464), [web.archive.org (arşiv bağlantısı)](http://web.archive.org/web/20070505174020/http://www.aksiyon.com.tr:80/detay.php?id=26464)
