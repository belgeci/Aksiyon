# Evsiz evlatsız anneler günü

*Ülkü Özel Akagündüz 2005.05.02*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060114004232im_/http://www.aksiyon.com.tr/resim/543/20.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Önümüzdeki pazar anneler günü. Biz, sıcak evlerinde çocuklarıyla birlikte yaşayan anneleri değil, yetiştirme yurdundaki çocuklarını bekleyen Darülaceze annelerini dinledik.
  <br>
   Anneler gününde, çocuklarından bir hediye paketi, bir buket çiçek ya da en tatlısından bir evlat öpücüğü bekleyen annelerin cephesinde değişen bir şey yok.
  </br>
 </font>
 <p>
  <font class="content">
   Mutlu, mutsuz, kavgası gürültüsü, açlığı, tokluğu dört duvar içinde gizli, annenin, babanın ve çocukların akşam olunca aynı kapıdan girip aynı çatı altında buluştuğu evlerde anneler günü ya gösterişli kutlanır ya mütevazı, en kötü ihtimal o günün unutulmasıdır ki, herkes evinde olduğu sürece bu bile kötü değildir. Evi olmayan anneler cephesinde ise ‘anneler günü’ eski mutlu günlerle birlikte hafızanın karanlık kuytularında kaybolmuş çağrışımsız ve tanımsız bir gündür. Darülaceze’nin Kayışdağı tesislerinde barınan Yasemin, Filiz ve Aysel’de olduğu gibi. Hayat hikâyeleri öyle büyük acılarla örülü ki,  acizler evinin çimenlerinde saatlerce süren sohbetimizde ‘anneler günü’nün anlam ve önemine ilişkin tek bir cümle yer alamadı.
   <br>
    <br/>
    Yasemin 28 yaşında, iki evliliğinden iki çocuk sahibi olmuş. Üç yıldan beri Darülaceze’de yaşıyor ve iki ayda bir izinli olarak annesinin evine gidiyor. İki evliliği de doğum sonrası nükseden psikolojik sorunlar yüzünden bozulmuş; ama o kendisine büyü yapıldığına inanıyor. Doğumdan hemen sonra, lohusalığı çıkar çıkmaz ayrılmak zorunda kaldığı çocuklarından biri 10, diğeri 3 yaşında ve ikisi de annelerinin Yasemin olduğundan habersiz. Hayatın kıyısına düşenlerin kimi, ‘Ne idim ne oldum’ diyecekleri bir talihsizlikle karşılaşmış olsa da çoğu, anne ve babalarından devraldıkları talihsizlik mirasına konarlar. Yasemin’in, “Çocukluğum yetiştirme yurdunda, gençliğim de burada geçiyor. Sonrasını bilemem.” şeklinde özetlediği hayat hikâyesinde de bir sürpriz yok, gelişi nasılsa gidişi öyle...
    <br/>
    <br/>
    Zincirin ilk halkası olan öz baba, bütün mal varlığını satıp savuşturan bir ayyaş olunca, çocuğun yetiştirme yurdunda büyümesi normalleşiyor ve elbette torunların da payına kırık dökük bir hayat düşüyor. Yasemin’in ikinci çocuğu, teyzesine “anne” diyor; çünkü, Yasemin dışarıya atıldığında evde rehin tutulan kızkardeşi, yeğenine annelik, eniştesine eşlik yapmak zorunda bırakılmış. Yasemin mütemadiyen yere bakarak konuşuyor ve oldukça sakin görünüyor. Bakırköy Ruh ve Sinir Hastalıkları Hastanesi’nde uzun yıllar süren tedavisi yeni bitmiş, ilaçlarını kesmiş. Namaz kılıyor, kitap okuyor, ahşap boyama ve takı kurslarına katılıyor ve bunca olup bitenden sonra, “Başıma çok kötü şeyler gelebilirdi, sokaklarda sürünebilirdim. Halime çok şükrediyorum.” diyor. Yasemin’in yapmak istediği üç şey var; bir iş bulup annesinin yanına yerleşmek (üvey babası artık eve uğramıyormuş), ‘toprak’ gibi mülayim birini bulursa evlenmek ve çocuklarına kavuşmak...
    <br/>
    <br/>
    Filiz 30 yaşında, iki çocuk annesi. O da, annesinden aldığı talihsizlik mirasını çocuğuna devredenlerden. Anneannesi tarafından büyütülmüş; çünkü 14 yıldır hiç göremediği annesi bir hayat kadını. O hem anne sevgisine hem de evlat sevgisine hasret. Kayıt cihazına eğilerek, “Buradan anneme seslenebilir miyim?” diye soruyor; “Annem Perihan Saatçi, birazcık evlat sevgisi varsa beni ara. Bak, kızının başına ne işler geldi. Ne olur beni görmeye gel!”
    <br/>
    <br/>
    2000 yılında geçirdiği bir trafik kazasında sakat kalınca kendisi Darülaceze’ye, çocukları yetiştirme yurduna sığınmış. Yeniden evlenmek isteyen eşinin boşanma talebini bir şartla kabul etse de, o şart yerine getirilmemiş. “Çocuklarımı yurttan alıp eve götürmesini istedim, önce kabul etti; ama evlendikten sonra çocuklar yine yurtta kalmaya devam ettiler.” diyor Filiz. Biri 13, diğeri 9 yaşında olan çocukları ayda bir annelerini görmeye geliyorlar. Filiz hayattan ne bekliyor? Çocuklarını devlete teslim ettiği için kendisi de sokaklarda ‘rezil kepaze’ olmadığı için mutlu; ancak bir an önce ‘yarı kapalı cezaevi’ diye tanımladığı Darülaceze’den kurtulmak ve annesiyle görüşmek istiyor.
    <br/>
    <br/>
    Aysel 40 yaşında, üç çocuk annesi. Onun hayatı, Cerrahpaşa’daki uzun süreli tedavinin ardından döndüğü evinde başka bir kadın bulmasıyla değişiyor. Ailesi, ‘Bırak çocuklarını gel, biz sana bakarız.’ diyor; ama Aysel, çocuklarından ayrılmaktansa kumasıyla birlikte yaşamayı tercih ediyor. Yeter ki çocukları yanında olsun. Ancak, Aysel’in hastalığı yeniden nüksediyor ve İstanbul’a gitmek kaçınılmaz olduğunda, kardeşlerini arayıp, çocuklarla birlikte yola çıkacağını söylüyor. İstanbul’a geliyor gelmesine; ama bu kez de kardeşleri iflas edip Maraş’a dönmek zorunda kalıyor. Aysel, onlarla dönmüyor, çocuklarını bırakması yönündeki telkinlere kanmıyor ve İstanbul’da rutubetli bir bekar evinde, üç çocuklu, hasta ve beş parasız bir kadın olarak kalmaya karar veriyor. Şirinevler’de bir lokantada bulaşıkçılık yapıyor, pazarlarda defolu giysi satıyor, tükenmez kalem yapıyor,  pazarlardan sebze topluyor; ama sonunda pes ediyor. Kurtuluşun adresi belli: Darülaceze...
    <br/>
    <br/>
    “Çocuklarla toplanıp dua ediyorduk, ‘Allahım, ne olur Darülaceze’ye kabul edilelim.’ diye. Dört ay gidip geldik; evli olduğum için almak istemediler; ben de ‘Çocuklarla birlikte intihar mı edelim?’ diye sorunca kabul edildik.” Aysel ve çocukları iki yıl Darülaceze’de birlikte yaşamışlar. Annesiz çocuklar etkilenmesin diye haftada bir görüşmüş ve birbirlerine hiç sarılmamışlar. Aysel, şimdi Bahçelievler yetiştirme yurdunda kalan kızı ve Halkalı yetiştirme yurdunda kalan iki oğluyla onbeş günde bir görüşebiliyor. Yaşadığı onca sıkıntı tevekkülü öğretmiş Aysel’e: “Ne zaman düştüysem, devlet elimden tuttu. Yeşil kartım olmasaydı bağıra bağıra ölürdüm. Allah düşkünlere mücadele gücü versin. Ya Allah deyip yola çıktığın zaman karşına iyiler çıkıyor. Çile ne zaman biter? Toprağa konduğun zaman. Buradan azığın varsa öte tarafı düşünme.”
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21094&yorum=4277), [web.archive.org (arşiv bağlantısı)](http://web.archive.org/web/20060114004232/http://www.aksiyon.com.tr:80/detay.php?id=21094&yorum=4277)
