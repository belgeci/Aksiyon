# Eğil de Dicle'yi görelim

*Ülkü Özel Akagündüz 2004.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğil"de Dicle akmıyor; kıpırtısız yatıyor. Kralkızı Barajı"ndan sonra oluşan göl, mezarlığı ve yeşile boyalı "ziyaret"i yutmuş; ama hayat devam ediyor. Sal turizmi, ekmek arası balık ve serin Dicle suları...
  </font>
 </div>
 <div id="newsText">
  <font class="detail-text">
   Diyarbakır"ın, tarihi Asurlulara kadar uzanan ilçesi Eğil, sanki bir sayfiye kasabasıymış gibi, dışarıdan gelip kendini Dicle"nin sularına bırakan insanları ağırlıyor yazları... Eğil, serin bahçelerinde nar ağaçları saklayan küçük bir ilçe; mütevazı caddesi, artık durgun bir göl halini almış Dicle"ye doğru uzanmasa, kimseler çalmayacak kapısını... Asurlulardan miras sarp kaleye tırmanan gençler, tarih üzerine tefekkür etmekten uzak, en yükseğe tırmanma ve aşağılarda istirahat ediyormuş gibi kıpırtısız yatan Dicle"ye hakim olma telaşındalar. Hatıra fotoğrafları, pide ve örme peynirden oluşan nevale, gitar tıngırtıları...
   <br>
    <br>
     Kadınlar kaleye giden yoldaki karanlık oyukların içine eğiliyorlar merakla; "Bu mağaranın yolu nereye çıkar gençler?"" Gençlerden ses yok, onlar yukarıda özgürlük marşları söyleyip halay çekiyor. Kadınlar da mağaranın ucundaki ışıkla ilgilenmekten vazgeçip, tansiyona iyi gelen hoş kokulu otlardan toplamaya başlıyor. Aşağıda, Dicle"nin hemen kıyısına yanaşan iki sal, yukarıdakileri davetkâr bir göz kırpışla serin sulara çağırıyor. Güneş tam tepede, yollar tozlu; ama biraz sonra tahta sallar üzerinde Dicle sularına açılacak olmak yokuşları düzleştiriyor ve keçi yollarından, dikenli otlara ve ayakların altından kayan taşlara aldırmadan suya doğru tek sıra halinde kıvrılarak inen kalabalık, hâlâ kalenin tepesinden bakanlara bir sicimi hatırlatıyor.
     <br>
      <br>
       Yokuşlardan inerken geride kalmamalı, bir top gibi yuvarlanmanın kaçınılmaz olduğu yerlerde, "trencilik" oynar gibi birbirine tutunarak inen kalabalığa karışmalı ve bir kayadan ötekine atlarken kenarda durup ""Öyle olmaz, önce geriye doğru gideceksin, hızlandıktan sonra atlayacaksın" diye akıl verenlere kızmamalı. Çünkü onlar sadece yöntem öğretmeye değil, düşeceğin zaman el uzatmaya da hazırdır her zaman... Nihayet aşağıya ya da daha hoş bir deyişle kenar-ı Dicle"ye ulaşınca, civardaki tek sosyal tesisin bir baraka ve önündeki çardaktan ibaret olduğu anlaşıldı; ancak ne gam...
       <br>
        <br>
         "Çay var mı?" "Ne demek abla, balık bile var." Oralarda "kürsü" denilen hasır iskemleler kalabalığa yetişmeyince, Eğil"e gönderilen çocuk, eşeğin iki yanına dengeli biçimde bağlanmış iskemlelerle geri döndü. Fakat çardağın gölgesinde oturmak yerine, sala binmeye, nehirde yüzmeye ve civarda keşif gezisi yapmaya karar verenler, eşekten indirilen yeni kürsülere olan ilgisini çoktan yitirmişti. Önce nehirde yüzenlerden söz etmeli; gençler, annelerinin, kız kardeşlerinin ve başkalarının bulunduğu bir kalabalığın önünde ancak pantolonlarıyla suya atlayabildiler ve sıcaktan bunalan kadınlar için Dicle"ye açılmanın en iyi yolu, yan yana dizilmiş tahtalardan oluşan ilkel sallara binmekti...
         <br/>
         <br/>
         Hiç kuşkusuz en iyi; ama en güvenli değil... Her defasında en az on kişinin bindiği salı küreklere asılarak yüzdüren adam, "Sal batarsa, ben iki kişiyi kurtarabilirim" derken hiç de şaka yapıyor gibi görünmüyor. Aslında salın yarısı suyun içinde zaten, "hamama giren terler" deyip nehir suyuyla senli benli salın üzerine yerleşenler hep bir ağızdan türkü söylüyor; buralarda hep böyle, yan yana duran iki kişinin halaya başlaması an meselesi, türkülerin art arda eklenmesi için bir mırıldanma yeterli... Sala binmek parayla değil; ama inerken 1 milyon TL"yi, artık iyice yorgun düşen salcının avucuna bırakmanız gerekiyor. Keşif gezilerine gelince, Kralkızı Barajı"yla birlikte sulara gömülen mezarlar ve yeşile boyalı bir türbe var görülebilecek. Mezarlar başka bir yere taşınmış. Gövdesi baraj gölünün altında kalan ağaçların gölgeliğinde, Dicle"nin bereketli sularında dinlenen mezar taşları ne kadar da şiirsel duruyor!
         <br/>
         <br/>
         Yaz gelince, bir nehir ya da bir göl varsa yakınlarda, ister Doğu"da olsun, ister Batı"da, bir sayfiye kasabasında yaşıyormuş gibi, tatlı bir rehavete kaptırabilir insan kendini... Nehrin adı, Mezopotamya"ya hayat veren Dicle olsun bu sefer...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-9414-egil-de-dicleyi-gorelim.html), [web.archive.org (arşiv bağlantısı)](http://web.archive.org/web/20140822031419/http://www.aksiyon.com.tr/aksiyon/haber-9414-egil-de-dicleyi-gorelim.html)
