# Yoksulluğa savaş açtılar

*Ülkü Özel Akagündüz 2005.01.31*

<div bgcolor="#FFFEF6">
 <font>
  <img border="0" height="1" src="/web/20051104102633im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104102633im_/http://www.aksiyon.com.tr/resim/530/72.jpg" vspace="5"/>
  </p>
 </font>
 <font class="content">
  Kadın Koordinasyon Merkezi’nde çalışan kadınlar, İstanbul’daki yoksulların izini sürüyor. Amaç, giysi ve gıda yardımı yapmak. Merkezin başkanı Özleyiş Topbaş iddialı: “İstanbul’da ulaşmadığımız yoksul kalmayacak.”
 </font>
 <p>
  <font class="content">
   Sığınma evinden iş aramak üzere çıkan kadının ilk durağı Çağlayan’daki Kadın Koordinasyon Merkezi. “Örgü, dantel yaparım, belediye bana bir yer verse.” diye sızlanıyor. İki çocuğu yanında, diğer ikisi ayrıldığı kocasında... Kadın, tuttuğu dalın elinde kalmasından korkar gibi, ha bire konuşuyor; “Diyelim iş buldum, eve çıktım, eşya yardımı yapacak mısınız? Bir de çocuklarım var; ben çalışırsam onlara kim bakacak?” Merkezin koordinatörü Rabia Babacan, rahatlatmaya çalışıyor kadını: “Sen iş bul, çocuklarını kreşe yerleştiririz, eve çıkarsan eşyayı dert etme, temin ederiz.”
   <br>
    <br>
     İstanbul Büyükşehir Belediyesi’nin 17 Ağustos depreminin ardından kurduğu Kadın Koordinasyon Merkezi’nde bayrağı Reyhan Gürtuna’dan devralan Özleyiş Topbaş’ın hedefi İstanbul’da yoksul ve ihtiyaç sahibi herkese tek tek ulaşmak. Şimdilik daha çok, gıda ve giysi yardımı üzerine yoğunlaşan merkez, önümüzdeki aylarda eğitimle ilgili projeleri hayata geçirmeye hazırlanıyor. Özleyiş Topbaş, Büyükşehir Belediye Başkanı eşi Kadir Topbaş’tan istediği eğitim otobüsünü bekliyor şimdilerde. Otobüs, daha önceden tespit edilen semtlerde dolaşacak ve böylece eğitim seminerleri, evinden kolay kolay çıkamayan kadınların ayağına kadar gitmiş olacak.
     <br/>
     <br/>
     Kadın Koordinasyon Merkezi, kadınların seminerlere ilgisiz kalmasını önlemek için de bir plan hazırlamış; gıda ve giysi yardımları otobüslerin içinde dağıtılacak. Koordinatör Rabia Babacan, “Sağlam bir veri tabanı oluşturduk. Gaziosmanpaşa’nın 75. Yıl Mahallesi’nde kaç kadının böyle bir eğitime ihtiyacı olduğunu biliyoruz artık.” diyor. Kadınlar için yakında hayata geçirilecek projelerden biri de merkezde bir psikiyatr istihdam etmek. Ekonomik zorluklar, aile içi şiddet gibi nedenlerle psikolojisi bozulan kadınlardan hiç tedavi olmayanlar ya da tedavisi yarım kalanlara haftada bir gün psikiyatrik destek verilecek.
     <br/>
     <br/>
     Merkez, fabrika gibi çalışıyor
     <br/>
     <br/>
     Merkezin çalışma biçimi küçük bir fabrikayı andırıyor. Her odada bir grup “işçi karınca” var; eskiler yenileniyor, kirliler yıkanıyor, buruşuklar ütüleniyor, çöpe gidecek malzemeler değerlendiriliyor, artık kumaşlardan nevresim takımları dikiliyor ve kırık mobilyalar onarılıyor... En güzeli de, yardımların her zaman büyük bir nezaketle sunulması. Görevliler, ihtiyaç sahiplerini neşeli bir oyunun içine çekiyor; odalar tıpkı bir mağaza gibi düzenlenmiş, yoksullar ise gönlüne göre alışveriş yapmak isteyen müşteriler gibi düşünülmüş.
     <br/>
     <br/>
     Aynı özen gelin odası için de geçerli; askılarda hemen her beden ve zevke uygun gelinlikler ve abiye kıyafetler asılı. Sünnet kıyafetleri de unutulmamış elbette, şapkasından, âsâsına, sünnet çocuğunu mutlu edecek bütün aksesuarları bulmak mümkün. İlköğretim öğrencilerine hediye edilen çantalara çocuklar rencide olur kaygısıyla “İstanbul Büyükşehir Belediyesi” damgası basılmamış. Özleyiş Topbaş, “Hiçbir çocuk damgalı bir çantayla dolaşmak istemez.” diyor.
     <br/>
     <br/>
     İkinci el eşyaların değerlendirildiği Geri Dönüşüm Atölyesi, en renkli bölümlerden biri; tencere kapakları duvar saatine, su bardakları mumluğa dönüşüyor. Atölyeye giren hiçbir şey çöpe gitmiyor; düğmeler ahşap gazetelikleri, bayatlamış sallama çaylar çay kutularını süslüyor. Ortaya çıkan ürünler geliri yoksul ailelere harcanmak üzere kermeste satılıyor ya da evlenecek kızlara çeyiz olarak veriliyor. Mefruşat atölyesinde üretilen nevresim takımları, banyo paspasları, yatak örtüleri de çeyizi olmayan kızlara hediye ediliyor. Aslında Kadın Koordinasyon Merkezi’nin atölyeleri arasında kıyas yapmak çok zor; çünkü her atölyede “En önemli işi biz yapıyoruz.” bilinciyle çalışan gönüllüler ve ihtiyaç sahipleri var.
     <br/>
     <br/>
     Şefkat dağıtıcıları devriye geziyor
     <br/>
     <br/>
     Yardımlar ramazan ayında, bayramlarda ve kış mevsiminde yoğunlaşıyor; ancak bir kadın ve bir erkekten oluşan gezici ekipler, merkeze ulaşan yardım taleplerini karşılamak için semt semt dolaşıyor. Özleyiş Topbaş, 10 araçtan oluşan gezici ekibi ‘şefkat dağıtıcıları’na benzetiyor. Gıda ve giysi yardımı alan ailelerin sağlık sorunları tespit ediliyor ve sürekli yardıma muhtaç olanlar düzenli aralıklarla ziyaret ediliyor.
     <br/>
     <br/>
     Kadın Koordinasyon Merkezi’nin son çalışmalarından biri, yarıyıl tatili öncesi İstanbul’daki bütün ilköğretim öğrencilerine hediye edilen hikâye kitabı. “200 bin öğrenciye 200 bin kitap” sloganıyla dağıtılan kitapta, Ahmet Hamdi’den Mustafa Kutlu’ya, Oğuz Atay’dan Selim İleri’ye 3O yazardan birer hikâye yer alıyor. Çocuklara şimdiye kadar giysi ve kırtasiye yardımı yaptıklarını, Kurban Bayramı öncesi de 50 çocuğu giydirip bir lokantada ağırladıklarını söyleyen Özleyiş Topbaş, “Bunların yeterli olmadığını gördük. Çocukların ufuklarının gelişmesi ve okuma alışkanlığı kazanmaları için bu tür çalışmalar yapmaya devam edeceğiz.” diyor.
     <br/>
     <br/>
     ÖZLEYİŞ TOPBAŞ: KENAR MAHALLELERDE DOLAŞIYORUM
     <br/>
     <br/>
     Kadın Koordinasyon Merkezi Başkanı Özleyiş Topbaş, halkla iç içe olmaktan yana. İstanbul’un 32 ilçesini dolaştığını ve şimdi beldeleri gezmeye başladığını söyleyen Topbaş, ziyaret ettiği her aile için bir hatırlatma kartı hazırlamış. “Zaman zaman kartlara bakıp, ailelerle ilgili özel notları okuyorum. Kimi aileler sürekli takibimiz altında. Bazılarını da hiç unutamıyorum.”
     <br/>
     <br/>
     İstanbul sürprizlere açık bir şehir, hiç ummadığı semtlerde yardıma muhtaç insanlarla karşılaşmak Bayan Topbaş’ı daha dikkatli olmaya sevk etmiş. Beyoğlu’nda veya Bakırköy’de merkeze çok yakın yerlerde garajda ya da barakalarda yaşayan çok çocuklu ailelere rastladıktan sonra “Bu semtte sorun yoktur.” düşüncesini bir kenara bırakmış.
     <br/>
     <br/>
     Başkan eşlerinin hayır işleriyle uğraşması alışıldık bir durum; ancak Özleyiş Topbaş, eşi Kadir Topbaş Beyoğlu Belediye Başkanı iken de, ondan önce de hep hayır işlerinin içinde olduğunu söylüyor. “El işlerine meraklıyımdır, dantel örerken çok dinlenirim. Arkadaşlarımızla şimdiye kadar birçok kermes düzenledik, genç kızlara kendi ellerimizle çeyiz hazırladık. Çalışmalarımızı buraya kaydırmış olduk. Değişen tek şey; şimdi daha fazla sorumluluk hissediyor oluşumdur.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19462), [web.archive.org (arşiv bağlantısı)](http://web.archive.org/web/20051104102633/http://aksiyon.com.tr:80/detay.php?id=19462)
