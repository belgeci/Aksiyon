# Baykal tehlikeli bir iş yapıyor: Yaşam tarzı siyaseti

*Ülkü Özel Akagündüz 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ahmet Kekeç, Tandoğan ve Çağlayan mitinglerinde sokakları dolduran kalabalığın, siyaseti hayat tarzına indirgeyen CHP’nin tehlikeli oyununa geldiğini düşünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626181934im_/http://www.aksiyon.com.tr/resim/648/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Önce Tandoğan’da, sonra Çağlayan’da sokakları dolduran kalabalıklar, ‘Bir şey olur da artık eskisi gibi yaşayamayız.’ korkusuyla oradaydı. Bu, anlaşılabilir ve tanıdık bir korku; ‘Bir şey olup da’ artık eskisi gibi yaşayamadıkları için sokağa dökülen üniversiteli genç kızları hatırlamalı. Bir farkla ki, onlar ‘farz-ı muhal’ bir endişeye kapıldıkları için değil, gerçeğe acı biçimde tosladıkları için doldurmuştu meydanları. Şu durumda, “Zahirde pek masum görünen kalabalıklar, bir siyasi parti tarafından sahiplenilince eksen nasıl kayar, manzara nasıl değişir?” sorusuna cevap aramak lâzım.
   <br>
    <br>
     Köşe yazılarının müdavimlerince ‘dilini tutmayan yazar’ olarak bilinen Ahmet Kekeç, meydanlardaki kalabalıkları açıkça ve gururla sahiplenen Cumhuriyet Halk Partisi’nin çok tehlikeli bir iş yaptığı görüşünde. 1950’lerden beri değişmeyen sağ-sol dengesinin ve sol partilerin bir türlü iktidar olamayışının CHP’yi ‘yaşam tarzına indirgenmiş’ bir siyasetin öncüsü haline getirdiğini savunuyor Kekeç: “Böyle bir siyaset, anında ‘öteki’ni üretir. Gerilim siyaseti dışında var olma şansı olmayan CHP, laiklik gibi, cumhuriyetin değerleri gibi kavramlar üzerinden hareket ederek kalabalıklara, ‘Öteki gelecek ve senin hayatına müdahale edecek. O zaman şimdiden kendi yaşam tarzını savunmaya bak’ korkusu salıyor. Bile isteye, gözümüzün içine baka baka, sorumsuzca ve çok tehlikeli bir iş yapıyor. Bunun adı kutuplaşmadır.”
     <br/>
     <br/>
     Deniz Baykal’ın, Anavatan, Doğruyol ve milliyetçi partilere CHP çatısını önermesini de şimdiye kadar duyulmuş en saçma teklif olarak niteleyen Kekeç, Baykal’ın oluşturmaya çalıştığı ‘laik cephe’yi Menderes’in çok eleştirilen ‘vatan cephesi’ uygulamasına benzetiyor: “İsmet Paşa’nın sert ve hırçın tavrından sonra Menderes, halkı siyaset etrafında örgütlemek istedi. ‘Vatan cephesi bizatihi halktır, halk da tavrını seçimde yansıtır.’ dedi; ama ülke birdenbire cephelere bölündü. Birinin çoğunlukta olması ötekinin azınlıkta olması bir şeyi değiştirmiyor. O dönemde cepheleri tanımlayacak malzeme yoktu, şimdi ise dinî semboller, içki, kadın gibi daha çok yaşam tarzına ilişkin bir dolu malzemeyle besleniyorlar.” Yazar, CHP’nin de ‘Bu adamlar gerçekte halkı temsil etmiyor, cumhuriyet için tehlike oluşturuyor. Onların karşısına kentli, Batılı, laik özellikler gösteren bir Türkiye dikelim.’ tezinden hareketle cepheleşmeye çalıştığını düşünüyor.
     <br/>
     <br/>
     Tandoğan mitinginden sonra dış basında yapılan ‘İki Türkiye’ yorumu çok da sebepsiz değildi belki de. Ahmet Kekeç, bu ‘ikilik’ halini, varlığı sessiz sedasız kabul edilen ‘öteki Türkiye’ tanımıyla da karıştırmamak gerektiğini söylüyor. İnsanların eğitim almak, para kazanmak, standartlarını yükseltmek için kırsaldan kente yürüyüşleri bir cepheleşmeye değil, sosyolojik bir sürece işaret ediyor. Kırsal yapının çözülmesi, çevrenin merkeze taşınması Cumhuriyetin ilk yıllarından beri istenen bir şeydir ve siyaset bu amaca ulaşmak için en uygun enstrümandır. Hatta Menderes, Demirel, Özal ve Erdoğan, dışlanmış geniş bir kesimi sisteme entegre etmek için ortaya çıkmış ve bunu başarmış isimlerdir.
     <br/>
     <br/>
     SİYASET NORMAL OLSAYDI CHP DİYE BİR PARTİ OLMAZDI
     <br/>
     <br/>
     Kekeç’e göre, CHP tam da bu noktada yanlış yapıyor; yılların uğraşını bir kalemde silip atıyor ve ‘öteki’ni yok sayan bir siyaset yapıyor. Buradan bakınca, miting kalabalıkları ki Tek Parti döneminde onlara ‘kara kalabalık’ deniyordu, cepheleşme arayışından beslenenlere hizmet etmiş oldu. Bir yanlış diğerini beraberinde getiriyor. Kutuplaşma, siyasî partilerle ilgili algıyı bozuyor. Futbol takımı tutar gibi parti tutmak, sırf öteki partiye öfkelendiği için başka partiye oy vermek de yanlış gidişatın göstergelerinden.
     <br/>
     <br/>
     “Normal bir siyasi işleyişte CHP’nin hiç şansı yok.” diyor Kekeç, “Hiçbir seçimi kazanamadılar, kazanamazlar da. Halkın duymak istediği hiçbir şeyi savunmuyorlar. O zaman niye varlar? Statükoyu, bürokratik yapıyı ve vesayet sistemini korumak için elbette.” Yazar, son gelişmelerde diğer partilerin de hatalı davrandığını düşünmekle beraber, ‘özellikli konumu’ndan dolayı CHP’nin tavrının daha etkili olduğuna inanıyor. CHP, sistemin sahibi gibi algılanıyor, kendilerinde de hep bir ‘devlet kuran partiyiz’ yaklaşımı var. Yazara göre bu algı yanlış olmamakla beraber küçük bir düzeltmeye ihtiyaç var: CHP, Müdafa-i Hukuk Cemiyeti’nin değil, parlamentodaki bir alt grup olan Müdafa-i Hukuk Grubu’nun partileşmiş şeklidir ve bu haliyle devlet kuran değil, devletin kurduğu partidir. Şimdiye kadar hep devletin söylemini tekrar etmesi de belki bu mazide aranmalıdır. CHP’nin sosyalist bir parti olmadığı hususunda oldukça ısrarlı Kekeç…
     <br/>
     <br/>
     1970’lerde Ecevit döneminde gerçek anlamda partileşmek için eline geçen fırsatı değerlendiremeyen CHP’nin, devlete eklemlendiğini ve sosyal demokratlarda olmaması gereken her şeyi savunduğunu söyleyen yazar, partiyi ‘dinci ve muhafazakâr’ buluyor üstelik: “Evet CHP dinci bir parti. Çünkü laikliğin dinselleştirilmiş yorumundan hareket ediyor. Mevcut algılanışıyla laiklik giderek dogmatik hale geliyor; konuşulamaz, tartışılamaz, herhangi bir öneri getirilemez. Statükonun muhafazasını isteyerek ve tek parti ideolojisi olan Kemalizm’den ayrılmamak gerektiğini söyleyerek de muhafazakârlık örneği sergiliyorlar. Batı’da bu tür partilere daha ileri gidip faşist diyorlar.” Baykal’ın ‘seçim bile yeterli değil’ sözleriyle açıkça darbeyi savunduğunu düşünen yazar, CHP’nin halka gitmeyi istememesini de anlaşılır buluyor: “Parti programında, Anayasa, siyaset-asker ilişkileri, Kürt meselesi YÖK ve özgürlükler konusunda dört dörtlük çözüm önerileri gösteren; ancak bunların aksini söyleyen bir parti halka gidemez.”
     <br/>
     <br/>
     Burada, yıllardır içinden çıkamadığımız ‘kavram kargaşası’na da değiniyor yazar. Ona göre, kavramların bizatihi kendisini ifade etmediği tek ülke Türkiye… Bizde solcu solcu değil, sağcı sağcı değil. Avrupa’da sosyal demokrat partilere oy veren gurbetçilerimiz, Türkiye’ye dönünce muhafazakâr sayılan partilere oy veriyor. AK Parti’yi en solcu hatta tek solcu parti diye tanımlayan Kekeç’in Uluslararası Sosyalist Enternasyonal ile alâkalı keyifli anekdotları da bir şaka olmaktan çıkıp gerçeğe dönüşmek üzere.  CHP’yi izlemeye alan Sosyalist Enternasyonal’in ‘Bu partiyi topluluktan atıp yerine AK Parti’yi alalım.’ dediğine ilişkin söylenti, CHP’nin  seçimlerdeki son tutumundan sonra tartışmaya açılacak. Topluluk, gelen şikayetleri değerlendirerek partinin  üyelik ten ihraç isteğini değerlendireceğini açıkladı.
     <br/>
     <br/>
     İTTİHAT VE TERAKKİ’NİN HASTALIKLARI CHP’DE
     <br/>
     <br/>
     Ahmet Kekeç, dünyanın ulusçuluğa kaydığı bir dönemde ortaya çıkan İttihat ve Terakki Partisi’nden bazı hastalıkların CHP’ye tevarüs ettiğini düşünüyor. “İttihat ve Terakki’nin sağ ve sol versiyonlarından bahsetmek lazım. Sağ versiyonu bir dönem MHP’de yaşadı. Sol versiyonu ise CHP’de hâlâ yaşıyor. İki taraf, 12 Eylül öncesinde çatışsalar da aynı babanın çocuklarıydılar aslında. Bugün buluşmaları da çok manidardır.
     <br/>
     <br/>
     ( Katkıda bulunan: UFUK ŞANLI)
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Sarp Dirican, 31-Mayıs-2007
> CHP ve iktidar özlemi: 
> 1950'den beri tek başına iktidar koltuğuna asla oturamadı CHP...Dünyada ve Türkiye’de sol düşüncenin çok yaygın olduğu zamanlarda bile en fazla koalisyon hükümetlerinin içinde yer alabildi...Peki, Atatürk’ün kurdurttuğu Cumhuriyet Halk Partisi, istediği başarıyı neden yakalayamıyor? Birincisi, asla tam manasıyla Cumhuriyeti ve erdemlerini sahiplenmedi ve millete doğru anlatamadı. İkincisi  M. Kemal vefat ettikten sonra tamamen olmasa da kısmen onun çizgisinden uzaklaştılar ve İsmet İnönü’nün milî şeflik çizgisine daha yakın durdular. Şu anda da zaten sürekli İnönü’nün yaptıklarından bahsedip bu düşüncelerimi haklı çıkarıyorlar... Ama unutuyorlar Atatürk’ün 15 senelik cumhurbaşkanlığı sürecinde son başbakan İnönü değil, Celal Bayar’dı...Yani demek ki Kurtuluş Savaşı yıllarında el ele veren iki eski dost çoktan ayrı düşmüşlerdi...Üçüncüsü ve en önemlisi milleti küçük görmeleri onlardan hasolar, memolar diye bahsetmeleri ve bunun karşısında Yeter söz milletin! diyen Demokrat Parti’nin 10 senelik müthiş iktidar yolculuğu başlamış, bu partiyi Adalet ve Anavatan partileri izlemişti...Dördüncüsü laikliği, ne zaman kendileri ya da başka bir sol parti iktidarda yoksa tehlikede görmeleri ve bunun karşılığında ya açık açık ya da gizliden gizliye askerî darbe destekçiliği yapmaları ve Türkiye’nin temel değerlerinden olan demokrasiyi gerektiğinde hiçe saymalarıdır. Ama unutulmamalıdır ki Türkiye’de laiklik ve cumhuriyet asla tehlikeye girmemiştir, tam aksine demokrasi her 10 yılda bir bozguna uğratılmıştır. Bu durum da milletin genelinde tepki uyandırmıştır. Şu anda bulunduğumuz nokta büyük ihtimalle AK Parti’nin oylarını arttırarak yine tek başına iktidar koltuğuna oturacağı yönünde. Tabii her şey 22 Temmuz’da genel seçimlerde belli olacak ama genelde seçim öncesi üç aşağı beş yukarı doğru çıkan anketler AKP'nin oylarını % 10 civarında artırdığı yönünde...AK Parti daha yeni kurulmuş bir parti, CHP ise halkın en az % 55i tarafından Ulu Önder diye anılan M. Kemal’in partisi ama aldığı ve alacağı oylar sol ve CHP için hiç iyi değil... Siyasetini sadece AKP karşıtlığı üstüne kuran ama halkın asıl beklentisinin düzgün ekonomik programa sahip bir parti olduğunu görmezden gelen Halk Partililer acaba 21 yaşında, onlara göre dünkü çocuk olan benim, bu gördüğüm gerçekleri göremiyorlar mı?

Kaynak: [www.aksiyon.com.tr](http://www.aksiyon.com.tr:80/detay.php?id=27363&yorum_id=20459), [web.archive.org (arşiv bağlantısı)](http://web.archive.org/web/20070626181934/http://www.aksiyon.com.tr:80/detay.php?id=27363&yorum_id=20459)
