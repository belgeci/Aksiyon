# Dedelerımız de kupon kestı

*Ülkü Özel Akagündüz 1997.10.25*

<div class="pNewsDetailMainContent" itemprop="articleBody">
 "Promosyon"un gereksizliği ve zararları üzerine konuştuk sürekli. Gazeteleri suçladıkTek kelimeyle yanlıştı yaptıkları ve hiçbir mazeretleri olamazdı gazetelerini çatalbıçak ya da tabak takımı vaadleriyle satmaları için. Kuponları kesilip atılmış gazetelerle doluydu çöpler. Daireler, arabalar, yemek takımları, tenceretava, çatalbıçak takımları, deterjanlar, diş macunları, hazır çorbalar, nevresim takımları, mutfak önlükleri... Gazetelerin değerleri, verdikleriyle doğru orantılıydı: Değerli promosyon eşittir değerli gazete.
 <br/>
 <br/>
 Promosyonun tarihçesi üzerine belki de alanındaki tek uzman olan araştırmacıgazeteci Orhan Koloğlu daha farklı yaklaşıyor konuya. Promosyonu sadece kötülemekle bir yere ulaşılamayacağına dikkat çekip yaşanan "promosyon bunalımı"nın sebeplerini günümüzde değil, 19. yüzyıl başlarında aramamız gerektiğini söylüyor.
 <br/>
 <br/>
 İlk promosyon; meyve fidanı, çiçek tohumu
 <br/>
 <br/>
 Türkiye'de gazetelerin verdiği promosyonların koleksiyonunu yapan Koloğlu'ndan bilinen ilk promosyonun ne olduğunu ve hangi tarihte verildiğini de öğreniyoruz. Lüks bir daire değil ilk promosyon. Ne tencere, ne tabak, ne traş bıçağı, ne de toz deterjan. Bilinen ilk promosyon 'Hadika' (Bahçe) adlı bir gazete tarafından 24 Nisan 1870 yılında verilen (gazetenin sahibi çevreci biri olsa gerek) meyve fidanı, çiçek tohumu ve kalem aşısından müteşekkil. Bu anlamlı ve hoş promosyondan sonra hızla yaygınlaşmaya ve boyut değiştirmeye başlıyor verilen pomosyonlar. 1913 tarihli Şehbal Dergisi, biriktirilen kuponlar arasından çekilecek kurada bir kişiye 2000 kuruş vereceğini açıklıyor. Tiraj artıyor tabii ki. Kupon yayımının sonuna doğru dergi fiyatının önemli ölçüde artırılmış olması, bugün de uygulanan bir taktiği hatırlatıyor. 1926 yılında Vakit Gazetesi 15 kupon karşılığı kalem ve kitap veriyor. Bir dönem kitap olarak devam eden promosyon, gazete patronlarının ticari uğraşlarına göre değişiyor. Mesela 12 Kasım 1954 tarihli Millet Gazetesi kömür verirken, 3 Mart 1931 tarihli Son Posta Gazetesi kupon karşılığı tombala müsabakası başlatıyor. Promosyon atağının o dönemde gazete satışlarını artırıp artırmadığı konusunda pek kayıt yok ama insanımızın bugününe bakarak geçmişi tahmin etmek güç değil.
 <br/>
 <br/>
 Gazetelerin vermeye başladığı ilk promosyonlardan yararlanmak o kadar da kolay değilmiş aslında. Çünkü o dönemde gazeteler İstanbul'da sadece belirli yerlerde satılmaktadır ve Boğaz'da oturan birisi gazete satın alabilmek için atına binip sahile inmek, sahilden sandalla Babıali'ye geçmek zorundadır. Ayrıca gazeteler promosyon için abone olmak şartını da koşmaktadırlar. Türkiye' de abone sisteminin çok zor işlediğini ve hâlâ bir ciddiyet kazanmadığını söyleyen Koloğlu, o dönemdeki gazetelerin abone paralarını ödemeleri için okurlarına sürekli uyarıda bulunduklarını da hatırlatıyor.
 <br/>
 <br/>
 100 senelik bir gecikme ve saptırılmış promosyon
 <br/>
 <br/>
 Orhan Koloğlu, promosyon konusunda Avrupa ile Türkiye'yi kıyaslayarak bizdeki promosyon sistemini eleştirenlerin 19. yüzyıla dönmeleri ve o dönemde her iki ülkenin de şartlarına bakarak karşılaştırma yapmaları gerektiğine inanıyor. Promosyonu kaçınılmaz bir sonuç olarak gören Koloğlu; Batıdan alınan çoğu yenilik gibi promosyonun da saptırıldığı ve sulandırıldığı görüşünde. Ama o yine de bu saptırılmanın, sulandırılmanın ve bunalımın altında yatan sebeplerin mutlaka göz önünde bulundurulması gerektiğini düşünüyor. Ekonomik yönden geri kalmış ülkelerin, örneklerini hep diğer ülkelerin ileriye varmış düzeyinden aldıklarını söyleyen Koloğlu, onların 300 sene tartışarak ulaştıkları sonuca bizim bir anda ulaştığımızı, bunun da beraberinde hazımsızlık sorununu getirdiğini sözlerine ekliyor ve devam ediyor; " Batıda basın geliştikten ve halk tarafından tam olarak benimsendikten 200 sene sonra televizyon yaygınlaşıyor. Onlar hiçbir zaman televizyon ile rekabet etmek zorunda kalmadılar. Bizde tam basın gelişmeye başlamışken TV ortaya çıkıyor ve allak bullak oluyoruz. Promosyon konusunda biz Avrupa'dan farklı şeyler yaşamadık. Tek farkımız 100 senelik bir gecikmeyle gelen daha sulandırılmış ve saptırılmış bir promosyon anlayışını benimsememiz oldu."
 <br/>
 <br/>
 "Hazinenin yazarları"
 <br/>
 <br/>
 Avrupa'da ve ülkemizde gazetelerin uzun bir müddet devlet desteği altında çıkarıldığını ve buna en güzel örneğin 19. yüzyıl başlarında İngiltere'de, gazetecilere devletten para aldıkları için "Hazinenin Yazarları" diye hitap edilmesi olduğunu söyleyen Koloğlu; "19. yüzyıl boyunca bizdeki bütün gazeteler de devletten yardım aldı. İlk olarak Tercümanı Ahval devletten para almamayı kararlaştırıyor ama; gazete çalışanları devlet memuru konumunda olduğu için gazeteyi yaşatan yine devlet oluyor. İngiltere gazeteleri 1770 yılında reklam alarak ve büyük sermayeye dayanarak kendi ayakları üzerinde durmaya çalışırken bizde 1980 öncesine kadar gazete kağıdına %40 sübvansiyon vardı. Serbest piyasa düzeninin, rekabetin, tüketim ve üretimin yüksek olduğu ülkelerde gazeteye alınan ilk reklamla birlikte rekabet başladı ve ardından promosyon geldi" diyor.
 <br/>
 <br/>
 Gazete okuma ihtiyacı uyandıramadık
 <br/>
 <br/>
 Bizde basının toplumda tam yerleşmediğini, özellikle Anadolu'ya dağıtımda hâlâ sorunlar yaşandığını ve insanların gazete okuma ihtiyacı hissetmediğini söyleyen Koloğlu şöyle devam ediyor; "Avrupa'da sabah metroya biniyorsunuz, herkesin önünde bir gazete var. Aşk hikayeleri ya da cinayet haberlerini değil, borsa sayfasını okuyorlar. Bir fonksiyonu var. Biz ekonomik olarak o seviyeye gelemedik, dolayısıyla insanlarda ihtiyaç uyandıramadık. Promosyon bunalımı yaşadıysak eğer bu çok normal. Sulandırılmadı mı? Hem de nasıl ama; sebebine de bakılmalı. Yaşama kavgası daha sert oldu bizde. Batıdan alındı ama saptırıldı." Türkiye ve Avrupa'da gazete okuma oranları arasındaki farkı anlamak için şu verilere bakmak yeterli sanırız: "19. yüzyıl sonunda 1830 yılında Osmanlı Devleti'nde günlük ortalama gazete satışı sadece yedi yüzken, yine bu yıllarda Paris'te çıkan 59 gazetenin yıllık toplam tirajı 42 milyon, yani günde 100 bin adet olarak geçiyor kaynaklarda. Matbaanın geç gelişinin bunda etkisi var ama; matbaanın gecikmesiyle bazı çevrelerin dediği gibi dini yönden uygun görülmemesi arasında hiçbir bağlantı yok. Bu yönde bir tek fetvaya rastlanmadı. Yine 1830 yılında İngiltere adalarındaki gazetelerde günde 3 bin adet ilan yayınlanırken biz de ilan verilmeye hiç başlanmamıştı. 19. yüzyıl sonunda ABD'de milyonluk tirajlara sahip gazeteler vardı."
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/dedelerimiz-de-kupon-kesti_503107), [web.archive.org (arşiv bağlantısı)](http://web.archive.org/web/20150101195009/http://www.aksiyon.com.tr:80/dosyalar/dedelerimiz-de-kupon-kesti_503107)
