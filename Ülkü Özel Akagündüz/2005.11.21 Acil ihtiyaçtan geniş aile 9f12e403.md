# Acil ihtiyaçtan geniş aile

*Ülkü Özel Akagündüz 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çekirdek ailelerdeki daralma tartışıladursun, büyük şehirlerde bazı eğitimli ve çalışan kadınlar çok çocuk sahibi olarak ve aile büyüklerini yanlarına alarak genişlemeye devam ediyor. Tek eksik, büyükannelere ayıracak müstakil bir oda.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608115002im_/http://www.aksiyon.com.tr/resim/572/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geniş aile, tıpkı sakızlı muhallebi, iğde çiçeği, ada vapuru gibi romantik bir kavram artık. Kulağa hoş geliyor; ama ‘günümüz şartları’nın öyle ak sakallı dede, pamuk nine, ömrünün baharında dul kalmış hala, yetim bir yeğenle aynı evi paylaşmaya müsaade etmediği daha gerçek. Aslında şartların neyi gerektirdiği tam bilinmiyor. Sorun bir genellemeye izin vermeyecek kadar çetrefilli. Büyük şehirlerin çekirdek aileleri için yeni bir çocuk da, nohut oda bakla sofaları hepten daraltacak bir yaşlı da tahammülü zorluyor. Evin küçüklüğü, kadının çalışıyor olması, yaşlı bakımını sağlayacak maddi imkandan mahrumiyet gibi pek çok gerekçe sıralanabilir ve bunların bir kısmı anlaşılabilir; ancak süreç her zaman yaşlıların aleyhine işliyor. Ellerinde valizlerle bir ay büyük oğlanda iki ay küçük oğlanda dolaştırılan ya da köklü ve temiz bir çözüm için huzurevine gönderilen ihtiyarlar... ‘21 Yüzyıl Yaşlıların Yüzyılı Olacak’ sloganıyla yola çıkan 1. Ortadoğu Yaşlanma Kongresi de 2006 Mart’ında aynı sorunu tartışacak; Müslüman toplumlarda değişen hayat şartları yaşlıları ev bakımından mahrum bırakıyor ve henüz hiç kimse ne yapmak gerektiğini bilmiyor.
   <br>
    <br>
     70’li yaşların torun mesaisi
     <br/>
     <br/>
     Son yıllarda şaşırtıcı olan, çekirdek ailelerdeki daralmanın tartışıldığı büyük şehirlerde, kimi ailelerin bütün o elverişsiz şartlara rağmen genişleme sinyali vermesi. Köyünden göçüp İstanbul’a kapağı atan, bir ev ve iş bulana kadar da akrabalarının yanına yerleşen gariban ailelerden söz etmiyoruz. Kadınların iş hayatına atılmasıyla ortaya çıkan çocuk bakımı ihtiyacı, büyükannelerin ve dedelerin aslında ne kadar da müşfik olduğunu hatırlattı. Köylerdeki, kasabalardaki, küçük Anadolu şehirlerindeki kurulu düzenlerini torun sevgisi uğruna bırakanlar, hepsi birer ‘çalışan kadın’ olan gelinlerini teselli ediyor şimdi; “Sen merak etme kızım, çocuk iyi, işin ne zaman biterse o zaman gel.”
     <br/>
     <br/>
     Ayşe-Hüseyin Uz çifti, torunlarını büyütmekteki ısrarlarıyla, “Endüstriyel düzey yükseldikçe aile içindeki yaşlıların çocuklar üzerindeki etkinliği azalır” görüşünü çürütmek ister gibi. Bayrampaşa’da oğlu, gelini ve üç torunuyla yaşayan 74 yaşındaki Hüseyin Uz, eşiyle dört yıldan bu yana her sabah sekizde, aynı mahallede oturan diğer oğlunun evine gitmelerini ve akşam beşe kadar orada kalmalarını sadece torun sevgisiyle açıklıyor. Anne ve babası çalışan dört yaşındaki Cem, kırk günlük bebekken yerleştiği dede kucağında dördüncü yaşına girmiş. 72 yaşındaki Ayşe babaanne de “08.00-17.00” mesaisinden hoşnut; “Mekânımız burası, daha doğrusu mekânlar Allah’ın. Hangi evladımızın ihtiyacı olursa oraya koşuyoruz. Bizim desteğimiz manevi. Şimdiye kadar kayınvalidemize de baktık, kayınpederimize de.”
     <br/>
     <br/>
     Ayşe nine, sırrı ele veriyor aslında. “Kayınvalidemize de baktık, kayınpederimize de.” sözünün altında ‘ne ekersen onu biçersin’ düstûru gizli. Hüseyin dede de kendi iksirini açıklıyor: “Diktatör kaynana, kaynata olmadık hiç. Öyle olsaydık, beş gelinimi de aynı anda bayram sofrasında görebilir miydim? Şimdi diyorlar ki, ‘Falan kişi kaynanasına bakmamış.’ Bakmaz tabii, ben kötü olursam gelinim bana çay verir mi?” Oğullar da kendini çocukları ve torunları için vakfeden anne-babalarını el üstünde tutuyor. Hüseyin dede hastalandığında işi gücü bırakıp ziyarete gelmişler, “Sen hasta olduğunda, gözümüz iş filan görmez.” demişler.
     <br/>
     <br/>
     Hayatını torununa göre biçimlendiren; ama bir yandan da kendi düzeninden vazgeçmeyenler de var. Cağaloğlu’nda bir yayınevinde çalışan kızı Ayşen’e, “Çocuğun olursa ben bakarım.” güvencesi veren Ayten Uralgil şimdi 13 yaşında olan Gizem’in en büyük destekçisi. Gizem üstün zekâlı ve doğuştan görme engelli olunca, anneanneye düşen görev artmış. Haftanın yedi günü, okul dışında müzik korosu, İngilizce kursu ve üstün zekâlı çocukların devam ettiği bir dershaneye giden Gizem’e eşlik eden anneanne hiç de şikâyetçi görünmüyor: “Beş torunum var, hepsini seviyorum; ama  Gizem hem ilk torunum hem de görme engelli olduğu için ayrıcalıklı. Canıgönülden çalışıyorum, moralini bozup da derslerini ihmal etmesin diye pohpohluyorum.”
     <br/>
     <br/>
     “Keşke hep birlikte oturabilseydik”
     <br/>
     <br/>
     Gizem’e bakabilmek için her zaman kızının oturduğu evlere yakın oturan anneanne şimdi de yan binada yaşıyor. Küçüklüğünden beri iki ev arasında mekik dokuyan Gizem için en büyük problem, eşyalarının bir kısmının kendi evinde, bir kısmının da anneannesinde olması. Sohbet esnasında kendi hayatını kolaylaştıracak çözümler öneriyor. “Hep birlikte otursaydık ne olurdu ya!” sızlanmasına anneanne açıklık getiriyor: “Böyle daha hürüz. Damadım ya da kızım saygıdan ayaklarını uzatıp dinlenemezler.” Ama Gizem zeki kız, hemen atlıyor; “Dubleks bir evde otursaydık keşke. Üst katta anneannemle dedemin odası olurdu, altta biz otururduk.” Ayşen Hanım son noktayı koyuyor; “Aynı binada otursak daha iyi olacak galiba.”
     <br/>
     <br/>
     Ankara’da bir kamu kuruluşunda arşivci olarak çalışan Kerime Özbek Yıldız aynı zamanda beş çocuk annesi. “Çok çocuk meselesi benim son derece idealist yaklaştığım bir konu.” diyor, “Hem Müslüman olarak hem de bu milletin bir evladı olarak çoğalmak taraftarıyım. Tabii iyi yetiştirmeyi ihmal etmeden.” Yıldız ailesi tam anlamıyla bir geniş aile; büyük şehirlerin tek çocuklu çalışan kadınlarına kıyasla cesur adımlar atan Kerime Hanım hem çocuklarını hem de kendileriyle yaşayan annesini rahat ettirmek için bahçeli ve iki katlı bir eve yerleşmiş. Şehir hayatında geniş ailenin ancak bu şekilde oluşabileceğine inanan Yıldız, “Şimdi oturduğum evde ilk defa rahat ettim.” diyor.
     <br/>
     <br/>
     “Annemin ve çocukların ayrı odaları var. Canları sıkılınca bahçeye çıkıyorlar. Ayağımız toprağa basınca stresimiz azaldı. Sabahları bahçemdeki gülleri sulayınca işe güle oynaya gidiyorum.”
     <br/>
     <br/>
     Çocukların büyükanneleriyle büyümelerinin avantaj olduğuna inanan Kerime Hanım, aynı evde üç neslin kimi zaman çatışmalara yol açtığını itiraf ediyor; “Sıkıntımız yok dersem yalan olur. Hayat çok hızlı değişiyor. Bir önceki nesille anlaşmak her zaman kolay olmuyor; ama normali de bu zaten, çok uyumlu olursak hiçbir değişim yaşamamışız demektir.” Yıldız ailesi, artık normalleşen kuşak çatışmasını kendi içinde halledebiliyor; ancak işin ucunda, toplumun çok çocuğa bakışındaki sakatlıkla uğraşmak da var. Beş çocuğu duyunca heyecanlananlar kadar ters karşılayanlar da olmuş. Yolda yürürken takdir bakışlarının yanında tekdir bakışlarını da fark etmişler. “Samimi söylüyorum, Çingeneymişim gibi bakanlara da rastladım.” diyor Kerime Hanım. “Beşinci çocuğum olduğunda işyerimdeki bazı arkadaşlarım ‘hayırlı olsun’ demedi; ama bazıları ‘yılın annesi’ diye tebrik etti. En çok sıkıntıyı kiralık ev ararken yaşadık. Çocuk sayısını öğrenince evini vermeyenler oldu. Komşum, beş çocuğumuz olduğunu duyunca, ‘Görüşmem, olur biter’ diye düşünmüş; ama bizi tanıyınca fikri değişti.”
     <br/>
     <br/>
     Kırsalı ve geleneksel olanı  çağrıştırdığı için şehir hayatına yakıştırılmayan çok çocuklu geniş ailelerin çözülmesinde, kadınların kariyeri anneliğe tercih etmesi, modern hayatın bir başkası için emek harcamayı, mesela bir çocuğa ya da yaşlıya ihtimam göstermeyi erdem listesinden çıkarması, bireylerin kendi etraflarında dönen bir hayat tarzını benimsemesi rol oynadı. Bu açıdan bakınca evlenmenin ve anne olmanın genç kızlar için neredeyse bir sıkıntıya dönüşmesi anlayışla karşılanabilir. Nitekim Kerime Özbek Yıldız da, çocukların bakımında eşinden muazzam bir destek aldığı halde çok sıkıntı yaşadığını kabul ediyor; “Çocuklarımı kolay büyütmedim. Annemden yardım aldım; hasta olunca ona da baktım. İşe çok uzak evlerde oturdum. Çocuklarımla belediye otobüslerinde seyahat ettim. Fakat daima kalabalık aile olmanın keyfini ön planda tuttum. Eskiden bir hayalim vardı, şimdi beş hayalim var.”
     <br/>
     <br/>
     Zorlukla kolaylık hep yan yana yürüyor. Beş çocuklu olma hayalinden bile ürkenler, tek çocuklu ailelerdeki bunalımın daha fazla olduğunu gözden kaçırıyor. Çocuk, kardeşi olmadığı için her şeyi anneyle paylaşmak istiyor. Annenin bütün ilgisi de çocuğuna yönelince hastalıklı bir ilişki biçimi oluşabiliyor. Kerime Hanım da her fırsatta, çok çocuk büyütmenin daha kolay olduğunu vurguluyor; “Büyük çocuğum ergenlik dönemine girdiğinde, küçüğünün yürüme telaşı başlıyor. Böylece olaylar fazla abartılmıyor. Tabii ki bu, çocuğumuzun ergenlik problemleriyle ilgilenmediğimiz anlamına gelmiyor; sadece olaylar normal seyrinde gelişiyor.”
     <br/>
     <br/>
     Biz akraba desteği nedir biliriz
     <br/>
     <br/>
     Kerime-Halil Yıldız çifti beş çocuğa sahip olmanın zekatını verme düşüncesiyle korunmaya muhtaç çocuklardan birini himaye etmek istiyor. Yetimi koruyanın cennette Peygamberimizle yan yana olacağına inanan Müslüman toplumlarda sahipsiz çocukların olmaması gerektiğini söyleyen Kerime Yıldız, “Ne hikmetse, o yetimlerle bu dünyada yan yana gelemiyoruz. Soframıza fazladan bir tabak koyamıyoruz. Duyarlı insanlar birer çocuğu evlat edinse ya da koruyucu aile olsa, problem kendiliğinden çözülür.” diyor. Koruyucu aile olmanın en güzel tarafı, 18 yaşına gelince yuvadan ayrılmak zorunda kalan çocukların kapısını çalabileceği bir evlerinin olması. Kerime Hanım’a göre gerçek başarı da bu, çocuğu bir iş bulup evlenene kadar himaye etmek, tıpkı kendi çocuklarımız gibi...
     <br/>
     <br/>
     Büyük şehirlerde, özellikle İstanbul’da akrabalık ilişkilerinin zayıfladığı bir gerçek. Sorun akraba yokluğu değil, aksine önü alınamayan göç dayıları, teyzeleri, amcaları bir araya topladı; ama ardına sığınacağımız mazeretleri de çoğalttı. Üsküdar Doğancılar’da kızı Nehir, annesi Türkan ve anneannesi Lütfiye ile yaşayan gazeteci Nilüfer Kas, 35 yıldır İstanbul’da olmalarına rağmen, memleketleri Tokat’a has güzel adetleri yaşattıklarını söylüyor. Haftanın belirli günlerinde yöresel yemekler pişiriliyor ve bir telefonla yirmi-otuz kişi aynı evde toplanabiliyor. “Büyüklerimizden ne gördüysek onu yaşatıyoruz.” diyor Nilüfer. “Biz birbirimizi gördüğümüz zaman mutlu oluyoruz. Üzüntüyü de sevinci de paylaşıyoruz. Gece bir akrabamız hastalansa, hemen bir telefon trafiği başlatır, para toplar ve hastaneye gideriz. Etrafımda o kadar insan var ki, bana bir şey olsa kızım için gözüm arkada kalmaz.”
     <br/>
     <br/>
     Sekiz yaşındaki Nehir okuldan geldiğinde anneannesi tarafından karşılanıyor. Eve geldiğinde, kızını yemeğini yemiş, ödevini yapmış uykuya hazır bulan Nilüfer Kas, anne ve babası ya da akrabaları olduğu halde yetiştirme yurtlarında kalan çocukların ailelerine kazandırılması gerektiğini söylüyor. Tıpkı, okula gitmeyen kızları okula kazandırmak gibi bir kampanya bile düzenlenebileceği görüşünde: “Haydi çocuklar evlere!” Devlet, çocuğuna bakamayacak durumdaki aileleri kamuda ve özel sektörde istihdam etme projesini hayata geçirdiğinde sorunun bir kısmı çözülmüş olacak; ancak asıl çözüm aile içi dayanışmada. Genç yaşta çocuklarıyla dul kalan gelinleri himaye eden müşfik akraba ilişkilerinde... Yaşlıların huzurevlerine, çocukların yetiştirme yurtlarına düşmesini de bu ilişkilerin kopmasında aramalı. Babasını kaybettiğinde 11 yaşında olan Nilüfer, “Bizim ailede ne huzurevine bırakılan yaşlı var ne de yuvaya bırakılan çocuk. Teyzem 20 yaşında, iki çocukla dul kaldı. Ne evi vardı ne parası; ama akrabalar sahip çıktı. Babam öldüğünde annemin de önünde tek seçenek vardı,  kardeşimi ve beni alıp Tokat’a dönmek; ama dayım bizi yanına aldı ve tam 8 yıl kendi çocuklarından ayırt etmeden himaye etti.” diyor.
     <br/>
     <br/>
     Bir de himaye edilmeyenler var. Yetişkin dört oğlu olduğu halde Kayışdağı’ndaki Darülaceze’de barınan İzzet Başoğlu gibi. Erkekler özel hayatlarını anlatmakta ketumlar; hele bir de yaşadıkları trajedi onları hayatın kıyısına itmişse. Altmış yaşındaki İzzet Başoğlu da, fazla derine inmeden anlatıyor hikâyesini. “Oğullarımın ikisi üniversite okudu ve evlendi, bekâr olanlar boşandığım eşimle yaşıyor. Önceleri büyük oğlumun yanında yaşıyordum; ama trafik kazası geçirdikten sonra hiçbir yere sığamadım. İki ay bir barakada yaşadıktan sonra darülacezeye yerleştim.”
     <br/>
     <br/>
     Hafta sonlarında oğullarını ziyaret edip torunlarını seven Başoğlu, onları çoktan affetmiş. “Gelinler benim yanımda rahat edemezdi zaten.” diyor. Çocukları şimdi pişman; ama huzurevinden tek bir şartla çıkacağını söylüyor: “Dört oğlum bana bir ev kiralarsa buradan ayrılabilirim.”
     <br/>
     <br/>
     <br/>
     <br/>
     BELKIS İBRAHİMHAKKIOĞLU:
     <br/>
     <br/>
     HUZUREVLERİ BÜYÜK SİTELER İÇİNE KURULMALI
     <br/>
     <br/>
     <br/>
     <br/>
     ibrahim Hakkı Hazretleri’nin torunlarından Belkıs İbrahimhakkıoğlu, “Yeni zamanlara uygun yeni çözümlere ihtiyacımız var.” diyor. Kapitalist sistemin ne geniş aileden ne de çekirdek aileden haz ettiğini söyleyerek ailedeki çözülmenin tüketimde sınır tanımayan sistemi beslediğini düşünüyor. “Aile dağılacak, yeni ev, yeni eşya ihtiyacı doğacak. Ailede edindiğimiz tasarruf bilinci sistemin aleyhinde. İsraf haramdır prensibiyle yaşıyorsan dayatılanı reddediyorsun demektir.” Ona göre, geldiğimiz noktada nostaljik takıntıların peşinde koşma lüksüne sahip değiliz. Gerçekler içerisinde çözüm üretmeliyiz. Mesela, artık bir realite olan huzurevlerini ve çocuk esirgeme kurumlarını şehrin dışına değil, büyük sitelerin içine kurabiliriz. Böylelikle site sakinleri ‘bizim yaşlılarımız, bizim çocuklarımız’ düşüncesiyle onlara kayıtsız kalamaz.
     <br/>
     <br/>
     <br/>
     <br/>
     HALÛK SENA ARI: İLLE DE EDEP
     <br/>
     <br/>
     <br/>
     <br/>
     Aileyi bir kalıba sokmak ya da mutlu bir hayat için tek bir adres göstermek yanlış olur. Yalnızlığıyla baş edebilen Halûk Sena Arı, Kazakistan’da yaşayan tek oğluna hiçbir zaman güvence nazarıyla bakmadığını söylüyor; “İnsanlara dayanan biri değilim. 10 tane çocuğum da olsa yük olmamayı tercih ederim. Eşimle birlikteyim, yaşım yetmişi geçtiği halde bir muhitim ve meşguliyetim var.” Osmanlı terbiyesiyle yetişen ve çocukluk hatıralarını ‘Osmanlıda Aile Hayatı’ ve ‘Edep Mektebinden Hatıralar’ (Nesil Yayınları) adlı iki kitapta toplayan Halûk Hanım, 1978 yılından bu yana eski İstanbul evlerini üç boyutlu olarak tuvale aktarmaya devam ediyor. Uzunca bir dönem başkanlığını yürüttüğü Sanatçı Kadınlar Grubu’na danışmanlık yapıyor, tecvid derslerini, tefsir sohbetlerini kaçırmıyor. Halûk Hanım ufak tefek rahatsızlıklara rağmen evini çekip çeviriyor; ama ileride oğlunun gözetiminde, şefkatli bir bakıcıyla yaşamayı düşünüyor. Ona göre bütün mesele; her iki neslin de bencillikten sıyrılması, insana nerede duracağını hatırlatan iksirin edep olduğunu hatırlaması.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22886), [web.archive.org (arşiv bağlantısı)](http://web.archive.org/web/20070608115002/http://www.aksiyon.com.tr:80/detay.php?id=22886)
