# Romanya'nın toprak ağaları

*Ülkü Özel Akagündüz 2005.07.04*

<div bgcolor="#FFFEF6">
 <font>
  <img border="0" height="1" src="/web/20060104113144im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104113144im_/http://www.aksiyon.com.tr/resim/552/52.jpg" vspace="5"/>
  </p>
 </font>
 <font class="content">
  BÜKREŞ - Her şey, Çavuşesku’nun el koyduğu toprakların eski sahiplerine verilmesiyle başladı. Amaç, buğday krizini atlatmaktı. Ancak Romenler toprağı işlemek yerine satmayı tercih etti. Alıcılar arasında İtalyanlar ve İsrailliler başı çekiyor; ama Türklerin de hatırı sayılır bir toprağı var.  Dönümü 30 Euro’ya satılan araziyi ‘en kazançlı yatırım’ olarak gören Türklerin gözü Romanya’nın AB’ye gireceği 2007’de.
 </font>
 <p>
  <font class="content">
   Çavuşesku’yu deviren 1989 ihtilalinin ardından Romanya’ya gittiler ve bir daha dönmediler. Komünist rejimden kurtulan ülke yeni bir pazar olabilirdi. İstanbul’da batanlar Bükreş’te doğabilirdi. Kimi, mal satıp satamayacağını görmek istiyordu, kimi alacağını tahsil etmek. Kimi de sadece devrim sonrasını merak ediyordu. Yola çıkış hikâyeleri farklı olsa da aynı yolda yürüdüler ve aradan geçen on beş yıl içinde geniş arazilere sahip oldular. İtalyanlar, İsrailliler ve Yunanlarla birlikte Avrupa’nın en verimli arazileri için yarışan Türklerin gözü, Romanya’nın Avrupa Birliği üyesi olacağı 2007’de. Bir dilim ekmek fiyatına aldıkları her metrekare, bu tarihten sonra on kat değer kazanacak. Hepsi de dünya üzerindeki en ucuz toprağın Romanya’da olduğu konusunda hemfikir. Geri dönmek mi? Artık çok geç. Romanya onların ikinci vatanı. Romen eşleriyle kurdukları mutlu yuvaları ve Avrupa fonlarıyla desteklenen büyük toprakları var. Ancak, galeyana gelip Romanya yollarına düşecekleri, ‘İstanbul’un taşı toprağı altın’ vakasının bir benzerine karşı uyarıyorlar: Satın alacak toprak bulamazsınız artık.
   <br>
    <br>
     Babamın gölgesinden kurtulmayı başardım
     <br/>
     <br/>
     Komünist rejim yıkılır yıkılmaz soluğu Romanya’da alan Türklerin o döneme ilişkin gözlemleri aynı; temel gıda maddeleri için bile saatlerce kuyruk bekleyen fakir bir halk, hırsızlık vakaları, ahlakî çöküntü ve siyasî istikrarsızlık. Fakat aynı Türkler, kaos ortamında bir ‘yatırım cenneti’ de görebilmişler. Riski avantaja dönüştürmeyi başaranlardan biri Mehmet Özge. Çorum’un Sungurlu ilçesinde fırın işleten ve araba alım satım işiyle uğraşan Özge, “Memleketten ayrılmak için birçok sebebim vardı.” diyor: “O zamanki krizde araba piyasası durgundu ve zarar etmiştim; ama asıl sebep bu değildi. Sungurlu’da güçlü bir adam olan babamın gölgesinde kalmak istemiyordum. Başarım babama, başarısızlığım bana mâl ediliyordu. Her zaman silik bir adam olarak kalacaktım.”
     <br/>
     <br/>
     1991 yılında 53 bin dolarla yola çıkan Mehmet Özge’nin Romanya serüveni batışlar ve çıkışlarla dolu. O yılları anlatırken en çok da ilk olmanın getirdiği sıkıntıları hatırlıyor. “Dil bilmiyordum, çevremde çok az Türk vardı. ‘Param varsa işimi yaparım.’ diye düşünüyordum; ama evdeki hesap çarşıya uymadı. Bir kibrit alıp satmak için bile limited şirket kurmak ve yüzde 10 hissesini bir Romen’e vermek zorundaydık. Güvenebileceğimiz kimse yoktu. Üstelik domates, süt, ekmek kuyruğuna girsin diye parayla adam tutuyorduk. Bu yüzden ilk sekiz ay sermayeden yedik.” diye anlatıyor yaşadıklarını... İlk olmak öncülüğü de beraberinde getiriyor. Romanya’nın ilk Türk restoranı ve marketi Özge’ye ait. O,bir devlet fabrikasının kantin ihalesini kazanan ilk yabancı da aynı zamanda.
     <br/>
     <br/>
     Kısa bir dönem tekstil işiyle de uğraşan Özge’nin hayatındaki dönüm noktalarından biri, iflas bayrağını çekip beş kuruşsuz kaldığı 1998 yılı. “Bize akıl veren yoktu.” diyor; “Çok büyük paralar kazanıyor, milletvekilleriyle, emniyet müdürleriyle dostluk kuruyorduk. Holdingleri değil, Romanya’yı da yönetiriz. havasına kapıldık ve buranın gerçeklerini düşünemedik. Başında durmadığın iş senin değildir. Elimizde hiçbir şey kalmadı. Utancımdan dışarı bile çıkamıyordum.” Mehmet Özge, Romen eşi ve iki kızını Sungurlu’ya gönderdikten sonra büyük söz söylemiş: Ya memlekete ölüm gider ya da burada kalır, başarırım.
     <br/>
     <br/>
     Kurban olduğum Allah, ‘Yürü ya kulum’ dedi
     <br/>
     <br/>
     Mehmet Özge bugün, Romanya’da büyük topraklara sahip beş kişiden biri. Ülkenin iki ayrı bölgesinde toplam 15 bin dönüm toprağı var, ki bu, insanların inanmakta zorluk çektiği bir rakam. Onun deyimiyle, ‘Bir ucuna koyduğunuz otobüsün nokta gibi göründüğü’ uçsuz bucaksız bir arazi. Özge, toprağın kârlı bir yatırım aracı olduğunu, buğday ticaretine başlayınca fark etmiş. 2001 yılında buğday krizine giren devlet, Çavuşesku döneminde el konan toprakları sahiplerine dağıtınca, yabancı yatırımcılara gün doğmuş. Babalarından, dedelerinden kalan toprakların yerini tespit etmekte bile zorlanan Romenlerin büyük çoğunluğu, hiç beklemedikleri bir anda gelen bu mirası elden çıkarmayı tercih etmiş.
     <br/>
     <br/>
     Toprağı işleyecek paralarının olmaması ve kent hayatına alışmaları önemli bir faktör; ancak Özge, toprakların ülkenin değişik yörelerinde küçük parçalar halinde dağıtılmasının da yeni toprak sahiplerini bezdirdiğine inanıyor. Hâl böyle olunca, ‘10 metrekare toprağın bir dilim ekmek parasına, başka bir hesapla bir dönümün 30 Euro’ya satıldığı’ olağanüstü bir tablo çıkmış ortaya. Durumun vahametini “Dünyanın hiçbir yerinde böyle büyük dengesizlik olmamıştır.” diye açıklayan Mehmet Özge, toprak sahiplerini bezdiren hususların alıcıları da yıldırdığını söylüyor. “Toprak ucuzdu; fakat alması kolay değildi. Biz de önceleri, parayı verip toprağı alacağımızı sanıyorduk. İlk baktığımız tarlada karavan içinde iki hafta geçirince işin iç yüzünü anladık. Devlet, toprağı dağıtırken beş dönüm oradan, üç dönüm buradan vermiş. 100 dönüm yeri çocuklar ve torunlarla birlikte 20 kişinin paylaştığını ve o yerin kadastrosuz olduğunu düşünün. Bazen öyle oluyordu ki noter masrafları tarlanın kendi masrafının dört katına çıkıyordu.”
     <br/>
     <br/>
     Mehmet Özge, akıllıca bir planla zorluğu avantaja dönüştürmüş. Parça arazilerle uğraşmak yerine, Romanya’nın en verimli bölgesi olan Köstence ile Tulça şehirleri arasındaki 20 bin dönümlük bir araziden yavaş yavaş satın almaya başlamış. İki sene boyunca her gün giderek ve araya komisyoncular koyarak arazinin büyük bölümüne sahip olmak Özge’yi her taraftan bir toprak sahibine komşu yapmış. Bu bir strateji; çünkü kanuna göre, tarlasını satmak isteyen kişi önce komşusuna teklif götürmek zorunda. Bu şekilde 20 bin dönümlük arazinin 13 bin dönümüne sahip olan Özge’nin taktiklerinden biri de, iki misli para ödeyerek ‘fiyat şoku’ yapmak. Tele Orman ve Turnu Severin bölgesinde de 2 bin dönüm yere sahip; ama toprak alma serüvenine son vermiş görünmüyor. Hedef, 13 bin dönümü 18 bine tamamlamak. Bu zor olmayacak; çünkü o arazide toprağını satmak isteyen herkes önce onu görmek zorunda. Ayrıca iki komisyoncu her gün Romanya’nın değişik bölgelerinde dolaşmaya devam ediyor. Toprağın işlenmesi için hedefteki  rakama ulaşmak gerekiyor; çünkü tarlaların ekildiğini gören komşuların fiyat artırımına gitme ihtimali yüksek.
     <br/>
     <br/>
     Tarlalar şimdilik gelir getirmiyor. Bütün hesaplar 2007 sonrası için. Büyük toprak sahipleri, bu tarihten sonra dönüm başına verilecek destekleme primiyle ‘paşalar’ gibi yaşamayı hayal ediyor. Avrupa, çok yakında aileden biri sayılacak Romanya için muslukları açmış durumda. Bu seneye kadar 750 milyon Euro olan karşılıksız yardımın önümüzdeki sene 6,5 milyar Euro’ya çıkması bekleniyor. Romen devleti, tarlasını kiraya veren toprak sahibine dönüm başına 10 Euro ödüyor ve traktör, sulama makinesi gibi ziraî aletlerin yüzde ellisini hibe ediyor. AB, toprakların boş durması için de hektar başına 200 Euro sübvansiyon veriyor. 15 bin dönümün sahibi Mehmet Özge, “Bizim tarlalar, sübvansiyonla iki senede bedavaya gelecek. Bundan daha tatlı bir iş mi olur? İnsanların rüyada görebilecekleri, çok istisnaî bir durum. Bugün 100 bin dolarınız var, üç sene sonra 30 milyon dolarınız oluyor. Helal para, kazançlı ve tamamen yasal bir iş.” diyor.
     <br/>
     <br/>
     Topraklarının tapusunu şirketlerinin ve aynı zamanda Türk vatandaşı da olan Romen eşinin üzerine yaptırmış; çünkü Romen vatandaşı olmayanlar ev alabilseler de toprak sahibi olamıyor. Özge’nin Caracal şehri yakınındaki silosu ise Avrupa’nın dördüncü büyük silosu. Çevredeki 17 köy, hasat zamanı ürününü satmak, kurutmak ya da temizlemek için bu siloya getirmek zorunda. 2003’te de bir un fabrikası satın alan Özge’nin sloganı şöyle: “Kendi tarlanda üret, kendi silonda muhafaza et, kendi fabrikanda un yap.” Eksik olan sadece fırın, onu da çok zahmetli olduğu için kurmak istemiyor.
     <br/>
     <br/>
     Bankadaki idari görevini toprak için bıraktı
     <br/>
     <br/>
     Bükreş Finansbank’ın genel müdür yardımcısı Yusuf Dağtekin,  arazi takibi yapabilmek için bir yıl önce bankadaki işini bırakmış. Ortadoğu Üniversitesi’ni bitirdikten sonra Finansbank’ın Moskova ve Bahreyn şubelerini kuran Dağtekin, yine aynı görevle geldiği Bükreş’te kendisine farklı bir yol çizmiş. Onu toprakla temasa geçiren ise bir Fransız müşterinin şikayeti; “Fransa’dan parası gelmişti; ama ertesi gün ödememiz gerekiyordu. Parayı hemen alması gerektiğini yoksa önemli bir araziyi kaçıracağını söylüyordu. Arazide organik tarım yapıyormuş. Biraz fazla komisyon alarak parasını ödedik.”
     <br/>
     <br/>
     Yusuf Dağtekin, toprak alım-satımının püf noktalarını, sonradan dost olduğu bu Fransız müşteriden öğrenmiş; ama bir dönüm toprağın nasıl olup da 20 dolara satıldığını bir türlü anlayamamış. “İşin içinden çıkamadım bir türlü.” diyor, “Adana’da biz dönümünü bir milyara alıyorduk. Arada muazzam bir fark var. İnternete girdim, her önüme gelene sordum ve sonunda Fransız’ın yanılmadığını anladım.” Onun ilk tarlası Tele Orman bölgesinden. 450 dönüme 10 bin dolar ödemiş. Neredeyse şehir efsanesine dönüşen ‘Ucuz tarla var’ sözünün doğru olduğunu fark eden; ama asıl mahareti tek parça tarla bulabilmekte gören Yusuf Dağtekin de toprak işini ciddiye alan herkes gibi komisyoncularla çalışmaya başlamış. Dönümü 30 dolara arazi bulana dönüm başına 5 dolar komisyon. “Kime giderseniz dönümü 30-40 dolar der. Hakikaten doğru; ama işe yarar arazi bulmak çok zor. 52 haftam bu söylentilerle geçti. Bir yerden haber geliyor, dönümü 10 dolar diyorlar, atlayıp gidiyorum. Toprak var; ama beş-on dönüm. Ben ne yapacağım o toprağı. Toplu tarlanın değeri on kat daha pahalı.”
     <br/>
     <br/>
     Bu şekilde ülkenin değişik bölgelerinde toplam 1100 dönüm araziye sahip olan Dağtekin, “Süreç devam ediyor. Halen koşturuyorum bu işin peşinde. Hedefim 2500 dönüme ulaşmak. Şimdi 1300 dönümlük bir arazi için pazarlık halindeyiz.” diyor. Bükreş’teki kira geliri ve Adana’daki narenciye bahçelerinin geliriyle geçinen ve tarlaya ileriye dönük kârlı bir yatırım gözüyle bakan Dağtekin de AB’nin hektar başına vereceği 200 Euro destekleme priminden ne kadar kazanacağını hesaplıyor. “Bildiğim kadarıyla ilk sene 50, ikinci sene 100, sonra da 200 Euro verecekler. 100 hektar toprağa 200 Euro alırsanız senede 20 bin Euro yapar. Taş attım kolum mu yoruldu. İstersem kiraya verip kira geliri alırım.” diyor. Yusuf Dağtekin’in isteği, sahip olduğu gayrimenkule göre mütevazı sayılır. Romen eşi ve oğluyla vize problemi olmadan Avrupa seyahatine çıkmak ve istediği ülkede bir müddet yaşayabilmek.
     <br/>
     <br/>
     Boğaziçi Üniversitesi mezunu Kadir Battal, on beş yıl süren Amerika serüveni, yarım kalan doktora tezi ve terk edilen banka müfettişliğinin ardından baba mesleği gıda toptancılığına soyunmuş. Romanya ile tanışıklığı yedi yıl öncesine dayanıyor. Önceleri gıda satışları için gidip geldiği ülke, Romen eşi sayesinde ikinci vatanı olmuş. Battal, bir buçuk yıldır Bükreş’te yaşıyor ve AB üyeliğinin ülkeye olan ilgisini artırdığını söylüyor. Toprak işinde Yusuf Dağtekin ve Mehmet Özge kadar iddialı değil. Onların teşvikiyle bu işe girmiş ve talihi yaver gidince Tele Orman bölgesinde beş yüz dönümlük bir toprak bulabilmiş. 2 bin 500 dönüme ulaşmayı hedefleyen Battal, toprağın 250 dönümünü işlemek ya da kiraya vermek istiyor. Toprak işinin yüzde yüz kazançlı bir yatırım olduğuna inanan Kadir Battal’ın tek isteği oğlunun geleceğini garantiye almak.
     <br/>
     <br/>
     Çorumlu Fazlı İnci, toprağı sadece yatırım aracı gibi görmeyip işlemesiyle diğer toprak sahiplerinden ayrılıyor. O da Romanya’nın öncü Türklerinden. “1991 yılında Köstence’ye geldiğimizde, bizden hiç kimse yoktu.” diyor. Türkiye’de un fabrikalarına makine yedek parçası sattığı için Romanya’da da bu işle ilgili araştırma yapan İnci, Köstence’deki ilk gününde küçük bir şok yaşamış; “Sadece meraktan gelmiştik; ama işadamı gibi karşılandık. İnanın, sabah evden dışarı çıktığımızda 15 Romen kapıda bekliyordu. Bize çok yerler gösterdiler, yatırım yapmamız için çok teşvik ettiler.”
     <br/>
     <br/>
     Fazlı İnci, Romanya’da çalışma kararı vermekte hiç nazlanmamış; ama Çorum’daki 30 yıllık birikimini satıp savmaya cesaret edememiş. Çareyi, memleketteki dükkanın başına oğlunu koymakta bulup, kapağı Bükreş’e atmış. Önceleri isteyenlere değirmen kurarak, yem fabrikalarını un fabrikasına çevirerek ve yedek parça satarak geçimini sağlayan İnci, 15 gün Bükreş’te, bir ay Çorum’da derken, 1999 yılında kendi deyimiyle ‘toprağı görmüş’ ve başka hiçbir şeyi görmemiş. “Köylü çocuğuyum; ama tarımdan anlamıyorum. ‘Tarım yapabilirsem yaparım, yapamazsam yatırım olur. Metrekare fiyatı Türkiye seviyesine gelince para kazanırız.’ diye düşündüm ve öyle de oldu.” diyor.
     <br/>
     <br/>
     Adasına Türk köyü kurmak istiyor
     <br/>
     <br/>
     Fazlı İnci’nin 3 bin 300 dönüm toprağı var. Altı ay önce de arazisinden doğalgaz çıktı. Şimdi, avukatıyla birlikte gazdan belli bir yüzde almaya çalışıyor. Çorum’da toprakla uzaktan yakından ilişkisi olmayan İnci, Romanya’da tam bir çiftçi gibi yaşıyor. 2000 yılından bu yana, Romen devletinden yüzde elli hibeyle aldığı üç traktörü ve üç sulama makinesiyle tarım yapıyor. Mısır, ayçiçeği, soya, yağlık tohum, buğday ve  şeker pancarı ekse de favorisi buğday ve ayçiçeği. Çiftlikteki deposunda sakladığı mahsulü satmakta zorlanmadığını söylüyor; “En kazançlısı buğday, daha rahat satabiliyorum. Ayçiçeğini de bu yıl tarladan sattım. Bir Amerikan firması araziye arabasını çekti, ayçiçeğini alıp gitti.” Tarım işine iyiden iyiye ısınan İnci, et fiyatları yüzde yüz artınca hayvan yetiştiriciliğine merak salmış. Niyeti, yazın buzağı alıp kışın satmak. Sohbet esnasında, Romanya’ya gelince daha dindarlaştığını, Hacca gidip, içkiyi bıraktığını itiraf eden Fazlı İnci’nin tek sorunu tek kelime Romence öğrenemediği için vatandaşlık hakkı kazanamaması.
     <br/>
     <br/>
     Dursun Kurt için toprak sahibi yerine ada sahibi demek daha doğru olur. 1992 yılından bu yana mutfak eşyası satmak ve bir alacağını tahsil etmek için geldiği Romanya’da yaşıyor. Henüz çözemediği alacak meselesi ise artık espri konusu olmuş: “Geçen gün arkadaşla karşılaşınca, ‘Paramı ver de gideyim.’ dedim. Onun yüzünden 15 yıldır buradayım.” Türkiye’de yaptığı alüminyum dökümcülük işini Romanya’da geliştirerek alüminyum profil, PVS profil, lambri üretimine başlayan Kurt’un yanında 20 Türk vatandaşı, 20 Romen Türkü, 250 de Romen çalışıyor. Çocuklarının eğitimiyle ilgili endişesini Bükreş’te açılan Türk okulu giderince dönüş planlarının üzerine sünger çekmiş. Ona göre okyanustan çıkıp göle girmemeli. “Rahmetli babam, toprak az olduğu için 1946 yılında Trabzon’dan kalkıp İstanbul’a gelmiş. Biz de buralarda toprak arıyoruz.” diyen Kurt önümüzdeki yıllarda Güney Amerika ya da Afrika’ya açılmayı istiyor.
     <br/>
     <br/>
     Ada meselesine gelince, önceleri yarı zamanlı ilgilendiği toprak alım-satım işlerini bu yıl kurduğu inşaat ve gayrimenkul firmasıyla profesyonel boyuta taşımış. Kurt: “Daha önce beş-on dönüm gibi küçük araziler alıyorduk. Bu yıl, bilhassa Bükreş’te aldığımız arazilerin üzerine çelik konstrüksiyon binalar yapıp satmaya başladık. İsteyene bina, isteyene de parsellenmiş arazi veriyoruz. Eski tavuk ve inek çiftliklerini alıp modernize ediyor ve sonra vadeyle satıyoruz.” diyor. Fundela beldesinden aldığı 265 dönümlük ada ise müşteri bekliyor. Göl içindeki adayı bütün olarak satmayı isteyen Kurt, bir Türk köyü projesine de sıcak bakıyor; “Adayı İtalyanlardan aldık. 15 milyon dolarlık bir adakent projesi var; ama uygulayamamışlar. Üç dört ay içinde satın alan çıkmazsa, parselleyip bir Türk köyü kurabilirim.”
     <br/>
     <br/>
     Dursun Kurt, Romanya’da toprağın Türkiye’ye göre çok ucuz oluşunu, iki ülkenin toprak algısındaki farklılığa bağlıyor. Ona göre Türkiye’de toprak hayatın bir parçası hatta olmazsa olmazı. Ancak, toplu konut ve alt yapıda sağlam bir sistem kuran Romenler, alım güçleri yükseldikçe yatırım yapmak yerine tüketmeyi tercih ediyor. Üstelik ülke nüfusu giderek düşüyor ve iki yıl önce başlayan serbest dolaşımla 2 milyon Romen’in Avrupa’ya, 5 milyonunun da diğer ülkelere gittiği tahmin ediliyor. Hâl böyle olunca, Osmanlı döneminde ‘altın tepsi’, ‘hububat ambarı’ adıyla anılan ve 1990 yılına kadar dünya buğday borsasının merkezi olan Köstence’ye sahip bir ülke, buğday krizini aşmak için Amerika ve Arjantin’den buğday ihraç edebiliyor.  Romanya’dan toprak alan bütün yatırımcıların şikayet ettiği tapu ve kadastro problemi ise yakın dönemde çözülecek. Romanya’nın kadastrosunu çıkaracak ekipte Türkiye’den de iki firma yer alıyor.
     <br/>
     <br/>
     ŞİMDİ KAÇA SATILIRSA ALIRIZ; AMA TOPRAK YOK
     <br/>
     <br/>
     Romanya’da geniş arazilere sahip öncü Türkler, şu an itibariyle toprak işine heveslenen girişimci ruhları uyarıyor; AB üyeliği kapıda, toprak pahalandı, hatta satın alacak toprak kalmadı. Ukrayna’dan Fransa’ya ve Yunanistan’a kadar Avrupa arazilerini araştıran Yusuf Dağtekin, “Dönümü 15 bin Euro’nun altında toprak yok. Şu an Romanya’da söyledikleri her fiyatı kabul ederim, ama yine de bulamıyorum.” diyor. Gazete ve televizyonlara toprak ilânı veren Mehmet Özge de toplu arazi olması şartıyla dönümüne bin 500 Euro vermeye razı. Peki, Romen hükümeti yabancıların toprak satın almasını nasıl değerlendiriyor? Geçen yıl, seçim döneminde başbakan, cumhurbaşkanı ve muhalefet temsilcileri televizyon programlarına katılarak halkı uyarmışlar. Ancak bu uyarı ‘Toprağınızı satmayın.’ değil, ‘Toprağınızı ucuza satmayın’ şeklinde yapılmış. Halk da bu medya bombardımanından etkilenmiş haliyle ve fiyatlar yükselmeye başlamış.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Saygı Gülkan, 10-Temmuz-2005
> Romenlerin duyarsızlığı emsal teşkil etmez: 
> Yabancılara toprak satılmasına karşıyım. Aklı başında hiçbir yurttaş, vatan topraklarını yabancılara satmaz. Romenlerin bu konudaki duyarsızlığı bize emsal teşkil etmez. Devletinizin desteğiyle başka bir ülkede toprak satın alırsanız, orada çok şeyi değiştirebilirsiniz. Türklerin Romanya’dan toprak satın alması bu amaca yönelik değil. Ama Türkiye’de birleri bu işi planlı yürütüyor. Filistin de böyle elden çıkmadı mı?

### Hakan Özhalk, 06-Temmuz-2005
> Belki ders olur: 
> Yabancılar toprak satın almaya başlayınca, “Vatan elden gidiyor!” diye feryat koparanlar oldu. “Romanya'nın toprak ağaları” haberiniz böyle düşünenlere verilecek en güzel cevaptır. Haberden anlaşılıyor ki, yabancı yatırımcılara toprak satmak ile vatanı satmak arasında dağlar kadar fark var. Vatanı sadece tapudan ibaret sayanlara “Milletsiz vatan olur mu? başlıklı Editör yazınız da bir ders niteliğindedir.

Kaynak: [www.aksiyon.com.tr](http://www.aksiyon.com.tr:80/detay.php?id=22066&yorum_id=1), [web.archive.org (arşiv bağlantısı)](http://web.archive.org/web/20060104113144/http://www.aksiyon.com.tr:80/detay.php?id=22066&yorum_id=1)
