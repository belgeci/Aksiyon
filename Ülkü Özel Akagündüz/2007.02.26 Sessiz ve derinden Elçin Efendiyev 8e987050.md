# Sessiz ve derinden Elçin Efendiyev

*Ülkü Özel Akagündüz 2007.02.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Azeri yazar Elçin Efendiyev bir tiyatro oyunu ve 'Ölüm Hükmü' romanının ikinci baskısıyla yeniden gündemde. Türkiye'de sessiz ve derinden takipçileri olduğu muhakkak…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070505174107im_/http://www.aksiyon.com.tr/resim/638/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Elçin’le ilgili bir yazıda yan yana yazılması kaçınılmaz iki unvan vardır; Azeri edebiyatının usta ismi ve başbakan yardımcısı… Ve hep o beylik soru yöneltilir; “Devlet adamlığı kimliğinizle, yazar kimliğiniz ne kadar örtüşüyor, hangisini daha çok önemsiyorsunuz?” Ve Elçin hep aynı cevabı verir: “Önce yazar, sonra devlet adamıyım.”
   <br>
    <br>
     Her şartta ve ortamda rahatlıkla kalem oynatan bir yazar, İstanbul’a geldiğinde torununa bakıcılık yapan, korumaları gönderip taksiyle şehir turuna çıkan bir devlet adamı. Aslına bakılırsa, her yazarın gönlünde yatan aslanı o da uyutup duruyor; “Yazar odur ki, evinde otursun, yazı çizi işiyle uğraşsın. İdeali budur; ancak ideal başka, hayat başka bir şeydir.” Gençlik yıllarından bu yana hep ictimaî işlerle uğraşan Elçin, ‘her ortamda’ yazabilmesini bir talih sayıyor ve belli ki, yirminci yüzyıl Azeri edebiyatının usta yazarlarından olan babasına çekmediği için içten içe seviniyor; “Babam İlhami Efendiyev, benim üstadımdır. Onun bir âdeti vardı; her sabah hususî giyinir, kravatını takar, ondan sonra yazı masasına otururdu. Evinden kenara gitse yazamazdı. O çalışırken evde ne televizyon sesi olabilirdi ne radyo ne bir gürültü.” Elçin, babasından gördüğünün aksini yapıyor şimdi; torunuyla oynarken, bir söyleşinin hemen ardından, uçakta, otel odasında… Yazmak için ne belli bir zemin arıyor ne de zaman…
     <br/>
     <br/>
     Elçin, ilk hikâyesinin 1959 yazında, 16 yaşında bir delikanlıyken ‘derc olunduğu’nu söylüyor. Neredeyse yarım asır geçmiş aradan. Geriye dönüp baktığında ne görüyor yazar? “İlk geçlik yıllarımda, millî edebiyata yukarıdan bakmak gibi bir âdetim vardı. Yok efendim, Faulkner böyle geldi, Hemingway şöyle gitti… Sonra anladım ki, millî olunmadan beşerî olunmuyor. Kendi öz halkının hissiyatını ifade edeceksin önce. Millî olmayan kozmopolit olur; ancak yalnız millîlikte kapanıp kalan da cahil ve nâdan olur.” Ona göre, dünya çapında tanınıp bilinmenin yolu da önce kendi ülkesinde sevilmekten geçiyor. Kendi ülkesinde hak ettiği yere oturduğu muhakkak; ancak Elçin, Türkiye’de hâlâ yeterince tanınmıyor. Birçok edebiyatsever için gecikmiş bir keşif olduğu söylenebilir. Kitaplarını basan Ötüken Neşriyat bile, ‘Elçin mi, o da kim?’ diyen okurlarını aydınlatmaya çalışıyorsa hâlâ…
     <br/>
     <br/>
     Yayınevinin ilk defa 1996 yılında yayımladığı ‘Ölüm Hükmü’, ikinci baskısını ancak on bir yıl sonra yapabiliyor. Önümüzdeki ay piyasaya çıkacak yeni baskının dili, Türkiye Türkçesine biraz daha yaklaşmış olacak. Ancak Elçin’e kalsa, Türkiyeli okur, az biraz zorlansa da çeviriye ihtiyaç duymadan okuyabilir onun kitaplarını. Nitekim o, çocukluk yıllarından itibaren Türk edebiyatını orijinal haliyle okumuş. İlk hikâyelerini yazdığı altmışlı yıllarda, Moskova’da, sosyalist ülkelerin kitaplarını satan bir kitabevini hatırlıyor şimdi; nasıl olmuşsa araya karışmış Türkçe kitaplar buluyor orada. Türkiye’ye gidip gelmenin ‘çetin’ olduğu seneler… “İlk o zaman başladım işte Türkçe kitaplar okumaya. Hiç unutmam babam da Makber’i ezberinden okurdu.” diyor Elçin ve sözü bağlıyor; “Mesele ondan ibarettir ki, Anadolu Türkünün sevimli yazarıyla Azerbaycan Türkünün sevimli yazarı birdir.”
     <br/>
     <br/>
     NEYİ YAZDIYSAM ONU SEVERİM
     <br/>
     <br/>
     Elçin’in hikâyeleri yüzde her daim tebessümle okunacak, hadi söyleyelim, romantik ve içinde hep biraz espri barındıran ve öykü severlerin kolaylıkla iltimas geçebileceği metinlerdir. Yazar da, hikâyeyi Azerbaycan edebiyatının en gelişmiş türü olarak nitelendiriyor; “Fuzuli’nin Şeyhnamesini Azerbaycan hikâyesinin hatta daha genelde Türk hikâyesinin bir nüvesi olarak görüyorum. Sonrasında, Celil Memmet Uluzâde bu türü yüksek bir makama çıkardı ve Azerbaycan hikâyesi, Azerbaycan halkını ifade etmeye başladı.” Elçin en nihayetinde, klasik bir yazar tavrı sergileyerek bir yazdığını diğerinden üstün tutmuyor. “O an ne yazdıysam onu severim.” diyor. “Yazar o adamdır ki, kâğıdı önüne, kalemi eline alır ve kendisini ifade eder. Gördüğünü, hissettiğini yazar. Şimdi biraz realist olayım, şimdi de romantik diye fikirleşmez. Bu yazar istidatlıysa özüyle beraber öz halkının hislerini ve heyecanlarını da ifade eder. İktidarlı bir yazarsa Allah Tealâ ona daha büyük bir istidat verdiyse sadece öz halkını ifade etmekle kalmaz, tasdik eder, ‘Bu benim edebiyatımdır, insanlarımdır, gördüğün bu karakterler, suretler benimkidir, ben buyum.’ der.”
     <br/>
     <br/>
     Eserleri, İngilizce, Arapça, Almanca, Fransızca, Çince, Çekçe, Farsça, Romence gibi birçok yabancı dile çevrilen ve Türkiye’de de 15 kitabı yayımlanan Elçin için en büyük sürpriz, uzun yıllardır tuttuğu küçük notların kitaplaşması ve Azerbaycan’da yayımlandıktan kısa bir zaman sonra Türkçeye çevrilmesi olmuş. Da Yayınları’nın bastığı ‘Edebî Düşünceler’; kitapların, gazetelerin, peçetelerin, sigara paketlerinin kıyısına köşesine tutulmuş notların süzgeçten geçirilmesiyle ortaya çıkmış. “Öz arşivime bir bakmak istedim ki ne göreyim, büyükçe bir valiz içinde çoğu yâdımdan çıkmış yüzlerce not. Okudukça, özüme tesir edenleri bir kenara yığdım, dâhili âlemime mensup olanları okuyucuyla bölüşmek istemedim. Bir kısmının da şifresini çözemedim. 71 yılına ait bir notta şöyle yazıyor mesela, ‘Şekspir-beşinci cilt-Yunus Emre’ Kim bilir o zaman ne düşünmüşüm?” Elçin, not biriktirme âdetine devam ediyor, bir farkla, eskisi kadar restoranlarda yemek yemediği için peçete kenarına yazılmış notları yok artık.
     <br/>
     <br/>
     İSTANBUL, ÇOK MERAKLI İNSANLAR ŞEHRİ
     <br/>
     <br/>
     İstanbul şairlere, yazarlara ilham veren bir şehirdir. Bakü nasıldır? Kızını ve torununu görmek için ya da kültürel bir etkinlik için Bakü-İstanbul hattında gidip gelen Elçin, İstanbul’u çok sevmekle beraber, yazarların anlatılarına çok da güvenmemek gerektiğini düşünüyor; “Gençlik yıllarımda James Joyce’un Dublinliler kitabını okumuştum ve bu Dublin nasıl güzel bir şehirdir böyle diye büyülenmiştim. Dublin’e bir konferans için gidince, boz bir şehir gördüm. Kedere bürünmüş, sevinç yok, büyük abidesi yok. Joyce bu şehri nasıl sevmiş dedim.”
     <br/>
     <br/>
     İstanbul öyle değil ama yazar için, çok sevimli bir şehir. İlginç de bir tanım yapıyor: “İstanbul çok meraklı insanlar şehridir.” Bir yazarın ilgisini ve coşkusunu canlı tutacak, her daim enteresan olaylara şahit olunan, tuhaf insanlarla karşılaşılan bir şehir. “Umumiyetle protokolü sevmem.” diyor Elçin, “Koruyucuları bırakırım, araba istemem, özüm taksiyle gider gezerim. Bir tarafta ayakkabı silenler görürüm, diğer yanda nargile çekenler… İstanbul durup seyredilecek bir şehir.”
     <br/>
     <br/>
     <br/>
     <br/>
     “YILDIZLAR ALTINDA CİNAYET”
     <br/>
     <br/>
     Elçin’in tiyatro oyunları önceki yıllarda Ankara, Konya, Erzurum devlet tiyatrolarında gösterilmişti; bu kez, İstanbul Büyükşehir Belediyesi Şehir Tiyatroları kolları sıvadı ve yazarın “Yıldızlar Altında Cinayet-Katil” adlı piyesini tiyatro severlerle buluşturdu. Gala için İstanbul’a gelen Elçin, oyunla ilgili soruları, “Oyunda insan talihi öne çıkıyor. İnsanın iç âleminin bir yansıması, hissiyatlarının açıklamasıdır. Daha fazla bir şey söylemeyeyim. İzleyip görmek lâzım.” diye özetleyip edebiyatla ilgili konuşmayı tercih etse de, Türkiye’de ilk defa sahnelenen eserin, beğeniyle karşılandığını söylemek gerek. Sosyalizm sonrası oluşturulan yeni düzenle birlikte değişim sancıları taşıyan Azerbaycan insanının anlatıldığı ‘Yıldızlar Altında Cinayet’te, Elçin, çağdaş bir tragedya örneği sunuyor. 2000’li yılların başında, Bakü’de yaşayan bir öğretmen ve 19 yıl sonra çıkagelip, onu hep sevdiğini söyleyen öğrencisi arasındaki sevgiyi konu edinen oyun sezon boyunca şehir tiyatrolarında izlenebilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26812), [web.archive.org (arşiv bağlantısı)](http://web.archive.org/web/20070505174107/http://www.aksiyon.com.tr:80/detay.php?id=26812)
