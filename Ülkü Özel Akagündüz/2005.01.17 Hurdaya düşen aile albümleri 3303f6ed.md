# Hurdaya düşen aile albümleri

*Ülkü Özel Akagündüz 2005.01.17*

<div bgcolor="#FFFEF6">
 <font>
  <img border="0" height="1" src="/web/20051104101303im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104101303im_/http://www.aksiyon.com.tr/resim/528/72.jpg" vspace="5"/>
  </p>
 </font>
 <font class="content">
  Parçalanmış aile albümleri sahaflarda 25 kuruş gibi komik rakamlarla satışa sunuluyor. Onlara bakmak, yabancı bir eve gizlice girmek gibi... Ancak kabul etmeli ki koleksiyonerler onlarla tarih yazıyor.
 </font>
 <p>
  <font class="content">
   Beyoğlu’nda bir sahaf dükkanı. Girişte, eski dergiler, kitaplar ve karton kutular içine tıkabasa doldurulmuş siyah-beyaz fotoğraflar. Hepimizin aile albümünde olabilecek türden; torununu avutan büyükanne, gelin-damat, bahçede içilen beş çayının ardından objektife gülümseyen orta yaşlı kadınlar, piknikte şekerleme yapanlar... Kim getiriyor bu fotoğrafları sahafa? Hurdacılar... Nereden? Bir dönem azınlıkların yoğun olarak yaşadığı Kurtuluş, Feriköy gibi semtlerden. Boşalan evlerden eski eşyaları toplayan hurdacılar fotoğrafları sahafa satıyor, onlar da 25 kuruş karşılığında meraklısına... Alıcılar; koleksiyonerler ve fotoğraflardaki hikâyeyi görebilen yazarlar. Kimi fotoğraflar ser verip sır vermiyor. Hayâl dünyası zengin olanlar ‘Foto Şen’de çektirilmiş karı-koca fotoğrafından ‘ikimizin resmini çıkarsınlar yan yana’ türküsüne oradan da bambaşka bir hikâyeye uzanabilir elbette; fakat arkası imzalı, tarihli fotoğrafların koleksiyonerlerin işini kolaylaştırdığı muhakkak. 1960 yılında çektirilmiş bir fotoğrafın arkasında; ‘Kıymetli Ablacığım, bu cansız halimizi sizlere unutulmamak şartıyla hatıra ediyorum.’ yazıyor. 1955 yılında Üsküdar’daki Ar Foto’ya çektirilen ana-oğul fotoğrafının arkasında da ‘Bizleri hatırlayın’ notu var. ‘Unutulmamak’ kaygısıyla çektirilen ve eşe-dosta yollanan fotoğraflar, onları hiç tanımayan insanların elinde dolaşıyor. Sahaflardaki fotoğraf yığınlarını karıştırmak, hiç tanımadığınız insanların evine gizlice girmek gibi. Bir tür mahremiyet ihlâli; fakat bu fotoğrafların sahaflara düşmesinde, onlara sahip çıkması gereken insanların hiç mi hatası yok? Ve, fotoğraf bir kez sahafın eline geçtiyse kıymet bilir insanların onları toplamasında ne kötülük var?
   <br>
    <br>
     Aile albümünü kendi elleriyle satıyorlar
     <br/>
     <br/>
     Aile büyüklerinin sararmış fotoğraflarını sırf eskiyi çağrıştırıyor diye yırtıp çöpe atan kızından şikayet etmişti Makedonyalı bir kadın. Bu, birçoğumuz için anlaşılmaz bir tutum olsa da, taşınırken aile albümlerini tavanarasında bırakan ya da ailenin son büyükleri de bu dünyadan göçtükten sonra fotoğrafları sahafa taşıyan torunların sayısı zannettiğimizden daha çok görünüyor.
     <br/>
     <br/>
     Koleksiyoner Orhan Koloğlu şimdiye dek, ‘Evdekileri atıyorum ağabey’ diyen o kadar çok insana ‘Aman ha, atma!’ diye koşmuş ki, evdeki kitaba, değerli evraka ve fotoğrafa sahip çıkmanın ender bulunur bir özellik olduğuna inanmış. Fotoğraflar, kişisel tarihimizi oluşturan güçlü bir unsur; ancak ‘Kardeşlerimin ve yeğenlerimin fotoğraflarını da ben muhafaza ediyorum.’ diyen Koloğlu’na göre ‘saklamak’ herkesten beklenebilecek bir tutum değil.
     <br/>
     <br/>
     Nitekim, İnönü’nün ve eski başbakanlarımızdan Fethi Okyar’ın özel katipliğini yapan Necmettin Sahir Sılan’ın evindeki evrakları da tam çöpe gidecekken yakalamış Orhan Koloğlu: “Necmettin Sahir babamın ahbabıydı. Başbakanlık kâtibi olarak çalıştığı için perde arkasındaki olaylara hâkimdi. Çok ısrar etmeme rağmen anılarını yazmadı. Bir gün kızı beni aradı ve ‘Babam öldü, evde bazı evraklar var, gelin alın.’ dedi. Gittim ki ne göreyim; bir eskici Necmettin Bey’in masasını yokluyor, çekmecelerden çıkan evraklar, fotoğraflar yerlerde, çıldıracaktım neredeyse. Yerde ne bulduysam şeker çuvallarına doldurup Tarih Vakfı’na götürdüm.”
     <br/>
     <br/>
     Aile albümlerinin sahaflarda satılmasında, çocukların ve torunların vefasızlığı kadar, ‘pislikten’ kurtulmak isteyen kadınların ‘intikam’ duygusu da rol oynuyor. Koloğlu, ‘Siz lütfen alınmayınız; ama bir gerçek var: Erkek toplar kadın atar.’ diye özetliyor konuyu. İşte bir örnek; Osmanlı döneminde, Libya’da, ülkenin tarihiyle ilgili ne bulursa toplayan bir koleksiyoner ölüyor ve o güne kadar kocasının topladıklarına ‘pislik’ nazarıyla bakan kadın koleksiyonun bir kısmını çöpe atıyor, bir kısmını ateşe veriyor. O dönem Libya tarihi demek, Osmanlı tarihi demek. Olayı öğrenen tarihçiler epey bir dövünüyorlar; ama nafile...
     <br/>
     <br/>
     Sahafa düşen fotoğrafların araştırmacılar ve koleksiyonerler tarafından satın alınmasına gelince, ‘Niçin kötü hissedelim ki kendimizi.’ diyor Orhan Koloğlu, “Çöp tenekelerinden çıkıyor fotoğraflar yahu. Sahaflar bir aracı sadece. Kendi elleriyle getirip satıyorlar, kıymet bilenler de gelip alıyor.”
     <br/>
     <br/>
     Fotoğrafların el değiştirmesini biraz da, dünyadaki yer değiştirmelerle açıklamak gerekiyor. Savaş dönemlerinde, sürgünlerde can derdine düşen insanlar birçok şey gibi aile albümlerini de geride bırakıyor. Kimi zaman da, bir ülkeden diğerine muhtemelen bir mektup içinde postalanan aile fotoğrafları sahaflara düşüyor. Orhan Koloğlu, Paris, Londra, Roma ve Berlin’de çoğunlukla nehir boyunca kurulan seyyar sahaflardan, Türkiye’ye ait epey fotoğraf toplamış.
     <br/>
     <br/>
     Anadolu Ermenileri'nin fotoğraflarını yurtdışında buldum
     <br/>
     <br/>
     Koleksiyoner Orlando Carlo Calumeno da, Anadolu’ya ait fotoğrafları yurtdışından toplayanlardan. Koleksiyonundaki kartpostalları, Beyoğlu’ndaki Elhamra Pasajı’nda 100 Yıl Önce Türkiye’de Ermeniler’ başlığıyla sergileyen Orlando, “Anadolu Ermenilerine ait kartpostalları Ankara, Gaziantep, İzmir, İskenderun gibi şehirlerden topladım; ancak çoğu Güney Afrika, Singapur, Arjantin gibi hiç akla gelmeyecek yerlerden çıktı.” diyor. Özel bir baskıyla kartpostal haline getirilen fotoğrafların postayla ya da bavul içinde çıktıkları yurtdışı yolculuğunun Türkiye’de son bulmasını da çok manidar buluyor Orlando: “Anadolu toprakları onları geri çağırdı.”
     <br/>
     <br/>
     İtalyan asıllı Orlando’nun 20 yıldan bu yana topladığı fotoğraf ve kartpostallar 1895-1919 dönemini kapsıyor. Üzerleri Ermenice, Osmanlıca ve Fransızca yazılı kartpostallar dönemin çok kültürlü ortamına ilişkin de epey ipucu barındırıyor. Trabzon’da bir Rum editörün bastığı  kartpostalı Müslüman bir tacir, İstanbul’daki Musevi arkadaşına gönderiyor.
     <br/>
     <br/>
     Kartpostalların üzerindeki tüccar kaşelerinin üç-dört ayrı dilde hazırlanışı da dönemin hoşgörü ortamına ayna tutuyor. Orlando, “Anadolu’nun en güçlü, en renkli olduğu dönemin sırrı buralarda işte.” diyor.
     <br/>
     <br/>
     Anadolu Ermenilerine ait 500 fotoğrafın metinlerle birlikte sergilendiği ‘100 Yıl Önce Türkiye’de Ermeniler’, 19 Ocak’a kadar görülebilir. Sergi, Birzamanlar Yayıncılık tarafından Orhan Köker’in editörlüğünde aynı isimle kitaplaştırıldı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19408), [web.archive.org (arşiv bağlantısı)](http://web.archive.org/web/20051104101303/http://www.aksiyon.com.tr:80/detay.php?id=19408)
