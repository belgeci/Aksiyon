# Müzehhib Rikkat Kunt’u Fransız torunu anlatıyor

*Ülkü Özel Akagündüz 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117183921im_/http://www.aksiyon.com.tr/resim/538/72.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Yasmine Ghata, babaannesi müzehhib Rikkat Kunt’un hayatını anlattığı ‘Hattatların Gecesi’nin tanıtımı için İstanbul’daydı. Babasını küçük yaşta kaybettiği için Türk akrabalarıyla bütün bağları kopan yazar, babaannesinin ünlü bir müzehhib olduğunu da Louvre Müzesi’ni  gezerken öğrenmiş.
 </font>
 <p>
  <font class="content">
   Osmanlı’nın son dönemlerine ve harf devriminin sadece Arap alfabesini değil, edebiyatı, sanatıyla bütün bir medeniyet tasavvurunu silip götürüşüne şahitlik eden müzzehib Rikkat Kunt, öldükten sonra da yaşamaya devam eden gerçek sanatçılar gibi aramıza döndü. Fakat eserlerinin sergilendiği bir galeri salonunu ya da “100. doğum yılı”nı  kutlayan mütevazı kalabalığı değil, sadece bir kez gördüğü torununun yazı odasını ziyaret etti. Onu, bu ‘fani dünya’ya Londra’da yaşayan Fransız vatandaşı Yasmine Ghata çağırdı. İki yaşındayken bir kez gördüğü ve hakkında hiçbir şey bilmediği babaannesi Rikkat’in aslında ünlü bir tezhip sanatçısı olduğunu Louvre Müzesi’ndeki bir sergide öğrenen Yasmine, kağıda kaleme sarıldı ve kahramanı Rikkat Kunt olan bir roman yazdı.
   <br>
    <br>
     Fransa’da, şiirsel anlatımı ve etkileyici üslubuyla dikkat çeken ve çok satanlar listesine giren ‘Hattatların Gecesi’ kitabevi vitrinlerinde yeni boy göstermesine rağmen ülkemizde de ilgi gördü. Fakat bir farkla; üslubun, yazarlık yeteneğinin, bir ilk roman için hayli sağlam kurgunun geriye itildiği ‘içerik’ tartışmalarıyla. Öyle ki yazar İstanbul’da bulunduğu üç-beş gün içinde ‘Bu bir roman, sadece kurgu’ demekten yorgun düştü. Ancak kurgunun gerçekle karıştığı noktalar vardı ve yazarın hayat hikayesi Yeşilçam filmlerine alışkın bünyemiz için yeterince dram, gizem ve tesadüf barındırıyordu. Üstelik roman, yalnızca müzehhib Rikkat Kunt’u değil, harf inkılabından sonra bir köşede ölüme terk edilen hat sanatını ve divit-mürekkeple vuslatları engellenince buğulanan camlara Kur’an ayetleri yazan, çıplak bir duvarın, kapalı bir gökyüzünün ya da boş bir tabağın üzerinde hep o yasak harfleri hayal eden hattatları da görünür kılıyor. Yazara İslamiyet ve Rikkat Kunt hakkında tek soru sormayan Fransız okurdan ayrıldığımız nokta da burada başlıyor.
     <br/>
     <br/>
     ‘Hattatların Gecesi’ yazarın ısrarla vurguladığı gibi bir kurgu olsa da bizim tarihimizde bugün bile fazlaca tartışılmayan kör noktalara parmak basıyor. Aslında işaret edip kaçıyor da diyebiliriz; çünkü kitabını ‘estetik bir rüya’ olarak tanımlayan yazarın tarihsel gerçekleri gün yüzüne çıkarmak gibi bir niyeti yok. Öyle ki, onu bir yanıyla Türk yapan babaannesinden ilhamla yazdığı kitabında babaanne bile gerçeğin kıyısında dolaşan hayalî bir varlık. Yasmine Ghata, “Büyükannemin hayatını fazla araştırmadım. Onunla ilgili tüm bilgilerin Türkçe olması bir engeldi; ama asıl neden, onun hakkında herşeyi bilirsem zihnimdeki ideal büyükanneyi kaçırabilirdim. Ben, sıradan değil gerçeküstü bir Rikkat Kunt portresi çizmek istedim.’’ diyor.
     <br/>
     <br/>
     Geleneksel sanatlarla ilgili olanlar müzehhib Rikkat Kunt’un romanda hattat gibi gösterilmesini eleştiriyor. İlk bakışta yazarın, babaannesi hakkındaki eksik bilgisinden kaynaklanan bir hata gibi görünse de Ghata bunun bilinçli bir tercih olduğunu söylüyor: ‘’Hat sanatı, büyükannemin hislerini aktarmamda bana kolaylık sağladı. Tezhib buna imkan vermeyebilirdi.’’ Yazar babaannesinin hakiki mesleğini tamamıyle göz ardı etmek istememiş olacak ki,  kimi zaman “...Sayfa kenarlarını güllerle, sure başlıklarını ince uzun zırhlarla süslerdim. Kenar süslerim, çiçekli kıvrık dallar, her bir yaprağını tek tek işlediğim laleler, yaban gülleri ve karanfillerle dolup taşıyordu.” diyen müzehhip Kunt’a kulak vermiş. Deseni, sanatın namusu olarak tanımlayan ve süslemeyi yaşama sebebi sayan bir müzehhib bu kadarını hak ediyor olmalı. Kitabın etkileyici yanlarından biri, Yasmine Ghata’nın hattatların harflerle, divitle, mürekkeple olan ilişkisini tasvir ederken kullandığı ifadelerdeki şiirsellik. İslam Sanatı üzerine yüksek lisans yapmış olması yazmasını kolaylaştırsa da o, babasından kalan kitaplarda gördüğü Arapça harfler ve masasının üzerinde yan yana dizilmiş yazı takımlarıyla kurduğu diyaloğun daha etkili olduğunu düşünüyor.
     <br/>
     <br/>
     Ghata, Osmanlı Devleti’nden Cumhuriyet’e geçiş sırasında bir mesleğin yok oluşunu anlatırken kullandığı bazı ifadelerde  ‘dışarıda yaşıyor ve yazıyor’ olmanın özgürlüğüne sığındığını itiraf ediyor: “...Allah’ın latin alfabesiyle işi yok. Onun o kuvvetli nefesi birbirinden ayrık ve tıknaz harflerin üzerinden kayıp geçemiyor. Hattatlar, ‘Atatürk Allah’ı ülkeden kovdu.’ deyip duruyorlar. Artık tek başına iktidarda olan, Batı uygarlığına hayran, cehalete düşman Bozkurt, tıpkı ana sütünün yerine bir başkasını koyar gibi harf devrimi yaptı. Sh/43”  Yazar, romanda sanatçı isimlerinin gerçek olmasına özen gösterirken, babaannesinin yakın çevresindeki isimleri değiştirmeyi tercih etmiş.
     <br/>
     <br/>
     Ölmüş hat ustalarıyla konuşan, derviş biblolarının canlanıp sema yapmaya başladığını gören bir Rikkat Kunt portresi, ‘ölülerin canlılarla temas içinde olduğuna inanan ve kitabı yazarken büyükannesinden destek aldığını hisseden torun Yasmine’in zihnindeki gerçeküstü karaktere uygun; fakat Türk babaanneden Fransız toruna uzanan hayat hikayesinde evlilik, doğum, taşınma, ayrılık, ölüm gibi köşe taşları gerçekle birebir örtüşüyor. Bu tercih, henüz altı yaşındayken babasını kaybeden, dolayısıyla sadece babaannesiyle değil, Türkiye’deki bütün akrabalarıyla iletişimi kopan yazarın köklerine inme isteğiyle ilgili.
     <br/>
     <br/>
     Yasmine Ghata’nın Fransa’da tanınan bir şair olan annesi Venus Khoury-Ghata Lübnan asıllı. Ancak Yasmine, “Çocukken herkese Türk olduğumu söylerdim. Türkçe benim gönlümün dili. Konuşamadığım için hep üzüldüm. Kitabımın Türkçe’ye çevrilmiş olması dili öğrenmem için bir adım olur belki.’’ diyor. Kitapta, Rikkat Kunt ile Yasmine Ghata’nın babası arasında gidip gelen mektupların da kurmaca olduğunu söylemeliyiz. Yazışmalardaki sahicilik ve ifadelerdeki duruluk ise yazarın ele geçirebildiği tek mektuptaki ‘aristokrat ve edebî’ cümleleri romandaki mektuplara serpiştirmesinden kaynaklanıyor. ‘Hattatların Gecesi’, geleneksel sanatların canlanması için uğraşan müzehhib Rikkat Kunt’u belleklerimize yeniden çağırmakla kalmadı. Kitabı okuyanlar şimdi Beylerbeyi’nde yaşayan ‘gerçek’ Rikkat Kunt’u tanımak istiyor. İstanbul’a gelerek babaannesinin öğrencileriyle tanışan Yasmine Ghata ise iki çocuğuyla birlikte yaşadığı Londra’daki evinde yeni romanı ‘İsimsiz Topraklar’ için çalışmaya başladı bile...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20536), [web.archive.org (arşiv bağlantısı)](http://web.archive.org/web/20060117183921/http://www.aksiyon.com.tr:80/detay.php?id=20536)
