# Zonguldak… Bahtı kömürden kara

*Ülkü Özel Akagündüz 2013.02.18*

<div class="pNewsDetailMainContent ctx_content" itemprop="articleBody">
 <p>
  Kömürle parlayan ve kömürle sönen bir şehir Zonguldak. Son yıllarda küskün ve huzursuz. En fazla göç veren şehirler listesinde üçüncü sırada. Vaktiyle madene zorla indirilen halk, şimdi orada iş bulamıyor.
 </p>
 <p>
  Toprağın üzerinde durmakla Zonguldak anlaşılmaz. Caddeleri, sokakları gün boyu adımlayın isterseniz, şehrin neden bu kadar çarpık kurulduğu sorusuna bir cevap bulamazsınız.
  <p>
   Gözünüz lenduha binalarda, acayip üst geçitlerden, garabet köprülerden geçin, bir daha, bir daha geçin. Akşam alacasında şehrin göbeğinden homurtuyla akıp giden isli paslı kömür vagonlarını gördüğünüz an, hayretle duracaksınız. Şimdiye dek birçok şehir görmüş olabilirsiniz; ama Zonguldak başka! Burada yerin altı, üstünden daha muteberdir ve şehrin bütün hikâyesi kömür etrafında dönmektedir. Evet, bu hususa dikkat buyurun lütfen! Anadolu’da başka bir şehir yoktur ki, varlığı bir madene bağlı olsun, o maden yoksa şehir de yok olsun, toprağın rengiyle işçinin yüzü aynı renk olsun…
  </p>
  <p>
   <img alt="" height="278" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/ulku-zonguldak-(5).jpg"/>
   <p>
    Toprak üstünde durmanın yetersizliğinden bahsettik; ama yer altına girmekten kastımız, ‘işçi kafesi’ denilen ürpertici asansörlerle üç yüz, beş yüz metre aşağıya inmek değil yalnızca. Elbette o bareti takmak, duvarlarına onlarca güvenlik uyarısı asılmış gri koridorlardan geçip, ‘kafes’ sizi dibe doğru çeksin diye beklemek ve hatta işçileri çalışma alanına götürecek ‘faytonları’ görmek bile soğuk rüzgârlar estirebilir insanın içinde. Ama bu ‘turistik’ bir ziyarettir nihayet. Zonguldak’ta ‘yer  altı’, bizatihi hayatın kendisi olduğundan ya da hayat denince burada akla ilkin ‘yer altı’ geldiğinden, insanlara, binalara, köprülere ve sokaklara bu bilgiyle bakabilmektir aslolan.
   </p>
   <p>
    <img alt="" height="200" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/ulku-zonguldak-(2).jpg"/>
    Şehirde yapılaşma neden bu kadar çirkin? “Hangi şehrimiz düzgün ki!” diyebilirsiniz; ama Zonguldak nice ‘çarpık’ şehir görmüş gözleri bile hayrete düşürebilir. İmar yönetmeliğinin zayıflığıyla, yerel yönetimlerin kayıtsızlığıyla izah edilemeyecek bir karmaşa var burada. Arazinin engebeli oluşunu gerekçe gösteriyor kimileri. Şehir merkezinin irili ufaklı tepelerin arasına sıkışması ve o tepelerin üzerinde yükselen yüzlerce binanın oluşturduğu ezici görüntü evet, dikkati topoğrafik yapıya çekiyor; ama bu geçerli bir mazeret midir?
   </p>
   <p>
    Meseleyi kavramak için kömürün işletilmeye başlandığı 1848 yılına gitmemiz gerekir. Zonguldak o yıllarda olsa olsa bir mahalle büyüklüğünde, maden ocaklarında çalışanlar ise o bölgenin köylüleri. İlk zamanlar evlerinden ocaklara yürüyerek gelip giden işçilerden kimileri, maden bölgesindeki düzlük alanlara çalı çırpıdan barınaklar yapıyor ve orada yatıp kalkmaya başlıyor. İşte şehrin ilk nüvesi bu barınaklar! Kömür, bilhassa işletmecilerin gözünü öyle karartıyor ki o üç beş evlik mahallenin bir gün şehir olabileceğiyle ya da gelişigüzel kurulan barakaların yerinde devasa binalar yükselme ihtimaliyle kimseler ilgilenmiyor. Hatta o günden bakınca, bu kaygılar gülünç bile görünebilir, bütün dert, dava kömür çıkarmak değil midir? Üstelik Zonguldak daha o yıllarda, “Anadolu’nun Almanya’sı” tanımını hak edecek biçimde, uzak yakın şehirlerden hatırı sayılır bir göçe maruz kalıyor. Bütün bunlara bir de, insanların neredeyse canlarının derdine düştüğü, 13-50 yaş arası erkeklerin madende çalışmaya zorlandığı ‘mükellefiyet’ yıllarını eklersek… O yıllarda, sadece erkeklerin değil, kadınların da çalıştığı, yorgunluktan anaların yavrularını emziremediği, hastalarla, yaşlılarla kimselerin ilgilenemediği insanlık dışı bir uygulamadan söz ediliyor zira… Şehrin bugünkü kaotik yapısında işte o günlerin izleri de aranmalı.
    <p>
     Önemli bir husus daha var tabii; kömür havzasını korumak maksadıyla, sınırları epeyce geniş tutulan bir arazide yapılaşmayı yasaklayan 1910 yapımı bir Başbakanlık Tezkeresi, şehre bugün bile çözülememiş bir ‘mülkiyet’ sorunu hediye etmiş. Barınak ihtiyacı içindeki işçilerin havzaya gelişigüzel kondurduğu kaçak yapıların ve sonradan o yapıların yerinde ‘gelişigüzel’ yükselen apartmanların ‘çarpık’ görüntüye katkısı tartışılmaz elbette…
     <p>
      Gerçi bu tezkere 1986 yılında kaldırılmış; ama hâlihazırda hazineye ait görünen o binalar bütün çirkinliğiyle yerli yerinde. Sözün özü; denklem bütün sadeliğiyle ortada; önce kömür var, sonra işçiler ve haliyle evler… Hasbelkader bir şehir kuruluyor ve ardından belediye hizmetleri geliyor ya da o hizmetler o gün bugündür gelemiyor.
      <p>
       <p>
        <strong>
         Zonguldak’ta ‘lüküs’ hayat…
        </strong>
        <p>
         Şehrin siyah beyaz fotoğrafları, başka gerçekleri de görünür kılıyor. İlki; Zonguldak’ın sağlıklı yapılaşmasının önündeki engeller kabul edilmekle beraber, şehir merkezinin 1980 gibi geç bir dönemde bile daha yaşanılır bir ortama sahip olduğu. Anadolu’nun hemen her şehrinde ‘çarşı’ diye nitelenen merkezde o gün görünen ağaçlar bugün yok, bugün görünen devasa binalar da o gün yok. Üzerine besbelli bir övünçle ‘12 katlı iş merkezi’ ibaresi düşülen çirkin yapı ve ona benzer diğerleri… Daha geriye gittiğimizde ise 1920’lerin sonuna doğru mesela, hem sahil hem de vadiler gerek rengiyle, gerek şantiye alanları, demir yolları ve tren vagonlarıyla bir ‘kömür’ şehrinde bulunduğunuzu hatırlatmakla beraber, yamaçlara sıralanmış Fransız evleri neredeyse munis bir tablo oluşturuyor. O tablonun arkasında hem ‘tatlı’ hayatların hem de köleliğin ve sömürünün gizlendiğini nereden bileceksiniz!
         <p>
          Tatlı hayat; çünkü Zonguldak kömürleri, işletimin başladığı ilk yıllardan 1940’a kadar, yani neredeyse yüz yıl boyunca yabancı hâkimiyeti altında. Önce Galata sarrafları, sonra İngilizler, Almanlar ve Fransızlar hem kömürün işletim haklarını alıyor hem de şehirde rahat edebilecekleri bir ortam oluşturuyorlar. Fransızların 1920’de sermayelerini korumak gerekçesiyle şehri işgal etmesi ve ertesi yıl çekilmek zorunda kalması da ayrı bir mevzu. Kölelik ve sömürü meselesine gelince, Afrika’daki altın ve elmas madenlerinin başında kimlerin durduğunu hatırlamanız yeterli. Zonguldak’ın ‘kara elmas’ını çıkarmak için son derece elverişsiz şartlarda çalıştırılan işçilerin ne sağlık güvenceleri ne yatakhaneleri ne banyoları hatta ne de ‘gün ışıkları’ var. Fakat tuhaf olan şu ki; en son Fransızlar da çekip gittiğinde, bölge halkı tıpkı 1865-69 arasında olduğu gibi ikinci bir mükellefiyete tabi tutuluyor. 1940’ta başlayıp sekiz yıl süren bu ‘kara yıllarda’ yine 13-50 yaş arası erkekler zorla madene indiriliyor. Bu da devlet eliyle kölelik olmalı!
          <p>
           Görüldüğü üzere kömür, tarihin hiçbir döneminde şehrin yüzünü güldüremiyor. Zonguldak’ın 1924’te yeni Türkiye’nin ilk ‘il’i ilan edilmesi, ülkenin 21 mühendisinden 18’inin bu şehre gönderilmesi, ilk tenis kortunun buraya yapılması, TED Koleji’nin Ankara’dan sonra Zonguldak’ta açılması ve de Prenses Süreyya’nın şehri ziyaret etmesi işçileri mutlu etmiş midir dersiniz? Bütün bu gelişmeler yaşanırken onlar ya yerin altındaydı ya köyden getirdikleri bulgur pilavına kaşık sallıyorlardı ya da yüzlerindeki kömür isini bile yıkayamadan bir koyun postu üzerine kıvrılıp uyumuşlardı muhtemelen.
          </p>
          <p>
           <img alt="" height="192" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/ulku-zonguldak-(4).jpg"/>
           <p>
            <strong>
             “Ecevit’in yavruları”
            </strong>
            <p>
             Ahmet Kızıl, Satılmış Miyanyedi ve Musa Tezel… Mükellefiyet döneminde çalışmadıkları ya da denize nazır ‘Maden Şehitleri Anıtı’na kazınmış 5 bin isim arasında olmadıkları için kendilerini talihli sayan üç kömür işçisi… Biz Ahmet Kızıl’ın evindeyiz, tepeye Fransızlar döneminde yapılmış bir TTK (Türkiye Taşkömürü Kurumu) lojmanı burası. 70 lira kirası var. ‘Bir maden işçisi nasıl yaşar, ne yer, ne içer?’ türünden bir meraka kapılmamızı anlayışla karşılayan Ahmet Kızıl, ocakta beraber çalıştığı iki arkadaşını daha davet ediyor eve; Satılmış ve Musa… Ocak arkadaşlığı belki asker arkadaşlığından da öte. Orada, ne siyasi görüşün ne etnik kimliğin önemi var. Biri, diğerinin canından sorumlu ve kömür tozunun herkesi yuttuğu günlerde, yüzlerinin rengi aynı. Önce Ahmet’i tanıyalım; kömür işçiliği baba mesleği, iki ağabeyi madenden emekli, kendisi de temmuz ayında ocağa veda edecek. O da Zonguldak ahalisi gibi kömür masalıyla büyümüş ve yine çoğu köylü gibi kendini bilemeden ocağa inmiş; ama Zonguldak’ta değil, Nallıhan’da. Burada hatırlatmaya lüzum var mı; Türkiye’de taş kömürü yalnızca Zonguldak’ta çıkar; ama linyit kömürüne pek çok yerde rastlanır. Linyit kolay çıkarılır ve tabii kalite açısından taş kömürüyle boy ölçüşemez. Kendi şehrinde iş bulamayan Zonguldaklılar da bir kara sevdaya kapılmış gibi kömür neredeyse oraya giderler. (Almanya’nın madenlerde çalıştırmak üzere davet ettiği Zonguldaklı işçilerin, disiplinli tutumlarıyla diğer işçilere kapı açtığı söylenir.) Ahmet Kızıl da, Gemerek, Soma, Uşak, Afyon derken anacığının ısrarıyla Zonguldak’a dönmüş ve ‘Üzülmez’ ocağında iş bulmuş hem de mükemmel bir zamanlamayla. Aynı dönemde işe giren üç arkadaşın birbirlerine “Ecevit’in yavruları” diye takılmaları şimdi netlik kazanıyor; çünkü onlar Başbakan Bülent Ecevit zamanında iyi şartlarda ocağa inen son işçi grubu arasındalar. 2006’dan sonra işbaşı yapanlar ise, asgari ücretten hallice bir maaşla yetinmek zorunda. Aralarında üniversite mezunları da var üstelik ama Ahmet’in de dediği gibi; “Yer altı tahsile bakmaz. Kimi zaman olur ki, kömür tozundan insan insanı göremez.”
            </p>
            <p>
             <img alt="" height="250" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/ulku-zonguldak-(3).jpg"/>
             <p>
              Ahmet Kızıl, maden ocağına 16 yaşında inmişti, onun büyük oğlu şimdi 16 yaşında; ama ocakta çalışmak yerine sokakta dolaşmayı tercih ediyor. Babasına kalırsa, bir dolaşır, iki dolaşır, üçüncüde el mecbur aşağıya iner. Mademki okulu bıraktı, dedesinin ve babasının yolundan yürümek zorunda o da. Yıllar yılı, eli yüreğinde kocasını bekleyen Nazire Hanım oğlunun madenci olmasını istemiyor gerçi; ama bu toprağın uşaklarına başka ekmek kapısı mı var! İlle de okuyacaksın! 13 yaşından beri kömür işinde çalışan, 15’inde göçükten zor kurtulan Satılmış Miyanyedi, okulu bırakmak isteyen oğluna göz açtırmamış bu yüzden. “Ekmeğini kalemiyle kazansın.” diyor, “Beden gücüyle değil. Emir alan değil, emir veren olsun. Biz ezildik, o bize benzemesin.” Ezilmenin bir ucunda, çalışma şartlarının ağırlığı var; ama onlar daha çok, emeklilik sonrası Amele Birliği Hastanesi’ne düşmekten korkuyor. Korku da değil aslında, garip bir boyun eğişle sanki bu sonu bekliyorlar. Dedesi ciğer hastalığından hastaneye düşen ve kayınpederi akciğer kanserinden vefat eden Satılmış mesela, yüzünde hâline razı bir ifade; “Son duraktan önce” diyor, “O hastanede yatacağız biz de.” Beslenmelerine dikkat ediyorlar mı peki? Neredeyse bir maden klasiği hâline gelen öğlen yemeği listesine bakın ve kararı siz verin: barbunya, yoğurt, ekmek, helva, soğan ve limon…
              <p>
               <p>
                <strong>
                 Sanayi şehri olacaktık hani!
                </strong>
                <p>
                 Zonguldak bugün, derin bir hayal kırıklığı içinde, başına gelenlere bir anlam vermeye çalışıyor. Anlam veremeyenler de şehri terk ediyor. Son bir yılda çoğunluğu köylü beş bin kişi eksildi nüfustan. Sanayisiyle “Cumhuriyet’in kurucu şehri” diye el üstünde tutulduğu günler mazide kaldı. İlk vakitler zorla madene indirilen halk bugün istese de madende çalışamıyor. Kömür yüzünden tarlayı, hayvanı, bağı bahçeyi unutan köylüler başka ekmek kapısı da bulamıyor. Şehir, yeriyle göğüyle, insanıyla kömüre vakfediliyor ve sonra nedense kendi hâline terk ediliyor. Gerçi o ‘nedense’ ifadesi kimilerince o kadar da muğlak değil. Devlet erkânının şehre küsüşünü 1991’deki büyük işçi yürüyüşüne bağlayanlar var. Ancak işçi yürüyüşünün altında da, maden ocaklarının daraltılması ve özelleştirilmesine yönelik işçiyi tedirgin eden politikalar bulunduğu hatırlanmalı. Bugün gelinen nokta, o tedirginliğin boşuna olmadığını gösteriyor üstelik. Madenciliğin okulu olarak görünen TTK’nın küçüldükçe küçülmesi, vaktiyle 30-40 bini bulan işçi sayısının 10 bine düşmesi, son dönemde 5 bin işçi alıp 12 bin işçi emekli etmesi, özel maden ocaklarındaki işçilerin daha düşük ücretlerle ve sağlıksız şartlarda çalıştırılması şehrin huzurunu kaçırmış durumda. GMİS (Genel Maden İşçileri Sendikası) Başkanı Eyüp Alabaş; “Bu insanların en iyi bildiği iştir madencilik ve bu işi yapma konusunda bir hevesleri var. Ocakları verimli olmadığı gerekçesiyle üstelik işçilere başka bir alternatif sunmadan kapatırsanız haksızlık etmiş olursunuz.” diyor. Tabii bu noktada, taş kömürünün neden gözden düştüğü sorusu akla geliyor; ama Alabaş’a kalırsa kömüre ihtiyaç azalmak bir yana artarak devam ediyor. “Kömür altın çağını yaşıyor. 2000’lerden sonra altınının değer artış hızını bile geride bıraktı. 20-25 milyon ton taş kömürünün parasal değeri 5 milyar dolar. Türkiye’nin, enerji ithalatı için her yıl ödediği 60 milyar doların 5 milyar doları da taş kömürüne gidiyor. Devlet bu bölgeye sahip çıkmak zorunda.”
                 <p>
                  <strong>
                   Filyos hayali...
                  </strong>
                  <p>
                   Eleştirilerden biri de Zonguldak’ın Tür-kiye’nin ilk sanayi şehri olarak sunulması; fakat şehre bu yönde yatırım yapılmaması. Dedelerin, babaların ve bugün de çocukların dinlediği bir ‘Filyos projesi’ masalı var mesela. Projenin fikir babası II. Abdülhamit Han, Filyos’ta denizden açılacak kanallar vasıtasıyla gemilerin Gökçebey ilçesine kadar girerek yükleme-boşaltma yapabileceği uluslararası bir ticaret ve sanayi alanı oluşturmayı hedeflemiş. Yüz yılı aşkındır rafta bekleyen bu proje her siyasetçinin seçim vaadi arasında yer almasına rağmen ancak geçen yıl somut bir adım atılabilmiş. Bakanlar Kurulu Kararı ile ‘Karma Endüstri Bölgesi’ ilan edilen havzada gerekli yatırımlar yapıldığında Filyos, Zonguldak Valisi Erol Ayyıldız’ın deyimiyle, Karadeniz’in dünyaya açılan kapısı ve ülke ekonomisinin lokomotifi olacak.
                   <p>
                    Zonguldak, ziyaretçilerini ‘Emeğin başkentine hoş geldiniz’ diye karşılar. O ziyaretçiler kimlerdir; memurlar, şehirde yakını olanlar, maden ocağında klip çekmek hevesine kapılan ancak ‘işçi kafesi’ne biner binmez nefesi daralıp dışarı fırlayan şarkıcılar, işçilerle röportaj yapmak isteyen gazeteciler vesaire… Bu grubun içinde turiste rastlanmaz; ama birileri şehrin göbeğinden geçen kömür yüklü vagonlarda, o vagonların gelişini tatlı ‘çın çın’larla duyuran sinyal çanında, nehir kıyısındaki beton duvarlara konan martılarda şiirsellik görebilir ya da nereyi nereye bağladığı ilk bakışta anlaşılamayan devasa köprülerin oluşturduğu karmaşayı ilham verici bulabilir. Fakat alışılagelen turistik faaliyetler için Zonguldak (kent merkezinden söz ediyoruz) şimdilik uygun görünmüyor. Şehir deniz kenarında; fakat denizi de kömüre vakfedilmiş, şelalesi, mağarası ormanı var; ama tanıtımı yapılamamış. Ormanda, yürüyüşçüleri çekecek bir gezi parkuru açmayı hedefleyen Vali Ayyıldız, şehrin artılarını ve eksilerini sıralıyor: “Şehrimiz İstanbul ve Ankara’ya uzak değil; ama ana yolların dışında. Coğrafya güzel; fakat altyapı hazır değil. Bölünmüş yollarımız henüz tamamlanmadı. 5 yıldızlı bir otele daha yeni kavuştuk. Şehir sanayi üzerine kurulduğu için yapılaşma ve turizm gibi meseleler yeni gündeme geliyor.”
                    <p>
                     Bu arada sanayi şehri olma hususunun değerlendirilmesi gerektiğini düşünenler de var. Terk edilmiş bir maden ocağı, balmumundan yapılmış maden işçisi heykelleriyle turizme açılabilir pekâlâ. Güney Afrika’daki altın ocaklarında kullanılan çinko su tası hediyelik eşyaya dönüşebiliyorsa, maden işçisinin neredeyse şehrin sembolü hâline gelmiş feneri de satışa sunulabilir. Hâsılı, uzun vadeli projeler yerine, şehri kendi rengine boyayan kömür, turistik bir objeye dönüştürülebilir. Şehir tarihçisi Kadir Tuncer’in bir gözlemini bu projenin tutacağına işaret sayalım hadi; “Kara Elmas Gazeteciler Derneği adına İstanbul’da Bâbıâli şenliklerine katılmıştım. Masaya bir kömür topağı koydum. İnsanlar o kömüre dokundu, kokladı, hatta inanmayacaksınız tadına baktı. Duygulandım orada.”
                     <p>
                      Zaman Gazetesi Zonguldak muhabiri Abdullah Karabacak’a katkıları için teşekkür ederiz.
                     </p>
                     <p>
                      <strong>
                       Ormanlar tahrip ediliyor
                      </strong>
                     </p>
                     <p>
                      Zonguldak’ı sadece kent merkeziyle değil, ilçesiyle, köyüyle kavramak isteyenlerin kapısını çalacağı isim bellidir; emekli maden işçisi ve şehir tarihçisi Kadir Tuncer. Şehrin, sosyal ve kültürel yapısını incelemiş, eski madencilerle röportajlar yapmış ve bunlara ilaveten kimileri, ‘emekçileri bırakıp çiçek böcekle mi ilgilenmeye başladın’ diye eleştirse de bitki örtüsüyle ilgili araştırmalar yapmış. Nasıl bir sonuca vardığını kendisinden dinleyelim: “Şehrin doğal orman yapısı sanayiye uygun olmadığı gerekçesiyle tıraşlandı ve yerine çam ağacı dikildi. Enerji nakil hatları için ağaçları kesiyorlar. Termik santral bölgesindeki bitki türleri yok olmaya başladı. Ormanlar, maden ocaklarından atmosfere salınan metan gazının zararlı etkilerinden şehri koruyor; ama böyle giderse orman kalmayacak.”
                     </p>
                     <p>
                      <strong>
                       İşçiler tefeciye düşüyor?
                      </strong>
                      <p>
                       Maden işçilerinin bir kısmı borç batağında… Bankadan kredi çekenler ya da kredi kartına yüklenenler, kurtulmak için gittikleri tefeciler yüzünden çıkmaz bir sokağa düşüyor. “Bizim eve gidiş saatimiz bellidir. Dakika saparsa eşimiz telefona sarılır.” diyen bazı işçiler, ocaktan çıkıp âlem yapmaya giden arkadaşlarının borca saplandığı ve akabinde yuvasını dağıttığı kanaatinde. “Yakında prim alacağız, hafta sonu şehrin barlarını gezin de rezilliği görün.” diyor içlerinden biri. TTK’nın, maaşında haciz bulunan işçilere ‘durumunuzu düzeltin yoksa işten atılırsınız’ uyarısında bulunduğunu hatırlatan bir yetkiliye göre; maden işçisine maaşları eskiden olduğu gibi elden verilerek işçi bankadan uzak tutulmalı. Ve parasını ailesine harcamadığından şüphelenilen işçinin ödemesi yine eskiden olduğu gibi eşine yapılmalı.
                      </p>
                      <p>
                       <strong>
                        Kaçak ocak gerçekten kaçak mı?
                       </strong>
                       <p>
                        Zonguldak’ta üç tür maden ocağı var; TTK ocağı, özel ocak ve kaçak ocak. Ereğli’den Azdavay’a kadar kömür havzasının tek sahibi Türkiye Taşkömürü Kurumu… Ancak kurum, 2004’te maden kanununa konulan ‘işlettirir’ ibaresine dayanarak hazineden yatırım alamadığı için âtıl kalan sahaları kirayla işlettirme yoluna gitti. GMİS Başkanı Eyüp Alabaş’ın verdiği bilgiye göre, şu an 30 sahada 21 özel şirket, 5 bin civarında maden işçisi çalıştırıyor. İşte özel şirketlerin sorumluluğundaki bu sahalarda vur-kaç ya da definecilik yöntemiyle çalışılması kaçakçılık olarak tanımlanıyor. Alabaş, işçiler için hiçbir güvenlik önleminin alınmadığı bu ocaklardan herkesin haberdar olduğu görüşünde; “Nedense bir patlama ya da göçük yaşandığında ocakların kaçak olduğu hatırlanıyor.” Bu arada kadınların ve çocukların da çalıştığı kaçak ocaklardaki ölümlerden nadiren haberdar olunabiliyor. Çoğu zaman ocak sahibinin de içeride öldüğü bilgisi verilerek durum örtbas ediliyor. TTK, işçi almıyorsa, özel sektör teşvik bulamadığı için işini büyütemiyorsa ve başka çalışma sahası bulamayan işçiler de kaçakçılık yöntemine başvuruyorsa suçu kimde aramalı?
                       </p>
                       <hr/>
                       <h3>
                        <span>
                         <img alt="" height="340" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-10.jpg"/>
                        </span>
                       </h3>
                       <h3>
                        <span>
                         Bilinmeyen bir ‘mükellefiyet’
                        </span>
                       </h3>
                       <p>
                        <em>
                         1940’lı yıllarda Zonguldaklı, madende çalışmaya mecbur ediliyor. Vergisini veremeyen, borcunu ödeyemeyen ‘mükellefiyet’e tabi tutuluyor. Zayıf oldukları için kadınlar ve çocuklar daha çok yollarda çalıştırılıyor. 12 yaşından itibaren yollarda taş diziyorlar, 16’sında madene giriyorlar…
                        </em>
                       </p>
                       <p>
                        <span>
                         <strong>
                          İDRİS GÜRSOY
                         </strong>
                         <em>
                          <p>
                          </p>
                         </em>
                        </span>
                       </p>
                       <p>
                        Sisleri yararak yol alıyoruz. Bulutlar başımızı okşuyor. Her taraf is, her taraf çamur. Siyah ve gri tonların hâkim olduğu bir şehir burası. Yerin üstü kadar yerin altında da hayat var. Kömür, damgasını vurmuş her yere. Zaman ilerledikçe sizi de esir alacak hissine kapılıyorsunuz. Bazen dikkat kesilip acıyla kulak verdiğimiz ‘madende facia’ haberleri işte buradan geliyor.
                        <p>
                         <img alt="" height="285" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-1.jpg"/>
                         Yıllardır gözyaşlarının dinmediği bir şehir Zonguldak. En büyük acılar tek parti (CHP) döneminde yaşanmış. 1940’da madenler devletleştirilmiş. İktidarda Millî Şef İsmet İnönü var. 2. Mükellefiyet uygulaması ile madende çalışmak zorunlu hâle getirilmiş. ‘Parası olmayanlar madene’ denmiş. 2. Mükellefiyet’le ilgili çok az araştırma var. O günlerin tanıkları da tek tek aramızdan ayrılıp gitti. Kadir Tuncer, üç kuşak madenci bir aileden geliyor. Dedesi 1890-1920 arasında Fransızların işlettiği madenlerde çalışmış. Babası, 2. Mükellefiyet’in olduğu 1940-50 arası Kozlu’da sakat kalmış. Kendisi de 1991’de ocaktan emekli olmuş. Mükellefiyet dönemini araştırmış, tanıkların anlattıklarını kaydetmiş Tuncer. “Sadece madende yok mükellefiyet… 12 saat çalışıyor, iki saat spor yapıyor, iki saat de okuma yazma kursuna gidiyor işçiler.
                        </p>
                        <p>
                         <img alt="" height="288" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-6.jpg"/>
                         Yol mükellefiyetinde küçük çocuklar, kızlar, kadınlar çalıştırılıyor; çıplak ayaklarla yol parkesi döşüyorlar. Daha küçük olanlar ormanda çalışıyor.” diye anlatıyor o dönemi.
                         <p>
                          Zonguldak madenleri Osmanlı’dan bu yana stratejik öneme sahip. İmparatorluğun ve yeni kurulan Türkiye Cumhu-riyeti’nin tek enerji kaynağı bu madenler. Osmanlı da Cumhuriyet de bölgeye özel önem veriyor bu yüzden. 1940’lı yıllarda Zonguldak halkı madende çalışmaya mecbur ediliyor. Buna ‘2. Mükellefiyet’ deniyor. Enerji ihtiyacı arttıkça daha fazla kömür çıkarılması gerekiyor. Gönüllülükle işin yürümesi zor. Askerler, mahkûmlar çalıştırılıyor o dönemde. En fazla göç alan il oluyor Zonguldak. Vergisini veremeyen, borcunu ödeyemeyen mükellefiyete tabi tutuluyor. Parası olan madenden kurtuluyor. Ancak her beldede birkaç zengin aile bu imtiyazdan yararlanabiliyor. Köyler ayrılmış; yol, maden, orman mükellefiyeti diye. Kazmacı, kürekçi ve domuz damcı köyleri var… Zayıf oldukları için kadınlar ve çocuklar daha çok yollarda çalıştırılıyor. İş bitince ormana gönderiliyorlar. İş bitiyor ama borç bitmiyor. 12 yaşından itibaren yollarda taş diziyorlar. 16 yaşında madene giriyorlar.
                         </p>
                         <p>
                          <img alt="" height="310" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-4.jpg"/>
                          <p>
                           Madende şartlar çok ağır, ücretler düşük, kötü muamele var. Bir nohut yemeği tabağından 8 taş çıkıyor. Bir ayda 70 gram sabun veriliyor, hastalıklar artıyor. Kaçan kurtulabiliyor. Jandarma esir kovalar gibi kaçak işçilerin peşine düşüyor. Evlere baskınlar düzenleniyor. İşkencenin bini bir para.
                           <p>
                            1908’de Dilaver Paşa mükellefiyeti kaldırılmış, ancak etkisi devam etmiş. 1923’te Cumhuriyet kurulduktan sonra maden ocaklarını 1940’a kadar Fransızlar işletmiş. Emekli madenci Tuncer, “İstiklal Harbi ile düşman denize döküldü ise, Fransızların ne işi vardı 1940’lara kadar Zonguldak’ta?” diye soruyor.
                            <p>
                             <img alt="" height="225" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-5.jpg"/>
                             Zonguldak’ın üstünü örten sis gibi mükellefiyet dönemine ait pek çok olayın üzerinde sır perdesi var. Tek parti, acıların üzerini örtmekle kalmamış, müthiş bir propaganda ile ‘Uzun Mehmet’ gibi hayal ürünü hikâyelerle madenciliği özendirmiş. Maden kazalarında hayatını kaybedenler sansür sebebi ile gazetelerde haber olamamış uzun süre. Dergilerde mankenler madenci diye gösterilmiş. Millî Şef’in ziyaretleri boy boy gazetelere manşet olmuş. “Uzun Mehmet’in nüfus kayıtlarını vermeleri için valiliğe başvurdum. Veremediler. Çünkü Uzun Mehmet diye biri yok. Halk-evlerinde kararlaştırılıyor, Behçet Kemal Çağlar’a da şiir yazdırılıyor.” diye anlatıyor kendisi de bir madenci aileden gelen araştırmacı Metin Köse.
                            </p>
                            <p>
                             <img alt="" height="344" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-9.jpg"/>
                             <p>
                              Tek parti yönetimi, önce madenlerin devletleştirilmesi için 3780 sayılı yasayı çıkarıyor. 26 Şubat 1940’ta Zonguldak ve çevre yerleşim birimlerinde ikamet edenlere ocaklarda çalışmaları için kanunla hüküm getiriliyor. 1 Mart 1940’ta ilçe ve köylerden işçi toplamak için ‘İş Mükellefiyeti Müdürlüğü’ kuruluyor. Çalışma saatleri belli değil, yatacak, barınacak yer yok. Dayak, küfür, parasızlık, adam kayırma var ve iş sağlığı bilinmiyor. Bu şartlara tahammül edemeyerek kaçanlardan ‘işçi taburları’ oluşturuluyor. II. Dünya Savaşı’nın başlamasıyla birlikte günde 8 saat olan çalışma süresi  11 saate çıkarılıyor.
                              <p>
                               1946’da Türkiye’de çok partili seçim yapılıyor. 1950’de DP iktidara geliyor. Özgürlük havası bütün ülke ile birlikte Zonguldak’ta da hissediliyor. 1950’de İkinci Mükellefiyet kaldırılıyor, çalışma şartları iyileştiriliyor. Ancak olağanüstülük bir süre daha devam ediyor. Hak arama arayışları, direnişler, yürüyüşler Ankara’yı tedirgin ediyor. Olağanüstü dönemlerde baskılar yine artıyor. “Zonguldak’tan devlet hep korkuyor ve korkmaya devam ediyor.” diyor araştırmacı Tuncer. Enerji, maden, demir çelik ve sanayinin en yoğun olduğu bu bölgeden her an bir başkaldırıdan çekiniyor Ankara. 1970’in ortalarına kadar maden sahalarında fotoğraf çekmek yasaktı. Madenlerle ilgili yazılar devlet sırrını açığa vurmak suçundan soruşturmaya uğruyordu. Tuncer, “Mükellefiyetle ilgili araştırma yaparken, mükellefiyette çalışanlar hâlâ konuşmaya korkuyordu.” diye anlatıyor.
                              </p>
                              <h3>
                               <span>
                                <img alt="" height="336" src="http://web.archive.org/web/20160104022005im_/http://medya.aksiyon.com.tr/aksiyon/2013/02/18/kapak-idris-2.jpg"/>
                               </span>
                              </h3>
                              <p>
                               <strong>
                                100 YIL YETECEK KÖMÜR REZERVİ VAR
                               </strong>
                               <p>
                                Zonguldak’ta 1,2 milyar ton kömür rezervi bulunuyor. Türkiye Taşkömürü Kurumu (TTK) Genel Müdürlüğü bünyesinde; Kozlu, Üzülmez, Kandilli, Karadon ve Amasra Müessesesi olmak üzere toplam 5 müessese var. Her bir müessesede 5 ile 10 arasında değişen maden ocağı var. 8 bini yer altında olmak üzere toplam 10 bin maden işçisi çalışıyor. Her işçi günde 8 saat mesai yapıyor. Bunun 2 saati yer altına gidiş ve yer altından gelişte (işçi naklinde) geçiyor. Maden ocakları, günde 3 vardiya çalışıyor. Yıpranma paylarına sahipler. 7 bin 200 gün yevmiyeyi dolduran (20 yıl) işçi emekli olabiliyor. En büyük problemleri; işçi sayısının azalması, buna paralel olarak da üretimin düşmesi nedeniyle işin ağırlığının artması. İşçiler bu yüzden iş kazalarına maruz kalıyor.
                               </p>
                               <hr/>
                               <p>
                               </p>
                               <h3>
                                <span>
                                 Metin Köse (Araştırmacı-yazar)*: ÇALIŞMA ŞARTLARI DAYANILACAK GİBİ DEĞİLDİ
                                </span>
                               </h3>
                               <p>
                                “Osmanlı’nın kömür ihtiyacını karşılamak için Karadeniz Ereğli’ye gönderilen Dilaver Paşa, meşhur nizamnamesini (1867) yayımlar. 21. madde şöyle: “Ereğli’nin 14 kariyesinde 13-50 yaşındaki erkekler kazmacı, kürekçi, direkçi olarak çalışmakla mükelleftir.” 30. maddede ise “Her kim ki çalışmaz duruma gele eşeğe bindirilip köyüne gönderile.” şeklindedir. 1. Mükellefiyet’in uygulamaya konması ile başlangıçta 30 bin okka olan üretim 250 bin okkaya çıktı. İkinci Mükellefiyet’te çalışma şartları daha ağırdı. İnsanlar zorla madene sokuldu. Disiplini sağlamak için alınan tedbirler insan haklarına aykırıydı. Sindirmek için âdeta insanlara işkence yapıldı. Madenlerden kaçmaları önlemek için Devrek’te bir tümen kuruldu. Çürük raporu alabilmek için Amele Birliği Hastanesi’ndeki doktorlara, öküzlerini, tarlalarını satarak rüşvet veren insanlar var. Bu işlerden çok zenginleşenler olmuş. Parası, tarlası olmayanlar da madenden kurtulabilmek için elini ayağını kesiyor. Patlamalar ve kazalarda toplu ölümler oluyor. 1957’deki grizu faciasında Dedeoğlu köyünün bütün erkekleri ölüyor. Katır insandan değerli. Bir belgede, kazada katırın ayağı parçalanmış ve katır itlaf edilmiş. Parası da sorumlulara ödettirilmiş. Raporda katırın tırnak numarası, boyu, doğum tarihi, vücudunun belirgin özellikleri anlatılıyor; ancak sorumlular sadece başçavuş, çavuş ve seyis diye geçiyor. Mükellefiyet 1948’de kalkıyor ama uygulamalar değişmiyor. 1965’te madenciler performans zamlarına isyan ediyor. Yürüyüş yapılıyor. Jan-darma Kozlu Dispanseri önünde durduruyor madencileri. Kurşun yağıyor üzerlerine. Zonguldak’ta ‘ola-ğanüstü hâl’ ilan ediliyor. Yüzlerce işçi gözaltına alınıyor.”
                                <p>
                                 <em>
                                  *Zonguldak’taki iki mükellefiyet (zorunlu çalışma) uygulamalarını araştırdı ve değerlendirmelerini Göl Dağı isimli bir kitapta topladı.
                                 </em>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/zonguldak-bahti-komurden-kara_534811), [web.archive.org (arşiv bağlantısı)](http://web.archive.org/web/20160104022005/http://www.aksiyon.com.tr:80/dosyalar/zonguldak-bahti-komurden-kara_534811)
