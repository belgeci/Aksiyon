# Bir yemin etti, bir daha dönmedi

*Ülkü Özel Akagündüz 2005.01.03*

<div>
 <font>
  <img border="0" height="1" src="/web/20050831085732im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050831085732im_/http://www.aksiyon.com.tr/resim/526/70.jpg" vspace="5"/>
  </p>
 </font>
 <font class="content">
  Rus-Çeçen savaşları sırasında Grozni’de doktorluk yapan Hasan Bayev, Çeçenlere göre ‘hain’ Ruslara göre ‘terörist’. Savaşın en yoğun günlerinde, Hipokrat Yemini’ne bağlı kalarak hem yaralı Rus askerleri hem de Çeçen savaşçıları tedavi ettiği için Amerika’ya sığınan Çeçen doktor; ‘Bir gün mutlaka Çeçenistan’a döneceğim.’ diyor.
 </font>
 <p>
  <font class="content">
   "Benim ülkem, tıbbî açıdan bir afet bölgesi ve oraya dönmeden içim rahat etmeyecek; fakat biliyorum ki eve dönemem." Rus-Çeçen savaşları sırasında Grozni'de cerrah olarak çalışan Çeçen doktor Hasan Bayev, Çeçen özgürlük savaşçılarını tedavi ettiği için Kremlin tarafından terörist ilân edildi.  Aşırı milliyetçiler ise yaralı Rus askerlerini tedavi ettiğinden vatan hainliğiyle suçluyor onu. Hipokrat Yemini’ne bağlılığı yüzünden ülkesinden kaçmak zorunda kalan Bayev şimdi beş çocuğu ve eşiyle sığındığı Amerika'da yaşıyor ve savaş travmasını atlatabilmek için psikiyatrik yardım alıyor. Bir gün Çeçenistan'a dönme ve savaşta yaralanan çocuklar için klinik açma hayali kuran Hasan Bayev'le internet üzerinden konuştuk.
   <br>
    <br>
     Çeçenistan'ın başkenti Grozni yakınlarındaki Alhan Kala'da doğan Hasan Bayev, bütün Çeçen çocuklar gibi "sürgün" hikâyeleriyle büyümüş: "Rus hükümeti, şimdiye kadar bize hep bir etiket yapıştırdı. Rus Çarı'na göre biz 'vahşi' ve 'boğazkesen'dik. 1944'te bütün Çeçen nüfusu Kazakistan'a göç ettirildiğinde Sovyetler bize 'vatan haini' dedi. 11 Eylül 2001'de New York'ta yaşanan trajediden sonra da tüm dünyaya 'uluslararası  teröristler' olduğumuzu duyurdular."
     <br/>
     <br/>
     Geçmişin hatıralarını zihninin bir köşesinde canlı tutarak Sibirya'da bir tıp enstitüsüne kayıt olan Hasan Bayev -kayıt esnasında yaşadığı güçlükleri görmezsek- bir cerrah olarak mezun olana dek, Ruslar'la problem yaşamamış. Ta ki, ilk Rus-Çeçen savaşının patlak verdiği 1994 yılında ortalık kan gölüne dönünceye kadar...
     <br/>
     <br/>
     Basın yoksa savaş yok!
     <br/>
     <br/>
     Hasan Bayev, hem bu ilk savaşta hem de Çeçenler, bombardımanda yıkılan evlerini henüz onarmışken patlak veren ikinci savaşta, çoğu zaman ölümle burun buruna gelerek ve defalarca yıkılan hastanesini defalarca kurarak insanlara hizmet etmiş. Bayev'in eğitimi, çene ve yüz cerrahisi üzerine; ancak savaş onu marangoz matkabıyla beyin ameliyatı yapmaya, dikiş ipi kullanmaya ve şimdi sayısını hatırlayamayacağı kadar çok kangrenli kol ve bacak kesmeye zorlamış: "Birkaç gün boyunca hiç ara vermeden çalıştığım için bayılıyordum. Hemşireler yüzümü karla ovuyor ve toparlanmam için elime çay fincanı tutuşturuyorlardı. Onların ısrarıyla eve doğru giderken etrafımdaki silah seslerine ve patlamalara karşı duyarsızdım. Tek düşündüğüm, koridorda yatan ölülerle, gömmek üzere üst üste yığdığımız kol ve bacaklardı."
     <br/>
     <br/>
     Savaş sırasında Çeçenistan 'kapalı kutu' gibi... Orada neler olup bittiğini Moskova'da yaşayan Ruslar bile bilmiyor ve dünya tek taraflı bilgi akışıyla yetiniyor. Hasan Bayev, Rus medyası üzerindeki sert kontrolün devam ettiğini söylüyor. Ruslar'ın ilk saldırısında, bağımsız bir televizyonun, yönetimdeki karmaşık olayları ve savaşın korkunç detaylarını ortaya çıkaran yayını ilk ve son olmuş. Gazetecilerin Çeçenistan'ı ziyaret etmesi bugün bile engelleniyor, ülkeye girenler ise Rus askerinin refakatiyle dolaştığı için Çeçen halkının sorunlarını yansıtmayı başaramıyor. Bayev, ilginç bir tespit yapıyor burada; "CNN, Çeçenistan'a giremiyor. CNN ekranlarında boy gösteremeyen bir savaş da hiç olmamış farz ediliyor." Uzun yıllar Çeçenistan'da çalışan ve orada çektiği fotoğraflarla Çeçen halkının dramını gösteren Amerikalı fotoğrafçı Stanley Green'i hatırlatıyoruz Doktor Bayev'e. "Evet," diyor, "Ülkemi terk ettikten sonra Washington'da tanıştım Green'le. O sıradışı ve çok cesur bir insan. Çektiği fotoğraflar Çeçenistan'da meydana gelen bütün korkunç olayları belgeliyor." Savaş sırasında en yakın arkadaşlarını, akrabalarını ve komşularını yitiren Bayev'in yeğeni Adem de Çeçen halkıyla yaptığı röportajları Reuters'e gönderdiği için öldürülmüş.
     <br/>
     <br/>
     ‘Yemin’imden dönemezdim
     <br/>
     <br/>
     Ruslar'ın Çeçenistan'da taş taş üstünde bırakmadığı her iki savaşta da bombalar altında doktorluk yapan Hasan Bayev, ne oldu da ülkesini terk etmek zorunda kaldı? Sorunun cevabı, Çeçen doktorun, mesleğine başlamadan önce ettiği 'yemin'de gizli. Yaralı Çeçenleri iyileştirmek için gereken bütün bilgileri bir Rus tıp enstitüsünde öğrenmesi ve bir milletin toptan kötü olmayacağına duyduğu inanç, savaşın ahlakî değerleri bile alt-üst ettiği en kritik günlerde sağduyulu olmaya çağırmış onu. "Tedavi ettiğim ilk Rus askerini hatırlıyorum; sarı saçlı, uzun boylu, zayıf, berbat kokan bir erkekti. Bizden korktuğu için mi yoksa omurgasının üstündeki şarapnel parçası yüzünden mi inlediğini anlamak zordu. Şarapneli çıkardıktan sonra sakinleşti. Odaya geri döndüğümde yanında yatan Çeçen savaşçıyla yaraları hakkında konuştuklarını duydum. Gülüyorlardı..." Yaralı Rus askerlerini ve Grozni'de yıllardır onlarla birlikte yaşayan Rus sivilleri hiç tereddütsüz tedavi eden Çeçen doktor; "Bir defasında, kalbimin sesini dinleyip  haydutlardan birini ölüme terk etmek istedim." diyor.  Evlerinden zorla toplanan ve savaşmak istemediklerinde vurulan 17-18 yaşlarındaki Rus gençleriyle, savaşmaları için serbest bırakılan 'azılı' mahkumları (kontraktnik) aynı kefeye koymayan Bayev, kulağında "Bırak, ölsün." diye bağıran Çeçen savaşçıların sesi, zihninde, kızı gözleri önünde tecavüze uğradığı için aklını kaybeden bir Çeçen annenin görüntüsü, birkaç saniye düşünmüş; "Dünya bu canavar olmadan daha iyi bir yer olur. Daha fazla kadına tecavüz edemez." Ancak tıp okulunun duvarında asılı olan Hipokrat Yemini'ndeki sözleri hatırlayınca kararından vazgeçmiş: "Eğer kimin ölüp kimin yaşayacağına karar vermeye başlarsam bunun sonu nereye varır?"
     <br/>
     <br/>
     Bu tavırlar zaman içerisinde Çeçen savaşçıları rahatsız edince, Hasan Bayev, karanlık bir çukur içinde buluyor kendini. Sonra serbest bırakılıyor. Bu kez de Çeçen savaşçıları tedavi ettiğini öğrenen Ruslar evine bomba yağdırıyor. Hep iki ateş arasında gelip giden bir hayat. Bir gün Salman Raduyev'i tedavi etmesi için dağa götürülüyor, ertesi gün, savaşta yaralanmış yaşlı bir Rus kadını tedavi ediyor. Sonra Ruslar hastaneyi bombalıyor ve Çeçenlerle birlikte o Rus kadın da hayatını kaybediyor. Grozni girişini kapatan Rus askerler, pasaportundan Sibirya'da tıp okuduğunu öğrendikleri Bayev'i "Bizden, bizden!" çığlıklarıyla karşılıyorlar. Oğullarının cenazesini almak için gelen Rus kadınlar, sınırdan Çeçen annelerin yardımıyla geçiyor vs... İç içe geçmiş, sınırları belli olmayan, dostlukla düşmanlık arasında gezinen bir hayat...
     <br/>
     <br/>
     Hasan Bayev, 2000 yılından bu yana İnsan Hakları İçin Doktorlar Örgütü'nün yardımıyla kaçtığı Amerika'da yaşıyor. Rusya'da aldığı tıp eğitimi geçerli sayılmadığından doktorluk yapamıyor. Eşi ve çocuklarına kıyasla daha zor olsa da Amerika'daki hayata uyum sağlamaya çalışıyor. Ancak, bir yanı hâlâ Çeçenistan'da, oradan hem yakınları hem de internet vasıtasıyla haber almaya devam ediyor.
     <br/>
     <br/>
     Çeçenistan'da değişen bir şey yok!
     <br/>
     <br/>
     "Çeçenistan şimdi ne durumda? Savaşla birlikte harabeye dönen Grozni yeniden kurulabildi mi?" diye soruyoruz Bayev'e. Ülkesinden uzakta bile olsa en "doğru" haberleri ondan alabiliriz ne de olsa. "Rusya, savaşı bitmiş gibi göstermeye çalışsa da, sivil ölümleri devam ediyor. Ayıklama kampları resmi olarak kaldırılmış görünüyor; ancak değişen tek şey isimleri. Çeçen savaşçıların tiyatro ve okulları bastığını duyduğumda, Çeçenistan'a ölümcül misillemeler yapılacak diye endişeleniyorum." Peki, Hasan Bayev, tarihe "Beslan katliamı" diye geçen okul baskınıyla ilgili ne düşünüyor? Cevabı şöyle: "Beslan'da olanlar iyi dilek sahibi insanlar tarafından kınandı. Basına çok yansımasa da, Çeçenistan'daki bütün Çeçenler sokağa döküldü ve olayı protesto etti. Bana kalırsa Rusya olayı kontrol altına alamadı. Tıpkı Çeçenistan'daki olayları almadığı gibi... Bugün dünya, 10 yıl boyunca savaşla yaşayan Çeçenistan'da hayatını kaybeden 250 bin sivilden 42 bininin yalnız çocuklardan oluştuğunu bilmiyor."
     <br/>
     <br/>
     Amerika'da ölmek düşüncesi Hasan Bayev'i ürpertiyor. "Doğduğum şehre gömülmek istiyorum. Alhan Kala'daki küçük mezarlığa... İnsanlar mezarlığın bulunduğu yerden her geçişlerinde benim için dua etsinler istiyorum." Bayev, kendisine ve ailesine kucak açan Amerika'da bir Müslüman olarak rahat bir hayat sürdürdüğünü; ancak Çeçenistan'a dönme hayalinden hiçbir zaman vazgeçmediğini söylüyor: "Bazen ilk uçakla ülkeme dönmek istiyorum; fakat Uluslararası Çeçenistan Çocukları Komitesi Başkanı kimliğimle bile Rusya'ya gitmem güvenli değil. Şimdilik buradan, özellikle duyma problemi olan çocukların rehabilitasyonu için çalışıyorum."
     <br/>
     <br/>
     SIĞINAKTA TUTTUĞU GÜNLÜK KİTAP OLDU
     <br/>
     Hasan Bayev'in Rusya ile ikinci savaş sırasında, bombardımana ara verildiğinde ya da bombardıman sırasında, bodrumda bir yer bulabildiği zamanlarda, o gün olan her şeyi saat saat yazdığı günlük Amerika, Kanada, İngiltere, Fransa, Japonya ve İspanya'dan sonra Türkiye'de de yayımlandı. Literatür Yayınları arasından 'Yemin' adıyla yayımlanan kitap yakında İsrail ve Rusya'da da okunabilecek. Bayev, "Kitabı yazmak için iki nedenim vardı." diyor. "Birincisi, savaşın masum insanları kurban eden korkunç bir şey olduğunu bütün dünyanın bilmesini istedim. Savaşta kazanan taraf yoktur. İkinci sebep de Çeçen halkını okurlarıma tanıtma arzusuydu. Bu kitabı yazmak, beni unutmak istediğim şeyleri hatırlamaya zorladı. Aynı zamanda, Çeçen geleneklerine uygun olarak pek açığa vurmadığımız kişisel şeyleri ortaya dökmek zorunda kaldım. Yok olma tehdidi ve yıllar süren savaş, düşmanımızın gözünde küçük düşme korkusuyla, hislerimizi saklamamıza sebep oldu." Çeçen tarihini ve kendi hayat hikâyesini bir arada yürüten Bayev, günlüğünü, anıları ve tarihi bilgilerle zenginleştirmiş. 'Yemin' için, Çeçenistan'dan gelen en objektif ve kapsamlı 'haber' diyebiliriz.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050831085732js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19331), [web.archive.org (arşiv bağlantısı)](http://web.archive.org/web/20050831085732/http://aksiyon.com.tr:80/detay.php?id=19331)
