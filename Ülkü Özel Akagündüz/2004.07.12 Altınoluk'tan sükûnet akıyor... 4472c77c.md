# Altınoluk'tan sükûnet akıyor...

*Ülkü Özel Akagündüz 2004.07.12*

<div bgcolor="#FFFEF6">
 <font>
  <img border="0" height="1" src="/web/20060103203534im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103203534im_/http://www.aksiyon.com.tr/resim/501/74.jpg" vspace="5"/>
  </p>
 </font>
 <font class="content">
  Türkiye’nin ‘oksijen çadırı’ Altınoluk, nereden geldiğini anlayamadığınız tuhaf kalabalıklarla dolup taşan turistik şehirlerin yapaylığından uzak görünüyor.
 </font>
 <p>
  <font class="content">
   Altınoluk, ‘geçerken bir uğrayalım’ diyenlere mutluluk değil keder verir. Kimbilir hangi şehrin keşmekeşinden kaçıp yollara düşmüşken, biraz soluklanmak üzere durakladığınız bu beldeyi kendi halinde yaşıyor bulursunuz. ‘Kendi halinde’lik, hem mütevazı bir hayata işaret eder hem de tatil beldelerinde artık can sıkıcı olmaya başlayan yabancı turiste odaklı hayat tarzından uzak duruşa... Altınoluk, Bodrum ya da Alanya gibi, kışın sokaklarında cinlerin cirit attığı, yazın da nereden geldiğini anlayamadığınız tuhaf kalabalıklarla dolup taşan bir belde değildir. Ilık yaz gecelerinde sahildeki banklarda oturanlar, alışveriş yapanlar, dondurma yiyenler, daha ziyade o kentin sakinidir; torunuyla birlikte balık avlamaya çıkan babaanne, kışın evin sıcak bir köşesinde patik ören babaannedir... Kent işte bu haliyle, ‘bugün gelip yarın gidecek’ yabancılara hüzün verir. Plaj şemsiyeleri ve hasır kilimleriyle sahile doğru inen aile, deniz gören bahçeli bir evden ya da yamaçlarda, zeytin ağaçlarıyla içli dışlı bir apartman dairesinden az önce çıkmıştır. Çocukların sevinç çığlıkları, annelerin telaşlı adımları, ocaktan yeni indirilen zeytinyağlı fasulye, dolapta akşamı bekleyen karpuz, güneşlikleri çekilmiş loş odalar... Yabancı, sahile doğru inen ailenin arkasından işte bu hayali görür, bir şehrin sakini olmak mı iyidir, gözlem yapmakla avunan bir keşifçi mi?..
   <br>
    <br>
     Altınoluk için, ‘kendi halinde’ dedik, mütevazı dedik; ama bu demek değil ki, sözünü ettiğimiz belde, bir emekliler kentidir, sükûnet hali, artık can sıkıcı olmaya başlamıştır. Bilâkis, burada, gecenin bir yarısında uykusu kaçanlar, kendilerini rahatlıkla sokağa atabilir. Saatler gecenin ikisini gösterirken Altınoluk’ta mağazalar henüz kepenk indirmemiştir ve kadınlar kendilerine uygun bir yazlık elbise arayışı içindedir, restoranlar açıktır ve sokağa taşan masalarda fazlasıyla gecikmiş akşam yemekleri yenmektedir. Ertesi günün karamelalı dondurmasını hazırlayan dondurmacılar ve sandalyeleri denize bakan çay bahçeleri, ailecek gezintiye çıkan ve gözlerinde uyku mahmurluğundan eser olmayan kent sakinlerini bekler. Bir de o saatlerde ‘yapacak bir şey olmadığı’ için oltalarını rastgele denize savuran gençler vardır; ‘’Bu saatte balık olmaz; ama iş olsun diye işte abla!’’ Bir kefal gelir takılır mı oltanın ucuna, kuru ekmekle biraz zor...
     <br/>
     <br/>
     Şimdi, yazının bu kısmı, şehrin yabancıya ilham ettiklerinin dışında, ‘Nerede ne görürüz, hangi otelde konaklarız, yemekleri iyi midir, oraya gitmişken bir de nereye gideriz, İstanbul’a kaç kilometredir? Şehir hangi güzide dağın yamaçlarında kurulmuştur?’’ sorularına cevap arayanlar içindir. Altınoluk, Balıkesir’in Edremit ilçesine bağlı bir belde. E-24 karayolu üzerinde, Çanakkale’ye 110, İzmir’e 225, Balıkesir’e 115, Edremit’e 25 km uzaklıkta bulunuyor. Mitolojide İDA diye geçen, bugünkü adı ile Kazdağı’nın güney yamaçları ve Edremit Körfezi’nin kuzeyinde kurulan belde Türkiye’nin oksijen çadırı olarak anılıyor. Altınoluk’ta pansiyonda, sezonluk kiralanan evlerde ya da otelde kalabilir, zeytinyağlı ev yemekleri yapan restoranlara uğrayabilirsiniz. Oraya kadar gitmişken, Homeros’un İlyada’sında ‘Bol pınarlı vahşi hayvanlar anası’ diye bahsettiği İda Dağı’na (Kazdağı) çıkmaktan mahrum etmeyin kendinizi. Milli Park yetkililerinin göstereceği kontrollü çadır ya da karavanda konaklayabilirsiniz; ama ayılara, sansarlara ve yaban domuzlarına dikkat! Beldenin doğal güzellikleri ve ‘mis’ gibi havası dışında kültürel faaliyet ihtiyacı hissedenlere önerilen ay Ağustos... Bu yıl 13-15 Ağustos tarihleri arasında düzenlenecek ‘Altınoluk Antandros Yaşama Saygı Kültür ve Sanat Festivali’nde ‘Yaşasın Edebiyat’ ve ‘Yaşama Saygı’ konulu panellerin yanı sıra, TRT’nin halk konseri, Devlet Opera ve Balesi’nin bir gösterimi, Altan Erkekli’den ‘İnadına Yaşamak’, Ankara Devlet Tiyatrosu oyuncularından ‘Çiçekleri Sarıgıza Yedirdim’ oyunları ve sergiler, ‘deniz-kum-güneş’ tatilinin verdiği rehavetten kurtulmak isteyenleri sevindirecek.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Can KARAKAŞOĞLU, 08-Ekim-2004
> Emlâk fiyatlarından da haber verseydiniz: 
> Altınoluk’tan sükûnet akıyor” yazısında bu ilçeyi teferruatıyla anlatmışsınız, teşekkürler. Bir de oraya yerleşmek isteyenler için emlak konusunda bilgiler verseydiniz daha ziyade memnun olacaktım. Ayrıca kış mevsiminin sıcaklık derecelerini bilmek isterdim. Ben Ankara’dan kaçıp Alanya’ya yerleştim fakat burayı sevemedim. Bu yüzden, methini çok duyduğum Altınoluk’a yerleşmeyi düşünüyorum.

### muzsev, 04-Ekim-2004
> Yazık: 
> Evet! Herşey yazıda yazıldığı gibi güzel değil. Neden mi? Çünkü insanoğlu -maalesef üzülerek ve utanarak ifade ediyorum- buraların da sonunu hazırlıyor. O güzel tabiatı yok ederek doğanın dengesini bozuyor. Fazla sürmez bizi nasıl kendisine çekti ise birgün de geri gönderecektir. Yani yaşanmaz hale gelecektir. İnşaallah bir doğal afet yaşanmaz. Artık çarpık yapılaşmaya ve doğanın katliamına dur demeleyiz.

Kaynak: [www.aksiyon.com.tr](http://aksiyon.com.tr:80/detay.php?id=12290&yorum_id=2058), [web.archive.org (arşiv bağlantısı)](http://web.archive.org/web/20060103203534/http://aksiyon.com.tr:80/detay.php?id=12290&yorum_id=2058)
