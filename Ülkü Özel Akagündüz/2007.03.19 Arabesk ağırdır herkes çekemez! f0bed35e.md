# Arabesk ağırdır herkes çekemez!

*Ülkü Özel Akagündüz 2007.03.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Fotoğrafçı Haluk Çobanoğlu, on yıldır çalıştığı 'Arabesk' projesini bitirdi. Konserlerde, televizyon programlarında, klip çekimlerinde izini sürdüğü arabeskçilerin fotoğraflarını beraber okuduk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071102115545im_/http://www.aksiyon.com.tr/resim/641/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Arabeske serin bir bakış mümkün olabilir mi? Onu görmezden gelmek, toplumun bir yarısını da görmezden gelmek olacaksa… Yargılamadan ve tepeden bakmadan anlamaya çalışmak için fazlaca bir gayrete gerek yok üstelik. Bu topraklarda doğan her çocuğun kulağı bir Orhan Gencebay şarkısına aşinadır ne de olsa… Ve kabul etmek gerekir ki, pek azımız, bir göç dalgası içinde o şehirden bu şehre savrulmamıştır. Arabesk, savrulanların müziğidir ve bu haliyle üzerinde düşünülmeyi hak eder. Fotoğrafçı Haluk Çobanoğlu’nun arabesk söyleyenleri ve dinleyenleri belgelemek istemesinin altında da bir kabul yatıyor: “Arabesk müzik bu ülkenin sesli ve sansür edilemeyen tarihî mirasıdır.”
   <br>
    <br>
     Tipik bir belgesel fotoğrafçısı mantığıyla yola çıkmış Çobanoğlu; geçmişi anlamaya çalışan, bugünü yorumlayan ve geleceğe belge bırakmak isteyen bir âdemoğlu… 78 kuşağının ‘sorunlu ve sorumlu’ bir üyesi. Toplumsal meselelere kayıtsız kalamaması bu yüzden… Önce ‘göç’ üzerine düşünmeye başlamış; Zonguldak’ta geçen çocukluk yılları, ocağa inerken birbiriyle helalleşen maden işçileri ve onların bir gün kalabalık bir grup halinde Almanya’ya göçmesi… Orhan Gencebay’ı da o yıllardan tanıyor; maden işçileri mesai bitiminde onu dinliyor, plajda güneşlenenlerin üzerine ‘Bir teselli ver’in nağmeleri düşüyor…
     <br/>
     <br/>
     İşte bu yüzden arabeski hiç itici bulmamış. İstanbul’dan uzak yetiştiği için ‘minibüs müziği’ olarak da görmemiş.  “Fakat babam farklı düşünüyordu.” diyor: “O yıllarda Kahire radyosundan Ümmü Gülsüm dinlerdi ve Orhan Gencebay’ın müziğini ‘bozulmuş’ bir tür sayardı. Babam devlet memuruydu ve arabeskle gurbet arasındaki ilişkiyi, maden işçileri iki yıl sonra Almanya’dan izne döndüğünde anlayabilmişti.”
     <br/>
     <br/>
     YETMİŞLİ YILLARDA ARABESK SAMİMİYDİ
     <br/>
     <br/>
     Arabesk üzerine çalışmaya karar verdiğinde iki yol belirmiş fotoğrafçının önünde; göçle gelen ‘arabesk yaşam tarzı’nı, ya mimari ya da müzik üzerinden takip etmek… Sonunda ‘daha yaygın olan ve kendini daha kolay ele veren’ müzikte karar kılmış. Toplumbilimci Adorno’nun şu sözünü de projenin anahtarı olarak kabul etmiş: “Her müzik türü, toplumun bütününde var olan çelişkilerin ve gerginliklerin izini taşır.” Proje süresince yaptığı okumalar, ‘çelişkiler ve gerginliklerin’ kaynağına götürmüş onu; Tanzimat dönemiyle başlayan Batı hayranlığı, Cumhuriyetin ilanıyla kadim bir kültürün topyekûn inkâr edilişi, radyolarda Türk sanat müziğinin ‘saray müziği’ diye yasaklanışı, Mısır filmleri furyasında Arap müziğiyle tanışıklık, göç yılları, arabeskin Yeşilçam melodramlarıyla resmiyet kazanışı…
     <br/>
     <br/>
     Bir iç içe geçmişlik de var o yıllarda. Orhan Gencebay’ın oynadığı ‘Batsın Bu Dünya’ filminin senaryosunu Vedat Türkali’nin yazması gibi… “Refaha ulaşmak umuduyla İstanbul’a gelenler ne dinleyebilirdi ki?” diye soruyor Çobanoğlu: “Sanat müziği ağır ve dingin, başka hikâyeler anlatıyor. Türküler kırsal kodlar taşıyor, arkalarında bıraktıkları ve unutmak istedikleri şeyler. Arabesk ise onların hikâyesini anlatıyordu.” Fotoğrafçıya göre, arabesk o yıllarda daha samimiydi. Protest bir tavrı vardı ve bu haliyle ‘Anadolu blues’u bile sayılabilirdi. Şimdilerde daha geniş bir çevrede kabul görüyor, sadece varoşlarda değil, Etiler’de de dinleniyor. Üniversite öğrencileri bile itirafçı oldu; “Biz bu şarkıları seviyoruz.” diye bağırıyor.
     <br/>
     <br/>
     Ancak farklı bir devirdeyiz artık. Uyuşturucuyla birlikte gelişen başka bir alt kültür oluşuyor. Üçüncü sayfalarda izi sürülebilecek tehlikeli bir oluşum, hap için birbirini gırtlaklayan gençler, seri cinayetler… “Arabesk bu insanları kesmez.” diyor Haluk Çobanoğlu, “Artık arabeskin galebe çalmasından filan bahsetmek gereksiz, bu yeni sorunla ilgilenmek lazım, çünkü üçüncü sayfaya haber olanlar muhtemelen arabesk yerine tekno dinliyor.” Proje süresince arabeskle ilgili kitaplar okuyan ve bolca arabesk müzik dinleyen Çobanoğlu, bir sosyolog ya da antropolog olmadığını hatırlatıyor sık sık: “Arabesk, yüzde yüz hâkim olunacak bir konu değil. Ben bir damar yakalayıp oradan bir hikâye anlatmaya çalıştım. Yoksa, çok ezici bir konu arabesk, altında kalabilir insan.”
     <br/>
     <br/>
     Haluk Çobanoğlu, çekimleri tamamladığında, bir korkusunu paylaşmış güvendiği arkadaşlarıyla: “Sizce ben bu insanlara tepeden mi bakmışım?” Fotoğrafçının ister istemez taraf olduğuna inandığından, “Geldim, fotoğrafınızı çekiyorum; ama birazdan gideceğim.” hissini bertaraf etmeye çalışmış hep. Bütün bu anlama çabaları arasında kimi zaman öfkelendiği de olmuş ama; özellikle de derdini anlatamadığında: “Hakkı Bulut’a kırk dakika kendimi anlatmaya çalıştım. Kırkıncı dakikada ‘Kardeşim, sen benden ne istiyorsun?’ dedi. Yetmişlerdeki samimiyeti aramak beyhude belki de. Herkes bir menfaat bekliyor.”
     <br/>
     <br/>
     Cankan grubunun çekimler sırasındaki aceleci tavırlarına bir anlam verememiş. Topu topu üç dakika süren çalışmada telaştan filmini yakmış ve grubu, emeğe saygısızlık ettikleri için eleştirmiş. Bu tatsızlıklar onların müziğini sevmesine engel değil tabii. “Orhan Gencebay bugün arabeske başlasaydı, Cankan’ın müziğini yapardı. Almanya’da doğup büyümüşler; ama şarkılarında iç göçün hüznü var, yetmişli yılların arabeskini söylüyorlar hâlâ.” Şarkılarını pek beğendiği Erkin Koray da onu hayal kırıklığına uğratanlardan: “Makineme yeni film takacaktım, sabırsızlandı, o zaman ona ‘baba’lığını hatırlattım. Oğlum, hastanede sünnet olmak üzereydi. Ben onu dedesiyle bırakıp fotoğraf çekmeye gelmiştim. Bunları söyleyince ‘Tamam’ diye mırıldandı, biz babalığı biliriz.”
     <br/>
     <br/>
     Mine Koşan bir buçuk yıllık mücadeleye rağmen fotoğrafını çekemediklerinden, Tüdanya ile arasına da yolculuklar ve hastalıklar girmiş hep. Sıkı bir entelektüel dediği Orhan Gencebay’la iki gün söyleşmiş; ama Latif Doğan’ın yeri başka. ‘Küstüm Latif’ adıyla ünlenen şarkıcıyla neredeyse dost olmuşlar: “Latif Doğan çok samimi öğrenmeye meraklı bir adam, menfaatle işi yok. Gerçek bir Anadolu çocuğu.”
     <br/>
     <br/>
     <br/>
     AHMET KAYA, DEVRİMCİ ARABESK YAPIYORDU
     <br/>
     <br/>
     Kimi şarkıcılar, ‘arabeskçi’ olmadıkları gerekçesiyle projede yer almayı kabul etmemiş. Çobanoğlu’na göre Mustafa Keser, kendisi reddetse de arabesk söylüyor. Ebru Yaşar da öyle… Şebnem Kısaparmak hali, tavrı, okuduğu mektuplarla arabesk bir kadın. “Arabeskin tam bir tarifi yok, ben bilmiyorum. Hayatımızda pür bir şey yok ki.” diyen fotoğrafçıya göre, fantezi ya da özgün müzik de arabeskten farklı bir şey değil. Buna göre Mustafa Yıldızdoğan, ‘ülkücü’ arabesk yapıyor. Seride yer almamasını büyük eksiklik saydığı Ahmet Kaya da devrimci arabeskin mimarıydı. İlk planda akla gelmeyecek başka bir ismin de fotoğrafı var projede; Kral FM’de şöhrete kavuşan Kadir Çöpdemir… Yeşilçam şarkılarına ses veren Belkıs Özener’in de arabesk listesine girmesine tek bir şarkısı yeter, ‘Damarımda kanımsın’… ‘Acıların Kadını Bergen’le ilgili yaşadığı bir ikilemden de söz ediyor Haluk Çobanoğlu: “Mezarı Mersin’deymiş, fotoğrafını çekeyim dedim. Epey bir kararsız kaldım, sonra vazgeçtim. Saygısızlık etmekten korktum.”
     <br/>
     <br/>
     Seride, silinip giden isimler de var; Küçük Onur, Ciguli gibi… Kimileri küçük restoranlarda, tavernalarda çalıyor şimdi. Sinan Özen onlardan biri… Ümit Besen ve Arif Susam’ın maddi sıkıntıları olmadığı halde her akşam bir avuç insana şarkı söylemesini ise anlamsız buluyor fotoğrafçı. Otuz yedinci kasetini dolduran Malatyalı İbrahim de eski kitlesini kaybedenlerden. Başlangıçta çalışmada yer almak istemeyen sanatçı, “Abi, sen düşmüş arabeskçileri çekmiyorsun değil mi?” diye sormuş.
     <br/>
     <br/>
     Yalnızca söyleyenleri değil, dinleyenleri, bestecileri ve prodüktörleri, hasılı, ucundan kıyısından arabeske bulaşan herkesi görmek mümkün fotoğraflarda. Şimdi kayıplara karışan seyyar kasetçiler, sokakta müzik yapan âmâ müzisyenler, Doğu Beyazıt’ta Kürtçe arabesk yapan bir düğün orkestrası, yılsonu balosunda eğlenen liseli gençler… Eski Müslüm konserlerinin vazgeçilmez görüntüsü kendini jiletleyen gençler, konsere giremediği için sinir krizi geçirenler… Gazinocular Kralı Fahrettin Aslan’ın cenazesinden görüntüler, bir dönemin çok dinlenilen parçası ‘Mavi Mavi’nin bestecisi Bayar Kardeşler, beş yüz arabesk besteye imza atan Ahmet Selçuk İlkkan… Seriyi tamamlayan fotoğraflardan biri Küçük Emrah’ın, gerçekten ‘küçük’ olduğu yıllarda, tepeden tırnağa deri kıyafetler içinde çekilmiş fotoğrafıyla birlikte görünmesi… Kahtalı Mıçı’nın fotoğraf için Pera Palas’taki piyano başını tercih etmesi neyle açıklanabilir? Arabeskle…
     <br/>
     <br/>
     Haluk Çobanoğlu’nun ‘Arabesk’ konulu çalışması, 31 Mart-27 Nisan tarihleri arasında Fotoğrafevi’nde görülebilir. Fotoğrafların yer aldığı bir kitap da yine Fotoğrafevi tarafından fotoğrafçıya ‘ellinci yaş günü’ hediyesi olarak sunulacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26968), [web.archive.org (arşiv bağlantısı)](http://web.archive.org/web/20071102115545/http://www.aksiyon.com.tr:80/detay.php?id=26968)
