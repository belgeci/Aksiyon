# Kalkandelen'in "alaca" halleri

*Ülkü Özel Akagündüz Bilinmeyen-tarih*

<div>
 <p>
  <font>
   Üsküp"ten Ohri"ye giderken Kalkandelen"den geçiyorsunuz. Kalkandelen"e Harâbâti Baba Tekkesi, Alaca Camii için bile uğranılması gerekir. Ancak biraz gergince olan atmosferine dikkat etmelisiniz.Osmanlı Türklerinin ısrarla Kalkandelen diye andıkları Tetova, ülkenin en çalkantılı ve tedirgin şehirlerinden biri. Kalkandelen, Makedonya"da milliyetçi Arnavutların kalesi durumunda; çünkü Arnavutların çoğunlukta olduğu Kosova ile arasında sadece Şar Dağları var.
   <br/>
   <br/>
   Ülkede yaşayan Türkler, bundan iki yıl önce Üsküp"ten Gostivar"a doğru giderken Kalkandelen"de arabaların üstünden vızır vızır mermilerin geçtiğini anlatıyor. O günler geride kalmış elbette; ancak Makedonlarla Arnavutlar arasındaki husumetin hararetinden bir şey kaybetmemesi, bundan daha acısı aralarındaki din birliğine ve akrabalık bağlarına rağmen Arnavutlarla Türklerin gün geçtikçe birbirlerinden uzaklaşıyor olması üzücü. Dağ köylerinde yaşayan Arnavutların şehre yerleşmeleriyle artan biçimsiz apartmanların her birinde aranıp sorulmayan, bayramlarda dahi ziyaret edilmeyen dayılar, halalar ve amcalar oturuyor. Herkesin kendisine göre bir gerekçesi var; ama Türklere göre en affedilmezi Türk olduğu halde nüfus sayımlarında kendisini Arnavut olarak göstermek, evde Türkçe, sokakta Arnavutça konuşmak. Bu şekilde davrananların da bir mazereti var; ülke nüfusunun yüzde 40"ını oluşturan Arnavutlar"ın, sayıları gittikçe azalan Türkler"e göre daha rahat iş bulabiliyor olmaları ve bölgede Arnavut kültürünün yükselen değer haline gelmesi.
   <br>
    <br>
     Harâbâti Baba Tekkesi gerçekten harap
     <br>
      <br>
       Harâbâti Baba Tekkesi, Osmanlı İmparatorluğu devrinde eski Yugoslavya topraklarında yapılan 400 tekkeden biri. Şar Dağları"nın eteğine kurulan ve yaklaşık 500 yıllık tarihe sahip bu Bektaşi ocağına, üzerinde gözetleme odaları bulunan mavi boyalı yüksekçe bir kapıdan giriliyor. Bektaşi dervişlerinin Tito döneminde ortadan çekilmesiyle bakımsızlaşan tekke, kumar oynanan, yemek yenen, eğlenceli partiler düzenlenen turistik bir merkez haline getirilmiş; ancak iki yıl önce Arnavut Kurtuluş Örgütü (UÇK) ile Makedon askerler arasında çıkan çatışmalarda kullanılamaz hale gelen bu eğlence yerlerine insanlar "mayın vardır" korkusuyla adım bile atamıyorlar. Tekkenin geniş bahçesine girer girmez yanımıza gelen UÇK mensubu genç, fotoğraf çekmenin aslında yasak olduğunu söylüyor; ama bize bir ayrıcalık tanımayı da kolayca kabul ediyor. Bahçenin bir köşesindeki tek katlı evde yaşayan Bektaşi Babası"nın halen müridleri var. Evin karşısında ise Sünnilerin namaz kıldığı küçük bir mescit bulunuyor. Yaz aylarında güllerle bezenen tekke bahçesi halkın soluklanmak için uğradığı bir mekan olmuş şimdiye dek; ancak camları yerle bir olmuş lokantalar restore edilmezse ve içeriye girenler UÇK"lı bir nöbetçinin sorgulayan bakışlarıyla karşılaşmaya devam ederlerse Harâbâti Baba Tekkesi"nin hepten harap olması işten bile değil.
       <br>
        <br>
         Kalkandelen"in alâmet-i fârikalarından biri Harâbâti Baba Tekkesi ise diğeri Alaca Camii"dir. 1833 yılında Abdurrahman Paşa tarafından yaptırılan caminin sadece iç duvarları değil, dış duvarları da bir karış boşluk bırakılmadan solmayan boyalarla nakış nakış işlenmiş. Rivayete göre caminin boyaları için elli beş bin yumurta akı kullanılmış. Ve caminin son cemaat yerindeki iç kubbelerine, İstanbul camilerinin renkli resimleri ustalıkla yapılmış. Alaca Camii"ne varıp da üst katta Kur"an dersi gören çocukları ziyaret etmeyi ihmal etmeyin.
         <br/>
         <br/>
         Kalkandelen, Şar Dağı"nın eteklerinde, Vardar Ovası"nın üzerinde kurulmuş bir şehir. Eğer "Vardar Ovası, Vardar Ovası..." şarkısını dilinize dolayıp ovaya tepeden bir bakmak istiyorsanız Şar Dağı"nın yüksek bir yerine çıkmanızı tavsiye ederiz. Hem Kalkandelen"i hem de Vardar Ovası"nın uzayıp giden siluetini bir müddet izlemek için...
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1799 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11198), [web.archive.org (arşiv bağlantısı)](http://web.archive.org/web/20050215220447/http://www.aksiyon.com.tr:80/yazdir.php?id=11198)
