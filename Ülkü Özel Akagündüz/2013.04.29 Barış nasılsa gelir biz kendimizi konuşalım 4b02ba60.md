# Barış nasılsa gelir biz kendimizi konuşalım

*Ülkü Özel Akagündüz 2013.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuzey Irak’ta düzenlenen ‘Kadın Gazeteciler Medya Çalıştayı’nın ‘barış’ temalı oturumları ‘medyada kadın olmanın zorluğu’ gibi kadim bir mesele etrafında dönmeye başlayınca Türk ve Kürt kadın gazetecilerin bir ortak derdi daha görünür oldu.
  </font>
 </div>
 <div id="newsText">
  <font class="detail-text">
   <p>
    Türk ve Kürt kadın gazeteciler bir araya gelince ne konuşurlar? Ve bu bir ilk buluşmaysa önceden belirlenmiş konu başlıklarına sadık kalınabilir mi? Geçen hafta Süleymaniye şehrinde yapılan ‘Türkiye-Irak Kürdistan Hükümeti Kadın Gazeteciler Çalıştayı’, özellikle Kürt gazetecilerin resmî bir toplantıdan ziyade daha temel meseleleri konuşmak üzere bir dertleşme buluşmasına ihtiyaç duyduğunu gösterdi. Zira daha ilk oturumda sunumların ve soruların yönü ‘Toplumsal Barışta Medya Faktörü’ başlığından epey uzağa savrulmuş, ‘medyada kadın faktörü’ gibi kadim bir mesele etrafında dönmeye başlamıştı. Kürt kadın gazeteciler, Türk meslektaşlarının barış için ne yaptıklarından çok, kendileri için ne yaptıklarını merak ediyor olmalıydı. Bu durumda asıl sorular şunlardı: “Siz medyada ne kadar etkinsiniz? Yönetim kadrolarına yükselebiliyor musunuz? Rahatlıkla seyahat edebiliyor musunuz?” Türk kadın gazetecilerin de benzer merakları vardı elbette: “İletişim fakültelerinden mezun olan kadınların yüzde kaçı medyada kendisine yer bulabiliyor? Günde kaç saat çalışıyorlar? Seyahat etmeyi talep ediyorlar mı?” Sorular, gün boyu süren dört oturumda cevabını buldu; ancak kısmen...
   </p>
   <p>
    <strong>
     Dil problemi
    </strong>
   </p>
   <p>
    Dilin bir başka dile çevrilirken yitirdiği ne çok şey var ve çeviri, yapan için de, dinleyen için de, konuşması çevrilsin diye bekleyen için de ne zahmetli, ne yorucu bir eylem! İnsan, söylediği söz doğrudan, bütün duygu yüküyle, inişleri ve çıkışlarıyla ulaşsın istiyor muhatabına; ancak tekdüze sesle yapılan, eksik ve hatta yanlış bir aracılığa razı oluyor çoğu zaman. Yukarıda bahsi geçen sorular işte bu yüzden, çevirinin tabiatından kaynaklanan sorunlar yüzünden ‘kısmen’ cevaplanabildi. Yanlış anlaşılmalar düzeltilmeye çalışılırken bilhassa, küçük bir Babil kulesinde gibiydik. Herkes tarafından iyi konuşulan, iyi anlaşılan ortak bir dilin zaruretini daha kaç kez kabul edeceğiz?
   </p>
   <p>
    <strong>
     Tecrübe konuşuyor
    </strong>
   </p>
   <p>
    Türkiye’den giden ve çalıştayda sunum yapan gazetecilerin alanlarında uzmanlaşmış, bulundukları noktaya gelebilmek için çetin sınavlardan geçmiş isimler olması ve Kürt meslektaşlarına kıyasla daha iyi fiziksel koşullara ve maddi desteğe sahip bulunmaları ortamda bir nevi “Siz anlatın biz dinleyelim” rüzgârı estirdi. Ancak bu ‘abla’ rolünü onlara, bir tecrübe akışına ihtiyaç duyduklarını sıklıkla vurgulayan Kürt gazetecilerin biçtiğini söylemek gerek. “Süleymaniye’de ve Erbil’de radyoların ve televizyonların kadın gazeteci istihdam etmekte gönülsüz davranmalarının normal olup olmadığı” yönündeki sorunun altında mesela, bir tür “Siz söyleyin, ne yapalım? Bu bize reva mıdır?” serzenişi aramak yanlış olmaz herhalde. “Ortadoğu ve Medya’daki Kadın” başlıklı ikinci oturumda da konuşmalar kadın gazetecilerin seyahat edebilmek için eşlerini ve amirlerini nasıl ikna edecekleri meselesine kayınca başlığın altı boş kaldı ve aradaki fark daha da görünür oldu. Türk kadın gazeteciler zor coğrafyalarda çalışma imkânı bulmuştu; ancak Kürt meslektaşları ‘Kadının asli yeri evidir ve istediği zaman, istediği yerde bulunamaz’ anlayışından yakınma evresindeydi henüz. Ve bu durum, İran’da, Libya’da, Afganistan’da, Mısır’da haber kovalamış Türk gazetecileri ister istemez ‘tecrübeli abla’ konumuna yükseltiyordu. Fakat sıra, etkili mevkilere yükselme meselesine gelince durumun her iki taraf için de pek parlak olmadığı görüldü.
   </p>
   <p>
    Dörtgen bir masa etrafında yan yana oturmak, başlı başına anlamlı muhakkak. Herkesin de ifade ettiği gibi ‘bu bir ilk adım’ ve sonrası gelecek muhakkak. Peki, bu ilk adım daha farklı atılabilir miydi acaba? Kalabalık, resmî bir toplantı yerine, herkesin birbirini daha iyi tanıyabileceği, yarısı zaten tercümeye feda edilen üçer dakikalarla sınırlandırılmamış, çaylar ve kurabiyelerle kıvamını bulmuş bir yuvarlak masa sohbeti tertip edilebilir miydi?  Belki o zaman mesleki tecrübeler daha sağlıklı biçimde paylaşılabilir ve uzaktan gülümsemeler yerini gerçek bir kaynaşmaya bırakabilirdi.
   </p>
   <p>
    <strong>
     Çalıştayda başka neler konuşuldu?
    </strong>
   </p>
   <p>
    Çalıştay atmosferini değerlendirirken oturum başlıklarının boşlukta asılı kaldığı izlenimi uyandırmak istemeyiz elbette. Beşerî ilişkilerin ekonomik işbirliği kadar önemli olduğunu vurgulayan, ortak tarihimizi, komşuluğumuzu, kültürel yakınlığımızı hatırlatan açılış konuşmalarını takip eden oturumlarda kim neler söyledi bakalım:
   </p>
   <p>
    Nezaket Hüseyin (Süleymaniye Üniversitesi öğretim görevlisi-gazeteci): Kuzey Irak’ta herkesi kucaklayacak bir medya kurmaya ihtiyaç var.
   </p>
   <p>
    Balçiçek İlter (TV programcısı): Herkesi kucaklayan bir medya kurmayı hayal etmek yerine elimizdekini düzeltmenin yolunu bulmalıyız. Kadınlar olarak da medyada sayıca çoğalmayı değil karar mekanizmalarında yer almayı hedeflemeliyiz. Pratik tavrımızın ve şefkatli yaklaşımımızın sorunları çözmede etkili olduğunu düşünüyorum.
   </p>
   <p>
    Ceyda Karan (TV programcısı): Kadın olduğu halde şefkatle anmadığımız isimler var. Kadın olmak barışa götürmeye yetmez.
   </p>
   <p>
    Chro Shihab: (Süleymaniye Üniversitesi öğretim görevlisi): Burada kadınların gazetecilik yapmalarının önünde bazı engeller var. Bir aile sahibi olmanın kariyerden daha önemli olduğu ve kadının yalnızca belli sınırlar içinde hareket etmesi gerektiği düşüncesi mesleğin icrasını zorlaştırıyor.
   </p>
   <p>
    <strong>
     Engellenen sonuç bildirgesinde ne vardı?
    </strong>
   </p>
   <p>
    Gazeteciler ve Yazarlar Vakfı Medialog Platformu’nun organize ettiği çalıştay pek sevimli şekilde sonuçlanamadı yazık ki. Platform Genel Sekreteri  Tercan Ali Baştürk, dördüncü oturumun sonunda âdet olduğu üzere sonuç bildirgesini okumak istediyse de kendisini ‘istihbarat yetkilisi’ olarak tanıtan biri tarafından ‘nazikçe’ engellendi. Gerekçe çok anlaşılamadı elbette; ama esas olan bir buluşmaya imza atmaktı ve buradan bakınca maksat zaten hasıl olmuştu. Şimdi, o ‘engelli’ sonuç bildirgesine bir göz atalım:   Anayasa ve diğer mevzuatlarda basında ifade özgürlüğü teminat altına alınmalıdır.  Medyada barış dilinin yerleşmesi için kadınlar basın kuruluşlarındaki karar alma mekanizmalarına katılmalıdır.  Toplumsal barışa medyanın katkısının sağlanması için medya dili düzeltilmelidir. Barış sürecinde kadının şefkat dili önemsenmeli ve öne çıkarılmalıdır.  Medyada kadın kimliği üzerinden şiddet ve ayrımcı bir dil kullanılmasına karşı durulmalıdır.  Kadın gazeteciler mesleklerini yaparken erkek meslektaşlarıyla eşit haklara sahip olmalıdır.  Kadınların medyadaki karar alma mekanizmalarında daha çok yer almaları için kadınlar arasındaki karşılıklı dayanışma ve işbirliği artırılmalıdır.  Geleneksel toplumsal değerler nedeniyle toplumsal ve profesyonel hayatta yeterince temsil edilmeyen kadınların sosyal medyaya yönelimleri, sosyal medya aracılığıyla elde ettikleri yeni kazanımlar ve katılım teşvik edilmelidir.  Gelenek ve görenekler gerekçe gösterilerek kadınların meslek ve çalışma hayatlarına sınırlama getirilmemelidir.  Kadın medya mensuplarına ailedeki diğer sorumlulukları göz önüne alınarak pozitif ayrımcılık uygulanmalıdır.  Kadınların sınırları aşan ortak sorunlarının çözümü için meslek örgütlenmesi, kadın medya çalışanlarının hem yerel, hem de uluslararası alanda dayanışma ve işbirliği desteklenmelidir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5A31DC75527D9C2FC5168A9051B24749?newsId=35432), [web.archive.org (arşiv bağlantısı)](http://web.archive.org/web/20130609073425/http://www.aksiyon.com.tr:80/aksiyon/newsDetail_getNewsById.action;jsessionid=5A31DC75527D9C2FC5168A9051B24749?newsId=35432)
