# Belçika'da sorun başörtüsü değil yabancı olmak

*Ülkü Özel Akagündüz 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Belçika’nın Türk asıllı senatörü Fatma Pehlivan, son yıllarda tırmanışa geçen ırkçılığın arkasında Flaman ırkçı parti Vlaams Belang’ın olduğuna inanıyor.  Parti, göçmenleri ‘aşırı dinciliği ithal eden Truva atı’ olarak tanımlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182723im_/http://www.aksiyon.com.tr/resim/537/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Belçika’da 52 bin tercihli oyla ikinci kez senatör seçilen ve yabancılara yönelik ayrımcılığın kaldırılmasına dair yasa tasarılarıyla tartışma başlatan Türk asıllı Fatma Pehlivan, Metro Group’un davetlisi olarak geldiği Adana’da hem kadınlarla buluştu hem de karşılarında Avrupa’yı ‘içeriden fethetmiş’ bir Türk politikacı bulmanın heyecanıyla “Bizi Avrupa’ya alacaklar mı? ‘Oradan bakınca nasıl görünüyoruz?” yollu sorular yönelten gençlerin merakını giderdi. Aslında gençler haksız sayılmazdı. “İşçi babanın senatör kızı” bir “Sindrella” hikâyesi olmasa da Belçika’ya “misafir işçi” statüsünde göçen yani biraz para kazanıp dönmekten başka planı olmayan bir aileden, parlamentoda  göçmen haklarını savunan bir senatör çıkması hafife alınacak bir başarı öyküsü değil.
   <br>
    <br>
     Sorunlar, patlamaya hazır bomba
     <br/>
     <br/>
     Fatma Pehlivan, Türkiye ziyaretlerini bir ödev gibi görüyor. Nitekim New York ve Mısır seyahatleri arasına sıkıştırdığı üç günlük Adana programında da Belçika ve Avrupa politikalarından söz etti. Bu, kendi deyimiyle onun kaderi; Avrupa’da Türkiye’yi, Türkiye’de  Avrupa’yı anlatmak... “Bir köprü olabilirim.” diyor Pehlivan, “Her iki tarafın da bilgilendirilmeye ihtiyacı var. Türklere özgü nitelikleri Avrupa’ya taşımak istiyorum. Yaşamı, kültürü, tabiatıyla Avrupa’nın içinde Türkiye gibi bir ülke yok; ama bu zenginliği değerlendirmek lâzım. Avantajlı yönlerimizi siyasî değere çeviremiyoruz..”
     <br/>
     <br/>
     İstanbul doğumlu Pehlivan, çocukken gittiği Belçika’da 40 yılını doldurmuş olsa da Türkiye’ye ‘içeriden bakma’ yeteneğini yitirmediğine inanıyor.
     <br/>
     <br/>
     Fatma Pehlivan’ı senatörlüğe götüren, Belçika’daki Türk vatandaşları; fakat Türklerin 30 bin oy potansiyeline karşılık Pehlivan’ın 52 bin oyla seçilmesi ciddi bir Belçikalı desteğini görünür kılıyor. Belçika’nın bir göçmen ülkesi olduğunu kabullenmiş Flamanlar’ın oyunu toplayan Türk senatör ilk elden göçmen sorunlarına odaklanmış. Bu konuda verdiği hemen her yasa önerisi liberal ve aşırı sağcı partilerin tepkisine yol açıyor. Özellikle de Belçika vatandaşı olmayan yabancı kökenlilerin yerel seçimlerde oy kullanabilmesi ve  memurluk yapabilmesi için sunduğu kanun tasarıları.
     <br/>
     <br/>
     Pehlivan, göçmen işçi istihdam eden işverene teşvik fonu verilmesi için de çalışmalar yapıyor. Belçika’da 500 bin yabancı yaşıyor. Büyük çoğunluğu Fas, Cezayir, Tunus gibi mağrip ülkelerinden. Türkler, daha doğrusu Emirdağlılar ise ortalama 150 bin nüfusla ikinci sırada. Üsküplü Fatma Pehlivan, Emirdağ engelini aştığını söylüyor gülerek: “Camiye gittim, cemaat dağılmak üzereydi. Beni orada görünce dediler ki, ‘Kızım sen buraya geldin ya, oyumuz senindir.’ Sonra kahveleri dolaştım. Onların yanında olduğumu görsünler istedim.”
     <br/>
     <br/>
     Türk senatöre göre göçmenlerin en büyük sorunu eğitimsizlik ve işsizlik. Rakamlar da senatörü doğruluyor; yabancı kökenli gençlerin yalnızca yüzde 2’si üniversite eğitimi alabiliyor. İşsizlik oranı Belçika vatandaşlarında yüzde 10 iken, yabancılarda yüzde 30 civarında. “Sorunlar birikti.” diyor Fatma Pehlivan; “Patlamaya hazır bir bomba hâlinde bekliyor. İnsanları eğitmezsen, teninden, dilinden, dininden dolayı ayrıma tâbi tutarsan, o insanlar yetiştiği topluma hoşgörüyle değil öfkeyle bakar.”
     <br/>
     <br/>
     “Peki, ama...” diyoruz, “Brüksel’de, Avrupa’nın başkentinde mi oluyor bütün bunlar?” Pehlivan, eşitliğin yasalarda olduğunu, söylüyor. Fakat iş pratiğe gelince, yani bir iş başvurusu yapmak ya da ev kiralamak istediğinizde, ‘kibarca’ reddedilebilirsiniz... Gündelik hayatta Belçikalıların göçmenlere takındığı tavrı kontrol etmek zor olsa da  kendisine karşı bir toplum oluşturmak istemeyen hükûmet, yabancı kökenli çocukların okuduğu okullar için özel projeler hazırlıyor ve Belçika doğumlu oldukları halde vatandaşlığa geçmemiş yabancıların çocuklarına doğrudan vatandaşlık hakkı tanıyor.
     <br/>
     <br/>
     Sorun sadece ayrımcılık değil. 60’lı yıllarda “Paramı biriktirip dönerim.” düşüncesiyle yola çıkanlar ve ‘yerleşiklik’ duygusunu kendilerinden uzak tutanlar gittikleri ülkenin dilini öğrenme gereği hissetmediler. Onları ‘misafir’ olarak kabul eden ev sahibi ülkeler de bu geçici iş gücüne yatırım yapmak istemedi. Yerleşmeye karar veren göçmenler, kiralık ev bulamayınca Belçikalıların oturmak istemediği bölgelerden ev satın aldılar. Sonra oraları terk edip gettolaştılar ve sonuç; kaybolan iki-üç nesil... “Şimdi misafirlik bitti.” diyor Fatma Pehlivan, “Türkler artık vatandaş olarak kabul görmek istiyor. İki taraf da birbirini benimsedi; sorun teşhis edildi; fakat o kadar birikmiş ki hemen çözmek imkansız. Sanırım, bir-iki nesil daha beklememiz gerekecek.”
     <br/>
     <br/>
     Başörtüsü sorunu bir ‘yabancı’ sorunudur
     <br/>
     <br/>
     Sadece Türk vatandaşlarının değil bütün yabancı kökenlilerin sorunlarıyla ilgili olduğunu söyleyen Fatma Pehlivan’a, hem işvereni hem de kendisi ölüm tehdidi aldığı için istifa etmek zorunda kalan Fas asıllı Naima Zamil’i hatırlatıyoruz. Yanında başörtülü Müslüman bir kadın çalıştırdığı için, ‘kötü bir Belçikalı’ ilân edilen ve ‘Ölüm fermanını imzaladın.’ şeklinde mesajlar alan Rik Remmery, tehditlere aldırmayıp çalışanına sahip çıkmış ve Belçika Türk Dernekleri Birliği’nden ‘Uyum Ödülü’ almıştı. Ancak Faslı Naima, sadece kendi patronunu değil, başörtülü işçi çalıştıran bütün Belçikalı işverenleri tehdit eden son mektuptan sonra işi bırakmak zorunda kalmıştı.
     <br/>
     <br/>
     Senatör Pehlivan,  başörtülü kadınları tehdit eden grubun, bütün yabancıların ülkeyi terketmesi yönünde politika yapan Flaman ırkçı parti Vlaams Belang’tan destek aldığına inanıyor. Göçmenleri, ‘İslamî aşırı dinciliği ithal eden Truva atları’ olarak nitelendiren parti lideri Filip Dewinter, Fransa’da olduğu gibi Belçika’da da kız öğrencilerin başörtüyle okula gitmesinin yasaklanmasını istiyor.
     <br/>
     <br/>
     1990’lı yıllarda yüzde 10 oranında oy aldığında kimsenin ciddiye almadığı partinin giderek güçlendiğini ve 4 milyon seçmenden 1 milyonu kendi safına çektiğini belirten Pehlivan, “Halka sundukları bir programları yok. Yabancılara karşı nefret uyandırmak için korku faktörünü kullanıyorlar. Bu da din ve ekonomi üzerinden yürütülüyor. Yabancıların işsizliğe yol açtığı izlenimi veren bir siyaset yürütüyorlar. Onlar giderse iş alanı genişleyecek, kriz aşılacak, kültürel değerlerimiz yabancı etkilerden korunacak. Empoze ettikleri şey bu.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20385), [web.archive.org (arşiv bağlantısı)](http://web.archive.org/web/20070626182723/http://www.aksiyon.com.tr:80/detay.php?id=20385)
