# Selde kaybetti İstanbul’da buldu

*Ülkü Özel Akagündüz 2006.11.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Batmanlı Şenay, protez kolunu sel sularına kaptırdığını iki gün sonra fark etti. İstanbul’da takılan yeni koluyla ince belli bir çay bardağını bile tutabilecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070505173927im_/http://www.aksiyon.com.tr/resim/625/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sel, Batman'da kimi hayatları yuttu, kimini de görünür kıldı. İlk günlerin dehşeti atlatılıp, ortalık biraz sakinleşince, küçük, dokunaklı hikâyeler gelmeye başladı şehirden. Mekân yine İluh deresi kıyısı. Ev, bu kez kerpiç değil, betonarme. Bu demek ki, sular onu bir çamur yığınına dönüştüremedi; ama kapılardan ve pencerelerden sızarak, içerideki eşyaları belediye çöplüğüne gönderdi. Evde bir baba ve kızı yaşıyordu. Kız, 23 yaşındaki Şenay Eşiyok, on kardeşin en küçüğü. Afetin olduğu akşam, bütün akşamlar gibi bir akşamdı önce. Yemeğini yedi, namazını kıldı, âdeti olduğu üzere protez kolunu çıkarıp yatmaya hazırlanıyordu ki bir ses duydu dışarıdan. Üst kattaki ağabeyi, babası, yan komşusu Birgül, koşup dereye baktılar ve bir anda kendilerini suyun içinde buldular. Kolu içeride kalmıştı, sakatlık maaşıyla aldığı çeyizleri de.
   <br>
    <br>
     PROTEZ ATÖLYESİ, ŞENAY İÇİN ÇALIŞTI
     <br/>
     <br/>
     Ancak, o an ölümden başka hiçbir şeyi düşünmemiş Şenay. "Geceyi, damda, yağmurun altında namaz kılıp, dua ederek geçirdik. Ne evi düşündük, ne eşyaları. Kolumun olmadığını iki gün sonra fark ettim." diyor şimdi. İşin açığı, çok ağır ve kabaymış protez kolu. Hiçbir zaman benimseyemediği bu kütlenin yokluğunu o yüzden hissetmemiş. Tek üzüntüsü, babasının kol için borç harç bulduğu dört milyarın suya gitmesi. "Kolu yapan usta beni kandırdı." diyor, “O kolla, başımı yıkayabilecek, halı silecek, telefonla konuşabilecektim; ama hiçbiri olmadı.” Hâsılı, altı sene önce, bir otobüs kazası sonrasında taşımaya başladığı kolunu yitirince neredeyse hafiflemiş; ama, kolsuz da yapamamış.
     <br/>
     <br/>
     Şenay, geçtiğimiz hafta İstanbul Büyükşehir Belediyesi’nin misafiri olarak İstanbul’daydı. Özürlüler Müdürlüğü’nde muayenesi yapıldı, ölçüleri alındı, protez atölyesinin iki çalışanı, Mutlu Şahin ve Ahmet Kelebek, kol yapımı için çalışmaya başladı ve nihayet koluna kavuşan Şenay, memleketine uğurlandı. Belediye’nin İstanbul’da tespit ettiği engelli insanlara kol ve bacak yapan ikili, Şenay’ı ilk gördüklerinde ‘eyvah!’ demişler. Genç kız o kadar umutsuz ve bezgin görünüyormuş ki, ölçülerden, provalardan önce onunla konuşma ihtiyacı hissetmişler. Çok geçmeden sebep anlaşılmış. Şenay, kaybettiği kolun bir benzerine kavuşacağını zannediyormuş, eskisi gibi kaba, kullanışsız, bir boşluğu doldurmaktan başka işe yaramayan yabancı bir cisim. Mutlu Şahin, “Kolunun yapım aşamasını sonuna kadar izledi ve sonunda çok şaşırdı. Eskisinden daha zarif ve kullanışlı bir kolu var artık.” diyor.
     <br/>
     <br/>
     Tek problem, ilk koluna alışamayan Şenay’ın kaslarını altı yıldır hiç çalıştırmamış olması. Gayret ederse, yeni koluyla ince belli çay bardağını tutabilecek. Daha şimdiden parmaklarını hareket ettirebildiği ve elini ağzına götürebildiği için mutlu. Şahin, “İstersen yüzük bile takabilirsin.” diyor gülerek. Atölyedeki herkes, yaşına kıyasla hayli olgun davranan genç kızı birazcık eğlendirmek istiyor, kolu bir kez daha prova ediliyor, parmağına bir yüzük, eline çanta takılıyor. Sonuç, buruk bir gülümseme… “Artık yoruldum.” diyor Şenay. İstanbul Büyükşehir Belediyesi’ne minnettar olmakla birlikte bir an evvel kolunu alıp Batman’a dönmek istiyor. Peki, kendisine çeyiz düzecek mi yeniden? ‘Hayır!’ diyor, “Artık hiçbir şey almam, yeniden suya gidebilir.”
     <br/>
     <br/>
     Büyüklerinden tek ricası,  kolunu kaybetmesine neden olan otobüs firmasına açtığı tazminat davasının bir an önce sonuçlandırılması. Hayalleri var mı? Yine umutsuz bir cevap: “Selden çok önce, kazayla birlikte uçup gitti.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26027), [web.archive.org (arşiv bağlantısı)](http://web.archive.org/web/20070505173927/http://www.aksiyon.com.tr:80/detay.php?id=26027)
