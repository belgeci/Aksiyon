# Kara miras'ın kavgası

*Murathan Eroğlu 1998.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamuoyunda Kumarhaneler Kralı olarak bilinen Ömer Lütfü Topal'ın 28 Temmuz 1996'da öldürülmesinden bu yana
  </font>
 </div>
 <div id="newsText">
  <font class="detail-text">
   iki yılı aşkın bir zaman geçmesine rağmen bu esrarengiz cinayet hâlâ aydınlatılamadı. Susurluk'la yakın bağlantısı Topal cinayetini de aynı sona mahkum ediyor. Olayın bütün açıklığıyla ortaya çıkmasını istemeyen birtakım karanlık güçler olduğu kesin. Cinayetin hemen ardından belki de hedefi saptırmak için ortalığı çeşitli senaryolar kapladı.
   <br/>
   <br/>
   Bu iddialardan birine göre İsrailli ortakları da bulunan Topal'ın öldürülmesinde MOSSAD'ın parmağı vardı. Bir başka senaryoda PKK'yı finanse ettiği tesbit edilen Topal'ın devlet destekli kontrgerilla benzeri bir birim tarafından cezalandırıldığı iddia ediliyordu. Türkiye'deki casinoların çoğunu elinde bulundurduğu için kumar mafyası tarafından öldürülmüş olabileceği de ileri sürülüyordu. Hatta kumarhanelerden haraç aldığı iddia edilen Çeçen mafyasının bile adı geçmişti bu hadisede. Belli ki cinayetin aydınlatılmasını istemeyen bir kesim tarafından kamuoyuna aslı astarı belli olmayan bir yığın spekülasyon pompalanıyordu. Nitekim taktik oldukça başarılı oldu. Bunca malumat bombardımanının kaldırdığı tozduman arasında cinayetin failleri izlerini kolayca kaybettirdiler.
   <br/>
   <br/>
   Topal ve mirasçıları
   <br/>
   <br/>
   Topal'ın ölümünün ardından bütün bu senaryolar ortalıkta dolaşırken, Topal'ın akrabaları ve mirasçıları arasındaki ilginç ilişkiler de yavaş yavaş gözler önüne geliyordu. Öyle ki, o hengamede, Kumarhaneler Kralı'nın bizzat mirasçıları tarafından öldürülmüş olabileceği bile ileri sürüldü. Bu konuda da çeşitli senaryolar ortaya atılıyordu. Bir görüşe göre Topal bir ara hapse girdiğinde bütün işlerinin yönetimini imam nikahlı eşi Safiye Belli'nin kardeşi Selahattin Belli'ye bırakmıştı. Selahattin Belli'nin, Topal'ın mallarını har vurup harman savurduğu, hatta bazı malları üzerine geçirmeye teşebbüs ettiği, bu nedenle Topal'la aralarının açıldığı en yakınlarında bulunmuş kişilerce dile getiriliyordu. Bu arada, ölene kadar resmi nikah yapmadığı ilk karısı Safiye Belli'yi nikahına alması yönünde Topal'a baskı yaptıkları, bunun da bardağı taşıran damla olduğu söylendi; Topal bunun üzerine karısı, kayınbiraderi ve onların aileleriyle ölene kadar sürecek bir küskünlük, hatta diş bileme dönemi yaşadı. Topal, ölene kadar ilk karısı Safiye Belli'nin evine bile uğramadı, sadece geçimlerini temin etti.
   <br/>
   <br/>
   Bu arada Ömer Lütfü Topal'ın sağlığında avukatlığını yapan Ekrem Marakoğlu ortaya çıkardığı bir belgeyle dikkatleri bu noktaya çekmişti. Marakoğlu, Topal'dan 2 çocuğu olan imam nikahlı ikinci eşi Birsu Hilal Altıntaş'a Emperyal Casinoları'ndan gönderilen mirasa ilişkin dokümanlar arasında, Topal'ın oğlu ve kızı tarafından Abdullah Çatlı'nın kullandığı kimliklerden biri olan "Mehmet Özbay"a cinayetten 2 ay sonra 535 bin dolarlık ödeme yapıldığına dair belgeye rastladığını bildirmişti. Bu belge de aynı adrese işaret ediyordu. Topal cinayeti hakkında ciddi ipuçlarıyla hareket etmeyi yeğleyen saygın isim ve çevreler, alternatifler arasında Topal'ın yakınlarını pek yüksek sesle zikretmemeyi tercih ettiler ama kamuoyunun bilinçaltında bu konudaki soru hep varoldu.
   <br/>
   <br/>
   Bütün bu senaryolara rağmen Topal cinayeti konusunda ciddi bir delile raslanmamış olmalı ki Topal davasında tutuklu sanık kalmadı. Topal davası Susurluk'la birebir ilişkili. 5 Ekim'de görülen davada mahkeme Çankaya Köşkü'ndeki Susurluk zirvesi zabıtlarının istenmesini kararlaştırdı. Anlaşılan Topal cinayetinin çözülememesinin en önemli sebeplerinden biri Susurluk'la olan yakın bağlantısı. Yargı aşamasında bir ilerleme olmasa da kamuoyunda Topal olayı hiç gündemden düşmedi. Son olarak Topal'ın imam nikahlı karısı Hilal Altıntaş'ın ayağından vurulması dikkatleri yeniden buraya çekti.
   <br/>
   <br/>
   Hilal Altıntaş da "topal" oldu
   <br/>
   <br/>
   Mirasın paylaşılması konusunda Topalın birinci karısı Safiye Belli ve çocukları ile anlaşmazlığa düşen Topalın imam nikahlı karısı Birsu Hilal Altıntaş sık sık tehditler aldığını ileri sürüyordu. 20 Eylül'de Dedeman Oteli'nden çıkarken ayağından vuruldu. Hemen ertesi gün Altıntaş'ın avukatı Muhittin Yüzüak "Saldırı, Kayserispor tarafından borsada kullanılmak üzere Altıntaş'ın sahibi olduğu Emper Menkul Değerler'e verilen 35 milyar liranın geri alınmasıyla ilgili olabilir" diye bir açıklama yaptı.
   <br/>
   <br/>
   Ancak Hilal Altıntaş'ın, polise verdiği ifadede Topal'ın mirasçıları tarafından tehdit edildiğini, vurulma olayının da miras anlaşmazlığı sonucu çıktığını öne sürdüğü söyleniyordu.
   <br/>
   <br/>
   Olayın hemen ardından görüştüğümüz Kayserispor Başkanı Mehmet Özhaseki ve Muhasip Hüseyin İşlertaş, Hilal Altıntaş'ın vurulmasıyla ilgili yakından uzaktan hiçbir alakalarının olmadığını söylüyorlardı. Anlattıklarına göre olayın aslı şöyleydi: Kayserispor adına Emper Menkul Değerler'e repo amacıyla 30 milyar kadar para yatırılmış. Parayı çekmek istediklerinde şirket yöneticileri paranın bir süre daha kalmasını istemişler. Şirkette bir çok alacaklının yığıldığını görüp birtakım dolaplar döndüğünü anlayan Kayserispor muhasibi Hüseyin İşlertaş alacaklarını kurtarmak için hukuki yollara başvurmuş. Hatta icra yoluyla Hilal Altıntaş'ın arabasına ve Antalya'daki evine haciz koydurmuşlar. Kayserispor muhasibi Hüseyin İşlertaş "Biz zaten alacağımızı garantiye almışız. Buna rağmen niye böyle bir şey yapalım? Anladığımız kadarıyla kendi aralarında bir kavga var bunu örtbas edebilmek için Kayserispor'un adı bilinçli olarak olaya karıştırılmak isteniyor. Zaten emniyetin yaptığı araştırmada da bizim olayla uzaktan yakından bir ilgimizin olmadığı anlaşıldı. Karakolda ifadelerimiz alınıp bırakıldık" diyor.
   <br/>
   <br/>
   Emper'de ne dolaplar dönüyor?
   <br/>
   <br/>
   Emper Menkul Değerler'de son günlerde birtakım dolaplar döndüğü söyleniyor. Başım belaya girer diyerek ismini vermek istemeyen bir yatırımcı Emper Menkul Değerler'in Hilal Altıntaş tarafından gizlice batırılmak istendiğini, bir hileli iflas olayının sözkonusu olduğunu ifade ediyor ve bu yapılanların Topal ailesindeki miras kavgasının bir uzantısı olduğunu söylüyor:
   <br/>
   <br/>
   "Ömer Lütfü Topal'ın çocukları Murat ve Elif'le imam nikahlı ikinci karısı Hilal Altıntaş arasında bir miras protokolü imzalandı. Ancak Hilal bu protokolü tehdit altında kabul ettiği için şimdi iptal ettirmek istiyor. Protokolün iptal edilmesi için bir dava açmıştı, bu dava hâlâ sürüyor. Murat davadan vazgeçmesi için Hilal Altıntaş'a 20 milyon dolar teklif etmiş. Ancak Hilal kocasından kalan mirasın 1 milyar doların üstünde olduğunu belirtip bu parayı çok az buluyor ve birkaç yüz milyon dolar istiyor. Büyük ihtimalle Hilal Altıntaş'ın vurulmasının altında bu miras kavgası yatıyor. Zaten Hilal mirastan vazgeçmediği için sık sık tehdit aldığını söylüyordu. Emniyette verdiği ifadede bile Murat Topal'ın parmağı olduğunu söyledi."
   <br/>
   <br/>
   Babataş usulü
   <br/>
   <br/>
   Hilal Altıntaş'ın vurulmasından 15 gün sonra, geçtiğimiz hafta başında olayla ilgili olarak dört kişi yakalandı. Topal'ın imam nikahlı eşi ve İstanbul Asayiş Şube Müdürlüğü Cinayet Büro Amirliği tarafından yürütülen çalışmalar sonucu, olayda tetikçi ile azmettirici arasında arabuluculuk yaptığı belirlenen Ali Suayın, azmettirici olarak Kayserispor eski yöneticisi olduğu söylenen Hacı Ömer Okutucu, tetikçi Salih Gündoğdu ve yine arabuluculuk yaptığı söylenen Fırat İnce'yle birlikte dört kişi gözaltına alındı.
   <br/>
   <br/>
   Kayserispor yetkilileri kendi kulüplerinde eski yönetici olarak adı geçen Hacı Ömer Okutucu'yu tanımadıklarını, eskiden yöneticilik yapmış olsa bile kulübün parasıyla onun hiç bir ilgisinin olmadığını söylüyorlar. Topal ailesini ve "o alemi" yakından tanıyan biri, yakalanan dört kişinin gerçek failler olmayabileceğini, Hikmet Babataş cinayetinde olduğu gibi başkalarının olayı üstlenmiş olabileceğini iddia ediyor. Ayrıca bu dört kişinin yakalanmasının hemen ardından Murat Topal ve kardeşi Elif'in gözaltına alınmasının da Hilal Altıntaş'ın vurulmasıyla ilgili olduğunu söylüyor.
   <br/>
   <br/>
   Kara mirasın kavgası
   <br/>
   <br/>
   Gerek Topal cineyeti gerekse ondan sonra meydana gelen olaylarda Topal'dan kalan dev mirasın büyük bir önemi var. Topal öldüğünde 530 adet gayrimenkul tapusu, 26 şirketi, çok sayıda kumarhanesi ve miktarı tam olarak bilinemeyen nakit varlığı bulunuyordu. Fevzi Bir, Topal'dan kalan malvarlığının değerinin 1 milyar doları aştığını, öldüğünde yaklaşık 500 milyon dolar da borcu olduğunu söylüyordu.
   <br/>
   <br/>
   İşte bu dev miras ve alacakverecek ilişkileri büyük bir kavganın da başlangıcı oldu. İmam nikahlı iki eş arasındaki husumetin asıl sebebi de bu mirasın paylaşılmasıydı. Topal'ın öldürülmesinden sonra iki eş arasında bir miras protokolü imzalandı ve Topal'ın imam nikahlı ikinci karısı Hilal Altıntaş'a sadece üç şirket bırakıldı. Oysa Topal'ın birinci karısıyla da resmi nikahı yoktu. Hatta uzun bir süreden beri birinci karısı Safiye Belli'yle araları bozuktu.
   <br/>
   <br/>
   Kavgada baba vasiyeti
   <br/>
   <br/>
   Aslında Topal'ın imam nikahlı iki karısı arasındaki husumet daha eskilere dayanıyor. Topal hapse girdiğinde işlerini takip etmesi için umumi vekalet verdiği kayınbiraderi Selahattin Belli'yi kovduğunda suyüzüne çıkan sürtüşme artarak devam etti. İddialara göre Safiye Belli'nin akrabaları Topal'ın resmi nikah yapması için her türlü yolu denemişler ancak Topal, akrabalarının suiistimal edeceklerine kanaat getirdiği için bunu hiçbir zaman kabul etmemiş. Topal kayınbiraderini kovunca karısı Safiye Belli'yle araları iyice bozulmuş. Aralarında resmi bir nikah olmadığı için her an boşayabilme imkanına rağmen Topal 1989'da ilginç bir yol seçip karısını ve çocuklarını Dilkum sitesindeki dairesine bırakıp, kendisi başka yerde kalmaya başlamış. O günden sonra Topal bir daha o eve gelmemiş ve ölünceye kadar Safiye hanımla hiç görüşmemiş.
   <br/>
   <br/>
   Topal'ın, ilk karısı Safiye Belli'ye resmi nikah yapmaması hakkında aile çevresinde ilginç şeyler anlatılıyor; bir baba vasiyetinden bahsediliyor. Topallar'ı, aile içi vaziyetlerini dahi bilecek kadar yakından tanıyan bir aile dostları, babasının Topal'a, "Sana vasiyetimdir, bu kadına nikah yapmayacaksın, yaparsan öbür dünyada iki elim yakanda" dediğini anlatıyor. Aile dostu, "Bir hanımın var senin, üç tane çocuğun olsun ondan, tut bu kadına resmi nikah yapma. Olacak iş mi? Fakat oldu. Safiye'nin yaşantısı Topal'ın hoşuna gitmiyordu. Safiye, meşhur Arap Himmet'in yeğenidir. Arap Himmet'in kim olduğunu İstanbul Ahlak Masası çok iyi bilir" diyor.
   <br/>
   <br/>
   Bütün bu olaylardan Safiye Belli ve çocukları Ömer ve Elif Topal, Hilal Altıntaş'ı sorumlu tutup ona husumet beslemeye başlamışlar. Topal'ın öldürülmesinden sonra miras paylaşımı da devreye girince bu husumet had safhaya çıkmış.
   <br/>
   <br/>
   Bu kavga bitmez
   <br/>
   <br/>
   Emperyal gazinolarında uzun süre çalıştığı için daha sonra gelişen olayların perde arkasını değerlendiren Topal'ın eski bir dostu Hilal Altıntaş'la Murat Topal'ın eskiden beri hasım şeklinde olduklarını söylüyor ve şunları anlatıyor: "Topal öldükten sonra Hilal hanım Kamil Topal'la (Topal'ın kardeşi) birlikte bana geldi. Hilal, Murat'ın kendisine hakaret ederek "çocuklarını defol al git" dediğini söyledi. Aslında bu husumet, ta başından beri var. Ömer Topal iki hanımına da resmi nikah yaptırmamıştı. Onlara güvenmediği için hiç birisinin üzerine mal yazdırmadı. Karılarına güvenmiyordu. Ömer bey, Hilal hanımla beraber olduktan sonra şansı daha çok açılmış, daha da yükselmiş. İlk karısının yanına hiç gitmiyordu. Yani iki karısı arasında husumet eskiden beri var."
   <br/>
   <br/>
   Ömer Topal karılarının üzerine mal yazdırmamış ancak oğlu Murat ve kızı Elif''in üzerine bir miktar tapuyu geçirmiş, bazı şirketlere ortak etmiş. Hilal Altıntaş'ın çocukları küçük olduğu için onlara bir şey vermemiş. Murat Topal çocuklar büyümeden miras işini halletmek istiyor. Ancak çocuklar arasında bu miras kavgası uzun bir süre daha devam edeceğe benziyor.
   <br/>
   <br/>
   Topal'ın dostu, Hilal Altıntaş'ın vurulması olayını ise şöyle değerlendiriyor: "Buradaki olay caydırıcı bir yaralama sadece. Bunun bir ihtar olduğu anlaşılıyor. Öldürmek isteyen, öldürücü bir yerine sıkardı kurşunu. Bir kaç kurşun atardı. Burada bir mesaj verilmek isteniyor. Zaten bu işler böyle olur. Önce tehdit edilir, işyeri kurşunlanır, ardından dövme ya da ayaktan yaralama olur. Bütün bunlardan sonuç alınmazsa icabına bakılır. Bu çerçevede baktığınızda Hilal hanım önceden tehditler aldığını söylüyordu. Yani tehdidin geldiği yer saldırının adresini az çok gösteriyor. Ama hiç belli olmaz, Hilal bilerek kendisine kurşun sıktırmış da olabilir. Olay yerinden uzaklaşan bir araba var. O arabanın plakası belli. O araba kimindir, acaba Emperyal'de ya da başka bir olayda kullanılmış mı? Bunların araştırılması gerekir."
   <br/>
   <br/>
   Susurluk karanlığına ışık
   <br/>
   <br/>
   Topal cinayetinde olduğu gibi Hilal Altıntaş'ın vurulmasının ardında da karanlık para ilişkilerinin olduğu anlaşılıyor. Özellikle de Altıntaş'ın miras kavgasından dolayı vurulmuş olabileceği söyleniyor.
   <br/>
   <br/>
   Topal'ın ölümünden sonra imam nikahlı eşler mahkemelik olmuş ve sonunda Hilal Altıntaş "Aramızda anlaştık, kayyuma gerek kalmadı" demişti. Daha sonra aralarında imzalanan protokolü iptal ettirmek için dava açtı. Bu davadan sonra Murat Topal'dan sık sık tehdit aldığını söylüyordu Hilal Altıntaş. Bu davanın henüz sonuçlanmadığı bir aşamada Altıntaş'ın ayağından vurulması, ardından da Murat ve Elif Topal'ın gözaltına alınması ister istemez dikkatleri miras kavgasının üzerinde topladı. Miras kavgası deyip geçmeyin; bir iddiaya göre buradan yola çıkılarak elde edilecek ip uçları Topal cinayetine hatta Susurluk karanlığına bile ışık tutabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4260), [web.archive.org (arşiv bağlantısı)](http://web.archive.org/web/20130219025508/http://www.aksiyon.com.tr:80/aksiyon/newsDetail_getNewsById.action?newsId=4260)
