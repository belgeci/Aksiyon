# Dengeler altüst oldu

*Mücteba Enes 1997.04.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kalbi daraldı, nefesleri sıklaştı. Biraz önce ayrıldığı düğünün ardından eve doğru gidiyordu. Nefes alması güçleşince 'Kaloriferi kapatın, camı açın' dedi.
  </font>
 </div>
 <div id="newsText">
  <font class="detail-text">
   Büyük itina ile gömleğin üst düğmesi çözülerek rahat nefes alması amaçlandı. Koltuk arkaya doğru yatırılırken ağzından 'Beni hastaneye götürün, çok fena oldum' sözleri döküldü. Son demlerini yaşıyordu. Dudakları kıpırdadı. Bir şeyler okuduğu anlaşılıyordu. Her şey 5 dakika içinde olup bitmişti.
   <br/>
   <br/>
   İkinci kuşak liderlerin en karizmatiği diye nitelenen Alparslan Türkeş, aniden aramızdan ayrılırken 30 yıl boyunca emek harcayarak bugünlere getirdiği ülkücülerin derin acıya boğulacağı bir yolculuğa çıkıyordu. Ölümü dava adamlığına yakışır şekildeydi. 'Yiğit adam at üstünde ölür' sözüne uygun olarak hayatını günümüzün atında noktaladı. Yaşı 80'i bulmuştu ama ölümü ne kendisi bekliyordu, ne de tabanı hazırdı. Daha bir kaç gün önce Almanya'da sağlık kontrolünden geçmiş, bütün tetkikler de sağlam çıkmıştı. Sağlığına çok dikkat ediyordu. Kayseri eski Milletvekili Mustafa Dağcı bütün partililerin hissiyatını seslendiriyordu sanki: "Biz Başbuğ'un 100 yaşına kadar yaşayacağına inanıyorduk. Kendisine çok iyi bakıyordu. Ama kader..."
   <br/>
   <br/>
   Alparslan Türkeş ismi ilk kez orduda yüzbaşı rütbesinde iken turancılık davası ile duyuldu. Onu bütün Türkiye'nin tanıması 1960 ihtilalinde oldu. Türkiye'nin ilk askeri darbesi millete onun sesinden aksetti. İhtilal sonrası başına gelenler ki 1940'lardaki yargılanmadan sonra sürgünle de tanışıyordu onu politikanın içine kadar götürdü. Siyasete atıldıktan sonra genel başkanlığa yükselmesi zor olmadı. Önünü açan ise tanıdık bir isimdi: Namık Kemal Zeybek.
   <br/>
   <br/>
   Türkeş, şahsında, bir hareketi de politik sahaya taşıdı. Adı ülkücü hareketle özdeşleşti. Ülkücü hareketi sıfırdan aldı yüzde 10'lara getirdi. Milliyetçiliğin siyasallaşması onun sayesinde oldu. Politik vurgusu ülkücü hareketi şekillendiren en önemli etkendi. Harekete rengini o verdi.
   <br/>
   <br/>
   Ülkücü hareketin ve Türkeş'in hayatını üç döneme ayırmak mümkün.
   <br/>
   <br/>
   196070; Türkçülük dönemi: Fikri yapısının özellikle Nihal Atsız'dan beslenlendiği bu dönemde turancılık ve Türk dünyası vurgusu çok güçlü. Harekette din belirleyici unsur değil. Dündar Taşer, Galip Erdem o dönemin başlıca dava arkadaşları.
   <br/>
   <br/>
   19701985; Türkİslam sentezi: 70'li yılların başından itibaren Seyyid Ahmet Arvasi'nin de etkisiyle Türkİslam sentezi Türkeş'in politikalarının en önemli belirleyici unsuru. Türklüğün yanında İslam da önemli bir özellik olarak görüntüye çıkıyor.
   <br/>
   <br/>
   19851997; Demokrat ve uzlaşmacı: 1960 askeri ihtilaliyle Türkiye sahnesine çıkan Türkeş 20 yıl sonraki askeri darbede partilileriyle birlikte sanık sandalyesine oturtuluyor. 70'li yıllardaki şehidlerin ardından ülkücüler bu kez idam sehpalarıyla karşılaşıyor.
   <br/>
   <br/>
   Hareketten en ciddi ayrılıklar bu dönemde yaşanıyor. Bu dönemde yaşanan olaylar Türkeş sonrası MHP ve milleyetçi çizginin şekillenmesinde önemli faktör olacak. Önce partinin ve Türkeş'in önemli dava arkadaşları Sadi Somuncuoğlu, Yaşar Okuyan, Taha Akyol, Agah Oktay Güner ve Nevzat Köseoğlu gibi isimler ayrılıyor. Ardından kamuoyunda eğitimciler olarak bilinen Namık Kemal Zeybek, Mustafa Çalık, Ramiz Ongun, Yılmaz Durak ve Mehmet Çandar partiyi terkediyor. 1980'li yıllarda Türkeş'in yanından ayrılan bu isimler ya bir başka partiye giderek ideolojilerini orada seslendirdiler, ya da köşelerine çekildiler.
   <br/>
   <br/>
   Türkeş, 1991 seçimlerinde RP ile ittifak yaparak Meclis'e önemli miktarda milletvekili sokarken iki yıl sonra MHP'den yeni bir partinin çıkacağını hiç düşünmüyordu. Ülkücü gelenekten gelen ve İslami özelliği ön plana çıkan Muhsin Yazıcıoğlu'nun bir grup arkadaşıyla birlikte MHP'den ayrılarak yeni bir parti kurması Türkeş'e kan kaybettirdi.
   <br/>
   <br/>
   24 Aralık 1995 seçimlerinde listelerin belirlenmesi aşamasında Türkeş sonrasının hesaplarının yapıldığı izlenimi veren olaylar yaşandı. Ülkücü gelenekten gelen ve parti tabanında sevilen Muharrem Şemsek, Mustafa Dağcı, Ahmet Vefik Alp gibi isimler listeye giremezken aile yakınlarının listenin önlerine konması 'hanedanlık' tartışmalarına sebep olmuştu. O günkü tartışmalar MHP'nin Tuğrul Türkeş'in genel başkanlığına göre dizayn edildiği noktasında odaklanıyordu. Tuğrul Türkeş en çok yardımı Genel Başkan Yardımcısı Rıza Müftüoğlu'ndan alıyordu.
   <br/>
   <br/>
   Siyaset nasıl etkilenecek?
   <br/>
   <br/>
   Türkeş'in ani ölümü Türk siyasetinde dengeleri değiştirecek bir gelişme. En büyük deprem MHP'de yaşanacak kuşkusuz. En çok merak edilen nokta ise yeni dönemde MHP'nin nasıl bir çizgi izleyeceği ve genel başkanının kim olacağı.
   <br/>
   <br/>
   MHP'ye hakim olacak yeni çizgi konusunda çok tartışılan iki görüş var. İlki partinin öncelikle ülkücüleri birleştirme misyonunu üstlenmesi. Bunu seslendirenler daha çok ülkü ocakları kültüründen gelenler. Onlar bu misyonu partinin var olma mücadelesi ile eş değerde görüyorlar. Politikanın dışında kalmış veya başka partilere gitmiş eski dava arkadaşlarının yuvaya dönmesi önemli hedef olarak belirleniyor. Geçen dönem Çorum milletvekili olan Muharrem Şemsek bu görüşün yılmaz savunucularından. Şemsek'e göre misyon genel başkanlıktan da önce geliyor.
   <br/>
   <br/>
   MHP'nin yeni dönemdeki fikri yapasına ilişkin diğer görüş, partinin merkez sağı birleştirecek misyona soyunması. Son dönemdeki parti yöneticilerinin ağırlıklı olarak yer aldığı bu görüşe göre, MHP'nin mevcut çizgisi korunarak Türk siyasetindeki istikrar için sağın birleşmesi yönünde aktif olarak rol alınması amaçlanıyor. Bunun nasıl olacağı konusunda netleşmiş bir formül yok. Ancak hemen akla gelen muhtemel bir seçimde merkezdeki bir partiyle seçim işbirliğine gidilmesi. Böyle bir ittifak iktidara ortak olmak demek.
   <br/>
   <br/>
   Tuğrul Türkeş en şanslı isim
   <br/>
   <br/>
   MHP'de genel başkanlık için yarış henüz başlamadı. Ancak potansiyel isimler alttan alta çalışmalarını sürdürüyorlar. Genel başkanlık için başka bir partiden herhangi bir isme kesinlikle şans tanınmıyor. MHP'liler buna elbirliğiyle karşı çıkıyorlar ve parti içinde genel başkanlık yapabilecek bir çok ismin bulunduğunu söylüyorlar. Genel Başkanlık için hemen akla geliveren isimler şunlar: Tuğrul Türkeş, Muharrem Şemsek, Devlet Bahçeli, Türkmen Onur, Ramiz Ongun...
   <br/>
   <br/>
   Parti tüzüğüne göre genel başkan seçim süreci şöyle işleyecek. Öncelikle genel başkan 45 gün içinde seçilmek zorunda. İlk 15 gün teşkilattan sorumlu genel başkan yardımcısı genel başkanlığa vekalet ediyor. Geriye kalan bir ay içinse Merkez Yürütme Kurulu toplanarak karar verecek. Partideki eğilim olağanüstü kongreye mevcut vekil başkanla gitmek.
   <br/>
   <br/>
   Olağanüstü kongrenin tek gündem maddesi var, o da genel başkan seçimi. Genel Başkanlık için ismi geçen adayların içinde en şanslı Tuğrul Türkeş görünüyor. Tuğrul Türkeş'in karşısına bir çok aday çıkabilir. Ancak bunların içinde ona rakip olabilecek isim ise bir süredir çalışmalarını yoğunlaştırdığı gözlenen Muharrem Şemsek. İlk etapta sayıları fazla olma ihtimali bulunan adayların kongre aşamasında iki adaydan birinin lehine çekilebileceği erken de olsa konuşulmaya başlandı bile.
   <br/>
   <br/>
   Babasının vefatının üzerinden az bir zaman sonra yapılacak olağanüstü kongrede duygusal atmosferin etkisi ve parti yönetiminin tavrı Tuğrul Türkeş'i bir adım öne geçiriyor. Askeri bir darbede müsadere edilmemesi için tedbir olarak MHP'nin bir kısım mal varlığının Alparslan Türkeş'in üzerine yapıldığı düşünülürse partinin maddi ve manevi mirasının öncelikle oğul Türkeş'in üzerinde olduğu tezi kongre delegelerine cazip gelebilir.
   <br/>
   <br/>
   Aday olduğunu henüz açıklamayan ancak adaylığına kesin gözüyle bakılan Muharrem Şemsek delegeye güvendiğini söylüyor ve ülkücü gelenekten gelen bir ismin şanslı olduğunu vurguluyor. Şemsek'in tekerlekli sandalyede politika yapması ilk bakışta dezavantaj gibi görünse de 'davanın gazisi' vurgusunun pirim yapacağı düşünülüyor.
   <br/>
   <br/>
   Olağanüstü kongrenin ardından bu yıl içinde olağan kongre de yapılacak. Genel başkanlığın ikinci kongrede değişmesine pek ihtimal verilmiyor. İlkinde seçilen başkan ikincisinde partiyi kendisine göre biçimlendirecek büyük olasılıkla.
   <br/>
   <br/>
   MHP'nin genel başkan seçimi ve misyon belirlemede yapacağı tercih partinin geleceği için hayati önemde. Ülkücüleri toplayacak bir yapılanmanın olabileceği gibi çözülme de mümkün.
   <br/>
   <br/>
   MHP'deki gelişmeleri merkez sağdaki partiler de yakından takip ediyor. ANAP ve DYP kendisiyle işbirliğine gidebilecek bir ismin genel başkan olmasını arzularken muhtemel kopmalara karşı partilerindeki milliyetçi kökenli milletvekillerini devreye sokmaya hazırlanıyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2464-34-dengeler-altust-oldu.html), [web.archive.org (arşiv bağlantısı)](http://web.archive.org/web/20131203121028/http://www.aksiyon.com.tr:80/aksiyon/haber-2464-34-dengeler-altust-oldu.html)
