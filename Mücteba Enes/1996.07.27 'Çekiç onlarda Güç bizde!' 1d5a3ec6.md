# 'Çekiç onlarda, Güç bizde!'

*Mücteba Enes 1996.07.27*

<font class="agenda2NewsSpot">
 "Şimdi iş değişti. Çekiç onlarda, Güç bizde. " Daha önceki oylamalarda Çekiç Güç'ün uzatılması konusuna sürekli 'red oyu veren Rifah'ın düşüncelerini en iyi bu sözler açıklıyor. Türkiye'nin sıkı pazarlık yapması ve karşılığında bazı avantajlar elde etmesi Çekiç Güç'e şiddetle karşı çıkan RP'li milletvekillerini yumuşattı.
</font>
<font class="newsDetail">
 Bu da nereden çıktı?' şaşkınlığını üzerlerinden çabuk atan ABD, İngiltere ve Fransa büyükelçilerinin, TBMM'ye gelirken, Çekiç Güçkonusunda bilgi vermek ve soruları cevaplandırmak için milletvekillerinin karşısına çıkmanın heyacanı ve sorumluluğu içinde oldukları yüzlerinden okunuyordu. Bu, Çekiç Güç'ün konuşlandığı1991 yılından beri ilk kez yaşanıyordu. Her defasında aleyhte rüzgar eser; ancak hükümetin ağırlığını koymasıyla, konu, soruna dönüşmeden kolaylıkla çözülürdü. Kendilerine pek danışılmazdı.
 <br/>
 <br/>
 Kısa ömürlü Anayol'un dağılmasından sonra kurulan Refahyol hükümeti, 'farkını' göstermeyi planlıyordu. Çünkü koalisyonun büyük ortağı olan RP, geldiği günden bu yana Çekiç Güç'e çok sert muhalefet yapmıştı. Aynı şartlarda devam etmesini tabanına ve Türkiye'ye izah edebilmesi mümkün değildi. İlgili birimlerin görüşleri doğrultusunda Türkiye'de kalmaya devam edebilirdi ama.şartları mutlaka değiştirmeliydi.
 <br/>
 <br/>
 Hükümet, Çekiç Güç konusunu Türkiye'nin gündemine erken getirdi, 'oldu-bitti' yoluna gitmedi. Meclis'teki oylamaya günler varken milletvekillerinin dikkati çekildi. Başbakan Necmettin Erbakan'ın bu konuda alınacak karara Türkiye'yi hazırlamak istediği anlaşılıyordu. Son anda gelebilecek muhtemel tepkilerin önüne erken geçmek istiyordu. Hükümet, başta ABD olmak üzere Çekiç Güç'te asker bulunduran İngiltere ve Fransa büyükelçilerini Meclis'e çağırarak uzatma ya da gitme kararını verecek olan milletvekillerinin ikna edilmesini istedi.
 <br/>
 <br/>
 MECLiS'iN ÖTEKi YÜZÜNÜ GÖRDÜLER
 <br/>
 <br/>
 Dışişleri Komisyonu üyelerinin karşısına çıkan büyükelçiler, peşi sıra gelen 'endişe içindeyiz, kaygılarımızı gideri n' şeklindeki istekleri n yoğunluğundan, toplantıya muhalefet partilerinin gelmediğinin farkına varamadılar. Milletvekillerini dinledikçe Türkiye'nin başka bir yüzü ile karşılaştıklarını anlıyorlardı. Daha önce dinledikleri ile komisyonda dile getirilenler farklıydı. ABD Büyükelçisi Grosmann, Çekiç Güç'ün gerekliliği üzerinde dururken sebebini şöyle açıklıyordu: Çekiç Güç bölgeden giderse Kuzey Irak'ta doğacak boşluğu Saddam Hüseyin ya da İran doldurur. Saddam'ın müdahalesi kanlı olur. Bu durumdan Türkiye de zarar görür, ayrıca bölgede inisiyatifin İran'a geçmesini istemez. Kuzey Irak'ta yaşayan halkın Saddam'ın zulmünden uzak tutulması için bölgede caydırıcı bir güce hala ihtiyaç var.
 <br/>
 <br/>
 Milletvekilleri, büyükelçileri dinlemekle yetinmediler, endişelerini açık şekilde dile getirdiler. Ortak endişe; AKSİYON'un 47. sayısında kapağına taşıdığı gibi; Çekiç Güç'ün Kuzey Irak'ta bir Kürt devleti kurulmasına yardımcı olduğu yönündeydi. Ayrıca, Körfez Savaşı'nın ardından oluşan dengelerden Türkiye'nin zararlı çık tığı, verilen desteğin karşılıksız kaldığı anlatıldı. Irak'a uygulanan ambargodan Türkiye'nin yıllık 4 milyar dolar kaybının olduğu, sınır ticaretinin engellenmesiyle bölgenin büyük maddi sıkıntı içine girdiği vurgulandı. Çekiç Güç'ü oluşturan ülkelerden Türkiye'yi rahatlatıcı açıklamalar istendi.
 <br/>
 <br/>
 ABD Büyükelçisi Grosmann, milletvekillerinin sorularını ve kaygılarım dinledikten sonra, 'Haklısınız. Endişelerinizi gidennek için biz oturup konuşmaya hazırız' dedi. Grosmann, İngiliz ve Fransız meslektaşları ile Kuzey Irak'ta bir Kürt devletinin kurulmasını kendi lerinin de istemediğini ve 'Irak 'ın toprak bütünlüğüne saygılı olacaklarını ve bölgede bir Kürt devleti kurulmasına karşı çıkacaklarını' içeren bir deklarasyon yayınlamaya hazır olduklarını söylediler.
 <br/>
 <br/>
 Grosmann, Irak'la sınır ticaretinin yeniden açılmasına da sıcak baktı. Saddam Hüseyin'in BM kararlarına uymadığı sürece Irak'a uygulanan ambargonun kaldırılmasının mümkün olmadığı c nı, ancak Ürdün'e yaptıkları gibi sınır ticaretine göz yumacaklarını belirtti. Petrol Boru Hattı'nın açılmasının da mümkün olabileceğini kaydeden ABD Büyükelçisi, 20 milyar dolarlık Körfez Savaşı zararının tazminini oturup konuşmaya hazır olduklarını da ifade etti.
 <br/>
 <br/>
 'Yeter ki' dedi 'Bölgede Çekiç Güç'ün kalmasına izin verin.'
 <br/>
 <br/>
 "ARTIK ÇEKİÇ ONLARDA, GÜÇ BİZDE"
 <br/>
 <br/>
 ANAP'ın destek şartı olarak ileri sürdüğü Kuzey Irak'taki Zaho karargahının Türkiye'nin içine, Silopi'ye alınması, milletvekillerinin üzerinde en çok durduğu noktaydı. Grosmann 'Bunun sakıncaları var' dedi. Sebebini bölgede doğacak boşluğun başka unsurlar tarafından doldurulacağı şeklinde açıkladı. Ancak Zaho'daki Türk askeri sayısının artırılabileceğini, gerekirse komutanın Türk olabileceğini söylemesi; milletvekillerini tatmin etmese de, geçici olarak böyle bir formülün devreye sokulabileceği düşüncesine itti.
 <br/>
 <br/>
 Çekiç Güç için yeni yaklaşım belirlemeye çalışan Erbakan başbakanlığındaki hükümetin konuyla ilgili müzakereleri büyükelçilerin dinlenmesiyle sınırlı kalmadı. Çeşitli zeminlerde konu tartışıldı. Topu Meclis'e atan Refahyol hükümeti, önemli bir sınavı zorlanmadan aşmak için elinden geleni yapmış oldu.
 <br/>
 <br/>
 Çekiç Güç konusunda hükümetin tavrının netleşmesinden sonra geriye Meclis'ten geçmesi kalıyor. Muhalefet, destek için bazı şartlar ileri sürdü. Bu aşamada bunların yerine gelmesi mümkün görünmüyor. 2. kez' r e d ' veren RP gurubunun'e vet' vermesi ancak Erbakan'ın ağırlığını koymasıyla sağlanabilir. Başbakan Erbakan, taviz koparıldığı takdirde Refah gurubunu kolaylıkla ikna edeceğini ve ÇekiçGüç'ü 12. kez uzatılmasını sağlayabileceğini düşünüyor. Türkiye'nin sıkıpazarlık yapması ve karşılığında bazıavantajlar elde etmesi Çekiç Güç'e şiddetle karşı çıkan RP'li milletvekilIerini yumuşattı. Milletvekilleri artık şöyle düşünmeye başladı: "Biz Çekiç Güç'ü daha önceki yıllarda olduğu gibi ucuz uzatmayacağımızı gösterdik. Türkiye'nin çıkarını koruyarak da Çekiç Güçülkede kalabilir. Burada önemli olan Türkiye'nin menfaatidir."
 <br/>
 <br/>
 Çekiç Güç'e karşı sert tavrı ile bilinen RP Şanlıurfa Milletvekili İbrahim Halil Çelik gelinen noktayı 'Şimdi iş değişti. Çekiç onlarda, güç bizde' sözleriyle özetleyerek 12. kez yapılacak uzatma oylamasında Çekiç Güç'ün konumunun değişmiş olarak Meclis'ten geçeceğini vurguladı.
 <br/>
 <br/>
 31 Temmuz'da yapılacak oylamada bir sürpriz beklenmiyor. İkna olmayan bazı RP'li milletvekilleri kerhen de olsa Çekiç Güç'ün görev süresinin uzatılması görüşünde. Bundan sonra ne olacağı ise tam bir bilmece...
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-7-33-cekic-onlarda-guc-bizde.html), [web.archive.org (arşiv bağlantısı)](http://web.archive.org/web/20100725083138/http://aksiyon.com.tr:80/aksiyon/haber-7-33-cekic-onlarda-guc-bizde.html)
