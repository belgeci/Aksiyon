# Baykal'ın partisinde baraj endişesi

*Mücteba Enes 1995.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peşpeşe gelen istifaların ardından CHP'de büyük telaş yaşandı. Parti erime sürecine girdi. Kendi isteği ve kendi hazırladığı seçim kanunu ile gireceği seçimde CHP'nin yüzde 10 ülke barajını aşıp aşamayacağı tartışılıyor
  </font>
 </div>
 <div id="newsText">
  <font class="detail-text">
   CHP'de ilk bombayı Genel Başkan Yardımcısı Ali Topuz patlattı: "Gidenler bu partinin safralarıdır." Gidenler, yani safra olanlar, yılların Anayasa Profesörü Mümtaz Soysal ile SHP'nin Sanayi Bakanı Tahir Köse'ydi. Söz onlar için söylenmişti ve çok ağırdı.
   <br/>
   <br/>
   Mümtaz Soysal, Topuz'a cevap verme gereği bile duymadı; ama CHP dağılma sürecine girdi. Istifalar arka arkaya geldi. Kısa sürede, 65 milletvekili bulunan CHP'de bu sayı 42'ye  düşüverdi.
   <br/>
   <br/>
   Sol kamuoyunda ciddi bir ağırlığı olan Mümtaz Soysal için söylenmiş söz CHP tabanında çok büyük tepkiye yol açtı. Baykal genel başkan olarak bunu düzeltmek yerine tam tersi, yangına körükle gitti. O da yardımcısı Topuz'dan geride kalmadı ve gidenler için "Sel gider kum kalır" değerlendirmesini yaptı.
   <br/>
   <br/>
   Kalan kumun CHP'de yeniden "Inşaat yapmaya" elverişli olmadığı anlaşılınca bu defa CHP'de büyük bir telaş yaşandı. Parti erime sürecine girip, kamuoyunda "CHP yüzde 10'luk ülke barajını aşamaz" değerlendirmesi yapılmaya başlayınca bu defa yeni gideceklerin partide kalması için yoğun bir çaba gösterildi.
   <br/>
   <br/>
   Muhaliflerden Aydın Güven Gürkan, Seyfi Oktay, Hikmet Çetin, Ercan Karakaş ve Mehmet Moğultay gibi isimler hemen seçilebilecek yerlere ve liste başlarına kondular. Bu ise CHP'de bu defa Baykalcıların tepkisine yol açtı. Birçok Baykalcı isim, listeleri beğenmedi ve adaylıktan çekildi.
   <br/>
   <br/>
   Mümtaz Soysal, Ismail Cem gibi sosyal demokrasinin teorisyenlerinin CHP'den ayrılmasından sonra aslında Aydın Güven Gürkan, Seyfi Oktay ve Hikmet Çetin de partiden ayrılmak üzereydi. DSP Genel Başkanı Bülent Ecevit'in katı tutumu bu istifaları önledi. Şayet Ecevit, Hikmet Çetin'e Diyarbakır birinci sıra yerine başka bir yer önerseydi Hikmet Çetin muhtemelen DSP'ye geçecekti. Aynı durum diğerleri için de geçerli. Ecevit'in CHP içindeki muhaliflere liste garantisi vermeyişi CHP'nin tam anlamıyla çözülmesini büyük oranda durdurdu. Ama buna rağmen CHP içindeki kaynama durulmuş değil. 1995'in başında birleşen iki parti adeta 95'in sonunda yeniden parçalanmış gibi görünüyor. CHP içinde SHP'den gelenler adeta birer yabancı madde gibi duruyorlar. Birkaçı hariç hemen hepsi dışlanmış durumda. Bu tavra en büyük tepki ise solun en büyük partisi ve iktidar ortağı iken SHP'yi getirip küçük parti olan CHP'ye dahil eden Murat Karayalçın'dan geldi. Karayalçın birkaç kez istifa etmeye kalkıştı; ama sonunda partide kalmaya karar verdi.
   <br/>
   <br/>
   <br/>
   <br/>
   KARAYALÇIN'IN PLANI
   <br/>
   <br/>
   <br/>
   <br/>
   SHPCHP birleşmesinden sonra umduğunu bulamayan en önemli isim SHP'nin son genel başkanı Murat Karayalçın. Karayalçın, 9 Eylül Kurultayı'nı kaybettikten sonra çok düşündü. Özellikle Deniz Baykal'ın reddi miras yapmasından büyük üzüntü duydu. Ama yapabileceği fazla birşey yoktu. Bir ara ayrı bir siyasi karargah kurdu. Dergi çıkarıp mücadeleye sıfırdan başlamayı denedi. Ama seçimler beklenmedik şekilde erkene alınınca bu kararını uygulayamadı.
   <br/>
   <br/>
   Karayalçın, kendi arkadaşları CHP içinde geri plana itilip istifaya zorlandıkça daha büyük sıkıntıya girdi. Bir ara arkadaşlarıyla birlikte SHP'yi yeniden kurmayı bile düşündü. Ama başarılı olamayacağını görünce vazgeçti. Çünkü milletvekili düzeyindeki arkadaşlarının bir kısmı DYP'ye geçmiş, bir kısmı da DSP'de politika yapmaya başlamıştı. Ayrıca birleşmeyi sağlayan bir lider olarak yeniden bölünmenin başını çekmesi de hoş olmayacaktı.
   <br/>
   <br/>
   Bütün bu değerlendirmelerden sonra Murat Karayalçın elleri kolları budansa da CHP içinde kalıp mücadele etmeyi tercih etti. Deniz Baykal'ın kendisini Samsun'dan birinci sırada listeye koyması da bunda etkili oldu. Ama kararını etkileyen en önemli uyarı yakın arkadaşlarından geldi. Arkadaşları Karayalçın'a, "Milletvekili olmadan siyasette başa güreşemezsin" uyarısında bulundular. Arkadaşlarının Karayalçın'a bir başka uyarısı da şuydu: "Baykal askerlerini listelere dizdi; ama kısmen de olsa muhalefete yer verdi. Aday olmamakla ancak Donkişotluk yaparsın."
   <br/>
   <br/>
   Karayalçın Donkişotluk değil siyaset yapmak istiyordu. O yüzden CHP'de kaldı.
   <br/>
   <br/>
   <br/>
   <br/>
   INÖNÜ SON ANDA DSP DEMEKTEN VAZGEÇTI
   <br/>
   <br/>
   <br/>
   <br/>
   Karayalçın'ın CHP'de kalışını etkileyen bir başka neden de bizzat Erdal Inönü'nün tavrıydı. Erdal Inönü Baykal'dan hiç hoşlanmamıştı. SHP'de iken 4 kez Baykal'la yarışmış, hepsinde de kazanmıştı. Ancak kendisi genel başkanlığı bıraktıktan sonra Deniz  Baykal dolambaçlı bir şekilde solun genel başkanlığına gelebilmişti.
   <br/>
   <br/>
   Tam yaprak dökümü sırasında Inönü'nün nasıl bir politika izleyeceği önem taşıyordu. Herkes Inönü'nün Baykal'a karşı mücadele bayrağı açmasını bekledi. Ama bu beklentiler boşa çıktı. Inönü siyaseti noktalama kararını çok önceleri vermişti. Sessiz bir şekilde köşesine çekilmeye hazırdı. Buna rağmen yıllardır beraber siyaset yaptığı arkadaşlarının birer birer CHP'den dışlanmasına yüreği elvermiyordu. Sabrı taşıp tam "Solun yegane partisi DSP'dir'' diyeceği sırada bundan vazgeçti. Çünkü Baykal Inönü'nün arkadaşlarını CHP'de ön sıralara koyduğunu açıkladı. Bunun üzerine Inönü konuşmaktan ve mücadeleden vazgeçti. Hiç kimseye ve partiye işaret vermedi. Izmir örgütüne veda ederken, "Benim arkadaşlarım nasıl davranacaklarını bilir" diyerek örtülü bir şekilde CHP'ye destek vermiş oldu.
   <br/>
   <br/>
   <br/>
   <br/>
   LISTELERI DAR BIR KADRO YAPTI
   <br/>
   <br/>
   <br/>
   <br/>
   Deniz Baykal CHP içinde Bülent Ecevit'e ilk başkaldıran isimlerden birisi. 1973'te Ecevit'in isteğiyle milletvekili olan Baykal hemen Maliye Bakanı olmasına rağmen 1974'ten itibaren Ecevit'e karşı mücadele bayrağını da açtı. O yıllarda CHP içinde Deniz Baykal, Ali Topuz ve Süleyman Genç hizipleri vardı. Her üçü de hem birbirleriyle mücadele ediyorlardı, hem de Ecevit'e karşı mücadeleyi alttan alta sürdürüyorlardı.
   <br/>
   <br/>
   Baykal, bu üçlüden en uzun soluklu mücadele vereni oldu. O yıllardan başlayan bir dar ekiple hareket etti. Adeta parti içinde ayrı bir partiymiş gibi çalıştı. 12 Eylül sonrası da aynı kadro ile siyaset yaptı. Kadrosunu hep yanında tuttu; kadrosu da onu hep taşıdı.
   <br/>
   <br/>
   9 Eylül 1995'te CHP Genel Başkanı seçilmesinin altındaki asıl sebep 70'li yıllara dayanan bu örgütçü anlayıştan başka birşey değil. O yüzden Baykal yıllardır beraber olduğu arkadaşlarına yer açmak için milletvekili listelerini yine kendine sadık yakın çevresi ile yaptı.
   <br/>
   <br/>
   Dar kadro ile yapılan listeler Baykalcıları büyük oranda tatmin etti; ama CHP içinde ciddi bir erozyona yol açtı. Yılların CHP'lisi Hasan Fehmi Güneş bile bu listelere tepki gösterdi. Listenin parti meclisinde tartışılmamasına, sadece okunarak onay istenmesine karşı çıktı. Güneş, "Son derece gizli, dar bir ekip tarafından, kimseye danışılmadan hazırlanmış listeyi bizim onaylamamız mümkün değil" dedi. Doğal olarak Hasan Fehmi Güneş'e listede yer verilmedi. Ama buna rağmen Güneş CHP'den ayrılmayı düşünmüyor. Mücadeleyi sürdürüyor.
   <br/>
   <br/>
   CHP içinde Hasan Fehmi Güneş gibi isimler partide yaşanan bugünkü durumun başarıyı etkilemeyeceğini düşünüyor ve problemin yönetim anlayışından kaynaklandığını söylüyorlar.
   <br/>
   <br/>
   Gerçekte CHP içinde problemin Çiller ile yeniden hükümet olmakla başladığına inananların sayısı giderek artıyor. 20 Eylül'de hükümetten ayrılan Deniz Baykal'ın o sırada büyük bir rüzgar yakaladığına inanıyorlar. Partinin muhalefete geçerek hem geçmiş hatalarından kurtulduğunu düşünüyorlar, hem de CHP'nin SHP'de olduğu gibi bir AleviKürt partisi ile müteahhitler partisi görünümünden hızla uzaklaştığını kabul ediyorlar.
   <br/>
   <br/>
   O dönemde partinin muhalefette kalarak yoksullara sahip çıkan bir varoş politikası ile çok önemli bir potansiyel yakalayacağını düşünenler bunun kısa sürede gerçekleştiğini de kabul ediyorlar. O dönemde yapılan Konya Ereğlisi işçi mitingi büyük bir kitle gösterisine dönmüştü. Ancak Baykal'ın son anda rota değiştirip yeniden Çiller ile hükümet kurması CHP'nin de kaderini birdenbire değiştirdi.
   <br/>
   <br/>
   Deniz Baykal belki hükümet olarak seçim kanununu istediği gibi çıkarabildi. Ama partinin arkasındaki rüzgarı da tümden kaybetti. Tam tersi rüzgar şimdi partinin önünden esiyor.
   <br/>
   <br/>
   Türkiye tartışmalı bir seçime giderken sol oylar DSP'de birleşme eğilimine girmiş görünüyor. CHP ise kendi istediği ve kendi yaptığı seçim kanunu ile girdiği seçimde şimdi yüzde 10 barajını tartışır duruma geldi. CHP'nin önündeki en büyük sorun şu: Acaba CHP bu seçimde yüzde 10 ülke barajını aşacak mı, aşmayacak mı?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=458FD98A5DC9B7CFE33D55D797485889?newsId=91), [web.archive.org (arşiv bağlantısı)](http://web.archive.org/web/20140714202956/http://www.aksiyon.com.tr:80/aksiyon/newsDetail_getNewsById.action;jsessionid=458FD98A5DC9B7CFE33D55D797485889?newsId=91)
