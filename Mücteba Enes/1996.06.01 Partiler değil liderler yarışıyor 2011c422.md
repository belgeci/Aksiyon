# Partiler değil liderler yarışıyor

*Mücteba Enes 1996.06.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   DYP Genel Başkanı Tansu Çiller hakkında soruşturma dosyaları ve örtülü ödenek iddiaları ortaya atılmasaydı, belki de 2 Haziran ara yerel seçimleri bu kadar önemli olmayacaktı. Çünkü partilerin görücüye çıktığı genel seçimlerin üzerinden henüz 6 ay geçti.
  </font>
 </div>
 <div id="newsText">
  <font class="detail-text">
   2 Haziran seçimleri daha öncekilerde yaşandığı gibi siyasi liderlerin birbirlerine meydan okuması, hodri meydan çekmesiyle değil, Anayasal zorunluluk olarak yapılıyor. Genel seçimlerde belediye başkanlığından istifa ederek milletvekilliğine adayolanların yerinin 6 ay içinde seçimle doldurulmasıhükmünün gereği olarak 2 Haziran'da 4 il, 41 beldede yaklaşık 650 bin seçmen sandığa gidecek. Seçim yapılacak yerlerin hepsinin belediye başkanı milletvekilliği adaylığı sebebiyle boşalmadı, kimi vefat etti, kimi görevinden alındı, bazıları yeni belediye oldu.
   <br/>
   <br/>
   Bu seçimleri önemli kılan etkenler; ANAYOL hükümetinin dağılma sürecine girmesi ve siyasette yaşanan son gelişmeler. Seçimler, Çiller'le ilgili dosyaların birbiri ardına patlatılmasının halk nezdinde ne denli etkili olduğunu görme fırsatı doğurdu. Bu yüzden 2 Haziran seçimleri öncelikle Çiller açısından son derece önemli. Seçim yapılacak il ve ilçelerde boşalan belediye başkanlıklarının içinde hiç DYP'li yok. 24 Aralık seçimlerinden önce aday tesbitleri sırasında Çiller, belediye başkanlığından istifa ederek milletvekili olmak isteyenlere karşı çıkmıştı. O açıdan seçim mahalleri, küçük beldeler istisna tutulacak olursa genellikle DYP'nin zayıf olduğu yerler. Nitekim il ve ilçelerde DYP'nin favori görüldüğü yer yok.
   <br/>
   <br/>
   Çiller'in hedefi, seçim yapılacak yerlerde 24 Aralık genel seçimlerinde yaklaşık yüzde 16 olan oy oranını bunun üzerine çıkarmak. Çıta yüzde l6'nın üzeri. Bu oranın altında kalınması durumunda ise 24 Aralık seçimlerinden sonra sergilenen siyasi gelişmelerden DYP'nin zararlı çıktığı sonucu çıkartılabilir ve bu durumda Tansu Çiller'in başı daha da ağrıyabilir. Böyle bir durumda merkez sağın liderliğini paylaşamayan Başbakan Mesut Yılmaz ve DYP içindeki muhaliflerin eline büyük koz geçer. Ürkek ve çekingen davranan DYP'li muhalifler, oy oranının düşmesinden cesaret alabilir.
   <br/>
   <br/>
   Seçimler Mesut Yılmaz açısından da büyük önem taşıyor. Genel Başkanlığa gelmesinden bu yana girdiği seçimlerde arzulanan başarıyı elde edemeyen Yılmaz, 2 Haziran'da benzer bir durumla karşılaşırsa bu yıl içinde yapılacak kongrede sıkıntılı anlaryaşayabilir. Bunu iyi bilen Yılmaz, seçimlere başbakan olarak girmeyi çok önemsedi. ANAP'ın başarılı görülmesinin ölçüleri ise şöyle: 24 Aralık seçimlerindeki yaklaşık yüzde 26'nın üstüne çıkmak ve güçlü olarak görüldüğü Bakırköy ve Rize'de belediye başkanlığını kazanmak. Bakırköy ANAP'ın kalesi olarak görülüyor, Rize ise 27 Mart 1994'te belediye başkanlığını RP'ye kaptırmasına rağmen Yılmaz'ın memleketi. Yüzde 26'lık çıtanın üstüne çıkmasına rağmen bu iki yerde kaybetmesi durumunda Yılmaz bir hayli sıkıntıya girebilir.
   <br/>
   <br/>
   Kendisi küçük, sonuçları büyük olmaya aday 2 Haziran seçimlerinin RP açısından önemi; gerileme sürecine girmediğini göstermesi ve oylarını artırdığı iddialarını ispatlama imkanıvermesi. RP'nin çıtası yüzde 29. Hedefi ise yüzde 35'i aşmak. Oranını artırmak kadar 24 Aralık'tan önce elinde bulundurduğu yerleri kaybetmek de istemiyor. Ozellikle de Şevki Yılmaz'ın milletvekili olmasıyla boşalan Rize'yi.
   <br/>
   <br/>
   DSP ise muhtemel bir seçimde' i ktidara adayım' mesajı vermek ve CHP'yi silerek solda tek kalmak için 2 Haziran seçimlerine asılıyor. DSP'nin seçim yapılacak bölgelerdeki oy oranı oldukça düşük: Yaklaşık yüzde 12. Ecevit öncelikle 24 Aralık seçimlerinde büyük başarı gösterdikleri Zonguldak'ıkazanmayı ve oy oranını yüzde 20'Iere çıkarmayı hedefliyor. CHP'nin hiç bir iddiası yok, oy oranı yüzde 7.
   <br/>
   <br/>
   ZONGULDAK: DSP FAVORI, DVP SÜRPRIz: Zonguldak'ta belediye başkanlığı ANAP'lı Zeki Çakan'ın milletvekili olmasıyla boşaldı. Favori olan parti, 24 Aralık seçimlerinde Ecevit'in adayolmamasına rağmen Mümtaz Soysal'la büyük başarı sağlayan DSP. Bu partiyi ANAP takip etti ama geçen dönem milletvekili olan Ali Uzun'un kişiliği DYP'nin şansını az da olsa artırıyor. Zonguldak'da RP'nin pek şansı yok. Hedefleri 24 Aralık'taki yüzde
   <br/>
   <br/>
   13'lük oy oranını artırmak. Amaçları ise soldan hissedilir oranda oyalmak.
   <br/>
   <br/>
   RIzE, RP ILE ANAP ARASINDA: Rize, Mesut Yılmaz'ın memleketi olması hasebiyle ANAP'ın kalesi olarak bili niyordu. Bu yüzden 27 Mart'ta RP'li Şevki Yılmaz'ın belediye başkanlığını kazanması sürpriz olmuştu. RP Rize'ye büyük önem veriyor ve belediye başkanlığını kaybetmek istemiyor. Mesut Yılmaz faktörü sebebiyle ANAP 24 Aralık'taki sonucu tekrarlayarak kazanmak istiyor. ANAP adayı Hızır Hop, i 983'de MDP' nin il başkanlığını da yapmıştı. DYP'nin Özal döneminde Rize'de ANAP'tan belediye başkanlığı yapmış Bülent Koç'u aday göstermesi seçimi ilginç kılıyor.
   <br/>
   <br/>
   SIVAS'TA RP, BBP ILE VARIŞIVOR: ,Sivas'taki seçim iki partinin arasında geçiyor: RP ve BBP. Daha önceki seçimlerde ittifakların görüldüğü Sivas'ta bu kez bütün partiler tek başlarına giriyor. RP kalesi olarak gördüğüSivas'ta belediye başkanlığını kaptır
   <br/>
   <br/>
   mak istemezken, BBP ise Genel Başkan Muhsin Y azıclOğl u'n un memleketinde seçimi kazanarak çıkışın ilk adımını yapmayı hedefliyor. RP Osman Seçilmiş'le BBP ise Sivas'a Jeoloji Mühendisi Hasan Bölücek' le asılıyor.
   <br/>
   <br/>
   RP FAVORI: Bingöl belediye başkanlığı, RP'li Selahattin Aydar'ın bir davadan mahkum olmasıyla boşaldı. 24 Aralık seçimlerinde 3 milletvekilliğinin 3'ünü de alarak tulum çıkaran RP, seçimin favorisi. Bu partiyi ANAP izliyor. ANAP'ın Bingöl'de şansını artıran en önemli etken, eski SHP Belediye Başkanı Selahattin Kaya'nın bir aday göstermesi ve soldan da oyalmayı hedeflemesi.
   <br/>
   <br/>
   BAKIRKÖV, VINE ANAP GÖRÜNÜVOR: Bakırköy ANAP'ı'n İstanbul'da en güçlü olduğu bölgelerin başında geliyor. Milletvekili olan Ali Talip Özdemir'in vekili Ahmet Bahadırlı Belediye Başkanlığı'na en yakın isim. ANAP'ı takip eden partiler DYP ve DSP olarak görülüyor. DYP'nin adayı, ANAP'tan milletvekilliği yapan ve laikliğe yeterince sahip çıkılmadığı gerekçesiyle parti değiştiren Gürol Soylu. DYP, Soylu ile ANAP'tan oy koparmayı ve sürpriz yapmayı hedefliyor. RP'nin hedefi ise 24 Aralık'taki yüzde 7.5'luk oranının üzerine çıkmak.
   <br/>
   <br/>
   MERAM; RP KESIN GIBI: Meram Belediye Başkanı Veysel Candan'ın milletvekili olmasıyla boşalan belediye başkanlığını RP'nin kazanmasına kesin gözüyle bakılıyor. 24 Aralık seçimlerinde Meram'da RP'nin aldığı oy oranı yüzde 58. Belediye hizmetlerinden gelen Mustafa Özkan'la seçime giren RP, Meram'da diğer partilerle değil kendileri ile yarıştıklarını, hedeflerinin yüzde 70'ler olduğunu söylüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6FACF61B243E4AB4E071F00E0B7D16CC?newsId=42), [web.archive.org (arşiv bağlantısı)](http://web.archive.org/web/20131121112456/http://www.aksiyon.com.tr:80/aksiyon/newsDetail_getNewsById.action;jsessionid=6FACF61B243E4AB4E071F00E0B7D16CC?newsId=42)
