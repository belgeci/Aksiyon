# Yılmaz'ın var olma seçimi

*Mücteba Enes 1995.12.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ANAP lideri Mesut Yılmaz 24 Aralık seçimlerini ölüm-kalım şekline dönüştürdü.
  </font>
 </div>
 <div id="newsText">
  <font class="detail-text">
   Onun için çok iddialı bir çıkış yaparak kamuoyuna sözlerini gerçekleştirememeleri halinde bir daha seçimlerde yokum' mesajı verdi. Birinci parti olmayı hedifleyen Yılmaz'ın planları arasında cumhurbaşkanı olmak da var. Çankaya'da 3 yılına yaklaşan Demirel'in süresi yeni dönemin sonunda bitecek ve TBMM'de en fazla milletvekili bulunduran parti yeni cumhurbaşkanı seçiminde söz sahibi olacak
   <br/>
   <br/>
   Türkiye hızla baskın. seçim sürecine girerken ANAP lideri Mesut Yılmaz peşpeşe çıkışlar yapıyordu. Önce partinin kurucusu Turgut Özal'ın kardeşi Korkut Özal'ın kapısını çaldı. Hedefi 83 ruhunu yeniden partinin vİtrinine çıkarmak ve Korkut Özal'ın misyonu ile muhafazakarlardan oyalarak RP'nin altını oymaktı. Ağabeyisi Turgut Özal'ın çok kereler yaptığı 'ANAP'a gir' tekliflerini reddeden Korkut Özal, Yılmaz'ın teklifine sıcak yaklaşıyor, 15 yıl aradan sonra aktif politikaya ANAP saflarında dönüyordu.
   <br/>
   <br/>
   Yılmaz, iki defa evine kadar giderek başbaşa görüştüğü Korkut Özal'ın partisine katılmasını çok önemsedi.
   <br/>
   <br/>
   Turgut Özal'ın diğer kardeşi Yusuf Bozkurt Özal, kendisine hiç pas vermiyor, üstelik daha çok DYP lideri Çiller'le flört ediyordu. Korkut Özal'ın ANAP'tan adayolması, zaman zaman Turgut Özal'ın devamı olduğunu söyleyen Başbakan Çiller'e hem bir cevap hem de Türkiye çapını etkileyecek rüzgar demekti.
   <br/>
   <br/>
   83 RUHUYLA YENiDEN...
   <br/>
   <br/>
   Yılmaz'ın ikinci atağı, ANAP iktidarındaki büyük projelerde imzası bulunan Hüsnü Doğan'dı. Doğan, Turgut Özal'ın işareti üzerine ANAP'tan ayrılmış, daha sonra Yusuf Bozkurt Özal ile birlikte Yeni Parti'yi kurmuştu. YP'nin Çiller başkanlığındaki hükümetlere destek vermesi Özal'la Doğan'ın yollarını ayırdı. Hüsnü Doğan politikayı bırakma ile tekrar ANAP'a dönme tercihleri arasında kalmıştı. Doğan, Yılmaz'ın tek lifini kabul ederek eski gözağrısı ANAP'a dönerken, 83 ruhu görüntüsünü pekiştiriyordu.
   <br/>
   <br/>
   Yılmaz, ANAP'ın 83 ruhunu yeniden yakalamak istiyordu. Bunun için iki koldan ilerliyordu. Birincisi yakınlarını ANAP'a katmak, diğeri Özal'ın bürokratlarını milletvekili yaparak iyi bir kadro kurmaktı. Ekonomideki yapısal değişiklikleri ancak bu şekilde yapılabileceğine inanıyordu. Bu amaçla Yıldırım Aktürk, Rüştü Saracoğlu ve Ali Coşkun gibi isimleri yanına aldı.
   <br/>
   <br/>
   ANAP Genel Başkanı, Korkut Özal'la birlikte ı 991 yılında tasfiye ettiği Abdülkadir Aksu, Cemil Çiçek gibi muhafazakar politikacıları partinin vİtrinine çıkardı, listelerin en iyi yerlerine yerleştirdi.
   <br/>
   <br/>
   HAYAT MEMAT SEÇİMİ
   <br/>
   <br/>
   ANAP lideri Yılmaz'ın diğer çıkışı solcu yazar Yaşar Kemal'e milletvekilliği teklifi götürmesi oldu. Yılmaz, Yaşar Kemal ile yaptığı görüşmede siyasi hayatında dönüm noktası olacak sözler sarfetti. Uzun bir iç hesaplaşma yaptığını vurguluyan Yılmaz, vardığı sonucu şöyle açıkladı: Bu seçim benim için bir hayat memat meselesi. Bu seçimden ikidar partisi olarak çıkarsak kendime 5 yıllık bir süre biçtim. Bu süre içinde bir daha seçilmemeyi göze alarak çok radikal değişiklikler yapacağım. Bunların sonunda siyasi hayatım sona erebiliL
   <br/>
   <br/>
   Yılmaz, Türkiye'nin en büyük iki probleminden birisi olarak gördüğü Güneydoğu meselesinin radikal kararlarla çözüleceği sonucuna varmıştı. Bunları önce Korkut Özal'a, daha sonra Yaşar Kemal'e anlattı: Türkiye'de Kürt bölücülüğü ile Türk şovenizmi yükseliyoL Bu  meseleyi başkalarının dayatması ile değil kendi isteğimizle çözmeliyiz. Bunun yolu diyaloğa ve uzlaşmaya dayalı bir ortak platform oluşturmaktıL İki şarta uyulmak kaydıyla her şeyi konuşabiliriz. Bu şartlar, teröre karşı çıkmak ve Türkiye'nin toprak bütünlüğünü korumak. Geçmişteki politikaların yanlışlığının ve bugünkü antidemokratik uygulamaların söylenmesi de zararlı değil aksine faydalı olur.
   <br/>
   <br/>
   Yaşar Kemal, siyaset defterini 1971' de ka pa ttığı için Yılmaz' ın milletvekilliği teklifini kabul etmedi; ama ANAP liderinin kendisine gelmesinden ve 'değişiminden' ziyadesiyle memnun oldu.
   <br/>
   <br/>
   Yılmaz, bir yandan ANAP'ın gerçek kimliğine dönmesi için çabalarken diğer yandan Çiller'in küstürdüğüDYP'nin ağır toplarına kapılarını açarak ANAP'1 'merkez sağın partisi' görünümüne büründürmek için çalışıyordu. Hüsamettin Cindoruk'un ANAP'tan milletvekili olması için bir kaç kez teklif götürdü; ancak olumlu cevap alamadı. Bunun yerine yılların DYP'lisi ve Demirel'in en yakın arkadaşları Sümer Oral ve Yaşar Topçu'yu ANAP saflarına kattı. Bu transferlerle partisini güçlendirirken Çiller'e de bü~ yük darbe vurmuş oluyordu.
   <br/>
   <br/>
   Yılmaz, kapılarını DYP'lilere açarken 'merkez sağ' imajına katkısıolacakları li:itenin iyi yerlerine yerleştiriyor, Orhan Kilercioğlu, Şerif Ercan, Şükrü Erdem gibi isimleri harcıyordu.
   <br/>
   <br/>
   BEYANNAME DEGİL TAAHHÜTNAME
   <br/>
   <br/>
   Güçlü bir kadro oluşturan Yılmaz, seçim propagandası konusunda da radikal bir çıkış yaptı ve seçim beyannamesi yerine taahütnamede bulundu. ANAP liderine göre, siyasetçilerin verdikleri vaadleri gerçekleştirememeleri üzerine toplumun politikacılara güveni ortadan kalktı. Bunda birinci derece suçlu politikacılar, çünkü bugüne değin gerçekleşmesi güç vaadler verdiler. Beyanname yerine taahhüt demenin sebebi bu. Siyasetçiye güveni yeniden tesis etmeyi amaçlayan ANAP, ta ahhütle cezalandırılmayı da kabul etmişoluyordu.
   <br/>
   <br/>
   Taahhütname ile seçmenin karşısına çıkan Yılmaz çok iddialı: Bu zamana kadar çok vaadlerde bulunuldu ve olumsuz sonuçlar karşısında kimse cezalandırılmadı. ANAP eğer verdiği taahhütleri gerçekleştiremezse bir dahaki seçimlerde yokum. Biz halka dürüstlüğü ve uzlaşmayı taahhüt ediyoruz.
   <br/>
   <br/>
   Türkiye'nin problemi büyük; ama Yılmaz bu sorunları çözecek kadroların ANAP'ta olduğuna inanıyor ve kurmaylarına çok güveniyor. Bunun için kendisini ortaya koymaktan çekinmiypr ve 'Sorunların nasıl çözüleceğini biliyoruz, yeterli kadrolar da ancak bizde var. Eşzamanlı olarak bütün meseleleri çözeceğiz. Devleti yeniden yapılandırmazsak, 2000'li yıllara güçlü olarak giremeyiz' şeklinde konuşuyor.
   <br/>
   <br/>
   Yılmaz için seçimlerden birinci parti çıkmanın önemi büyük olmakla birlikte öncelikle sağın diğer partisi DYP'nin önüne geçmeyi amaçlıyor. Çünkü geride kalan parti dağılma tehlikesi ile karşı karşıya kalacak. ANAP lideri, RP ile yarışacağını söylemesine rağmen gözü DYP'de olacak.
   <br/>
   <br/>
   İLLE DE BİRİNCİ PARTİ
   <br/>
   <br/>
   Seçimlerden birinci parti çıkmanın önemli avantajları var. Hükümet olmanın yanısıra yeni cumhurbaşkanı belirlemede söz sahibi olunacak. Çankaya'da üçüncü yılına yaklaşan Demirel'in süresi önümüzdeki dönemin sonunda bitecek. Erken seçim olmadığı takdirde yeni cumhurbaşkanı tesbitinde seçimden birinci çıkan partinin önemli etkisi olacak.
   <br/>
   <br/>
   Yılmaz'ın 24 Aralık seçimleri üzerine planlar yaparken Cumhurbaşkanlığı hesapları yaptığına ilişkin iddialar da var. Söz geçirmesi zor potansiyel lider adaylarına ANAP'ın kapılarını ardına kadar açmasında bu düşüncesinin etkili olduğuna dair tezler ortaya atılıyor. ANAP'a genel başkan olmasının ardından gidilen 1991 seçimlerinde bugün Çiller'in DYP'de yaptığını o gün Mesut Yılmaz yapmış, büyük tasfiye gerçekleştirmiş ve partiye tam hakim olmuştu. Cumhurbaşkanı olmayı düşleyen Yılmaz'ın planı tutarsa bir dahaki seçimde seçmenin karşısına parti lideri olarak çıkmayacak.
   <br/>
   <br/>
   ANAP lideri, ölüm-kalım olarak gördüğü 24 Aralık seçimlerinden çok umutlu. Rakiplerinin Refah Partisi olduğunu düşünen Yılmaz, diğer partilere fark atacaklarını, DYP'nin ancak 4. parti olabileceğini söylüyor. CHP ile MHP' nin baraja takılabileceğini belirten ANAP lideri, yeni hükümet modelleri konusunda da beyin jimnastiği yapıyor. Birinci parti çıkmaları halinde koalisyon yapacağı partiyi DSP olarak ilan eden ANAP'lılar heyacanla 25 Aralık sabahını bekliyor.	.
   <br/>
   <br/>
   Türkiyeıyi ANAP düzlüğe çıkarır
   <br/>
   <br/>
   Aktif politikaya 15 yıl sonra ANAP'tan dönme:. min çeşitli sebepleri var. ANAP Genel Başkanı Mesut Yılmaz bizzat gelerek milletvekilliği teklifinde bulundu. Türkiye'nin içinde bulunduğu ve gittikçe ağırlaşan ve derinleşen ekonomik, sosyal ve siyasi problem ve bunalımları gözönünde bulundurmam bu teklifin önemli bir vatan ve millet hizmeti olduğunu ortaya koydu. Aktif politika teklifinin merhum ağabeyim Turgut Özal'ın kurucusu olduğu ve liderliğinde Türkiye'yi dünyaya açarak halkımıza modern bir vizyon ve güçlü bir dinamik kazandıran çağ atlatıcıhizmetleri yapmış ve arkadaş" larının çoğunu bünyesinde bulunduran ANAP'tan gelmişolması kararımda etkili oldu.
   <br/>
   <br/>
   Türkiye'nin içinde bulunduğu problem ve bunalımlar cumhuriyet tarihinde benzerleri az bulunan büyüklük ve derinliktedir. Ekonominin durumu iç açıcı değildir. Kamu borçlanmaları ile faizlerin üç haneli rakamlara ulaşması, sosyal yapımızı bile tahrip edecek noktaya gelen enflasyonun tek ve ana sebebi devlet ve bağlı kuruluşlarının savruk ve kötü idare edilmeleridir. Bir zamanlar Ortadoğu'nun parlayan ve yükselen yıldızı olarak gıpta ile izlenen ve övülen Türkiye ekonomisi, IMF' nin yönlendirmesine muhtaç hale düşmüştür.
   <br/>
   <br/>
   Sosyal yapıdaki bunalım da giderek derinleşmektedir. Terör, geçmişyıllara göre daha fazla can kaybı ile devam etmekte ve ne zaman biteceği bilinmemekte. PKK ile mücadelenin uluslararası boyutlara ulaşmış olması Türkiye'yi ekonomik, siyasi ve sos yal açıdan karmaşık problemler ve destabilizsyon tehlikesine maruz bırakmaktadır.
   <br/>
   <br/>
   Dış politika açısından da durum iç açıcı değildir. Kıbrıs konusunda büyük tavizler verildiğine ilişkin kamuoyunda kanaat var. Bosna, Çeçenistan ve Azerbaycan meselelerinde Türkiye ağırlığını koyamamıştır. Kuzey Irak potansiyel bir kriz mihrakı haline dönüşmekte. Türkiye bir yandan tarihi etki alanı Ortadoğu'dan soyutlanırken, zayıf ve yetersiz bir pazarlık ile bağlanmış sadece bize uygulanan nevi şahsına munhasır bir Gümrük Birliği üyeliği ile yüzbinlerce orta ve küçük işyerini silme veya ucuza yutulma riski ile kendi hallerine terk etmiş bulunmaktadır.
   <br/>
   <br/>
   Bütün bunlar Türkiye'nin iyi yönetilmediğini gösteriyor. 24 Aralık seçimleri böyle bir ortamda ve gelecek iktidarlara icraat ufku açabilme amacıyla erkene alındı. Mustakbel ikidarların işi hiç de kolay değildir.
   <br/>
   <br/>
   Bu problem ve bunalımlara 1983'te olduğu gibi sağlıklı ve kalıcı çözümler üretecek ve bunları başarıyla uygulayacak deneyimli kadrolar ANAP saflarındadır. Genel Başkan Yılmaz da gerekli siyasi azim, kararlılık ve cesaret mevcuttur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=94B10B6F5A986BCD718639DBFD26A78B?newsId=1160), [web.archive.org (arşiv bağlantısı)](http://web.archive.org/web/20131217071812/http://www.aksiyon.com.tr:80/aksiyon/newsDetail_getNewsById.action;jsessionid=94B10B6F5A986BCD718639DBFD26A78B?newsId=1160)
