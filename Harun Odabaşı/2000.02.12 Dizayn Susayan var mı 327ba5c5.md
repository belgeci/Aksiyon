# Dizayn: Susayan var mı?

*Harun Odabaşı 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vizyon'un üzerinde ittifak edilmiş bir tanımı yok. Çok farklı tanımları yapılabiliyor; kimileri vizyonu 'bir şirketin varlık nedeni' şeklinde, kimileri de 'şirketin gelecekte kendisini görmek istediği yer' olarak tarif ediyor.
  </font>
 </div>
 <div id="newsText">
  <font class="detail-text">
   Vizyon pratikle desteklenmedikçe bir anlam ifade etmiyor. Bu açıdan piyasada çok renkli vizyonları olan firmaların pozisyonlarına bakıldığında büyük boşluklar görülebiliyor. Vizyon ile uygulama arasında bir koordinasyon kurulmadıkça bu birilerinin kendini kandırmasından başka bir anlam ifade etmiyor. Örneğin Türkiye'de bazı firmalar kendilerini 'bir dünya markası' şeklinde reklam ediyor. Ancak uluslararası pazarda bu iddiayı destekleyen istatistiki bulgulara rastlayamıyorsunuz. Bir şirketin 'haddini bilmesi ayrı bir maharet.
   <br/>
   <br/>
   Geçtiğimiz hafta Kıbrıs Barış Suyu Projesi ile kamuoyunun göndemine gelen Dizayn Grup'un genç yönetim kurulu başkanı İbrahim Mirmahmutoğulları, "Biz uluslararası firma olmaya karar verdiğimizde iki piramit belirledik ve ikisinde de en üst noktayı hedef aldık. Birinci piramitte dünyanın su taşımacılığında gelmiş olduğu teknolojik noktayı yakalamak, ikinci piramitte en kaliteliyi en ucuza satarak piyasada uzun süre kalmak vardı" derken beni şaşırtan ilk cümlesini söylüyordu. Türkiye'de pek az firmada görünen geniş bir ArGe birimi oluşturarak çaplı araştırmalar yapan, su ile ilgili doktora tezlerini destekleyen firma şu ana kadar 5 patentli ürün geliştirmiş durumda. Yani Dizayn sadece su borusu döşeyen bir firma değil, teknoloji üreten bir firma.
   <br/>
   <br/>
   İbrahim Mirmahmutoğulları su taşıma teknolojisi konusunda dünyada önemli bir boşluğun olduğunu söylerken, bunun sebebini dünyada ciddi ölçüde su sıkıntısının yaşanmamasına bağlıyor. Mirmahmutoğulları, "Petrol ve doğalgaz dünya için uzun zamandan beri önemli bir ürün olduğu için onların taşınması ile alakalı teknoloji oldukça gelişmiş durumda. Ancak su sorunu taşınması açısından dünyanın yeni sayılabilecek bir sorunu. Gelecekte suyun taşınması daha önemli bir hal alacak" diyor.
   <br/>
   <br/>
   Pazardaki teknoloji ve proje üretme trendini görerek su taşıma sektörüne konsantre olan Dizayn Grup, piyasada 'sonradan görme' ya da 'balon firma'  tabir edilen firmaların düştüğü hatayı tekrarlamak istemiyor.  Büyük hedeflerle ortaya çıkıp kitleleri hayal kırıklığına uğratan firma örnekleri Dizayn'ın projelerini kamuoyu ile paylaşmasını engelliyor. Çok sıkı hazırlanmış, ön fizibilitesi yapılmış olsa bile netlik kazanmadan projelerini açıklamamayı uygun görüyor. Yakın bir gelecekte çok çarpıcı projelerini kamuoyu ile paylaşacaklarını sadece fısıldıyorlar.
   <br/>
   <br/>
   Patent istiyorlar
   <br/>
   <br/>
   Piyasanın kimyasını değiştirecek 2050 yılına dönük ürünler geliştirilmeye çalışılıyor. ArGe Bölümü'nde üniversitede sahasında ün yapmış öğretim görevlileri ile birlikte geniş bir uzman kadrosu var. Alt birimleri de dahil edildiğinde ArGe için 20 kişi çalışıyor. Dizayn, Türkiye'de birçok duayen firmanın aksine patent kanununun çıkmasını istiyor. Teknoloji üreten buluş yapan bir ülke olmadığı için Fikri ve Sınai Mülkiyet Hakkı Kanunu'nun çıkması genelde Türkiye'nin aleyhine bulunuyor. Firmaların çoğu taklitle işlerini yürütüyor. Dolayısı ile ABD ve AB'da kabul gören bir norm olmasına rağmen Türkiye sürekli işi yokuşa sürerek patent kanunun çıkmasını geciktiriyor. Çok istinai bir durum, Dizayn gibi bazı Türk firmaları ürün ve projelerine patent hakkı isteyebiliyor. Ayrıca Dizayn'ın geçmişte Yeşil Boru ile yaşadığı deneyim patent konusundaki haklılığını güçlendiriyor. Yeşil Boru'yu ürettiğinde kısa bir süre içinde piyasada birçok taklidi çıktı. Taklitler uzun süre tutunamadı ama Yeşil Boru'nun hakları da ihmal edilmiş oldu.
   <br/>
   <br/>
   500 büyük firma arasında
   <br/>
   <br/>
   1987 yılında amatör bir ruhla ve küçük bir sermaye ile işe başlamasına rağmen birkaç seneden beri büyüklükte Türkiye'nin 500 firması arasına giren Dizayn'ı Mirmahmutoğulları, vizyonu açısından Türkiye'nin 200 firması arasında görüyor. 5 ayrı fabrikada 30 bin metrekare kapalı alanda üretim yapan Dizayn Grup, 2000 yılında biri Şanlıurfa'da, biri Çorlu'da, biri ise Silifke'de olmak üzere 3 yeni fabrikayı daha hayata geçiriyor.
   <br/>
   <br/>
   Ülkeye bak, firmayı al
   <br/>
   <br/>
   Bir dünya firması olmak için strateji geliştirmelerine rağmen Türkiye'nin dışarıdaki imajının firma imajını olumsuz etkilediğinden yakınan Mirmahmutoğulları bu konudaki serzenişini şu sözlerle ifade ediyor: "Türkiye'nin dışarıdaki imajı 12 aydan bu yana olumlu yönde değişti. Bu değişiklik firma bazında bizim de yaptığımız işlere olumlu yönde yansıyor. Bu zamana kadar arkamıza prestijli bir ülkenin gücünü alarak ihracat yapma zevkini tadamadım. Uluslararası fuarlarda Türk firmaları ülke bayraklarını asmıyorlar. Bayraklarını astıklarında ise fuar organizatörleri kızıyorlar, 'fuarın itibarını zedeliyorsunuz' diyorlar. Firma imajı ile ülke imajı arasında birebir ilişki var. "
   <br/>
   <br/>
   2001'de halka açılacak
   <br/>
   <br/>
   Şirket 2001 yılının başlarında halka arz yapmak istiyor. Hazırlıklar devam ediyor. Şirketlerin büyük olmaktan çok küçük ve kontrol edilebilir yapıda olmaları gerektiğini savunan Mirmahmutoğulları, büyük olmanın her zaman iyi olmayacağını, küçük olup da büyüklerin yaptıklarından daha çok işler yapan firmalar olduğuna değiniyor. Mirmahmutoğulları, "Küçük olunca kontrol ve değişim elinizde oluyor, daha verimli çalışılıyor. Büyüklük hantallık demek, yapıyı kontrol etmek adeta mümkün değil. Örneğin Ereğli Demirçelik Fabrikası çok büyük ama hantal ve rantabl işletilmeyen bir şirket. Ancak sinerji meydana getirecekse birleşmeyi elbette deteklemek lazım." diyor.
   <br/>
   <br/>
   Şirketin beyni İbrahim Mirmahmutoğulları
   <br/>
   <br/>
   Şirketin bu noktaya gelmesinde kurucusu İbrahim Mirmahmutoğulları'nın katkısı büyük. 'Şirketin beyni' olarak tanımlanan Mirmahmutoğulları kendisinin ön plana çıkmasından rahatsız olsa da yanında çalışan elemanları İbrahim Bey'in liderlik yönünün çok baskın olduğunu söylüyor. Çalışanlar Mirmahmutoğulları'nı şöyle tarif ediyor. "Günde 5 saat uyur, çok çalışır, az yemek yer. Ortamın en gergin olduğu anlarda bile sükûnetini muhafaza eder. Gerektiğinde işçi ile birlikte çalışır. Firmasında çalışan 300 işçinin isimlerini bilir, ailelerine varıncaya kadar tanır".
   <br/>
   <br/>
   İbrahim Mirmahmutoğulları çok genç, 1964 doğumlu. 7 kardeş ve yukarıdan aşağıya 3. sırada. Bütün kardeşleri üniversite okumuş. Kendisini diğerlerinden ayıran bir fark onu Yönetim Kurulu Başkanı yapıyor. Abisinin tabiri ile 'onlarda zeka yukarıdan aşağıya indikçe artıyor.'
   <br/>
   <br/>
   Baba kıt imkanlarla yaşamış klasik bir devlet memuru. İlkokulda okuduğu günlerden beri pazarlamacılık yapıyor. Hem çalışıp hem okuması ondaki girişimcilik ruhunu nasıl elde ettiği hususunda ipuçları veriyor. Eğitiminin bir kısmını yurt dışında yapması ufkunun açılmasını sağlıyor. 22 yaşında hayatında büyük yeri olan bir arkadaşı ile birlikte mühendislik bürosu kuruyor. Zengin bir aileden gelmediği için sermayesi sıfır olan bir teşebbüs onlarınkisi.
   <br/>
   <br/>
   Krizden az etkilendi
   <br/>
   <br/>
   Dünyada ve Türkiye'de yaşanan ekonomik krizin her şirket gibi Dizayn Grup'u da etkilediğini ifade eden Mirmahmutoğulları, fakat bu etkilemenin sarsıcı olmadığını, herkes kadar kredi kullanmalarına rağmen genelde öz sermaye ile büyüdükleri için krizin etkisinin diğer firmalarla kıyaslandığında çok küçük kaldığını anlattı. Su taşıma sektöründe ihracatın pek olmadığını kaydeden Mirmahmutoğulları, "Sektörde en fazla ihracatı Dizayn Grubu yapıyor ve 2000 yılındaki ihracat hedefimiz 2530 milyon dolar. " diyor.
   <br/>
   <br/>
   Prestij Projesi
   <br/>
   <br/>
   Dizayn'a en büyük prestiji hiç şüphesiz Kıbrıs Barış Suyu Projesi sağladı. Kıbrıs'ın su ihtiyacını karşılamak amacıyla geliştirilen Kıbrıs Barış Suyu Projesi'ne bu yıl başlanacak. Proje kapsamında Anamur Dragon Çayı'ndan alınacak su, Kıbrıs'a 1600 mm çapında polietilen hammaddeden yapılan dev borularla taşınacak. Başlangıç maliyeti 180 milyon dolar olarak hesaplanan projenin karadaki kısmı Dolsar Mühendislik, denizdeki bölümü İsveçli Sweco, deniz geçiş yapımı Hollandalı Van Oord Acz ve kara işleri yapımı Alarko Alsim, deniz geçisi için gerekli olan boruların üretimi Dizayn Grup tarafından yapılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5850), [web.archive.org (arşiv bağlantısı)](http://web.archive.org/web/20140105030806/http://www.aksiyon.com.tr:80/aksiyon/newsDetail_getNewsById.action?newsId=5850)
