# Laminat parke'de Yıldız'lı günler

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041213074403im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213074403im_/http://www.aksiyon.com.tr/resim/518/76.jpg" vspace="5"/>
  </p>
 </font>
 <font class="content">
  Her yıl açıklanan İSO 500 sıralamasında Türkiye’nin büyüklükte ilk 500 şirketi arasında gösterilen Yıldız Entegre, ilk göz ağrısı olan ormancılık sektöründe faaliyet göstermeye ve büyümesini ilintili sektörlerde gerçekleştirmeye devam ediyor.
 </font>
 <p>
  <font class="content">
   İGSAŞ’ı alarak büyük sükse yapan ve Silahlı Kuvvetler’e de satış gerçekleştiren Yıldız Entegre şimdi de laminat parke üretimi yapacak. Türkiye’deki benzerlerinden en önemli ayrıcalığı, ‘click’ sistemi sayesinde tutkala ihtiyaç duymadan yerleştirilebilmesi olan parke, ayrıca seramik desenli olarak üretilebilecek. Belçika’nın önde gelen gruplarından Berry Floor Group’tan, tutkal gerektirmeyen laminat parkenin üretim lisansını 20 yıllığına alan firmanın yönetim kurulu üyesi Hakkı Yıldız, ürünün kasım ayından itibaren pazara sürüleceğini belirtiyor.
   <br/>
   <br/>
   Firma olarak pazarlama alanında Show Room açmayı planlayan ve satışını ülke genelinde vereceği 82 bayilikle yapmayı planlayan Yıldız Entegre’nin hedeflerini Hakkı Yıldız şöyle özetliyor: “Türkiye’de yıllık tüketim yaklaşık 22 milyon metrekare. Bunun sadece 10 milyon metrekaresi içerideki üreticilerden karşılanabiliyor. 8 milyon Euro yatırımla kurduğumuz İzmit tesisimizde 6 milyon metrekare üretim yapabiliyoruz. Devam eden ve 6 milyon Euro tutarındaki ek yatırımla beraber yıllık üretimimiz önümüzdeki temmuz ayından itibaren 12 milyon metrekareye ulaşacak.”
   <br/>
   <br/>
   Yıldız, talep gelmesi durumunda eski sistem parkelerin üretimine devam edeceklerini belirterek “Avrupa, artık bu sistemi kullanıyor. Biz de önümüzdeki ay ‘Vario’ markası ile pazara süreceğimiz ürünümüz için 10 yıl garanti veriyoruz. Lisansörlüğümüz Türk cumhuriyetleri ile Avrupa, Ortadoğu ve Rusya’yı kapsıyor. İleride tüm Avrupa pazarına açılacağız” dedi. Berry Floor Genel Müdür Yardımcısı Robert Myncke ise Avrupa’da daha çok doğallığı ön plana çıkaran ürünlerin kullanımının arttığına dikkat çekti.
   <br/>
   <br/>
   Hakkı Yıldız, “kullanımı ve montajı kolay, leke tutmayan, çizilmeyen, kaliteli, ısıya, darbeye ve kimyasal maddelere dayanıklı, hijyenik, ucuz, Avrupa Birliği standartlarında, çevre dostu ve uzun ömürlü” ürün olarak tanımladığı yeni ürün “Vario clic” sistemli parkenin istenildiğinde her hangi bir tahribata uğramadan sökülüp takılabildiğini söyledi. “İlk planda iç pazara yönelik üretim yapacağız” diyen Hakkı Yıldız, aldıkları lisansın Türkiye dahil olmak üzere komşu ülkeler, Türk cumhuriyetleri ile Avrupa ve Amerika’yı kapsadığını ifade etti. Yıldız, “Avrupa’da parke tüketimi yıllık 200 milyon metrekare. Bunun yüzde 90’ı click sistem. Ama, bizde ise durum tam tersi. Şimdi biz parkede Avrupa standardı olan teknolojiyi Türkiye’ye getirdik ve bu teknoloji ile üretim yapacağız” diye konuştu.
   <br/>
   <br/>
   Yıldız Entegre, yeni ürün için 10 yıl garanti verecek. Yıldız’ın aktardığı bilgilere göre İstanbul, İzmir, Ankara gibi büyük şehirlerde birden fazla bayilik verilirken bazı küçük illerde ise iki-üç il için bir bayilik öngörülüyor. 1965 yılında Samsun’da kolektif şirket olarak temeli atılan Yıldız Entegre, 2002 yılında Yıldız Entegre Ağaç Sanayii adını aldı. Halen İzmit merkezli çalışan şirketin ana faaliyet kollarını tarım ve ormancılık sektörleri oluşturuyor. Bunun yanında şirket kimya sektöründe de faaliyet gösteriyor. Yıldız Entegre’nin bünyesinde parke ve profil üretim tesisleri yanı sıra, 5 adet tutkal fabrikası ile İzmit’te 4 milyon ton boşaltma kapasiteli bir liman bulunuyor. İstanbul Gübre Sanayii ile Kütahya Gübre Sanayii de Yıldız Entegre kuruluşları arasında yer alıyor. Bin 250 kişi istihdam eden grubun 2003 yılı cirosu 240 milyon dolar, ihracatı ise 30 milyon dolar. 2001-2003 yılları arasında ise 230 milyon dolar yeni yatırım yapıldı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17892&yorum_id=1), [web.archive.org (arşiv bağlantısı)](http://web.archive.org/web/20041213074403/http://www.aksiyon.com.tr:80/detay.php?id=17892&yorum_id=1)
