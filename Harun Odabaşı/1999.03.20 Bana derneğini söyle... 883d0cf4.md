# Bana derneğini söyle...

*Harun Odabaşı 1999.03.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'deki "yerli" sermayenin genetik yapısını yeniden kodlayacak kadar şiddetli ve kökü derinlerde bir değişim yaşanıyor.
  </font>
 </div>
 <div id="newsText">
  <font class="detail-text">
   Tarım Toplumu Sanayi Toplumu Sanayi Ötesi Toplum gibi tanımı yapılmış bildik(!) şablonlarla izah edilmesi mümkün olmayan bu yeni süreç şimdilik kozasını örüyor. Sancılı geçen dönemin olgunlaşması halinde nasıl bir sermayetoplum şekillenmesi ile karşılaşacağımız konusu ise ciddi ve akademik bir araştırma alanı.
   <br/>
   <br/>
   Eskiden sadece TÜSİAD vardı. Toplumun geniş kesimi tarafından "kremanın kreması" ya da "Boğaziçi Grubu" şeklinde kinaye yollu isimlerle anılan bu Büyük Sermaye devletten aktarılan kaynağın yüzde 95'ini kendi şirketlerine yönlendiriyordu. Prof.Dr. Gülten Kazgan'ın tanımı doğrultusunda pastanın tamamını götüren "Merkez Sermaye" dışında özellikle 1980'den sonra cılız da olsa yeni birikim alanları oluşmaya başladı. 1990'ların sonlarında organları teşekkül eden ve kemikleşen bu yeni güç, Merkez'in otoritesini sarsacak bir konuma geldi. Anadolu'nun birçok şehrinde kurulan SİAD'lar (Sanayici ve İşadamları Derneği) bu kıpırdanışın tezahürü.
   <br/>
   <br/>
   Fakat salt bir dışlanmış küçük sermaye hareketi olmanın yanında aynı zamanda bir siyasi görüşün temsilciliğini de yapan dernekler Türkiye'nin sermaye terakümüne yeni bir güzergah ve açılım sunuyor. MÜSİAD (Müstakil Sanayici ve İşadamları Derneği), CUSİAD (Cumhuriyetçi Sanayici ve İşadamları Derneği), USİAD (Ulusal Sanayici ve İşadamları Derneği), MİSİAD (Milliyetçi Sanayici ve İşadamları Derneği), DEMSİAD (Demokrat Sanayici ve İşadamları Derneği), Askon (Anadolu Aslanları Derneği) adları ile ortaya çıkan bu dernekler solcu, Kemalist, milliyetçi, Alevi, İslamcı kimliklerini ön plana çıkartarak üyelik çağrısında bulunuyorlar. "Kemalist, solcu ya da Alevi olmayanlar giremez' gibi keskin yaklaşımların hakim olduğu bu dernekler TÜSİAD'ın bir dönemde elini kolunu sallayarak yürüttüğü politikalara alternatif stratejilerle karşılık vermeyi amaçlıyor.
   <br/>
   <br/>
   Sermayenin rengi olur mu?
   <br/>
   <br/>
   İnsanlar arasındaki siyasi farklılık sermaye gruplarına dolaylı bir şekilde yansıyor. Sermayenin bölünmesine şüphe ile bakanlar da var. Ama adeta bir slogan haline gelen "sermayenin rengi, dili ve imanının olmaması" diğerine göre daha tercihe şayan mı? Veya böyle diyerek globalleşen ve tüm dünyayı dolaşan sermaye gerçekten söylendiği kadar renksiz  ve nötr mü? Kazanılan katma değerler hangi ülkenin refahını artırmaktadır? Bu nokta irdelendiğinde ise sermayenin söylendiği kadar kimliksiz olmadığı, katma değerlerin gelişmiş ülkelere aktığı görülmektedir. Küçük sermayenin ise herşeyden önce vatan ve millet gibi kutsal değerlerleri, öncelikleri var.
   <br/>
   <br/>
   Türkiye'de sermaye öteden beri bölünmüş ve parçalıydı. Bu açıdan dernek adı altında toplanması çok yeni ve farklı bir anlam ifade etmiyor. Türkiye'nin kuruluşundan bu yana sermaye hep aynı ellerde tutuldu. Osmanlı'da azınlık denilen gruplar sermayenin hakimi olurken Türkiye kendi zenginlerini yine kendi düşüncesine yakın isimlerden oluşturmayı hedefledi. Bu yönü ile milli zenginler fikri Atatürk'ün de desteklediği ve öncülüğünü yaptığı bir yaklaşım.
   <br/>
   <br/>
   Türkiye'de büyük sermaye homojen değil. Bunların içerisinde uluslararası sermaye ile ilişki içerisinde olanlar olduğu gibi Türkiye'nin kapalı ekonomi modelinden faydalanarak içeride büyümüş olanları var. Bunların altında orta sermaye ve küçük sermaye var.
   <br/>
   <br/>
   Üst çatısını kuralım
   <br/>
   <br/>
   Prof. Dr. Ali Rıza Okur'a göre siyasi görüşlere göre sermayenin dernek çatısı altında bir araya gelmesi son derece doğal karşılanması gereken bir gelişme. Ancak sermaye sürekli olarak çatışma noktasında durup da birleşme noktaları oluşturulmaz ise neticede herkes bundan zarar görebilir. Okur, herkesin en büyük payı almak istediği bir ortamda ülke verimliliğinin düşeceğini, ancak sermayenin rekabet içerisinde olmasında korkulacak bir yön bulunmadığını iddia ediyor. Yeşil veya kırmızı sermaye diyerek bir grup sermayenin üzerine gidilmesinin yanlışlığına dikkat çeken Prof.Dr. Okur, "Herkes kendi kulvarında ve hukuk kuralları içerisinde büyümenin yolunu bulmalı. Rekabet olmalı. Ancak bunun bir üst çatısı da olmalı. Ülke çıkarları üst başlığında kendi renklerini bırakarak bir araya gelebilmeliler." diyor.
   <br/>
   <br/>
   Bırakın kamplaşalım!
   <br/>
   <br/>
   GazeteciYazar Abdurrahman Dilipak ise, iktisadi kamplaşmanın zarar yerine fayda getireceğini hararetle savunuyor. "Türkiye ne çekti ise akılcı bir şekilde kamplaşamamaktan çekti" diye konuşan Dilipak görüşlerini şöyle özetliyor: "Her görüş sahibi kendi düşüncesinde olan siyasi partiye, derneğe, işadamı grubuna dahil olsun. Kendi fikrinin güçlenmesi için elinden gelen meşru faaliyetleri yapsın. Çatışsın. Ancak bu kavga ile değil medeni usullerle olmalı. 80 öncesinde gençler nasıl tartışacağını bilmediği için birbirini öldürdü. Bugün bir sermaye birikimi var. Ama bir kesim yeşil sermaye suçlaması yaparak daha doğmadan bu sermayenin önünü kesmek istiyor. Suçlayarak değil kendi doğrularımızı huhuki ölçülerde ortaya koyarak başarılı olmaya çalışalım. Bu açıdan ben dernekleşmeye karşı değilim, Alevi işadamları bir dernek kursun, Kemalistler kursun, solcular kursun. Bunlar bizim zenginliğimiz olacaktır".
   <br/>
   <br/>
   İktisadi demokrasi şart
   <br/>
   <br/>
   İktisadi demokrasi olmadan siyasi demokrasinin olamayacağını savunan GazeteciYazar Mustafa Özel ise, dernekleşme sürecini ekonominin dengesini bulması açısından yapıcı buluyor. Türkiye'deki büyük sermayenin hareketinin gelişmiş ülkelerinkinin tam tersi bir gelişme gösterdiğine değinen Özel şunları söyledi: "Örneğin Japonya'da bir Toshiba uluslararası ölçekte büyük firma olmasının yanında ülkesindeki 4 bin küçük firma ile üretim ilişkisi içerisinde. Türkiye'de ise büyük firmalar küçükleri dışlamışlardır. Ayrıca büyükler dışarıya açılmadıkları için içerideki payının koruyucusu olmuştur. Diğerlerinin palazlanmasına izin vermemiştir. Küçük ölçekli firmalar ise kendilerine yardım edilmediği hatta engellendikleri gerekçesi ile bu haklı bir gerekçedir kendi bulundukları bölgelerde ve birbirine benzeyen şirketlerle birlikteliğe gitti. Merkezden beslenen şirketler dışlayıcı değil kucaklayıcı olsa idi şimdiki çatışmalar olmazdı."
   <br/>
   <br/>
   Özel, TÜSİAD'ın dernek bazında diğer SİAD'lar ile biraraya gelmesinden faydalı bir ortamın oluşmasının mümkün olmadığını, diyalog kurularak belli mesafeler alınabileceğini ancak sadece dernek bazında değil iş  ilişkisine de gidilerek tamamlayıcılık özelliğinin ön plana çıkarılmasının önemini anlattı.
   <br/>
   <br/>
   Devlet nötr hale gelmeli
   <br/>
   <br/>
   "Devlet ulûfe dağıtmayı bırakır ve vatandaşına karşı nötrleşirse o zaman sorunun önemli bir kısmı çözülür. Bunun için de iki şart var; özelleştirmeyi gerçekleştirmek ve iç borçlanma gereğini kaldırarak bankalara ve işadamlarına kaynak sağlamanın önünü almak"diyen Özel, gruplar arası rekabet demokratikleşme istikametinde, devleti nötrleme istikametinde olduğu müddetçe faydalı olacağını söylüyor. Özel, devlete sahip çıkarak diğerlerine baskı yapma histerisi ile yapılan dernek çalışmalarının ise zarar getireceğini belirtiyor. Özel, "İnsanların kusurları olduğu gibi derneklerin de kusurları vardır. Ama bu kusurlara bakarak dernekleşme çalışmalarına karşı çıkmak doğru olmaz. O zaman eski çarpık düzenin devam etmesini savunmuş oluruz"diyor.
   <br/>
   <br/>
   Devlet kaynak dağıtan bir rant alanı olmaktan çıkmadıkça Türkiye'deki  bloklaşmanın önünü almak ve çatışmanın şiddetini düşürmek pek mümkün görünmüyor. Devlet küçülürse yorgan gider ve kavga biter. Ancak o zaman derneklerin kuruluş gayesi "çıkar" güdümünden uzaklaşabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4859-34-bana-dernegini-soyle.html), [web.archive.org (arşiv bağlantısı)](http://web.archive.org/web/20140309052558/http://www.aksiyon.com.tr:80/aksiyon/haber-4859-34-bana-dernegini-soyle.html)
