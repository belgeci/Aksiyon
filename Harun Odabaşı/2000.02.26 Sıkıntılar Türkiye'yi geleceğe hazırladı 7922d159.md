# Sıkıntılar Türkiye'yi geleceğe hazırladı

*Harun Odabaşı 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyadaki acımasız rekabet şartları şirketleri değişime ve globalleşmeye mahkum etti. Neden bir malı orada daha ucuza üretmek varken burada üretsin?
  </font>
 </div>
 <div id="newsText">
  <font class="detail-text">
   Neden daha kaliteli bir malı daha ucuza almak varken senin malın tercih edilsin? Kaliteden ödün vermeden ve herkesten daha ucuza malını satmak rekabetin ana kuralı.
   <br/>
   <br/>
   Türkiye sanki bir süreden beri dünyadaki gelişmelere mesafeli duruyor gibiydi. Gururlarından başı göğe değen uluslararası dev şirketlerin birbiri ardı sıra gerçekleştirdiği evlilikler dahi Türkiye'nin gözünün açılmasına yeterli olmuyordu. Koruma duvarları hem ayıplarımızı gizliyor hem de birilerine yalancı bir saadet zinciri sunuyordu. Ancak son birkaç yıldır Türkiye'nin sembolü haline gelmiş köklü şirketler başta olmak üzere bir silkelenme, yeniden yapılanma ve daha güçlü hale gelmek için şirket evliliklerine gitme yarışı başladı. Artık hangi işadamı ile bir araya gelsek ya da bir işadamı grubu bir araya gelse laf dönüp dolaşıp, şirket evliliklerine ya da Türkiye'yi bekleyen tehlike ve fırsatlara geliyor.
   <br/>
   <br/>
   Kale Grubu Murahhas Aza Yardımcısı ve Türkİtalyan İş Konseyi Başkan Vekili Zeynep Bodur Okyay ile aslında geçen hafta ülkemizi ziyaret eden İtalyan heyeti ve ikili temaslarla ilgili ayrıntılı bilgi almak için bir araya gelmiştik ama söz çerçeveye sığmadı ve bir ufuk turu yaptık. Türkiye'nin ekonomik ve siyasi yapısı, Ortaasya enerji koridorunun küresel önemi ve Kale Grubu'nun geleceğe nasıl hazırlandığına ilişkin Zeynep Bodur Okyay'ın perspektifini öğrenme imkanı bulduk.
   <br/>
   <br/>
   Türk iş hayatının duayenlerinden İbrahim Bodur'un tek çocuğu olan Zeynep Bodur Okyay, Kale Grubu'nun konumuna uygun bir eğitim alıyor ve İtalyan Kız Ortaokulu ve İtalyan Lisesi'ni bitiriyor. Babasının o dönemlerde kızını İngilizce öğretilen bir okula kaydettirmek ısrarı var ama 11 yaşındaki küçük Zeynep baskın çıkıyor ve dediğini yaptırıyor. Babası önceleri biraz rahatsız olsa da şimdilerde kızını dinlediği için çok memnun. Çünkü Kale Grubu yatırım teknolojisinin büyük kısmını İtalya'dan almasının yanında ağırlıklı olarak bu ülke ile ithalatihracat ilişkisi var. Kızının birinci derecede İtalyanca bilgisi ve İtalyan kültürüne olan yatkınlığı şirketin işine çok yarıyor.
   <br/>
   <br/>
   3. GSM İhalesi ile ilgileniyoruz
   <br/>
   <br/>
   Dünya seramik sektöründe büyüklükte 3. sırada yer alan Kale Grubu 1957 yılında kuruluyor. İlk teknolojileri Çekoslovak merkezli olmasına rağmen daha sonra sırasıyla Alman ve İtalyan teknolojilerini kullanıyorlar. Kurulduğundan bu yana başka sektörlere pek ilgi göstermeyen ve seramik sektöründeki prestijli konumunu sağlamlaştırmaya konsantre olan grup için önümüzdeki aylarda yeni yeni iş alanlarına girme gündemde. Zeynep Bodur Okyay, Kale Grubu'nun inşaat şirketlerindeki ağırlıklı faaliyetlerine zarar vermeden portföy yönetiminde bazı sektörlere giriş yapmayı planladıklarını söylüyor. Bugünlerde her şirketin tatlı rüyası haline gelen 3. GSM ihalesi başta olmak üzere bütün özelleştirme faaliyetleri ile yakından ilgilendiklerini söyleyen Okyay'ın açıklamalarına göre Kale Grubu'nun hangi sektörlere yöneleceği henüz netleşmedi. Ancak alınacak şirket grubun çapına uygun olmalı. Grup sanayi ağırlıklı olduğu için üretime dönük alanlar olursa bunu değerlendirecek.  Okyay, "3.GSM ihalesi ise çok ilginç bir ihale. Biraz kaynak meselesi. Oradaki rollerinin ne olabileceği konusunda geliştirilen projeler var. Şirketin iş geliştirme bölümü bütün özelleştirme ihaleleri ile ilgili araştırmaları yaptı ve çeşitli senaryolar geliştirdi. Grup nerelerde kendine yer açabilir diye düşünüyor. Yönetim kurulunda detaylı bir şekilde görüşüldükten sonra 'ilerleyin' gibi bir netice çıkarsa kamuoyu o zaman haberdar edilecek." diyor.
   <br/>
   <br/>
   Türkiye'ye yeni bir rol biçildi
   <br/>
   <br/>
   Türk şirketlerinin yönü ile Türkiye'nin yönü arasında birebir ilişki var. Şirketler yatırımlarını planlarken siyasetin ve ekonominin genel gidişatını dikkate almadan strateji geliştiremiyor. 1999 yılı Türkiye için hiç hoş hatırlanacak bir yıl olmadı. AB'den dışlanmıştık ve ekonominin makro dengeleri SOS veriyordu. Buna bir de iki büyük deprem felaketi eklenince Türkiye'nin geleceği açısından karamsar bir tablo ortaya çıkıyordu. Ama ne oldu ise bundan sonra oldu. Birden bire AB Türkiye'yi aday ülkeler sınıfına soktu. IMF Türkiye ile standby anlaşması imzalayarak bir istikrar programı çerçevesinde mali yardımlarda bulundu. AGİK Toplantısı, ABD Başkanı Bill Clinton'ın Türkiye'ye gelmesi olumlu havayı pekiştirdi.
   <br/>
   <br/>
   "Türkiye'ye yeni bir rol biçildi" diyen Okyay, "Türkiye'nin stratejik önemi yıllardır biliniyordu. Ama nedense Avrupa bunu son yıllarda gündeme getirmemeye, hatta bilerek göz ardı etmeye başlamıştı. Ama 1999 yılındaki gelişmeler;  Kafkaslardaki enerji koridoru Türkiye'nin kilit konumunu günyüzüne çıkardı" diyor.  Okyay, Türkiye'nin vazgeçilemezliğini Avrupa'nın ABD'den sonra görebildiğini, Helsinki'de çıkan pozitif sonuç ile Türkiye'nin yeni misyonunun aynı paralelde değerlendirilebileceğini söylüyor.
   <br/>
   <br/>
   Türkiye'nin kendisine açılmış bu krediyi kullanması için hata payının çok az olduğuna işaret eden Okyay'a göre önümüzdeki 510 yılda sergileyeceğimiz performans çok kritik. Eğer iyi değerlendiremezsek gelecek nesillerin refahına ipotek koymuş oluruz. DoğuBatı çekişmesi, Soğuk Savaş derken şu anda mücadele çok farklı bir boyuta taşındı. Enerji ile alakalı meseleler birinci plana geldi. Türkiye'ye Allah böyle bir konum bahşettiyse bunu çok iyi değerlendirmek ve örnek olmak durumundayız. Türkiye sadece kendisi için istememeli. Ortaya koyacağı sosyal ve ekonomik modelle Kafkaslar ve Ortadoğu'daki ülkelere örnek olmalı. Burada hem sanayicilere hem siyasilere çok büyük görevler düşüyor. Dünyanın gelişmesi ve güç merkezi bu bölgelere aktığı için ayağımızı denk almalıyız. Türkiye belki başrolde olmayacak ama partnerlik görevi var.
   <br/>
   <br/>
   Ne oldu da AB birden bire Türkiye'ye karşı tutum değiştirdi. Herşey kötüye doğru giderken yeni bir süreç başladı? Bu soruya Okyay kendine özgü ilginç bir fikirle cevap veriyor: "Ben biraz mistik açıdan bakmaya çalışıyorum. Her şerden sonra bir hayır vardır. Felaketlere bir de böylesine bir deprem eklendikten sonra Allah bir noktadan sonra bu millete güler yani. Türk tarihine bakıldığında da görünüyor ki hiç kıyıda kalmış bir millet olmamışız. Hep aktif olmuşuz. Dolayısıyla gelecekte yapacağımız büyük işlere bir hazırlık olmuş olabilir bu sıkıntılar."
   <br/>
   <br/>
   Gerçekten dost düşman herkesin ittifak ettiği bir gerçek Türkiye'nin jeopolitik önemi ve vazgeçilmezliği. Bu açıdan yabancı şirketlerin Türkiye'ye ilgi göstermeleri çok normal. Fakat 2000'li yılların öncelikleri 1980'li yıllardan çok daha farklı. 1980'li yıllarda dışa açılma, ihracatithalat gibi faktörler ön planda iken 1990'lı yıllar haberleşmedeki hız ve internet gibi aktörleri ön plana çıkardı. Dünyanın her geçen gün biraz daha küçüldüğüne işaret eden Okyay, iş ilişilerinin de aynı ölçüde hızlandığına değiniyor. Okyay, "Bu açıdan çok büyük şirketler dahi birleşiyor. Büyük cirolu şirketler daha da büyüyüp daha fazla pay sahibi olmak  istiyorlar. Bu şirketlerin bazılarının Türkiye bütçesine denk ciroları var. Bu anlamda hedef pazarlar da belli. Türkiye bu güzergâh üzerinde" diyor.
   <br/>
   <br/>
   Birleşme sinerji yaratmalı
   <br/>
   <br/>
   Bu noktada yerli sermayenin kendi konumunu gözden geçirmesi gerektiğine dikkat çeken Okyay, herşeyi satalım gibi bir yaklaşımın doğru olmadığını, bu noktada stratejik ortaklıkların gündeme geleceğini kaydediyor: "Birleşmeler yerli ve yabancı sermayenin lehine olmalı. Ortaklık eğer bir sinerji yaratacaksa iyidir. Seramik sektöründe Kale Grubu zaten dünyada iyi bir noktada. O açıdan bu sektörde birleşme ihtiyacı fazla yok. Fakat İspanyol ROCA Grubu ile olan birleşmemiz böyle bir sinerji olacağına inandığımız için oldu."
   <br/>
   <br/>
   Birleşmelerin dışında dünyada büyük bir pazar savaşı olduğuna işaret eden Zeynep Bodur Okyay, "Türkiye 60 milyonluk nüfusu ile büyük bir pazar. Pek istikrarlı bir çizgimiz olmadı, işsizlik tehlikeli boyutta. Ancak istikrar geldiği zaman bir çok sorun kendiliğinden halledilir. Hükümetin uyguladığı programa sanayi çevresinden büyük destek var. Siyasi ve ekonomik istikrar olmadan şirketlerin uzun vadeli stratejiler belirlemesi mümkün değil. Dolayısı ile şu anki hedefler tutarsa ülkenin ve şirketlerin önü açılacak. Türkiye daha cazip hale gelecek" diyor ve bir uyarıda bulunuyor: "Biz uzun zamandan beri enflasyonist bir ortamda faaliyet yürüttük. Enflasyon firma davranışlarında alışkanlık meydana getirdi. Dolayısı ile enflasyonun düştüğü bir ortamda nasıl bir politika belirleyeceğimiz henüz kesinleşmedi. Avrupalı firmaların ise böyle bir sorunu yok, çünkü onlar uzun yıllardan beri enflasyonsuz ekonomilerde faaliyet yürütüyorlar, hazır stratejileri var."
   <br/>
   <br/>
   Yabancı ortaklık bir mecburiyet
   <br/>
   <br/>
   "İç verimliliği artırmak, uluslararası ölçekte üretim ve pazarlama yapmak, marka imajı ve endüstriyel tasarım, ürün geliştirme, ARGE'ye kaynak ayırma gibi katma değeri ön plana çıkaracak faaliyetleri Türk sanayicileri yakın bir gelecekte hayata geçirmek zorunda." diye konuşan Okyay, "Türkiye Avrupa ülkeleri ile ya da ABD ile kıyasladığımızda çok cılız bir sermaye birikimi olan bir ülke. Bu anlamda yabancı ortaklıklar ve firmaların kendi içerisinde yapılanması kaçınılmaz" diyor.
   <br/>
   <br/>
   Kale Grubu'nun kendilerini bekleyen yeni konjonktüre hazırlık yapma ihtiyacını 2,5 yıl önce öngördüklerini ifade eden Okyay, 1997 yılında bir sürü firmanın birleşeceğini, yabancı firmaların Türkiye'ye geleceğini ve rekabetin artacağını farkettiklerini kaydediyor. Yabancı sermayenin kötü bir şey olmadığını, yerli sermayeye eşit imkanlar tanınmasının önemli olduğunu belirten Okyay, "Bunu sağlamak da ancak güçlü bir yapı ile olabilir. Bu değişim uzun soluklu bir süreç. Reorganizasyon, yapılacak işlerin yeniden tanımlanması, pazarların gözden geçirilmesi gibi birçok alt başlığı var. Kendi içimizde kurduğumuz fikir tartışmaları ile birtakım sonuçlara varıyor ve uygulamaya aksettiriyoruz" diyor.
   <br/>
   <br/>
   Bu arada İtalyan işadamlarının Türkiye ziyareti çok olumlu geçti ve önümüzdeki aylarda İtalya'nın orta ve büyük ölçekli firmaları GAP'ta gezintiye çıkarılarak Türkiye'nin yatırım imkanları tanıtılacak. Zeynep Bodur Okyay, İtalya'nın da diğer AB ülkeleri gibi Türkiye'nin önemini geç de olsa kavradığından emin...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BA22FD694CDF87323E72CE7979CE67E0?newsId=5902), [web.archive.org (arşiv bağlantısı)](http://web.archive.org/web/20141019111056/http://www.aksiyon.com.tr:80/aksiyon/newsDetail_getNewsById.action;jsessionid=BA22FD694CDF87323E72CE7979CE67E0?newsId=5902)
