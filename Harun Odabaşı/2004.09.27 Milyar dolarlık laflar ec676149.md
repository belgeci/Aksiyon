# Milyar dolarlık laflar

*Harun Odabaşı 2004.09.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Para ve sermaye piyasalarının uluslararası mahiyet kazandığı, girift ve entegre bir yapıya büründüğü günümüzde devlet adamlarının ya da bürokratların öylesine söylediği sözler para sihirbazları tarafından didik didik ediliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060503015448im_/http://www.aksiyon.com.tr/resim/512/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Refleks tepkiler veren piyasalar için 'laf ' bazen gerçeklerden daha önemli hâle gelebiliyor.
   <br>
    <br>
     Milli Güvenlik Kurulu'nun Çankaya Köşkü'nde yapılan Şubat 2001 olağan toplantısında Cumhuriyet tarihinin en olağan dışı gelişmelerinden biri yaşandı. Başbakan Bülent Ecevit, Cumhurbaşkanı Ahmet Necdet Sezer ile yaşadığı tartışma nedeniyle toplantıyı terk etmiş, hemen ardından yaptığı açıklamada, ''MGK Toplantısı'nın açılışında, gündeme geçilmeden önce kamu görevlilerinin önünde Sayın Cumhurbaşkanı söz alarak son derece de terbiye dışı bir üslupla bana ağır ithamlarda bulundu... Türkiye en büyük siyasi krizini yaşamıştır... Cumhurbaşkanı Sayın Sezer, bu yüksek mevkiye geldiğinden beri 57. Hükümet'in çalışmalarına art arda engeller çıkarmıştır. Hükümetimiz buna karşın Cumhurbaşkanı'na gereken saygıyı göstermiştir. Bugün Cumhurbaşkanı Sayın Sezer bana gösterdiği saygısızlıkla aslında hükümeti hedef almaktadır'' demişti. Kamuoyuna Anayasa kitapçığını fırlatma krizi şeklinde özetlenen sarsıntı, genç cumhuriyetin yaşadığı en ciddi ekonomik fay kırılmasının miladı sayıldı.
     <br>
      <br/>
      'AB olmazsa olmuyor'
      <br/>
      <br/>
      Geçtiğimiz hafta ise Türkiye 2001 şubat krizi boyutunda olmasa da taşıdığı kriz potansiyeli itibarı ile ciddi bir ekonomik travmanın içine sürüklendi. Türk Ceza Kanunu'nda (TCK) zina ile ilgili maddeye hükümetin hapis cezasını eklemek istemesi ile başlayan gerilim en sonunda Türkiye-Avrupa Birliği (AB) ilişkilerini tıkayacak boyuta tırmandı. AB Komisyonu'nun genişlemeden sorumlu üyesi Günter Verheugen'in sözcüsü Jean Christophe Filori'nin, TCK tasarısının geri çekilmesinden "kaygı duyduğu'' yönündeki açıklaması üzerine Başbakan Erdoğan, "Biz Türkiye'yiz ve Türküz. Kendi kararımızı kendimiz vereceğiz. Bizi, birileri AB ile ilgili buralara lütfen şartlandırmaya çalışmasın. Olmayan bir şeyleri bizden isteme noktasında bazı medya gruplarının maalesef kendilerinin oralar adına bir gayretin içine girmesi bizi üzmektedir. Medya gruplarına sesleniyorum: Kimse kalkıp AB üzerinden siyaset yaparak hükümeti sıkıştırmaya kalkışmasın. Bu oyuna da gelmeyiz... Bizim için AB olmazsa olmaz değil" açıklaması ile birlikte döviz ve faiz yukarı doğru hareketlenirken borsada düşüş yaşandı.
      <br/>
      <br/>
      Başbakan ile Verheugen'in Bürüksel'deki ortak basın toplantısında iş tatlıya bağlanana kadar geçen sürede krizin devlete ek maliyeti 400-500 trilyon lira seviyelerinde. Özellikle geçtiğimiz salı 4 katrilyon liralık hazine bonosu ihalesi normalin iki puan üstünde bir faiz oranı ile gerçekleşti. Uzmanlar geri adım atılmaması halinde piyasaların Şubat Krizine benzer bir savrulma yaşayabileceğinde birleşiyordu.
      <br/>
      <br/>
      Para ve sermaye piyasalarının uluslararası mahiyet kazandığı, girift ve entegre bir yapıya büründüğü günümüzde devlet adamlarının ya da bürokratların öylesine söylediği sözler para sihirbazları tarafından didik didik ediliyor. Satır araları okunuyor, günde milyarlarca doların el değiştirdiği piyasalarda pozisyonlar alınıyor. Atalarımızın 'Söz ola kestire başı, söz ola kese savaşı' özlü ifadesi tüm dehşeti ile gündemimizde. Refleks tepkiler veren piyasalar için söz bazen gerçeklerden daha önemli hâle gelebiliyor. Ekonominin normal seyri olumlu sinyaller verse bile kastı aşan bir söz piyasaların dengesini alt üst ediyor. Bu, tam tersi durumlar için de geçerli.
      <br/>
      <br/>
      1990'larda piyasalar entegre oldu
      <br/>
      <br/>
      1990'lar yıllar piyasa enstrümanlarının çeşitlendiği yıllar oldu. Sermaye 70 ve 80'li yıllarda sadece doğrudan yatırımlar için gelirken artık sıcak para adı verilen yeni bir sermaye türü ortaya çıktı. Bu sermaye mümkün olduğunca kısa zamanda mümkün olan en yüksek kârı elde ettikten sonra kaynağına dönme özelliği gösteriyor. Dolayısı ile kırılgan piyasalarda riski gördüğü an ülkeyi terk ediyor. Devlet adamlarının eskiden söylediği sözler ne kadar manidar olursa olsun piyasaları etkileme gücü sınırlıydı. Ancak son zamanlarda risk doğuran bir söz piyasalarda büyük dalgalanmalara sebep olabildiği gibi kimisini zengin eden kimisini de zarara uğratan bir stratejinin parçası haline gelebiliyor. Bülent Ecevit ve Recep Tayyip Erdoğan'ın haklı ya da haksız sözlerinin seyrini önceden sezinleyip pozisyon boşaltanlar yeni duruma göre pozisyon aldıktan sonra konjonktürün müsaadesi ile milyonlarca dolar kârı realize edebiliyorlar. Küçük yatırımcı ise adapte gücü zayıf olduğu için sürüklenebiliyor.
      <br/>
      <br/>
      Soros istedi ve oldu!
      <br/>
      <br/>
      Aynı durum dünya ölçeğinde de söz konusu. 1998 Ağustosunun hemen başında George Soros'un Financial Times'ın okuyucu köşesinde bir mektubu yayımlanır. Soros yazısında Rusya'nın ruble'yi bir an önce yüzde 15-25 oranında devalüe etmesini, ABD Doları'na ya da Euro'ya endeksli sabit kur sistemine geçmesini ve buna bağlı olarak Para Kurulu Sistemi kurulmasını öneriyordu. Yeltsin hükümeti öneriyi şiddetle reddettiği gibi Soros'u Rusya'ın iç işlerine karışmakla suçladı. Hatta bizzat Yeltsin 'Devalüasyon olmayacağını kesin bir şekilde ilan ediyorum' bile dedi. Ancak bir hafta sonra devalüasyon gerçekleşti. Moskova borsası panik havası içerisinde dibe doğru çekildi. Bir ruble 6 dolar iken 9,5 dolara çıktı. Devalüasyon Soros'un beklentisinin de üstünde yüzde 33 oldu. Ardından 31 Aralık 1999'dan önce olan devlet iç borçlanma senetlerinin yenileriyle değiştirileceği belirtildi. Rusya'da ikamet etmeyen kişilerce teminat altına alınmış dış kredilerin geri ödenmesinin 90 gün süreyle dondurulduğu, yani morotoryum ilan edildiği duyuruldu. Bu açıklamaların ardından IMF heyeti hemen Rusya'ya gediği ve ağır yükümlülükler getirerek Rusya'yı kurtaracak reçeteyi açıkladı!
      <br/>
      <br/>
      Soros'un geleceğe dönük spekülatif sözlerinin gerçeğe dönüşmesi ne ilk ne de son. Euro'nun dünya piyasalarında dolar karşısında değer kaybettiği ve 0,87 seviyelerini gördüğü günlerde Soros "Bundan sonra dolar değil euro kullanacağım" açıklamasını yaptı. Herkesin önce alaya aldığı bu cümle kısa bir süre sonra gerçeğe dönüştü ve dolar euro karşısında hızla değer kaybetmeye başladı. Ve euro-dolar paritesi 1,30 seviyelerine kadar çıktı.
      <br/>
      <br/>
      'IMF'nin kurucusuyuz'
      <br/>
      <br/>
      Mayıs 2004'te IMF ile yaşanan gerilimde de, önceden tam hesaplanmamış bir beyanat başrolü oynuyordu. 2005 yIlInIn bütçesini hazırlayan AKP hükümetinin ekonomiden sorumlu Devlet Bakanı Ali Babacan, yatırımlara daha çok pay ayırmak arzusu ile gelecek sene IMF ile stand-by yapmadan yola devam etmek istediklerini ifade etti. IMF ile anlaşma Türkiye'nin kredibilitesini teminat altına aldığı için yeni sürecin belirsizliğinden dolayı Türkiye'de pozisyon alan yerli ve yabancı sermaye ciddi bir tereddüt içine girdi. Piyasalarda uykuya yatan sıcak para birdenbire hareketlendi, doların ve faizin ateşi yükseldi. Kırılmanın ve belirsizliğin faturasının ağırlığını gördüğünden olsa gerek hükümet derhal IMF ile görüşme kararı aldı. Ali Babacan kafalardaki soru işaretlerini gidermek amacı ile IMF'nin kurucusu olduklarını ve iç ve dış borçlarının yarı yarıya düşmedikten sonra 2005 yılında da IMF ile yola devam edeceklerini açıkladı. Piyasalar ancak bu açıklamadan sonra derin bir nefes aldı ve normal seyrine girebildi.
      <br/>
      <br/>
      Gelişmiş ülkelerde söz çok önemli. Özellikle gelişmiş ülke piyasaları, siyasî ve ekonomik gelişmelere çok duyarlı. Ancak sözlerin piyasaları ne kadar etkileyeceğini bildikleri için kriz sinyali sayılacak olmadık laflar etmekten uzak duruyorlar. Geçtiğimiz yaz ayında ABD Merkez Bankası (FED) Başkanı Alan Greenspan'ın FED faizlerini artırıp artırmayacağına dönük beyanatı piyasalar tarafından dikkatle takip edilmişti. Greenspan uzun süre bu yönde sinyaller vermesine rağmen son ana kadar faizlerin ne kadar artırılacağı hususunda bilgi vermekten kaçınmıştı. Önce piyasaların yeni duruma adapte olmasına imkan tanınmış ve ardından faizleri yüzde 0,25 oranında artırma kararı gelmişti. Türkiye'de ise ekonomideki krılganlık ve IMF'ye karşı mahcubiyet sürdükçe, spekülatif saldırılara açık piyasalarda 'lafların' açtığı krizler süreceğe benzer.
      <br/>
      <br/>
      PROF.DR. MİTHAN MELEN:
      <br/>
      TÜRKİYE’DE BAKANLAR VE BÜROKRATLAR ÇOK KONUŞUYOR
      <br/>
      <br/>
      Büyük adamlar büyük laf ederler. Ancak para ve sermaye piyasalarına yön verecek unsur büyük ya da küçük adamların edeceği laflar olmamalı. Piyasalar arz ve talebe göre dengesini bulmalı, değeri artmalı veya azalmalı. Bizde ise çok kırılgan çünkü yanlış bir yapılanmaya maruz bırakılmış. Örneğin bir şirket zarar ederken borsada hisseleri tavan yapabiliyor. Spekülatif hareketlerin oluşmasında iki unsur ön plana çıkıyor. Türkiye'de bakanlar ve ekonomiden sorumlu bürokratlar çok konuşuyor. İkincisi piyasaların temeli bozuk atılmış. Önce temeli sağlamlaştırmakla işe başlamalı. Örneğin bir şirketin değeri yükselecekse bilançosundaki kârlılık ve yaptığı yeni yatırımlar bunda rol oynamalı. Başka türlü oluyorsa müdahale edecek mekanizmalar kurulmalı. ABD Merkez Bankası (FED) Başkanı Alan Greenspan senede bir iki kere konuşur ve konuşursa da ihtiyaçtan konuşur. Alman Merkez Bankası başkanının konuştuğuna şahit oldunuz mu hiç? Çünkü ekonomi hassastır, fazla lafı kaldırmaz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16189), [web.archive.org (arşiv bağlantısı)](http://web.archive.org/web/20060503015448/http://www.aksiyon.com.tr:80/detay.php?id=16189)
