# CEMAAT GİBİ BANKA

*Harun Odabaşı 2000.12.09*

<div>
 <p class="spot">
  EN BÜYÜK OLUYOR: POAŞ, Eze Zeytincilik, İş—Tim, Şişe Cam, Bayındır Hastaneleri, Tatilya ve Trakya Cam'ın sahibi ya da büyük ortağı. 80'den fazla şirket iştirakleri arasında. Cumhuriyet gazetesinin yüzde 20'si... Tüm bu yekûn hergeçen gün dev gibi büyüyen İş Bankası'na ait. Mehmet Emin Karamehmet Turkcell ile Türkiye'nin en zengin işadamı olmayı başarmıştı. Şimdi hedefleri İş Bankası zorluyor
 </p>
 <p class="metin">
 </p>
 <img border="0" src="/web/20010707132839im_/http://www.aksiyon.com.tr/2000/314/resimler/Cemaat.jpg"/>
 <p class="metin">
  'Atatürk'ün kurduğu banka' unvanı ile diğer tüm bankalardan farklı bir konumdadır İş Bankası. Hindistan'dan gelen paralarla kurulması, katı cemaatçi yapısı ve ekonominin üstlendiği görevler itibarı ile benzerine rastlanmayan bir bankacılık geçmişine sahip. Milli ekonomiin oluşturulmasında ve güçlendirilmesinde aktif rol oynamış ve yakın zamanda bankanın televizyon reklamlarında resm—i geçit yapan Rahmi Koç, Sakıp Sabancı, İshak Alaton, Bülent Eczacıbaşı ve Ayhan Şahenk gibi Türkiye'nin önde gelen işadamlarının sahibi olduğu kurumların büyümesinde büyük katkıları olmuştur. 1980'li yıllara gelinceye kadar sahibi olduğu iştiraklerle Koç ve Sabancı gruplarının da önünde yer alan Türkiye'nin en büyük şirketi idi. Fakat zamanla strateji değiştirerek Şişe Cam hariç bütün şirketlerini elinden çıkartma yoluna gitti. Şişe Cam çok kâr getirdiği ve sahasında Avrupa'nın 5. büyük şirketi olması sebebi ile elden çıkartılmadı. 1980'li yıllarda Koç ve Sabancı yaptığı atakla İş Bankası'nın birkaç adım önüne geçmeyi başardı. Fakat 1999 yılından itibaren İş Bankası köklü bir stratejik değişikliğe giderek eski misyonuna geri döndü. POAŞ ve İş—TİM'i (3. GSM hattı) rekor fiyatlarla aldı. Banka bu sükseli çıkışından evvel Erol Evcil'e usulsüz olarak verdiği krediden dolayı ciddi itibar kaybına uğramış ve Ünal Korukçu İş Bankası Genel Müdürlüğü koltuğundan istifa etmek zorunda kalmıştı.
 </p>
 <p class="metin">
  İş Bankası, şu anda 2000 yılında el koydukları ve satın aldıkları hariç, sahibi olduğu 80 iştiraki ile Türkiye'nin en büyük öz varlığına sahip kurumu. 1999 yılı değerlerine göre katrilyon lira ile İMKB'nin en büyük şirketi. POAŞ ve İş—Tim'in de başarılı olmaları halinde birkaç sene içinde bunların yaratacağı katma değerle İş Bankası'nınTürkiye'nin en büyük şirketi olacağı tahmin ediliyor. Mehmet Emin Karamehmet Turkcell ile Türkiye'nin en zengin işadamı olmayı başarmıştı. Şimdi sırada İş Bankası var.
 </p>
 <p class="metin">
  Sahibinin somut bir isme indirgenemediği bankada herşey yolunda gidiyor mu peki? Kamu ya da özel banka olup olmadığı belli değil. Sahibi olduğu işletmeler kamuda çalışıyor gibi kabul ediliyor. İştiraklerinin yönetimi kamunun etkisinden bağımsız değil. Koç ve Sabancı gibi devlerin cesaret edemediği adımları atabiliyor? İş Bankası'na bu yeni misyonunu kimler verdi?
 </p>
 <p class="metin">
  İş Bankası'nın patronunun belli olmaması bir açıdan avantaj sayılabilir. Çünkü profesyonel yöneticiler bu durumda daha cesur ve rahat karar verme imkanına sahip. İş Bankası da profesyoneller tarafından yönetiliyor. Bu açıdan patronsuz çalışmak dezavantaj değil avantaj oluyor.
 </p>
 <p class="metin">
  Olaya serbest piyasa ekonomisinin kuralları içinde bakılacak olursa İş Bankası'nın attığı adımlarda yadırganacak hiçbir taraf yok. Banka zaten müteşebbis bir ruhtan geliyor. Bu zamana kadar birçok şirketi ya satın almış ya da haczetmiş. İyi—kötü yürütmeyi ve büyütmeyi başarmış. Gelecek gördüğü, fizibilitesinin olumlu çıktığı her işe girebiliyor. Krize girmiş, likidite açısından zor durumda olan bir şirketi satın alıyor ve işletiyor. Alacağını takip işini geçerli hukuk süreci çerçevesinde yürütse sürenin uzayacağını ve düşük miktarda tahsilatlar yapacağını bildiği için şirketi toptan alıp işletmek daha avantajlı geliyor.
 </p>
 <p class="metin">
  Büyük vergi avantajı var
 </p>
 <p class="metin">
  Ayrıca bir banka normal şartlar altında topladığı mevduatı başka şirketlere kredi olarak verir ve oradan gelen gelir ile ayakta durur. Gelişmiş ülkelerde ve Türkiye'de normal teamül budur. İş Bankası ise kredi kullandırmak yerine uygun gördüğü sektörlere aracısız kaynak aktararak daha fazla kâr elde etme imkanına sahip. Bu yolla sağlayacağı vergi avantajı da cabası. Şirketlerin devlete ödediği vergi bugün Türkiye'de toplamda yüzde 40'ı aşıyor. Bankalar ise yüzde 11 oranında kârlarından vergi ödüyor. İş Bankası'nın iştirakleri şirket kârlarını bankaya aktardığı için vergiyi İş Bankası veriyor ve bu yolla milyonlarca dolar tutan bir vergi indirimi sağlanmış oluyor. Son yıllarda vergi rekortmenlerinin sanayiciler arasından değil bankalardan çıkması da tesadüfi değil. Sadece bu alternatif dahi bir bankanın iştirak portföyünü geliştirmek için yeterli bir neden.
 </p>
 <p class="metin">
  Esbank'ın sahibi Yavuz Zeytinoğlu da bu sebeble bütün şirketlerini bankanın iştiraki olarak göstermiş, bu yolla vergi indirimlerinden azami istifade etmeyi ummuştu. Ancak Egebank'a Merkez Bankası el koyunca hesaplar tersine dönmüş, Zeytinoğlu ceketini alarak bankayı terketmek zorunda kalmıştı.
 </p>
 <p class="metin">
  Filmi biraz başa alıp, İş Bankası'nın stratejisinin değiştiği döneme, POAŞ ve 3. GSM ihâlesi öncesine gidip, gelişmeleri adım adım izleyerek bugüne gelecek olursak çarpıcı sonuçlara ulaşabiliriz.
 </p>
 <p class="metin">
  POAŞ ihâlesini 1 milyar 260 milyon dolara alırken İş Bankası pek fark edilmemişti. Ortağı Doğan Grubu idi. Aydın Doğan'ın medya patronu olması ve ihâle yorumlarının Aydın Doğan üzerinden yapılması İş Bankası'nı gölgede bırakmıştı. Ama 3. GSM ihâlesini kimsenin aklına gelmeyecek müthiş bir 'oyun' ile en yakın rakibinden 1.3 milyar dolar fazla bir rakama, 2 milyar 525 milyon dolara (KDV'siz) alması ile İş Bankası bütün dikkatleri üzerine çekti.
 </p>
 <p class="metin">
  Ceylan ve Bayındır avucunda
 </p>
 <p class="metin">
  Şu sıralar İş Bankası sadece iki ihâledeki aktif tavrı ile değil Ceylan Holding ve Bayındır Holding ile olan kredi ilişkileri ile de gündemde. Bayındır Holding'e ait Ankara'daki Bayındır Hastanesi'ni ve eğlence cumhuriyeti Tatilya'yı almasının yanında Ceylan Holding'den kredi alacağı olan 32 trilyon liranın geri dönmemesi üzerine Ceylan Intercontinental Otel'e ve yine Ceylan'lara ait Yalova'daki 160 milyon dolar tutarındaki lüx villa ve arazilere de haciz koydurdu. Geri dönmeyen kredilerden dolayı kârlılık açısından iyi durumda olmayan tekstil şirketleri de hâlen İş Bankası'nın elinde.
 </p>
 <p class="metin">
  Bunu hep yapıyor
 </p>
 <p class="metin">
  İşadamı Kamuran Çörtük'ün sahip olduğu Bayındır Hastaneleri'nin yüzde 51 hissesini, 46 milyon dolara (yaklaşık 16.5 trilyon lira) alan İş Bankası hastaneler için Bayındır Holding'e 20 milyon dolar (7.1 trilyon lira) ödeme yapacak. Banka, geri kalan 26 milyon doları da (9.3 trilyon lira) Bayındır'ın kredi borçlarından mahsup edecek. İş Bankası'nın Bayındır'dan kredi alacaklarının toplamı ise 140 milyon dolar (50.2 trilyon lira) civarında. Bayındır Romanya'daki bankası Banco Turco Romanya (BTR)'yi İş Bankası'na önermiş ancak banka yaptığı incelemeler sonucu bu bankayı almaktan vazgeçmişti. İş Bankası'nın Bayındır ve Ceylan Holding'den kredi alacaklarını nasıl tahsil edeceği ise hâlâ bir soru işareti.
 </p>
 <p class="metin">
  Yine burada altı çizilmesi gereken bir nokta; Türkbank'ın özelleştirilmesi için açılan ihâlede adı şaibelere karışan işadamı Kamuran Çörtük ile ilgili. Geçen yıl sonunda TÜSİAD Haysiyet Divanı tarafından TÜSİAD üyeliğinden atılmasına rağmen tıpkı Erol Evcil olayında olduğu gibi üzerine çarpı işareti konmuş isimlerle İş Bankası'nın kredi ilişkisi içerisine girmekte sakınca görmemesi dikkat çekiyor.
 </p>
 <p class="metin">
  İş Bankası sosyetenin ünlü ismi Şehmuz Tatlıcı'nın kardeşi Mustafa Tatlıcı'ya verdiği kredinin geri dönmemesi üzerine Tatlıcı'nın Antalya Manavgat'ta bulunan beş yıldızlı Seven Seas otelini 19.3 trilyon liraya devraldı.
 </p>
 <p class="metin">
  İş Bankası'nın son zamanlarda sahibi olduğu kuruluşlardan birisi de Eze Zeytincilik. Erol Evcil'in İş Bankası'na 150 milyon dolar tutarındaki kredi borcuna karşılık Eze Zeytincilik el değiştirmiş ve banka zeytinciliğe soyunmuştu. Yine kısa süre önce de Şevket Demirel, İstanbul'da Boğaz kıyısında bulunan arsasını borçlarına karşılık olarak İş Bankası'na devretti.
 </p>
 <p class="metin">
  Cumhuriyet gazetesinin ortağı
 </p>
 <p class="metin">
  İş Bankası, Cumhuriyet gazetesinin yüzde 40'ına Sabancı Holding ile beraber 4'er milyon dolar vererek ortak oldu. Ödemeyi İş Bankası'nın çoğunluk hissesini, yüzde 45,9'unu elinde bulunduran İş Bankası Emekli ve Munzam Sandığı Vakfı yaptı. Cumhuriyet gazetesi ise bu gelişmeden hiç rahatsız olmadı. İş Bankası'nın yüzde 30 hissesinin Cumhuriyet Halk Partisi'nin elinde bulunduğu da dikkate alınırsa Cumhuriyet gazetesi—CHP—İş Bankası arasındaki anlayışa dayalı ilişkinin kökleri daha net ortaya çıkıyor.
 </p>
 <p class="metin">
  ABD'de olsa yapamazdı
 </p>
 <p class="metin">
  İş Bankası'nın bankacılık yapmadan sanayiciliğe soyunarak büyümesi Batı normları açısından ne kadar doğru? Almanya'da Deutchebank'ın geniş bir iştirak yapısının olduğu biliniyor, ama bu genel içinde bir istisna. Amerika'da bir bankanın sanayiciliğe soyunması kesinlikle yasak. Banka sahibi ne bir fabrika patronu ne de medya patronu olabiliyor. ABD'yi geçmişte yaşadığı tecrübeler bu noktaya getiriyor. Hitler Almanya'sında sanayi büyük oranda bankaların elinde idi. Bankaların iştirakleri vasıtası ile sanayii ellerine geçirmesi onları ekonomi ve siyaseti belirleme gücüne ulaştırdı. Bu ülke yönetimi açısından büyük bir riskti ve 1950'li yıllardan sonra bankaların sahip olacağı iştiraklere ciddi sınırlamalar getirildi.
 </p>
 <p class="metin">
  Türkiye'de ise kanunların yetersizliğinden ve Rekabet Kurulu'nun tam anlamı ile faaliyete geçememesinden dolayı bu tip gelişmeler sadece seyrediliyor. Mehmet Emin Karamehmet'in Sabah ve ATV'yi de satın alarak büyük bir medya patronu olması kartelleşme açısından incelenmediği gibi İş Bankası'nın bankacılık dışındaki faaliyetleri de Bankalar Kanunu ve mûdilerin korunması açısından derinlemesine sorgulanmıyor.
 </p>
 <p class="metin">
  Bankacı sanayici olmamalı
 </p>
 <p class="metin">
  İstanbul eski Defterdarı Nurettin Canikli, finans kuruluşlarının sanayi ve ticaretle uğraşmalarının bankanın kendisi, mûdileri ve ekonominin genel menfaatleri açısından son derece tehlikeli olduğunu ifade ediyor. Canikli, "Varlıklarının önemli bir kısmını likit olmayan yatırımlara kaydırmaları, bankaların mâli yapılarının kolaylıkla bozulmasına neden olabilir. İş Bankası'nın yaptıkları ilgili mevzuata da uygun düşmemektedir" diyor.
 </p>
 <p class="metin">
  Dünyanın hiçbir yerinde İş Bankası'nın POAŞ ve GSM ihâlesindeki çıkışlarına müsaade edilmeyeceğini savunan Canikli, İş Bankası'nın ya bankacı ya da sanayici olması gerektiğini, ikisinin bir arada olmasının mevcut yapıda olamayacağını kaydediyor.
 </p>
 <p class="metin">
  Yine kilit ve hakim bir şirket olan THY'nin özelleştirilmesinde de aktif bir rol oynamak isteyen İş Bankası şimdilik holdingleşmeyi düşünmüyor. Banka için en büyük handikap Türkiye'de ABD tarzı bir rekabet ve Bankalar Hukuku'nun gelmesi. Bu durumda Bill Gates'in şirketini üçe parçalamak zorunda kalması gibi İş Bankası da elindeki iştirakleri satmak durumunda kalacak.
 </p>
 <p class="metin">
  Türkiye'de dengeler yeniden kuruluyor
 </p>
 <p class="metin">
  Herşey bir tarafa şimdi iş ve finans çevrelerinde en çok merak edilen konu, bindiği vapur ile okyanusa açılan İş Bankası'nın sahil—i selamete çıkıp çıkamayacağı ve kaptan köşkünde kimin oturduğu.
 </p>
 <p class="metin">
  İş Bankası'na devlet ile olan yakın diyaloğu sebebi ile şu anda Türkiye'nin en büyük KİT'i de denebilir. İş Bankası'nın son atağını komplo teorileri ile açıklamayı tercih edenler akıllara durgunluk veren bir senaryo yazıyorlar. Bu teoriye göre, ekonomide çok güçlü konuma gelen aktörlerin büyümesini sadece serbest piyasanın işleyen kuralları ile izah etmek mümkün değil. Daha 'derin'lerden gelen bir itici gücün olması gerekiyor. Dünyanın hiçbir yerinde bir diyet ödemeden, 'yeni bir misyon' üstlenmeden kimseyi büyütmezler. Türkiye'de dengeler yeniden kuruluyor. Ve denge doğal bir seyir içinde oluşmaz. Oluşturulur. Planlı bir harekettir.
 </p>
 <p class="metin">
  Peki bu dengeleri kuran itici güç kim ya da kimler olabilir? Bu tip soruların kayıtlara yansıyan somut bir evrakını göstermek mümkün değil. Süreçler 'çok gizli' tutulduğu için klasik hâle gelen 'bu gelişmeler kimlerin işine yarar?' sorusunu sorarak cevabı tahmin edilebilir. İlk elde ABD veya İsrail ya da ikisinin de içinde bulunduğu uluslararası bir şirketin İş Bankası ile gizli bir ortaklık yapması olası. Bu sayede Türkiye gibi gelişmekte olan bir pazara girmek isteyen dev şirketler harcamak için yer aradıkları milyarlarca doları Türkiye'ye aktararak şimdiden kilit sektörleri ellerine geçiriyorlar. İş Bankası derin bağlantıları ve itibarı ile bu işe uygun en iyi truva atı. Şimdilik sağladıkları sendikasyon kredileri ile perde arkasında durmayı tercih eden uluslararası şirket birkaç sene sonra şartları uygun gördüğünde somut ortaklıklarla kamuoyu önüne çıkabilir. Bu teoriyi güçlendiren kanuni yükümlülükler de var: Bankalar Kanunu, bankaların iştiraklerine vereceği kredileri özkaynaklarının yüzde 25'i ile sınırladığından, cep telefonu ile ilgili lisans ödemesi ve yatırım ve işletme harcamalarının tamamının İş Bankası'nın kendi kaynaklarından kredilendirilmesine imkan yok. Dışarıdan ya da içeriden kaynak bulmak zorunda. Fakat bir bankacı İş Bankası'nın Şişe Cam gibi birçok iştirakini konsorsiyum içerisine dahil ederek kanuni zorunluluğu yerine getireceği, yabancı ortak olmadan da bunu başarılabileceği tahmininde bulunuyor.
 </p>
 <p class="metin">
  Geçtiğimiz haftalarda likidite sıkıntısı yaşayayan iki bankaya bankalararası fondan para aktarmayan Türkiye'nin en büyük özel bankalarından birisi ile bir Alman bankasının ilgilendiği ve para kesme operasyonunda Alman bankasının direktiflerinin de etkili olduğu iddia ediliyordu. Dışişleri eski Bakanı Emre Gönensay, Türkiye'deki finansal dalgalanmaların arkasında Kıbrıs konusundaki tavizsiz tutumumuzun olduğunu belirtmişti.
 </p>
 <p class="metin">
  Cemaat gibi banka!
 </p>
 <p class="metin">
  Türkiye'de İş Bankası ve Merkez Bankası diğer bankalarda rastlanmayacak ölçüde cemaatçi bir yapıya sahip. Tepe yöneticileri kesinlikle bünye içinden yetiştirilir. Eski Genel Müdür Ünal Korukçu ve Ersin Özince de İş Bankası'nda kademe kademe yükselerek bu konuma gelmiştir. Başka yerlerden kesinlikle tepe yönetimi anlamında eleman transfer etmezler. Bunun hem çalışanı motive etme hem de özverili çalıştırma anlamında büyük bir faydası var. Şirkete girdiğinde bir gün genel müdür olabileceğini düşünen insanın müesseseye bağlılığı ve çalışması daha farklıdır. İş Bankası'nın tepe yöneticilerinin yıllar içinde elenerek o konuma gelmiş çoğunlukla Mason cemaati üyeleri olduğu dikkate alındığında bankanın Masonluk teşkilatının uluslararası boyutu ile de ilişki içinde olduğu ortaya çıkıyor. Bu açıdan da İş Bankası'nın stratejisinin belirlenmesinde dışarıdan gelen bilgilere açık olmasının da etkisi var.
 </p>
 <p class="metin">
  Koç ve Sabancı diskalifiye mi edildi?
 </p>
 <p class="metin">
  Tıpkı İş Bankası'nda olduğu gibi Karamehmet Grubu ve Uzan Grubu'nun da arkasında kendilerini gizleyen yabancı şirketlerin bulunduğu ileri sürülüyor. Ekonomiye 'yeni aktörler' sunan bu uluslararası şirketlerin niçin Koç ve Sabancı gibi geleneksel isimlerle beraber çalışmadığına gelince: Bu iki isim Türkiye'de belli bir yere gelmiş ve kök salmış durumda. Kendilerine güvenleri ve kırılmaz noktaları var. Bu açıdan dayatılan yeni misyona karşı hemen boyun eğmezler ve mukavemet gösterirler. Ancak yeni aktörler büyümelerini borçlu oldukları şirketlerin her türlü isteğini yerine getirmekte daha bir istekli olacaklardır. İç dinamiklerle iş birliği yapmış bir dış sermaye Türkiye üzerindeki hedeflerini daha kolay gerçekleştirecektir.
 </p>
 <p class="metin">
  Bu komplo teorisine itibar etmemek herşeyi işleyen liberal ekonomi kuralları içinde izah etmek de mümkün elbette. Geri dönmeyen krediler ve özelleştirmeden dolayı ödenen büyük meblağlar sebebi ile geçtiğimiz hafta likite sıkışan bankanın bankalararası fondan 600 milyon dolar çekmesi dikkatlerden kaçmadı. Ayrıca yeminli mâli murakıpların hazırladığı raporlarda İş Bankası'nın risk puanının yükseldiği belirtiliyor. Sadece bu verilerden hareketle İş Bankası'nın batık yolunda olduğu anlamı çıkartılamaz. Zaten böylesine geniş öz varlığı olan bir banka kolay kolay da batmaz.
 </p>
 <p class="metin">
 </p>
 <p class="arabaslik">
  İŞ BANKASI GRUBU ŞİRKETLERİ
 </p>
 <p class="metin">
  CAM GRUBU
 </p>
 <p class="metin">
  Türkiye Şişe ve Cam Fabrikaları
 </p>
 <p class="metin">
  Anadolu Cam Sanayii A.Ş.
 </p>
 <p class="metin">
  Cam Elyaf Sanayii A.Ş.
 </p>
 <p class="metin">
  Cam Pazarlama A.Ş.
 </p>
 <p class="metin">
  Camiş Ambalaj Sanayii A.Ş.
 </p>
 <p class="metin">
  Camiş Madencilik A.Ş.
 </p>
 <p class="metin">
  Camiş Makina ve Kalıp Sanayii A.Ş.
 </p>
 <p class="metin">
  Camiş Sigorta Hizmetleri A.Ş.
 </p>
 <p class="metin">
  Camsar Sanayi Ara Malları Pazarlama A.Ş.
 </p>
 <p class="metin">
  Camtaş Düzcam Pazarlama A.Ş.
 </p>
 <p class="metin">
  Çayırova Cam Sanayii A.Ş.
 </p>
 <p class="metin">
  Ferro Döküm Sanayii ve Ticaret A.Ş.
 </p>
 <p class="metin">
  İstanbul Porselen Sanayii A.Ş.
 </p>
 <p class="metin">
  Mepa Merkezi Pazarlama A.Ş.
 </p>
 <p class="metin">
  Paşabahçe Cam Sanayii ve Ticaret A.Ş.
 </p>
 <p class="metin">
  Paşabahçe Mağazaları A.Ş.
 </p>
 <p class="metin">
  Soda Sanayii A.Ş.
 </p>
 <p class="metin">
  Trakya Cam Sanayii A.Ş.
 </p>
 <p class="metin">
 </p>
 <p class="metin">
  İDÇ GRUBU
 </p>
 <p class="metin">
  İzmir Demir Çelik Sanayi A.Ş.
 </p>
 <p class="metin">
  Antgıda Gıda Tarım Turizm Enerji ve Demir Çelik Sanayi Ticaret A.Ş.
 </p>
 <p class="metin">
 </p>
 <p class="metin">
  Zepa Tarımsal Hayvansal ve Sınai Ürünler Üretim ve Pazarlama A.Ş.
 </p>
 <p class="metin">
 </p>
 <p class="metin">
  Asmaş Ağır Sanayi Makinaları A.Ş.
 </p>
 <p class="metin">
  Nemtaş Nemrut Liman İşletmeleri A.Ş.
 </p>
 <p class="metin">
  Trakya İplik Pazarlama A.Ş.
 </p>
 <p class="metin">
 </p>
 <p class="metin">
  SİGORTA
 </p>
 <p class="metin">
  Anadolu Anonim Türk Sigorta Şirketi
 </p>
 <p class="metin">
  Anadolu Hayat Sigorta A.Ş.
 </p>
 <p class="metin">
  Destek Reasürans T.A.Ş.
 </p>
 <p class="metin">
  Milli Reasürans T.A.Ş.
 </p>
 <p class="metin">
 </p>
 <p class="metin">
  BANKA
 </p>
 <p class="metin">
  İşbank GmbH
 </p>
 <p class="metin">
  Sınai Yatırım Bankası A.Ş.
 </p>
 <p class="metin">
  Türkiye Sınai Kalkınma Bankası A.Ş.
 </p>
 <p class="metin">
 </p>
 <p class="metin">
  DİĞER
 </p>
 <p class="metin">
  Finansman İş Dublin Financial Services Plc.
 </p>
 <p class="metin">
  İş Factoring Finansman Hizmetleri A.Ş.
 </p>
 <p class="metin">
  İş Gayrimenkul Yatırım Ortaklığı A.Ş.
 </p>
 <p class="metin">
  İş Genel Finansal Kiralama A.Ş.
 </p>
 <p class="metin">
  İş Yatırım Ortaklığı A.Ş.
 </p>
 <p class="metin">
  İş Yatırım Menkul Değerler A.Ş
 </p>
 <p class="metin">
  Yatırım Finansman Menkul Değerler A.Ş.
 </p>
 <p class="metin">
  İş Risk Sermayesi Yatırım Ortaklığı A.Ş.
 </p>
 <p class="metin">
 </p>
 <p class="metin">
  DİĞER
 </p>
 <p class="metin">
  Anadolu Turizm İnşaat ve Ticaret A.Ş.
 </p>
 <p class="metin">
  Batı Karadeniz Elektrik Dağıtım ve Ticaret A.Ş.
 </p>
 <p class="metin">
  Bayek Tedavi Sağlık Hizmetleri ve İşletmeciliği A.Ş.
 </p>
 <p class="metin">
  Hizmet İşleri Ltd.Şti.
 </p>
 <p class="metin">
  İş—Doğan Petrol Yatırımları A.Ş.
 </p>
 <p class="metin">
  İş Merkezleri Yönetim ve İşletim A.Ş.
 </p>
 <p class="metin">
  İş Net Elektronik Bilgi Üretim Dağıtım Ticaret ve
 </p>
 <p class="metin">
  İletişim Hizmetleri A.Ş.
 </p>
 <p class="metin">
  İş—Koray Turizm Ormancılık Madencilik İnşaat Taahhüt ve Ticaret A.Ş.
 </p>
 <p class="metin">
  Kültür Yayınları İş—Türk Ltd.Şti.
 </p>
 <p class="metin">
  Mipaş Mümessillik İthalat İhracat ve
 </p>
 <p class="metin">
  Pazarlama A.Ş.
 </p>
 <p class="metin">
  DİĞER İŞTİRAKLERİ
 </p>
 <p class="metin">
  Türk Sondel Enerji A.Ş.
 </p>
 <p class="metin">
  Çelikord A.Ş.
 </p>
 <p class="metin">
  Türk Pirelli Enerji A.Ş.
 </p>
 <p class="metin">
  Etitaş Elektrik Teçhizatı İmalatı Tesisatı A.Ş.
 </p>
 <p class="metin">
  İstanbul Fruehauf Taşıt Araçları Sanayi ve
 </p>
 <p class="metin">
  Ticaret A.Ş.
 </p>
 <p class="metin">
  Trakya İplik Sanayi A.Ş.
 </p>
 <p class="metin">
  Antalya Pamuklu Dokuma Sanayii T.A.Ş.
 </p>
 <p class="metin">
  Balıkesir Pamuklu Dokuma Sanayii T.A.Ş.
 </p>
 <p class="metin">
  Bergama Pamuk İpliği ve Dokuma Sanayii T.A.Ş.
 </p>
 <p class="metin">
  Arap—Türk Bankası A.Ş.
 </p>
 <p class="metin">
  Türk Dış Ticaret Bankası A.Ş.
 </p>
 <p class="metin">
  Takasbank İMKB Takas ve Saklama Bankası A.Ş.
 </p>
 <p class="metin">
  TC Merkez Bankası A.Ş.
 </p>
 <p class="metin">
  Türkiye Halk Bankası A.Ş.
 </p>
 <p class="metin">
  Tütaş Türk Turizm A.Ş.
 </p>
 <p class="metin">
  Edirne Turizm ve Endüstri A.Ş.
 </p>
 <p class="metin">
  Aytaş Ayvalık Turizm Sanayi A.Ş.
 </p>
 <p class="metin">
  Bankalararası Kart Merkezi A.Ş.
 </p>
 <p class="metin">
  Kredi Kayıt Bürosu A.Ş.
 </p>
 <p class="metin">
  Tuba—Sim İnşaat Konsorsiyumu A.Ş.
 </p>
 <p class="metin">
  Vadeli İşlemler Eğitim Danışmanlık A.Ş.
 </p>
 <p class="metin">
  Yatırımlar Holding A.Ş.
 </p>
 <p class="metin">
  İstanbul Altın Rafinerisi A.Ş.
 </p>
 <p class="metin">
  Türkiye Petrolleri A.O.
 </p>
 <p class="metin">
  Türkiye Şeker Fabrikaları A.Ş.
 </p>
 <p class="metin">
  TH Ege Elektrik T.A.Ş.
 </p>
 <p class="metin">
 </p>
 <p class="metin">
  KIBRIS ŞUBESİ İŞTİRAKLERİ
 </p>
 <p class="metin">
  Eti (Endüstri, Ticaret ve İşletmecilik)
 </p>
 <p class="metin">
  Teşebbüsleri Ltd.
 </p>
 <p class="metin">
  Taşel Türk Alkollü İçki ve Şarap Endüstrisi Ltd.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/kapak/1.htm), [web.archive.org (arşiv bağlantısı)](http://web.archive.org/web/20010707132839/http://www.aksiyon.com.tr:80/2000/314/kapak/1.htm)
