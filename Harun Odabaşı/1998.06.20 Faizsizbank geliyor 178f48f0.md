# Faizsizbank geliyor

*Harun Odabaşı 1998.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de ‘laik para—antilaik para’ tartışmaları, ‘İslami sermaye’ yakıştırması, ‘biz ve ötekiler’ şeklinde oluşturulan ayırımcılık furyası tüm hızı ile süredursun,
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514003624im_/http://www.aksiyon.com.tr/resim/185/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   dünya mali piyasalarında yaşanan gelişmeler faizsiz bankacılık sisteminin artık gelişmiş ülkeler tarafından da kabul edildiğini ve görmezlikten gelinemeyecek bir mali piyasa enstrümanı olduğunu gösteriyor. Özellikle Citi Bank, J.P. Morgan, Deusche Bank, ABN Amro gibi dünyanın önde gelen bankalarının faizsiz düzene dayanan departmanlar açması bu durumun en önemli göstergesi.
   <br>
    <br>
     Konuya sadece ‘fayda’ merkezinden baksak bile uluslararası faaliyetleri ile tanınan köklü bilimsel veri kurumlarının ifadesi ile faizsiz sistemin kullanabileceği 500 milyar dolarlık bir birikimin atıl beklediğini bilmek, ABD ve Batı Avrupa ülkelerinin harekete geçmesi için yeterli. 1997 yılı itibarı ile Avrupa ve ABD’de faizsiz bankacılık yolu ile 140 milyar dolarlık bir fon yönetiliyor ve 2 milyar dolar da kâr elde edilmiş.
     <br>
      <br/>
      Türkiye gibi kafası karışık bir ülkede dahi yeni kaynak bulma ihtiyacında olan devlet birtakım gerçekleri fark etmiş görünüyor. Vakıflar Genel Müdürlüğü özel finans kurumu kurmak için start verdi. Vakıflar Bankası eski Genel Müdürü Fehmi Gültekin döneminde başlatılan çalışmalar şimdilerde sonuçlandı ve artık Vakıf Finans Kurumu A.Ş. adını alacak olan ÖFK, Hazine’nin vereceği onayı bekliyor.
      <br/>
      <br/>
      Vakıflardan ve Vakıfbank’tan sorumlu Devlet Bakanı Metin Gürdere böyle bir teşebbüsün gerekçesini somut temeller üzerine oturtuyor. Gürdere bu zamana kadar ÖFK’ların anlata anlata dilinde tüy bittiği cümlelerini tekrarlıyor: “Elindeki parasal imkanları faizle değerlendirmekte tereddüt edenler, alternatif yatırım yöntemleri arayanlar için bu tip çalışmalar yapan kuruluşlar var. Biz de bir alternatif kuruluş, bir rakip olarak karşılarına çıkmak istiyoruz.”
      <br/>
      <br/>
      Gürdere’ye göre; Vakıf Finans Kurumu A.Ş.nin devlet güvencesi altında olması tercih sebebi olacak. ‘Tercih edilmemiz için pek çok sebeb var. Bir kere devlet kârına sahip çıkıyor. Arkamızda büyük mal varlığı var. Batması mümkün olmayan bir kuruluş. Faizsiz finans kurumlarının Türkiye’deki payları yüzde 3, devlet de bu alana girince hem diğer 6 ÖFK’dan pay alınacak hem de genel toplamdaki pay yükselecek’ diyor Gürdere.
      <br/>
      <br/>
      Bakan Gürdere özellikle yurtdışındaki vatandaşların hedef kitleleri arasında olacağını belirterek, “ Yurt dışındaki vatandaşlarımız geleceğini planlarken bizim böyle bir çalışma içerisinde olduğumuzu bilsinler. Hem batması mümkün olmayan bir sistem hem de vakıfların bütün hizmetlerinden pay sahibi olma gibi bir durumu var” şeklinde konuşuyor.
      <br/>
      <br/>
      Altı trilyon sermaye ile kurulacak olan şirkete Vakıfbank kurucu olarak yüzde 34 oranında iştirak etti. Vakıflar Genel Müdürlüğü yüzde 51, Güneş Sigorta, Obaköy Otelcilik, Vakıfbank Özel Vakfı yüzde 5 ile diğer ortakları.
      <br/>
      <br/>
      Bu arada Hazine bünyesinde başlatılan Mali Sektör Yasa Taslağı son durumunu alarak ekonomiden Sorumlu Devlet Bakanı Güneş Taner’e iletildi. 100’ü aşkın maddenin bulunduğu yasa taslağı ÖFK’ların durumunu da yakından etkileyecek. Kısa bir süre sonra Bakanlar Kurulu’na getirilecek olan tasarıya dışarıdan bir tırpanlama yapılmazsa – diğer bir ifade ile Batı cephesinden gelen çalışma grupları devreye girmezse– ÖFK’lar Bankalar Kanunu içerisinde yer alacağı gibi, faaliyet ve yükümlülükleri açısından banka statüsüne geçiriliyor.
      <br/>
      <br/>
      Taslak ile birileri oynamak mı istiyor?
      <br/>
      <br/>
      Şu anda Bakanlar Kurulu’na gönderilmek için bekleyen yasa tasarısı taslağı ilk önce mart ayı başında ‘Mali Piyasaların Düzenlenmesi ve Denetlenmesi’ adı altında ortaya çıkmıştı. Sözü edilen taslak ÖFK’ların şekil değiştirmesini ve öngörülen yapı doğrultusunda yeniden yapılanmasını amaçlamakta idi. Dünyadaki gelişmeleri dikkate alarak ÖFK’ları hükümetlerin bakış açısı ve inisiyatifine hapsetmekten, üzerinde oynanabilecek bir kararname olmaktan çıkararak yasal bir çerçeveye oturtmak amaçlanmıştı. Bu görünüşte ÖFK’lara birtakım avantajlar sağlıyordu. Ancak, faizsiz bankacılık yapma yetkisi ÖFK’ların elinden alınarak diğer bankalara da verilecekti. Bu noktada mali yapıları çok güçlü bankalarla ÖFK’lar arasında yoğun ve sert bir şekilde rekabet etme platformu oluşturulacaktı. Bildiğimiz kadarı ile ÖFK’lar yasanın yanlışlığına rağmen, rekabetten korkmadığı için bu maddeyi ‘sindirilebilir’ bir yük olarak kabul etti.
      <br/>
      <br/>
      İkinci taslağa ise tamamen bir önyargı hakimdi ve ‘Bankalara 1 yıl içerisinde intibak edemeyen ÖFK’nın kapanmasını’ öngörüyordu. Ülke gerçekleri dikkate alınmadan hazırlanan bu maddeye ÖFK’lar tepki göstermiş konu ile ilgili düşüncelerini ayrıntılı bir biçimde Hazine’ye iletmişlerdi.
      <br/>
      <br/>
      Asya Finans Murahhas Üyesi Ünal Kabacı, Hazine bünyesinde hazırlanan Mali Piyasalar Yasa Tasarısı taslağının son şeklinin nasıl olacağını, Bakanlar Kurulu ve Meclis’e nasıl sevkedileceğini bilemediklerini, dolayısıyla net bir yorum yapmanın erken olduğunu ifade ediyor ve ekliyor: “Ancak ÖFK’ların banka statüsüne geçirme çalışmasında ayrıntılar çok önemli. Konunun mahiyetine birtakım çekinceler koymakla birlikte, böyle bir kanunun çıkması halinde ÖFK’ya mahsus fonksiyonlara dokunulmadığı müddetçe banka statüsüne geçmek için gerekli çalışmaları başlatabiliriz.”
      <br/>
      <br/>
      Uluslararası bankalar sırada bekliyor
      <br/>
      <br/>
      Ünal Kabacı, özel finans kurumlarının önünün kesilmesi şeklinde bir düşünceye Türkiye’nin menfaatini gözeten bir kimsenin sahip olabileceğine ihtimal vermediğini belirterek, ÖFK’ların kuruluş misyonunun atıl bekleyen tasarruflara dönük olduğunun altını çiziyor. Faizsiz bankacılığın engellenmesi halinde mevduat sahiplerinin paralarını faizli sisteme süreceğini beklemenin yanlış olacağını anlatan Kabacı, “Mevduatlardan önemli bir kısmı faizsiz çalışan ve güvenilir hizmetlerde bulunan uluslararası bankalara kayacaktır. Citi Bank gibi kurumların Türkiye’de muhafazakar birtakım çevrelerle ilişkiye girmeyi istediğini biliyoruz” dedi.
      <br/>
      <br/>
      “Devletin ÖFK kurma isteğini memnuniyetle karşıladık. Piyasaları canlı ve manüpilasyonlardan uzak tutmanın en kestirme yolunun rekabetin önünü açmaktır” diye konuşan Kabacı’ya göre; piyasaya ne kadar banka veya özel finans kurumu girerse piyasa o kadar yerli yerine oturacak. Zaten Batı ülkeleri ile kıyaslandığında Türkiye’deki finans kurumlarının sayısı çok düşük. Devletin Özel Finans Kurumu kurması sistemin işleyişine olumlu bir katkıda bulunacak.
      <br/>
      <br/>
      Devletin kuracağı ÖFK’nın çalışma alanlarının başında gelecek olan Almanya’daki Türk vatandaşların tasarruflarını elde etme teşebbüsünün ‘mümkün’ ve ‘sakıncalı’ kısımları olduğuna değinen Ünal Kabacı, Almanya’nın çok büyük bir pazar olduğunu ancak Kombassan ve benzeri birçok şirketin Almanya’daki Türk sermayesine ulaşmaya çalıştığını, bunların yanında devletin ne kadar pay elde edebileceğini şimdiden kestirmenin çok güç olduğunu kaydediyor.
      <br/>
      <br/>
      Finans Bir Başkanı Yunus Nacar ise devletin özel finans kurumu kurma girişimini Türk toplumunun yapısını ve önceliklerini dikkate aldığında geç kalmış bir girişim olarak nitelendiriyor.
      <br/>
      <br/>
      Hazine’nin başlattığı yeni kanun tasarısı taslağı hakkında görüşlerini açıklayan Nacar şöyle konuşuyor: “Mali piyasaları yeniden düzenleyen ve sıkı bir denetleme sistemi ortaya koyan bu tasarı kanunlaşırsa artık ÖFK olmayacak, yerini bankalar alacak, Kuveyt Bank, Asya Bank gibi... Ancak şu anda Kanun Hükmünde Kararname geçerli. Vakıflar Genel Müdürlüğü’nün bu isteğini Hazine kabul edebilir. Bu 6 finans kurumu tarafından müsbet değerlendiriliyor. Devletin de atıl paraları ekonomiye kazandırmayı yerinde ve gerekli bir gelişme. Fakat bizim bildiğimiz kadarı ile ÖFK kurmak için şu anda bir çok müracaat olmasına rağmen bunlar kabul edilmedi.”
      <br/>
      <br/>
      ‘Kararname değil kanun istiyoruz’
      <br/>
      <br/>
      Hazine’nin, son taslak metninde ÖFK’nın banka statüsüne geçirilme isteğini yorumlamasını olumlu karşıladıklarını söyleyen Yunus Nacar, “Önemli olan adımızın ÖFK ya da banka olarak anılması değil, önemli olan istediğimiz fonksiyonları ifa edip edemeyeceğimiz. Batı ülkelerinde bizim gibi kurumlara zaten banka deniyor. Bildiğimiz kadarı ile şu anda ifa ettiğimiz fonksiyonların hepsini banka statüsüne geçtikten sonra da gerçekleştirebileceğiz. ÖFK zaten mali denetim altında ve vergisini ödüyor, banka olduktan sonra da denetlenip vergimizi ödeyeceğiz. Hatta tasarı Bakanlar Kurulu’ndan geçerek Meclis’e sevk edilir ve kanunlaşırsa bu ÖFK’lar için olumlu olacak. Çünkü bu zamana kadar hep ve yönetmeliklerle çalıştık. Bir kanun koruması altında olmadığımız için hep tedirginlik yaşıyorduk. Kanun bizi bu tedirginlikten kurtaracak” şeklinde konuşuyor.
      <br/>
      <br/>
      Hazine’nin hazırladığı çalışmalara bir fırça darbesi ile şüpheci çevrelerin baskısı ile birtakım sert hükümler getirilmemesi gerektiğine dikkat çeken Nacar, “Tasarı öyle teknik bir incelikle hazırlanmış ki zaten oynama yapılması birçok komplikasyonu beraberinde getirecektir. ÖFK normal bir banka gibi çalışmadığı ve kâr zarar ortaklığı üzerine faaliyette bulunduğu için Merkez Bankası’na olan yükümlülüklerinde birtakım değişiklikler yapılması talebimiz var. Ama bu Hazine’nin hazırladığı tasarı ile ilgili bir konu değil” diyor.
      <br/>
      <br/>
      ÖFK’ların önünü Turgut Özal açtı
      <br/>
      <br/>
      Bankalar Kanunu’nun 96. maddesi ile tadil 70 sayılı Kanun Hükmünde Kararnamenin 90. Maddesi ile 1567 sayılı Türk Parasının Kıymetini Koruma Hakkındaki Kanun uyarınca Bakanlar Kurulu’nun 16.12.1998 tarih ve 83/7506 sayılı Kararnamesi ile özel finans kurumlarının kurulmasına izin verildi. Faaliyetlerine ilişkin ilk uygulamalar 1984 yılında kuruluşuna Bakanlar Kurulu’nun izin verdiği iki finans kurumu ile başladı ve bu finans kurumları 1985 yılında faaliyete geçti. 1997 yılı sonu itibarı ile sayıları 6 olan ÖFK kuruluş ve faaliyetlerine ilişkin hukuki düzenlemeler yukarıda verilen Kararname ile sınırlı olmayıp, geniş bir yelpaze içerisinde bir mevzuata tabi.
      <br/>
      <br/>
      Asya Finans’tan kapsamlı rapor
      <br/>
      <br/>
      Asya Finans tarafından hazırlatılan ‘Türkiye’de Faizsiz Bankacılık, Gelişimi, Sorunları ve Öneriler’ isimli kapsamlı raporda özel finans kurumlarının mali sektöre dahil edilme gerekçesi şöyle anlatılıyor: “Kaynak yetersizliği çeken ülke ekonomisine faizli enstrümanlarla alışan mali sektöre karşı çekimser duran şahıs ve işletmelere ait tasarrufların ekonomiye etkin bir biçimde kazandırılmasıdır. Bu atıl fonlar bu kurumların kaynak yapısını oluşturmaktadır. ”
      <br/>
      <br/>
      Raporda şu görüşlere yer veriliyor: ‘Kalkınmakta olan ülkelerin iki temel darboğazını tasarrufların yetersizliği ile döviz açığı oluşturmaktadır. Ekonomik kalkınmasını henüz tamamlamamış olan ülkemizde de temel sorunların başında kaynak yetersizliği gelmektedir. Devlet halkın elindeki atıl vaziyetteki tasarrufları ekonomiye kaynak olarak kazandırmak için bankacılık sektörünün gelişmesine özel önem vermiştir. Ancak bütün destek ve kolaylıklara rağmen 100 yılı aşkın bir geçmişi olan Türk bankacılık sektörünün tasarrufların tamamını ekonomiye yönlendirdiği söylenemez. Nitekim 1997 yılı sonu itibarı ile ancak 53 milyar dolar civarında tasarruf mevduatı toplanmıştır. Oysa ülkemizde faizli esasa göre parasını değerlendirmek istemeyen birtakım hesaplara göre 80 milyar dolarlık bir atıl para vardır.’
      <br/>
      <br/>
      Rapordan bazı ilginç notlar:
      <br/>
      <br/>
      ‘Türk Lirası kaynaklarının taşıdığı risk nedeni ile özel finans kurumlarına kaynak getiren tasarruf sahipleri dövize yönelmektedir. Kurumların hali hazırdaki kaynak yapısının para cinsi itibarı ile dağılımına bakıldığında, yabancı kaynakların % 90—96 nisbetinde yabancı para kaynaklarından oluştuğu görülmektedir. Sözkonusu kaynak yapısı sebebi ile kur riski yükümlülüğünün kurum üzerinde bulunması, plasmanların da döviz üzerinden yapılmasına sebep olmaktadır.’
      <br/>
      <br/>
      ‘Mali sektörde faaliyet gösteren kuruluşların büyük oranda yabancı kaynaklarla çalışması sektörün niteliğinden kaynaklanmaktadır. Ancak bu kuruluşların mali yapısının güçlü olması; arızi gelişmeler karşısında mukavemet göstermeleri ve kendilerinden beklenen fonksiyonları ifa etmeleri için belirli bir düzeyde özkaynağa sahip olma zorunluluğu vardır. Bu bağlamda bankalar için; Sermaye Yeterliliği Standart rasyosu olarak ifadelendirilen ve nakdi ve gayrınakdi plasmanlarla özkaynak arasındaki ilişkinin baz alındığı bir kriter bulunmaktadır. Aynı adla özel finans kurumları için de getirilmiş bir düzenleme bulunmaktadır. Ancak bu düzenleme yapılırken bu kurumların çalışma prensipleri ve bilanço yapılarına uygun düşmeyen bir yaklaşımda bulunulması nedeni ile, asgari özkaynağın tutarı bankalara göre daha üst seviyelerde bırakılmıştır.’
      <br/>
      <br/>
      ‘Türkiye’de halen faaliyet gösteren 6 ÖFK’dan 3’ü Körfez kaynaklı yabancı sermaye iştiraki ile kurulmuştur. Bu kurumlar yurtdışından getirdikleri sermaye fonları yanı sıra yurtdışında mukim gerçek ve tüzel kişilerin tasarruflarını kâr ve zarara katılma hesapları yolu ile ülkemize getirmişlerdir. Ayrıca gerek kamu gerekse özel teşebbüs kuruluşlarına oldukça uygun koşullarda dış kredi temin etmeyi başarmışlardır. Bu şekilde ülke ekonomisinin hizmetine sunulan yabancı kaynak tutarı 630 milyon USD’na ulaşmıştır. Öte yandan, başta Amerika Birleşik Devletleri olmak üzere ağırlıklı olarak batılı ülkelerin para ve sermaye piyasalarında değerlendirilen körfez sermayesinin mevzuatta gerekli düzenlemeler yapıldığı takdirde bilhassa özelleştirme kapsamındaki kuruluşlara yönlendirilmesi imkan dahilinde bulunmaktadır. Bu amaçla yabancı sermayeli ÖFK’lara körfez ülkeleri ile ülkemiz arasında ciddi bir finans köprüsü rolü oynama görevi verilebilir.’
      <br/>
      <br/>
      ‘Ülkemizde iktisadi faaliyetlerin bir kısmının kayıt altına alınamaması Devletimizin vergi gelirlerinde ciddi kayıpların meydana geldiğini ortaya koymaktadır. Kayıtdışı ekonomiyi ortadan kaldırmak için çeşitli önlemler alınmakta olup, bu önlemlerden birisi de ÖFK’ların kullandıkları finansman tekniklerinin yaygınlaştırılmasıdır.’
      <br/>
      <br/>
      Raporda ayrıca özel finans kurumları ile bankalar arasındaki temel farklılıklar ortaya konulmuş. Farklılıkların bir kısmı ÖFK’nın kuruluşuna menşe olan izahlar, mevduat türü kaynakları açısından, diğer yabancı kaynaklar açısından, fon kullandırma açısından, denetim açısından, mevzuat açısından, yasal yükümlülükler açısından, fon maliyetleri açısından, vergi yükümlülükleri açısından şeklindeki ana başlıklar altında işlenmiş.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16980), [web.archive.org (arşiv bağlantısı)](http://web.archive.org/web/20060514003624/http://www.aksiyon.com.tr:80/detay.php?id=16980)
