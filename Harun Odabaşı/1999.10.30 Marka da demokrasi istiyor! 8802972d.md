# "Marka" da demokrasi istiyor!

*Harun Odabaşı 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Harrison Ford'un oynadığı Kamçılı Adam Indiana Jones serisinin kaçıncısı idi hatırlamıyorum ama orada Antakya'nın 1940'lı yıllardaki sokak yaşamını gösteren bir bölüm vardı.
  </font>
 </div>
 <div id="newsText">
  <font class="detail-text">
   Öylesine anakronik ve mübalağalı bir görüntüydü ki o günün Türkiye'sinde bile hiçbir bölgemizi o kılık, kıyafet ve eşya dizilişi içinde yakalamamız mümkün değildi. Tabii ki salonda filmi izleyenler meseledeki cehaleti ve uyuşmazlığı hemen farkettiğinden olacak toplu halde kahkahayı basmıştı.
   <br/>
   <br/>
   Gece Yarısı Ekspresi filminden neler çektiğimizi çok iyi hatırlarız. Şimdi Türkiye'de işkence var mı yok mu polemiğine girecek değiliz. İddiaların çoğu taraflı ve önyargılı olsa bile ortada bir netice var: Türkiye'nin dışarıdan görünüşü hiç de hoş değil, hatta iç karartıcı.
   <br/>
   <br/>
   Türkiye'nin imajının kötü olması global marka oluşturmanın da önünü kesiyor. Geldiği nokta itibarı ile Türkiye tekstil, beyaz eşya, gıda, mobilya hatta otomobilde uluslararası bir marka çıkartamamanın sıkıntısını yaşıyor. Bir ürün ne kadar standart üstü ve benzersiz olursa olsun o ürünün Türkiye'de yapılması diğer ülke tüketicilerinin o ürüne olan güvenini ve yönelimini sarsmakta. Karmaşık hisler yumağıdır ama bir markanın zihinlerde uyandırdığı imaj o marka ile yüzde yüz uyum içinde olmaz. Belki bu algılama biçimi yanlıştır ama bu yanlış bir gerçektir. Örneğin Coca Cola'nın imajı bir içecek olmaktan çok özgürlük, enerji, gençlik hatta demokrasi gibi soyut ve ürünün kendisinden bağımsız imajları içerir. Markaların taşıdığı soyut değerlerin ne olduklarını sadece tüketiciler belirler. Başka bir deyişle, markalar tüketicilerin algıladığı değerleri yansıtırlar.
   <br/>
   <br/>
   Yerel bir marka için belki kurum kimliği yeterli olur ama global marka milletülke kimliği üzerine oturtuluyor. Yani uluslararası marka oluşturmada orijin ürünün kendisi ve kalitesinden çok arka planda çağrıştırdığı şeyler ile yakından ilgili. Arka bahçeniz temiz değilse tüketici tercihlerini lehinize yönlendirmek imkansıza yakın bir zorluk ortaya koyuyor.
   <br/>
   <br/>
   'Altımız çürükse marka zor'
   <br/>
   <br/>
   Arı Hareketi'nden Dr. Can Fuat Gürlesel, global marka oluşumu ile demokrasi arasında birebir ilişki olduğunu söylüyor. Gürlesel'e göre Türkiye'de insan hakları sorunu hem ülke içi huzur hem de dış dünyanın bize bakışı açısından çok önemli. Düşünce ve fikir özgürlüğü olmayan ülkelerde devletin ağırlığı bireylerin yeteneklerini ortaya koymasını engelliyor. Bireyler yerine devlet karar verirse vatandaşlar düşünmez. Çünkü birileri kendi yerine düşünüyor.
   <br/>
   <br/>
   Türkiye'nin halen Nobel kazanmış bir bilim adamı ya da patenti kendisine ait orijinal bir ürünü olamamasını da demokrasi ile ilişkilendiren Gürlesel, "Bu olumsuzlukların arkasında hür düşüncenin sınırlandırılması yatıyor. Bireylerin özgür düşündüğü ve teşebbüs ortaya koyduğu ortamlarda bundan ister istemez ekonomi de olumlu yönde etkilenecektir. Türkiye'nin olumsuz imajından turizmimiz bile menfi etkilendi" diyor.
   <br/>
   <br/>
   Devlet dışında Türk halkında büyük bir değişim talebi olduğuna ancak devletin değişime direndiğine dikkat çeken Gürlesel, bunun bir adım ötesinde  değişim yanlısı olduğunu söyleyip değişimi kendi malı gibi kontrol etmek isteyenler olduğunu anlatıyor. Gürlesel bu konuyu somutlaştırırken Süleyman Demirel ismini veriyor.
   <br/>
   <br/>
   Medya suçlu
   <br/>
   <br/>
   İTKİB Başkanı Nuri Artok ise, Türkiye'nin dışarıda kötü tanınmasında medyanın birinci derecede suçlu olduğunu savunuyor. "Bir turist otobüsünün yanmasını televizyonda reyting olsun diye 3040 defa gösterirsen elbette Türkiye'ye gelmek isteyen turistlerin önünü tıkarsın. Haberi görmezlikten gelsin demiyorum, ama ölçüyü de kaçırmayalım. Avrupa'da basın milli çıkarlara ters düşen haberleri çok küçük kullanıyor. Türkiye'de ise medyanın milli hassasiyetleri zayıf" diyor.
   <br/>
   <br/>
   Artok, Türkiye'nin kurulduğundan bu yana demokrasiyi hedef almış bir ülke olmasına karşın demokrasinin uygulanmasında sıkıntılar yaşadığını, siyaseten iyi  yönetilmediğimizi anlatıyor. 'Her açıdan değişime muhtacız' diyen Artok değişimden her kesimin nasibini alması gerektiğini söylüyor: "Devletin, medyanın ve hatta özel sektörün değişmesi şart. Özel sektör de sütten çıkmış ak kaşık değil. İş adamları arasında da ayrıştırılması gereken kötü isimler var. Eğer iğne batırılacaksa herkes nasibini almalı."
   <br/>
   <br/>
   Yabancı isimlerle Türk ürünü olur mu?
   <br/>
   <br/>
   Peki başkalarının değerleri ile kendinize ait markalar yaratabilir miyiz? Türk işadamları ülke imajlarından rahatsız oldukları için ihraç ürünlerine genelde yabancı isimler koyuyorlar. Yeni geliştirilen bir eğilim bu durumun yanlışlığını ortaya koyuyor. Başkalarının değerlerini kullanarak yaratılan ürünle sadece özendiğimiz ülkeye yardım edeceğimizi iddia ediyor. Kısaca, Türkiye'de Avrupalı ya da Amerikalı değerleri yansıtacak bir marka yaratma çabası, aslına ulaşamayan kitlenin tercihi olmaktan ve hedef kitlenin de aslına olan bağımlılığını artırmaktan öteye gitmiyor.
   <br/>
   <br/>
   Sultan Ahmet Köftecisi= McDonald's
   <br/>
   <br/>
   Dr. Gürlesel, firmaların ürettikleri ihracat ürünlerine Türk isimleri yerine yabancı isimler koymasının bir aşağılık kompleksinin etkisi olarak değerlendirilebileceğini ama aslında firma menfaatlerinin de bunu gerektirdiğini çünkü firmanın ülkesinin imajına güvenmediği için bunu yapmak zorunluluğu hissettiğini, aksi takdirde zarar göreceğini kaydediyor.
   <br/>
   <br/>
   "McDonalds gibi Sultan Ahmet Köftecisi'nin de Hacı Bozanoğlu, Güllüoğlu, Seyidoğlu gibi markalarımızın dünyanın her tarafında bu isimle şubeleri olmalı. Hayalimiz bu. Ancak devletin kendisinden kaynaklanan yanlışlıkları düzeltmesi şart" diyor.
   <br/>
   <br/>
   Nuri Artok'un bu konudaki görüşü farklı. Artok ekonominin ve değerlerin globalleştiğini, marka ismi seçilirken uluslararası arenada akılda kalan, bildik bir ismin tercih edilmesinin gayet doğal kabul edilmesi gerektiğini söylüyor.
   <br/>
   <br/>
   Artok'a göre Türk özel sektörü olumlu imajdan vazgeçti. Bu imajı nötürlesek yeter. Yabancıların  "Made in Turkey"i görünce olumsuz düşünmemeleri kâfi. Gerisini özel sektör halleder. Zira "Made in Italy" ürünü ile pazarda karşı karşıya gelince maça yenik başlıyoruz.
   <br/>
   <br/>
   Batılı Türkiye'yi nasıl biliyor?
   <br/>
   <br/>
   Prof. Dr. Güliz Ger'in 660 Batılı (110 Amerikalı ve 550 Avrupalı) üzerinde yaptığı bir araştrmanın sonuçlarına göre Türkiye kimliği karışık bir Müslüman ülke olarak algılanmakta. Daha çok Ortadoğulu olmakla birlikte, Doğu ile Batı arasında bir karışım, "ilginç bir muamma", Avrupa'nın dışında, dünyanın kenarında bir ülke olarak görülmekte. Doğu köklerine sarılmakla birlikte, Batı değerlerini ve yaşam tarzını arzulayan bir tavır sergilediği düşünülmektedir. Din ve Arap kültürü çağrışımları Türkiye'yi Ortadoğulu kılmaktadır. Diğer Akdeniz ülkelerine göre daha olumsuz bir ülke olarak değerlendirilmektedir. Sadece Cezayir'den daha olumlu görülmektedir. Ancak aşinalık biraz daha olumlu izlenim ve tutumlara yol açabilmektedir.
   <br/>
   <br/>
   Prof. Dr. Ger'in araştırma sonuçlarına göre Türkiye deyince Batılıların aklına en çok gelen düşünce, çağrışım, izlenim ve hisler şöyle:
   <br/>
   <br/>
    Deniz, güneş, mavi gökyüzü, tarihi yerler ve kültür, gizemli geçmiş, kilim, halı, bakır, Türk yemekleri gibi olumlu şeyler.
   <br/>
   <br/>
    Fes, kapalı kadınlar, bıyıklı erkekler, hamam, köylüler, tozlu topraklı yollar, Gece Yarısı Ekspresi filmi, "Zayıf ve dengesiz demokrasi", "Batılı mı Doğulu mu belli değil", "Müslüman mı modern mi belli değil", "coğrafi olarak çok yakın ama kültür olarak çok uzak", "geri kalmış ama potansiyeli var", "anlaşılması imkansız gelenekler" gibi nisbeten olumsuz ama bazen olumlu çağrışımlar.
   <br/>
   <br/>
    İnsan hakları sorunları, emniyetsiz ve baskılı ortam, kısıtlı özgürlük, "baskıcı ordupolis devleti", "kadınerkek eşitsizliği", dinİslam gibi olumsuz çağrışımlar.
   <br/>
   <br/>
   Ekonomi sosyal ve siyasi sorunlardan direkt etkileniyor. Demokrasi sorununu çözmeden marka sorununu çözemeyiz gibi ilk bakışta absürd gelen ilişki bile Türkiye'nin trajikomik haline ikindi gölgesi gibi düşüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42BB1973F6B035D1C367727AA241AF90?newsId=5506), [web.archive.org (arşiv bağlantısı)](http://web.archive.org/web/20140105054215/http://www.aksiyon.com.tr:80/aksiyon/newsDetail_getNewsById.action;jsessionid=42BB1973F6B035D1C367727AA241AF90?newsId=5506)
