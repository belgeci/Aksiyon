# Bılgı tıcaretı

*Harun Odabaşı 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanayi devrimi emek, sermaye ve doğal kaynakları ön plana çıkardı. Avrupa o azim ekonomik inkılabını bu unsurlar üzerine bina etti ve bugünün modern sanayi toplumunu ortaya çıkardı.
  </font>
 </div>
 <div id="newsText">
  <font class="detail-text">
   Fakat yeni bir unsur sanayi devriminin getirdiklerini adeta çöpe atıyor, uluslararası ekonominin temellerini kökünden sarsıyor. ABD'yi diğer gelişmiş ülkelere kıyasla açık farkla öne geçiriyor. Sanayi ve Sanayi Toplumu denkleminin yerini Bilgi ve Bilgi Toplumu alıyor.
   <br/>
   <br/>
   Aslında geçmişte de bilgi kavramı hayatın içindeydi. Hiçbir ekonomik faaliyet yoktur ki temeli bilgiye dayanmasın. Bilen bilmeyene göre her zaman bir kaç adım önde. Ama burada kastedilen başka, bilgi artık maddenin ötesinde tek başına bir sermaye, alınıp satılan bir ürün olmaya başladı. Bilgi ve Bilgi Teknolojisi ülkenin GSMH'sı içinde imalat sektörüne göre daha büyük bir orana çıkmaya başladı. Tabii Türkiye ve benzeri üçüncü sınıf ülkelerden, hatta Almanya, Fransa, İngiltere, Japonya gibi gelişmiş ülkelerden de bahsetmiyoruz. Tek başına Amerika'dan bahsediyoruz. Çünkü bilgiyi bir ürün haline getirmeyi diğer ülkelere kıyasla başarmış tek ülke o.
   <br/>
   <br/>
   Amerika bunu kendi ekonomisi içine çok iyi monte etti. Bilgiye ulaşım, bir pazar bilgisi, üretim, üretme bilgisi, bir finansman kaynağına ulaşma bilgisi, bir ikili anlaşmaya ulaşma, bir yabancı ülkedeki ticari bilgiye ulaşma vesaire. Bütün bilgi altyapısını ve bunu dünyada dolaştıracak olan yapıyı Amerika son 10 yılda kendi içinde kurdu. İnternet vasıtasıyla yaptı bunu. Bütün bilgiyi internete yükledi, bu müthiş bir altyapı sağladı. Şimdi bütün dünyayı alt üst ediyorlar. İnsanlar bilgisayarlarının başında internetle istedikleri gibi bilgi akınından faydalanabiliyor, para karşılığında da bu bilgiyi pazarlayıp kullandırabiliyorlar. Herkesin ihtiyacı olan sermaye ve insan kaynağının yanına şimdi bir de bilgi eklendi. Mesela deri işiyle uğraşan birinin İtalya'daki deri trendini yakından takip etmesi gerekiyor. Fakat artık İtalya'ya gitmesi gerekmiyor, internetten bütün ünlü deri firmalarının 1999 2000 yılı kış kıyafetlerini rahatlıkla görebiliyor.
   <br/>
   <br/>
   ABD'nin yaşadığı bu köklü değişimle alakalı araştırma yapan ekonomist Dr. Can Fuat Gürlesel, çok sermaye gerektiren, insan kaynağına, eğitime yatırım yapmayı gerektiren bir alan olmadığı için ekonomide hızlı bir ivme oluşturduğunu söylüyor. Gürlesel, OECD ülkeleri Türkiye dışında ortalama yüzde 1.52 büyüdüğüne dikkat çekerek, "Fakat Amerika'da bu oran yüzde 4,5 şu an. Bilgi ekonomisi faktörünü kullanarak. İnsan kaynağı belli, sermaye belli, doğal kaynaklar belli" diyor.
   <br/>
   <br/>
   ABD ekonomisi son 8 yılda ortalama yüzde 3 büyürken sanayide tüketilen petrol ve kullanılan madde miktarı artmadı. Yani büyüme imalat sektörünün dışındaki alanlarda, bilgi, enformasyon, hizmetleri, yazılım ve eğlence sektöründe gerçekleşti. Yine 8 yılda 20 milyon yeni iş alanı üretti. Bununla birlikte 1999 yılının ilk üç ayında enflasyonu uyandırmadan ekonomisini yüzde 4,5 büyüttü. İşsizlik oranını yüzde 4.2'ye çekti. Avrupa ülkelerindeki yüzde 1020 arasındaki işsizlik oranı düşünüldüğünde bu ihmal edilebilir bir rakam. Eyalet Bütçesi 69 milyar dolar fazla verdi. Bu 30 yıldır ilk defa oluyor. Ve ABD bu bütçe fazlasını ne yapacağını kara kara düşünüyor!..
   <br/>
   <br/>
   ABD'nin öncülüğünü yaptığı bu model aynı zamanda yeni bir ekonomik düzenin de habercisi. Şu anda ABD'li iktisatçılar ülkelerinin gösterdiği bu olağanüstü performansın sebeblerini araştırıyor. Ekonomistler arasında çok renkli tartışmalar oluyor. Bazı fikirler tadavülden kalkıyor. Bunlardan en ilginci meşhur Philips eğrisinin başına gelenler. Enflasyon oranı ile işsizlik oranı arasındaki sabit ve ters orantı olduğunu savunan bu görüş iflas etti. Bu görüş enflasyon artarken işsizlik azalır, işsizlik artarken eflasyon düşer diyordu. ABD'de enflasyon yüzde 2'lerde seyrederken işsizlik oranında yüzde 3'lük bir düşüş yaşandı. Anlayacağınız ABD çıkışıyla ekonomik teorileri bile altüst ediyor.
   <br/>
   <br/>
   İmdi ABD'nin ekonomisine çok güzel monte ettiği bu bilgi ekonomisini mercek altına alalım. Bir kere ABD şu çok önemli üç sorunu halletmiş; birincisi, bilgiye ihtiyaç duyma (Bilgiye ihtiyaç duymayan varmı?), ikincisi bilgiye nerede ulaşılır? (doğru, rafine ve kullanılır hale getirilmiş bilgi), üçüncüsü bilgiyi nasıl alabilirim? (Hangi vasıta ile kaça?)
   <br/>
   <br/>
   Maddenin değeri azalıyor
   <br/>
   <br/>
   ABD'nin temsil ettiği bu yeni ekonominin en önemli ilkesi maddenin eskisi kadar önemli olmaması. Örneğin 45 kilo gelen kişisel bilgisayarlar kullanıldıkça eskiyor ve sonunda çöpe atılıyor. Oysa hiçbir ağırlığı olmayan yazılımlar değer kazanıyor. Bu yüksek teknoloji trendi ise her geçen gün daha çok sayıda sektörde yaygınlaşıyor çünkü yazılım her ürünün içinde yer almaya başlıyor. Örneğin otomobilde, bugün araçların fiyatının yüzde 87'si gerek araç içinde gerekse üretim aşamasında kullanılan yazılımlara ödeniyor. Dr. Can Fuat Gürlesel, bilgi teknolojisinin çıkış dinamiğini, ABD'nin emeksermaye ikileminden çıkma hamlesi olarak değerlendiriyor. Gürlesel'e göre, üretimin iki önemli faktörü olan emek ve sermayenin sınırı belli. Dünyada emek bol ve fiyatı ucuz. Sermaye ise kıt ve pahalı. Sermayeyi bugünden yarına artırmak da mümkün değil. ABD katma değeri yüksek bir alan ararken bilgiye dayalı faaliyet gösteren hizmet sektörlerine, enformasyon, ulaşım, pazarlama alanlarına yöneldi. Bu alanlar büyük sermaye gerektirmediği gibi, bireysel yaratıcılığa büyük imkan tanıyor ve emek sermayesinin katma değerini artırıyordu.
   <br/>
   <br/>
   ABD koşuyor AB yürüyor
   <br/>
   <br/>
   ABD böyle atı alıp Üsküdar'a geçerken AB ve Japonya ne yaptı? Belki garip gelecek ama 1990'lı yıllar boyunca amiyane tabirle elleri armut topladı. Daha uzun bir süre de bilgi teknolojisine adapte olup ABD'ye rakip olmaları çok zor. Fuat Gürlesel, geçen sürede ABD'nin bu sayede Japonya ve Almanya'nın sanayi üstünlüğünün üstüne çıktığını ve ezici üstünlüğünü bu iki gelişmiş ülkeye kabul ettirdiğini söylüyor. Gürlesel Windows 98 örneğini vererek şu tespitte bulunuyor: "ABD Windows 98'i bütün dünyaya pazarlıyor. Uluslararası faaliyetlerde bulunan ülke ve firmalar bu programı almazsa iletişimde büyük aksaklık olacak. Almanya ve Japonya direnemiyor ve bu ürünleri alıyor. AB ve Japonya otomobil ve cep telefonu üretebilir ama bilgi teknolojisi ABD'nin tekelinde".
   <br/>
   <br/>
   ABD'nin bile belki tam idrakine varmadan ortaya çıkardığı bu yeni ekonomik potansiyelin Almanya ve Japonya'nın belki 10 sene ilerisinde olduğunu söylüyor. "Japonya ve Almanya bir sanayi toplumu. Almanya çok kuvvetli ama işsizlik sorunu var. Bunu halletmesi için yeni istihdam alanları açmak zorunda, sanayiye yüklenecek. Japonya için de talep yetersizliği var, bir çırpıda sanayiden vazgeçemez" diyor.
   <br/>
   <br/>
   Maddenin ekonomi açısından önemi azaldıkça geçmişle karşılaştırmalar daha berrak biçimde yapılabiliyor. Demir ve kömür gibi maddeler pek çok alanda yapım ve enerji kaynağı olarak kullanılmaya başlandığı dönemde demiryolları, o güne kadar yaygın ulaşım ve taşıma yolu olan denizyollarına göre çok daha hızlı ve ucuz bir ortaya çıkarmış ve dolayısıyla büyük bir sıçrayış olarak nitelendirilmişti. Bugün ise havayolları daha hızlı ve ekonomik. Giderek daha çok ürün yazılım ve bilgi ögeleri ile donatıldıkça değer/ağırlık oranları sonsuz olan bu 'bilgi maddeleri'nin aktarımı için gerekli taşımacılık altyapısı network'ler oluyor.
   <br/>
   <br/>
   Entellektüel sermaye bilançoda
   <br/>
   <br/>
   Bilgi teknolojisindeki bu gelişme kişisel becerileri de ön plana çıkarıyor. ABD Sermaye Piyasası Kurulu bir karar almış. Artık entellektül sermaye de şirket bilançolarında gözükecek. Başlangıç olarak 2000 senesini seçmişler. Bu nasıl olacak: Borsada halka açık şirketlerin değerleri için bilançolarına bakıyor, 'şirket şu kadar para eder' diyoruz. Amerika 2000'den itibaren entellektüel sermayenin değerini bilançoya ekliyor. Yani sahip olduğu teknolojiyi ve insan kaynağı değerlerini bilançoya koyacak, bu bilanço değerlerini artıracak ve bu da hisse senedi fiyatlarına yansıyacak. Entellektüel sermayenin bilanço değerine nasıl yansıyacağı üzerine altyapı çalışması yapıyorlar. Yani bilgiyle nasıl yeni katma değer nasıl oluşturabiliriz, yeni bir buluş nasıl yapabiliriz? Mesela Microsoft firmasının entellektüel sermayesini bu şirketin bilançosuna yansıtırsak bu şirketin bugün hisse senedi 10 dolarsa, sabaha 100 dolar olur. Entellektüel sermayenin şirket değerleri ile ülke ekonomisinin değerlerine katkısını 2003'te sağlamak istiyorlar. Müthiş bir gelişme var. Geçmişte Turizm Bakanlığı yapmış olan Ahmet Tan'ın bir turizm şirketinin başına geçmesi, şirketin hisse değerini artırıcı bir etkendir. Çünkü o çok önemli ve stratejik bilginin yanında geniş ve etkin bir çevreye de sahiptir. ABD'nin yapmaya çalıştığı kabaca bu.
   <br/>
   <br/>
   Para sanal hale geldi
   <br/>
   <br/>
   Bu arada para da büyük bir değişim geçirdi. Sanayi çağı öncesi ağır metaller ticareti kolaylaştırıyordu. Ancak doların değerinin altının değerinden koparılması ile birlikte para elle tutulur bir şeyden görünmez hıza sahip bir olguya dönüştü. O dönemde artık 'para hakkındaki bilgi nerede ise para kadar değerli' birşeye dönüştü. Bilgi temelli para ise firmaların işlemlerini çok daha hızlı biçimde gerçekleştirmesini sağladığı gibi pek çok yeni bağlantının, ittifakların ve risk paylaşımlı düzenlemelerin oluşturulabilmesine elverişli ortam oluşturdu.
   <br/>
   <br/>
   1920'lerde piyasa üzerinde güç uygulayabilen fabrikalar, kömür madenleri gibi varlıkların, 1990'larda firmaların ayağına pranga olduğu düşünülüyor. İmalat geleneksel tanımında içerdiği fiziksel hızla kayboluyor. Değer, elle tutulandan elle tutulamayana, makinelerden knowhow'a; arz tarafından talep tarafına geçiyor. Sanayi ekonomisi ağır ürünler imal eden ve oldukça elle tutulabilir varlıklara sahip olan kuruluşlar ortaya çıkarmıştı. Montaj bandı makinelerini barındıran devasa fabrikalarda üretim süreci olabildiğince hızlandırılmıştı. Oysa imalat süreci, otomasyonu, etkin bir ağla eklenmişliği ve firma içinde daha fazla entegre olmayı sağlamak için insan gücü ya da enerjiden ziyade yazılımdan yararlanıyor. Harcamaların ve karşılığında elde edilen değerin en önemli parçaları ise bilgi ve koordinasyon.
   <br/>
   <br/>
   Genel eğilimler
   <br/>
   <br/>
   Türk Henkel'in aylık dergisinde Yeni Ekonomik Düzen'de genel eğilimler şu şekilde özetleniyor:
   <br/>
   <br/>
     Elle tutulamayanların elle tutulanlara oranının azamiye çıkarılması. Büyüme ancak bu şekilde mümkün.
   <br/>
   <br/>
     Kütleye değil hıza değer verilmesi, Firmaların, değer/ağırlık oranını sık sık hesaplamaları ve takip etmeleri gerekiyor. Ayrıca üretimin hangi aşamasında işletim sisteminin hız kazanması ile müşteri için daha fazla değer üretilebileceğinin de belirlenmesi çok önemli.
   <br/>
   <br/>
     Böl ve bağlantı kur... Firmaların içlerini boşaltmak ve olabildiğince işi dışarıdan destekli halletmeleri de yararlı. Yekpare cihazların bölünerek daha küçük ve ihtisaslaşmış cihazların kullanılması gerekiyor.
   <br/>
   <br/>
   Sorunlar da var
   <br/>
   <br/>
   Tabii herşey güllük gülistanlık değil. Haber çerçevesinde değinemeyeceğimiz mahzurlu gelişmeler de var ABD'de. Amerikan Ticaret Bakanlığı iktisatçıları, internetin gelişmesi ile, yeni teknolojilerin katkısı arasındaki ilişkiye vurgu yapıyorlar. Fakat ekonomik yapı kabuk değiştirirken bünyenin yumuşak karnı dediğimiz yerleri var. Bunlardan birincisi, Amerikan ekonomisinin büyümesi nedeni ile yeryüzünden sürekli mal alıp, diğer yerlerdeki kriz nedeni ile aynı oranda satamaması nedeni ile artan dış ticaret açığı. İkincisi ABD'de tüketime dayalı bir büyümenin olduğu, her Amerikalının bir liralık kazanmaya karşılık bir lira borçlandığı, bu durum da herhangi bir kriz anında daha şiddetli bir kriz oluşacağı belirtiliyor. Ama şimdilik herşey yolunda. 1990 yılından itibaren devam eden bu durum daha uzun bir süre devam edeceğe benziyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5507C26BF3ED74DF3BC87EC474E2DAAB?newsId=4697), [web.archive.org (arşiv bağlantısı)](http://web.archive.org/web/20140909131200/http://www.aksiyon.com.tr:80/aksiyon/newsDetail_getNewsById.action;jsessionid=5507C26BF3ED74DF3BC87EC474E2DAAB?newsId=4697)
