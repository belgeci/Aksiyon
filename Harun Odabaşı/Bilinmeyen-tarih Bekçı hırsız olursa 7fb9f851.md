# Bekçı hırsız olursa

*Harun Odabaşı Bilinmeyen-tarih*

<div>
 <p>
  <font>
   Çifte rapordan, ekonomik sırların deşifre edilmesine varıncaya kadar farklı suçlamaların merkezinde yer alan yabancı denetim şirketleri IMF ve Dünya Bankası’nın himayesinde Türkiye’deki faaliyetlerine devam ediyor. Enron skandalında Arthur Andersen’in mahkemeye sevkedilmesi bile bu şirketlerin ağızlarının tadını kaçırmaya yetmedi
   <br/>
   <br/>
   Dünyanın 7. büyük şirketi Enron skandalı sırasında, denetçi firma Arthur Andersen’in hazırladığı raporlarda ‘ağır kusurlu’ bulunması, akabinde mahkemeye sevkedilmesi Türkiye’de yabancı denetim firmalarının faaliyetleri ile alakalı kadim şüpheleri yeniden canlandırdı. Fon’a devredilen 19 bankanın içinde İhlas Finans ve Yurtbank’ı istisna tutacak olursak, hepsinin beş büyük yabancı denetim şirketi tarafından denetleniyor olması tesadüf değildi ve konu Bankacılık ve Düzenleme ve Denetleme Üst Kurulu’nun (BBDK) ilk kurulduğu sırada gündeme gelmişti. Kriz öncesi 81 bankanın yüzde 90’ı beş büyük yabancı denetim şirketi tarafından denetleniyordu.
   <br>
    <br>
     Aksiyon dergisi Enron olayından çok önce bugün medyada yer alan yabancı denetim şirketleri ile ilgili iddiaları  çok önceden kapak dosyasında etraflıca işlemişti. 27 Ekim 2001 tarihli 360. sayısında merkezi sistemin bankaları Beş Büyükler’e mahkum ettiği ifade edilmişti.
     <br>
      <br>
       Artık nerede ise literatüre giren bu BEŞ BÜYÜKLER (BIG FIVE) adlı bağımsız denetim firmaları Deloitte and Touche, KPMG, Ernst and Young, Arthur Andersen ve Price Waterhouse şirketlerinden oluşuyor. Türkiye’nin en büyük banka ve sanayi şirketleri birkaç istisna hariç bu 5 firma tarafından denetleniyor. Yerli denetim firmalarının sahiplerinin aralarında ittifakla kabul ettikleri iddia Hazine ve SPK’yı büyük bir suçlamanın muhatabı yapıyor. İddiaya göre Hazine ve SPK denetlenmesi gereken kuruluşa bir yazı göndererek bu 5 denetim firmasından birisi ile çalışmasını istiyor. Hatta bazen bu sayıyı bire düşürdüğü bile oluyor. Bir seferinde yine bankaya gönderilen yazıda denetim işini yapacak firmanın ismi de veriliyor. Denetim firması da rakipsiz bir yönlendirme ile gönderildiği için yıllık denetimi astronomik bir rakama, 4 milyon dolara çıkarıyor.
       <br>
        <br>
         Bankaların bağımsız denetim kuruluşları tarafından denetlenme zorunluluğu 1993 yılında getirildi. Bu sistem sayesinde Merkez Bankası ve Hazine tarafından denetlenen bankalar bir de bağımsız denetim şirketleri ile denetlendiğinde ‘çifte sigorta sistemi’ oluşturulduğu varsayılıyordu. Kağıt üzerinde doğru olan bu sistemin işlemediği birbiri ardına batan bankalarla su yüzüne çıktı.
         <br/>
         <br/>
         Yabancı mı yerli mi?
         <br/>
         <br/>
         Denetim işi şirketlerin mali tablolarının genel kabul görmüş muhasebe ilkelerine göre incelenmesi ve yapılan çalışmaya dayanarak bu tablolar hakkında olumlu ya da olumsuz görüş bildirilmesini içerir. Denetim kuruluşları, üç ayda bir şirketin genel durumunu gösteren raporlar hazırlamak, yanlışlıkları da yazılı olarak rapor etmek zorunda. Bu çerçevede denetim çalışması ile ilgili müşteriye giden ekibin başında bir kıdemli danışman olur. Kıdemli danışmanın görevi asistanlara yöneticilik yapmak, denetim raporunu çıkarmaktır. Yabancı denetim kuruluşlarının merkez yönetimi Türkçeyi bilmediği gibi, Türk muhasebe sistemi hakkında da yeterli birikime sahip değildir. Türkiye’de bir denetim firmasının faaliyet göstermesi için şirketin başında mutlaka Türk yeminli mali müşavir bulunması hem yasal, hem de işin işleyişi açısından bir mecburiyet haline geliyor. Dolayısı ile özellikle bu beş büyüklerin Türkiye’deki çalışmaları yerli isimler tarafından gerçekleştiriliyor. Tıpkı Franchising sisteminde olduğu gibi ana şirket standartları belirliyor ve diğeri bu standartlar üzerinden şube açıyor. Türk firmalar yabancı denetim şirketlerinin Türkiye distribütörü.
         <br/>
         <br/>
         Enron skandalına kadar kendilerinin yabancı şirket olduğunu ısrarla vurgulayan bu şirketler, Enron’un meydana getirdiği bulanık havanın tesirinden kurtulmak için söylem değiştirerek yerli firma olduklarını söylemeye başladılar.
         <br/>
         <br/>
         Haksız rekabet var
         <br/>
         <br/>
         Esasta yabancı denetim kuruluşlarının Türkiye’de faaliyet göstermesi normal karşılanıyor. Ancak bu şirketlerin sayıları 150’yi bulan yerli denetim kuruluşları arasında özel bir statüleri olmamasına karşın olağanüstü bir ayrıcalık içerisinde faaliyet göstermesi dikkatlerden kaçmıyor. TEAŞ, Telekom, Ereğli Demir—Çelik, THY, Petkim gibi büyük ölçekli kurumlarımızdan tutun, istisnasız bütün bankaların bu birkaç yabancı denetim kuruluşu tarafından denetleniyor olması ‘kurulu düzen’in sorgulanmasını bir ihtiyaç haline getiriyor.
         <br/>
         <br/>
         Aslında Zekeriya Temizel’in başkanlığındaki BDDK’nın ilk dönemlerinde yabancı denetim şirketlerinin ağır kusurları incelemeye alınmış ve denetim şirketleri denetlenmeye başlanmıştı. Fakat aradan geçen 1 yılın sonunda bu konuda olumlu bir sonuç alınamadı.
         <br/>
         <br/>
         ‘Raporlar makyaj yiyebilir’
         <br/>
         <br/>
         Denetim firmaları, denetledikleri banka ile alakalı özet yayınlarında paniğe yol açacak büyük arızalara asla yer vermez. Örneğin bankanın içinin boşaltıldığı, grup şirketlere ucuz ve uzun vadeli kredi verildiği gibi bilgiler kamuya açıklanan yarım sayfalık özet raporda görülmez. Hazine’ye ya da SPK’ya gönderilen 40—50 sayfalık asıl raporda ise teferruatlı bilgiler yer alır. Çok gizli damgalı bu raporların içeriği hususunda BBDK eğer bir kanuni işlem başlatmadı ise yabancı denetim firmalarının görevini kusursuz yaptığı gibi bir yorum yapılabilir. Ancak BBDK üyelerinin önemli bir kısmının batan bankalarda görev aldıkları ve yabancı denetim firmaları ile geçmişe uzanan ilişkileri farklı yorumlara kapı açabiliyor. Nitekim Saygın Denetim’den Servet Eyüpgiller, yüklü ücret alan denetim şirketinin işi kaybetme korkusu varsa ve devlet ilgili raporlara kayıtsız kalıyorsa banka patronuna yaranma duygusu ile raporların makyajlanma ihtimalinin olduğunu söylüyor.
         <br/>
         <br/>
         Empoze ediliyor
         <br/>
         <br/>
         Hazine ve BBDK’nın firmalara Beş Büyükler’i empoze ettiğini vurgulayan Eyüpgiller, ortada Rekabet Kanunu açısından açık bir haksız rekabet olduğunu belirtiyor. ‘150 denetim firması böyle belgeli ihlal karşısında niçin Rekabet Kurulu’na şikayet edemiyor?’ sorusuna Servet Eyüpgiller’in verdiği cevap düşündürücü: “SPK ve Hazine en ufak belge eksikliğini gerekçe göstererek denetim firmasının kapısına kilidi vurabilir. Yerli denetim firmaları böyle bir durumla karşı karşıya kalmamak için çok rahatlıkla kazanabilecekleri davayı açmaktan çekiniyorlar.”
         <br/>
         <br/>
         Merkez Bankası ve Hazine’nin empozesinin arkasında ise IMF ve Dünya Bankası’nın olduğunu anlamak için kahin olmak gerekmiyor. Borç—alacak ilişkisi içerisinde olan bu iki kurum, kurallarını tamamen kendi belirlediği bir sistemi ilgili kurumların başındakilere iletiyor.
         <br/>
         <br/>
         Hazine Müsteşarlığı’nın şirketlerle alâkalı hazırladığı raporlara yabancı kuruluşlar itibar etmiyor. Herhangi bir Türk şirketi uluslararası piyasaya kote olmak, sendikasyon kredisi almak ya da hisselerini satmak istediğinde piyasa hemen yabancı bir danışmanlık firmasına yönlendiriyor. ‘Yerli kuruluşlardan aldığın raporlar güvenilir değil’ diyorlar. Böyle bir dayatmanın Türkiye’nin milli egemenliğine indirilmiş bir darbe olduğu ifade ediliyor. Danışmanlık firmalarına verilen aşırı yetkinin sebebini anlamak zor değil. Dışarıdan borç almak zorunda kalan hükümet ve şirketler 5 Büyükler’in canını sıkmak istemiyor.
         <br/>
         <br/>
         Bağımsız denetim şirketleri uluslararası güç merkezlerinin lobisini de arkasına aldığı için rakipsiz konumdalar ve verdikleri hizmetten ötürü aldıkları ücretler de normalin çok çok üstünde. ‘Nasıl olsa Dünya Kalkınma Bankası, IMF, İslam Kalkınma Bankası gibi uluslararası kurumlar bizim verdiğimiz raporları geçerli sayıyor. Bize gelmek zorundalar diyerek’ çok rahat hareket ediyorlar.
         <br/>
         <br/>
         Borsa mağdurları ne yapsın
         <br/>
         <br/>
         Bağımsız denetim firmalarının verdikleri sağlam raporuna göre borsada işlem gören bankalara tasarruflarını yönlendiren vatandaşların bankaların fona devredilmesi ile büyük bir mağduriyet yaşadığına dikkat çeken Devlet Denetim Elemanları Derneği (DENETDE) Başkanı Atalay Ergüven, SPK’nın bu tür mağduriyetleri engelleyici önlemleri almasını istiyor. Kamu denetçilerinin yabancı denetçilere göre daha iyi denetim yaptığını iddia eden Atalay Ergüven, denetim işinin siyasi müdahalelerden arındırılması gerektiğinin altını çiziyor. “Bağımsız denetçilerin ve kamu denetçilerinin raporu mutlaka ilgili bakanın ve başbakanın önüne geliyor. Eğer bu makamlar altını imzalamazsa kesinlikle raporun işleme girmesi, gerekli adımların atılması mümkün değil.”
         <br/>
         <br/>
         Ekonomik sır kalmadı
         <br/>
         <br/>
         Yabancı denetim şirketleri ile çalışmanın farklı bir boyutuna işaret eden Ergüven, ülkenin ekonomik sırlarının da böylece yurt dışına çıkışını kolaylaştırdığımızı savunuyor. Şu anda yabancıların denetlemesi sonucu ülkemizin kaç gün savaşabileceği, ekonomik potansiyeli ve firmaların zaaf noktalarının tespit edildiğini anlatıyor. Ergüven, Demirbank operasyonunu da kanıt olarak sunuyor: “HSBC’nin 3 milyar dolar fiyat biçtiği bir banka fona devredildikten sonra 300 milyon dolara HSBC’ye geçmiştir. Böylesi kârlı bir operasyonda denetim şirketlerinin verdiği raporların payı var” diyor.
         <br/>
         <br/>
         Danışmanlık ya da denetim firmasının şirketin saklamak istediği ‘sırları’ aralarındaki anlaşma gereği üçüncü bir kuruma vermesi yasak. Bu sırrın başkasına avantaj sağlamak gayesi ile satılması etik ve kanuni açıdan suç. Peki bu suç işlenmiyor mu? İşlense bile nasıl öğrenilebilir? Prof. Dr. Haşmet Başer’in konu ile alakalı görüşleri ufuk açıcı: “İngilizcede ‘Battaniyenin altında neler olduğu bilinmez’ şeklinde tercüme edilebilen bir deyim var. Yeminli mali müşavirler kaliteli, ahlaklı ve özellikle dindar olmalı. Orada bir hakim kadar saygın bir yerdeler. Çok sıkı denetimden geçiyorlar. ABD’de benzer raporları hazırlayanlar raporun altına Allah adına imza atıyorlar. Denetim firmaları iki rapor hazırlıyorsa, hasta olan kuruma sağlam raporu verip gerçek raporu memleketine gönderiyorsa bu durumu düzeltmek en başta devletin ilgili organlarına düşer. Denetim firmalarının sıkıştırarak, ağır cezalar verilerek yola getirilmesi sağlanabilir. Bunun arkasından diğer sorunlar da kendiliğinden hallolabilir.”
         <br/>
         <br/>
         Küçük denetim firmaları hata yaptıklarında hemen lisansları iptal edilirken, büyük firmaların hatalarının küçük para cezaları ile geçiştirildiği iddia ediliyor. Batı’da denetim firmaları çok sıkı denetleniyor ve hatalara çok büyük caydırıcı cezalar uygulanıyor. 1998 yılında ABD’de yine büyüklerden Ernst and Young yaptığı bir hata yüzünden 400 milyon dolar ceza vermek zorunda kaldı. Mahkeme aşamasında olmasına rağmen dünyanın en büyük denetçi şirketi Arthur Andersen’in özellikle ABD’de çok büyük ciro düşüşleri yaşayacağı belirtiliyor.
         <br/>
         <br/>
         Türkiye gündemin çabuk tüketildiği bir ülke. Beş Büyükler’e büyük medya (Meral Tamer’i istisna tutarsak) kayıtsız kaldı. IMF, Dünya Bankası gibi kurulu nizamın ne anlama geldiği tartışmalarını bir sonuca vardıramadık. Eğer kurulu düzeni anlayabilse idik alternatif strateji üretme şansımız olurdu. Beş Büyükler de dokunulmazlık zırhlarının arkasındaki banka imparatorlarının güvencesinde saadet zincirlerini devam ettireceğe benziyor. Fazla abarttığımızı ve ideolojik söylem tercih ettiğimizi düşünen varsa delillerini bekliyoruz
         <br/>
         <br/>
         e—posta: harunodabasi@hotmail.com
         <br/>
         <br/>
         <br/>
         <br/>
         <br/>
         <br/>
         .........................
         <br/>
         <br/>
         <br/>
         <br/>
         17. World Cup; Who’s Who...
         <br/>
         <br/>
         17. Dünya Kupası organizasyonunun da kendisinden öncekilerde olduğu gibi kendi sürpriz yıldız futbolcusunu üretmeye aday olduğu gözden kaçırılmamalı
         <br/>
         <br/>
         utbol dünyası, Japonya ve Güney Kore’de ortaklaşa düzenlenen 17. Dünya Kupası’na kilitlendi. Türkiye’nin de aralarında bulunduğu 24 takımın tek hedefi, 4 kilo 970 gram ağırlığındaki 18 ayar som altından kupayı 4 yıllığına ülkesine götürebilmek.
         <br/>
         <br/>
         İlki 1930 yılında Uruguay’da düzenlenen ve 16’ncısını geride bıraktığımız Dünya Kupası’nda; Brezilya (4), Almanya (3), İtalya (3), Arjantin (2), Uruguay (2), İngiltere ve Fransa şampiyonluk kürsüsüne çıkan ülkeler.
         <br/>
         <br/>
         Bu ülkeler arasından Brezilya, 1970 yılında üçüncü kez Dünya Şampiyonu olarak Jules Rimet adını taşıyan ilk kupayı kalıcı olarak müzesine taşıdı. Şimdi, yeni yarış, ‘iki futbolcunun gol sonrası yaşadığı sevinç’in tasvir edildiği ikinci kupanın kalıcı sahibi olmak...
         <br/>
         <br/>
         Her ne kadar otoriteler tarafından son şampiyon Fransa ile Arjantin ve İngiltere favori gösteriliyor olsalar da ilk bakışta hangi ülkenin şampiyonluğa daha yakın olduğunun tahmin edilmesi için zaman henüz çok erken. Hatta, şimdiye kadar Dünya Şampiyonu olan 7 ülkenin dışında başka bir ülkenin bu defa sürpriz yapması kimseyi şaşırtmamalı.
         <br/>
         <br/>
         Dünya Şampiyonaları, ulusların; futbol ve futbolcularını sınırlarının dışında tanıtma fırsatını yaratma bakımından ayrı bir önem taşıyor. Bu noktadan bakıldığında, 1958 yılından sonra tarihinde ikinci kez bir Dünya Şampiyonası’na katılma şansı bulan Türkiye ve Türk futbolcusu için bu Dünya Kupası’nın önemi bir kat daha fazla.
         <br/>
         <br/>
         Türkiye, bu kupayı 4 kez kazanan Brezilya’nın yanısıra Çin Halk Cumhuriyeti ve Kosta Rika ile aynı grupta bulunuyor. Türkiye’nin öncelikli hedefi bu gruptan çıkarak bir üst turda oynama hakkını elde etmek olmalı.
         <br/>
         <br/>
         Dünya kupalarının bir diğer özelliği kuşkusuz; Pele, Beckenbauer, Platini, Maradona gibi unutulmaz yıldız futbolcular ve Kempes, Gerd Müller, Lineker gibi golcüler çıkartması.
         <br/>
         <br/>
         Fransız Zidane, Thuram ve Henry, Brezilyalı Rivaldo ve Ronaldo, Arjantinli Batistuta ve Veron, Paraguaylı Celso Ayala, İngiliz Beckham ve Owen, İspanyol Raul, İsveçli Henrik Larsson ve Patrik Andersson, İtalyan Vieri ve Nesta, Uruguaylı Recoba, Japon Nakata, Portekizli Luis Figo ve Rui Costa, Alman Kahn, Nijeryalı Okocha, Kamerunlu Mboma, Tunuslu Sellimi, Danimarkalı Ebbe Sand, Belçikalı Mpenza, Rus Titov ile bizden Hakan Şükür, Rüştü ve Alpay Japonya ve Güney Kore’de düzenlenen Dünya Kupası’nda isimleri ilk akla gelen, zaten yıldız olan yıldız futbolcu ve golcüler.
         <br/>
         <br/>
         Ancak, 17. Dünya Kupası organizasyonunun da kendisinden öncekilerde olduğu gibi kendi sürpriz yıldız futbolcusunu üretmeye aday olduğu gözden kaçırılmamalı.
         <br/>
         <br/>
         Brezilyalı Lucio, Ewerton, Rochembach ve Roque Junior, Fransız Trezequet ve Christanval, Senegalli Diouf ve Camara, Danimarkalı Albrechtsen, Rommedahl ve Tomasson, Tunuslu Gabsi ve Jaziri, Rus Marat İzmailov ve Gusev, Belçikalı Sonck ve Van Buyten, Japon Inamoto, Hırvat Bosko Balaban ve Igor Tudor, İtalyan Coco, Gattuso ve Zambrotta, İsveçli Zlatan İbrahimoviç, Martin Hedman ve Daniel Andersson, İspanyol Valeron, Tristan ve Casillas, Portekizli Capucho ve Montorras, İngiliz Rio Ferdinand, Sol Campbell ve Emily Heskey, Nijeryalı Yobo, Arjantinli Riquelme, Saviola, D’Alessandro ve Castroman, Kamerunlu Samuel Eto’o ve Pierre Wome, İrlandalı Robbie Keane, Kinsella ve Holland, Alman Deisler, Ballack ve Klose, Polonyalı Olisadebe ve Kaluzny, Kosta Ricalı Vidal, Sancho ve Araya, Çinli Sun Jihai, Li Tie ve Qu Bo, Güney Afrikalı Siyabongo Nomvete ve Sibusiso Zuma, Paraguaylı Roque Santa Cruz, Nunez ve Cuevas, Slovenyalı Acimovic, Zlogar, Nastja Ceh ve Muamer Vugdalic ile Türkiye’den Okan ve Hasan Şaş’ın isimleri sürpriz yapma ihtimali yüksek, daha uzun zaman futbol sahalarında izlenecek yıldız adayları arasında gösterilebilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 17 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12173), [web.archive.org (arşiv bağlantısı)](http://web.archive.org/web/20050301152345/http://www.aksiyon.com.tr:80/yazdir.php?id=12173)
