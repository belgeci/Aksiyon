# Sıcak paranın iştahı açıldı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050118064200im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064200im_/http://www.aksiyon.com.tr/resim/464/52.jpg" vspace="5"/>
  </p>
 </font>
 <font class="content">
  Ekonomik büyümenin kapasite kullanım oranına yansımaması, sanayi ve tarım yatırımlarındaki durgunluk bahar havasının ne kadar gerçek olduğu konusundaki soru işaretlerini güçlendiriyor. Cari açıktaki sert artış ve sıcak paranın gelişine zemin oluşturan makro ekonomik hedefler 2001 krizi öncesi tabloyu hatırlatıyor. AK Parti iktidarının 2004 yılı için belirlediği ekonomik hedefler, geçmiş senelerle kıyaslandığında umutlu bir tablo ortaya koyuyor.
 </font>
 <br/>
 <p>
  <font class="content">
   Maliye Bakanı Kemal Unakıtan, enflasyon oranını yüzde 12, büyümeyi yüzde 5 ve faizlerin seviyesini yüzde 16,5 şeklinde açıklayınca iş dünyası temkinli ama olumlu bir tepki verdi. Uluslararası derecelendirme kuruluşları Türkiye"nin notunu belirgin bir şekilde yükseltmeseler de kriz girdabının uzağına gelindiğini söyleme ihtiyacı hissettiler. Tek parti iktidarının getirdiği istikrar ortamı, reel sektörde küçülmenin durması ve belli sektörlerde büyümeye geçilmesinin yanı sıra diğer faktörler de "sonsuz yükseliş" arzusunu destekliyor. İMKB, işlem hacminde tüm zamanların en büyük miktarı olan 3 katrilyon TL"yi Ekim 2003 başında gördü. Kıbrıs Sorunu, 5 Kasım AB İlerleme Raporu ve Saddam sonrası Irak bilmecesi iyimser ve kötümserlerin argümanlarına azık sağlayan belirsizliği devam ettirse de ekonomide bahar havasının estiğini söylemekte kimse cimri davranmıyor.
   <br>
    <br>
     Biz bu bahar havasını bir yerlerden hatırlıyoruz. 23 Ekim 2001 tarihinde TÜSİAD Başkanı Erkut Yücaoğlu"nun IMF ile uygulanan üç yıllık istikrar programının ne kadar iyi gittiğini anlatmak için sarf ettiği "10 yıl sonrasını görebiliyoruz" sözünün ardından patlayan Demirbank krizini ve dövizdeki devalüasyonu hatırlayanlar bugün yaşanan sürecin "yalancı bahar" olmasından çekiniyor. Hükûmetin ve türev piyasaların onayını alan bu süreç kabuslu günlerin bittiğini söyleyebilecek kadar güçlü bir trend oluşturabildi mi? 2001 krizini tetikleyen sıcak para çıkışı ve cari açıktaki sert tırmanış potansiyel bir krizin sinyalleri sayılamaz mı?
     <br>
      <br>
       Yabancılar iş başında
       <br/>
       <br/>
       2001 krizi çıktığında dönemin başbakanı Bülent Ecevit, "Yabancı bankalar Türkiye"de döviz spekülasyonu yapıyor" açıklamasında bulunmuştu. Bu söz belki bir milat olmalıydı. Bir başbakanın ağzından çıktığı için özellikle üzerinde durulması ve derhal üzerine gidilmesi gereken beyanat, ilgili birimlerde tepkisiz karşılandı. 1997 Uzakdoğu ekonomi krizinin tetikleyici unsurunun sıcak paranın söz konusu ülkeleri aniden terk etmesi olduğu noktasında iktisat çevresinde konsensüs var. Aynı fikir birliğinin 19 Şubat 2001 krizi için de olduğunu söylemek mümkün. Bu sebeple olsa gerek hükümet muhtemel bir sıcak para saldırısına karşı şimdiden önlem almak istiyor. Yüksek kârlarla ülkeyi terk eden bu tip sermayenin ülke katma değerlerini emmesi sıkıntının bir başka boyutunu oluşturuyor.
       <br/>
       <br/>
       Sıcak para önlenebilir mi?
       <br/>
       <br/>
       Sıcak paranın Türkiye"ye serbestçe giriş ve çıkışını düzenleyen 32 sayılı kararnamenin evveliyatı 1989"daki Turgut Özal dönemi politikalarına kadar gidiyor. Sıcak paranın uluslararası piyasalardaki vahim zararlarının somut hale gelmediği bu dönemde Özal, spekülatif de olsa her türlü sermayenin Türkiye"ye girmesine izin vermişti. Üretim sektöründe değil de borsa, faiz ve bono piyasalarında faaliyet gösteren para anlamına gelen sıcak para sisteminin başlangıçta pozitif etkileri görüldü. Hükümet dış borç ödemelerinde döviz ihtiyacını bu sayede rahatlıkla gideriyordu. Dış ticaret dengesinde meydana gelen büyüme ise döviz akışı sebebi ile tehlike olmaktan çıkmıştı. Fakat yaşanan acı tecrübeler ekonomik kriz dönemlerinde sistemden çıkan dövizlerin ekonomideki krizi derinleştirdiğini ortaya koydu. Bu büyük ekonomik bedeli yine ödemek istemeyen hükümet şimdi kontrollü bir sıcak para hareketinin yapılabileceği bir kanuni düzenleme ihtiyacını hissetti. Kemal Unakıtan"ın söyledikleri ışığında hükümetin dövizdeki artış tahmini 1 milyon 604 bin lira yani yıllık yüzde 7. Faiz ve enflasyon oranının yüzde 16,5 ve yüzde 12 olduğunu ve borsa gibi diğer alternatif piyasaların cazibesini hesaba kattığımızda sıcak paranın iştahının kabarmaması için hiçbir sebep kalmıyor. Dolayısı ile 2004 yılında sisteme yoğun bir sermaye olma ihtimalinin belirmesi sıcak paranın çıkışında yaşanacak sorunları halletmeye dönük çalışmaları zaruri hale getirdi. Dalgalı kur, kısa vadeli sıcak para hareketine yeltenenleri caydırıcı enstrümanları barındırsa da hükûmetin ekonomik hedeflerde işi sıkı tutması halinde kur riski minimuma inmiş olacak. Uluslararası sistemde sıcak para ile mücadele etme hususunda düzenlenen mevzuatın yetersizliği hükûmetin elini bağlayan önemli bir öğe. Çünkü ülkeden sermaye çıkışını zorlaştıran her hamle uluslararası piyasalarda sermaye düşmanlığı şeklinde algılanacak ve Türkiye"ye güvensizliği artıracaktır.
       <br/>
       <br/>
       Cari açık nereye kadar?
       <br/>
       <br/>
       Ülkeye giren dövizle çıkan döviz arasındaki farkı ifade için kullanılan cari işlemler açığının beklenilenin çok üstünde gerçekleşecek olması ekonomiyi olumsuz etkileyecek bir diğer husus. Ağustos 2003 itibarı ile DİE verilerine göre dış ticaret açığı 13 milyar dolara yükseldi. 2002 Ocak-Ağustos döneminde 9,2 milyar dolar olan dış ticaret açığı 2003 yılı Ocak-Ağustos döneminde yüzde 0.8 oranında artarak 13 milyar dolara yükseldi. İhracatın ithalatı karşılama oranı ise 2002 yılının ilk sekiz aylık döneminde yüzde 70.8 iken, 2003 yılının aynı döneminde yüzde 69.1"e geriledi. Yurt dışındaki Türk işçilerden, turistlerden, uluslararası taşımacılık ve bavul ticareti gibi gelirlerden gelen dövizler ithalat ve faiz ödemelerinden kaynaklanan açığı telafi ediyor. Ancak döviz fiyatının düşük seyretmesinden olsa gerek hükümet cari işlemler açığını 3 milyar dolardan 7,4 milyar dolara yükseltti. Bu rakamın yıl sonunda 9 milyar doları bulacağı tahmin ediliyor. Ülkeye giren dövizlerin önemli bir kısmı da yatırım amaçlı. Reel sektöre kredi olarak verilen borçlar ve direkt üretim ya da pazarlama yatırımlarına dönük yabancı sermayenin döviz hesabına katkısı pozitif oluyor. Ancak sıcak para olarak gelip, Türk Lirasına çevirildikten sonra borsaya, bonoya ve faize yönelen yabancı sermayenin geri dönme zamanı geldiğinde yaşananlar ekonomide tahribata yol açmakta.
       <br/>
       <br/>
       IMF ile yapılan anlaşma gereği hükûmetin bütçeden yatırımlara aktardığı kaynak 7 milyar dolar. Piyasanın morali yükselip yatırımlar artsa bile hükûmetin ne yapıp edip büyümeyi yüzde 5"in üstüne çıkarmaması gerekiyor. Aksi takdirde enfyasyonun ipini elinden kaçırma ihtimali var. Dolayısı ile mevcut programla gelir dağılımı adaletsizliği ve işsizlik gibi acil sorunlara eğilmeyi beklemek olası değil. 2004 yılında belki borsada büyük bir hareketlilik yaşanabilir ama bu moralin sanayiye ve tarım yatırımlarına kayması için başka faktörlere ihtiyaç var. Bu anlatılanlar ışığında 2004 yılı sizce nasıl olacak peki?
       <br/>
       <br/>
       <br/>
       <br/>
       <br/>
       <br/>
       PROF. DR. TAMER İŞGÜDEN*:  TÜREV PİYASALARLA EKONOMİ YORUMU YAPILMAZ
       <br/>
       <br/>
       <br/>
       <br/>
       Borsa, faiz oranları ve enflasyon verilerinden hareketle ekonominin iyiye ya da kötüye gittiğini söylemek doğru değil. Akademik seviyede bu türev veriler üzerinden yorum yapmayı uygun bulan isimler olsa bile, gerçek piyasanın bu unsurlardan oluştuğunu düşünmüyorum. Enflasyon, faiz oranları ya da borsa da önemlidir ancak bunlar ikincil piyasalardır. Önce ekonominin reel dinamiklerinin neler olduğuna karar verilmelidir. "Ekonomi iyiye gidiyor" deniliyor ama sadece hizmet, enerji ve konut sektöründe hareketlilik var. Dış ticareti gerçekleştiren fabrikalarda kapasite artırımı yok. Tarım, sanayi ve üretime dönük yatırım sektörlerinde hiçbir olumlu işaret yok. Firmalar kendi güçleri ile değil, yabancı şirketlerle birleşerek durumu kurtarmaya çalışıyor. Döviz konusunda herkes spekülatör olmuş. Devletin yatırımlara aktardığı kaynak önemsiz miktarda. Bu durumda ekonomi iyiye gidiyor denebilir mi?
       <br/>
       <br/>
       Yüzeysel rakamlara bakmak çok kolaycı ve yanlış yorumlara götüren bir yaklaşım. Ekonominin iyiye ya da kötüye gittiğini söylemek için 5-10 hatta 20-30 yıllık planlara bakmak gerekiyor. Bu söylediklerim planlı ekonomi dönemini çağrıştırmamalı. Piyasa, yapısı gereği uzun vadeli düşünemez. Bir-iki senelik marjlar  içinde kârlılık ve yatırım hesabı yapar. Ancak devletin uzun vadeli stratejileri olmalıdır. Bütün gelişmiş ülkelerin devlet nezdinde öncelikleri vardır. Kendimiz ekonomi politikası oluşturmuyoruz. Çünkü göbekten bağlanmışız. Bu gerçeği ihmal ederek Türkiye anlaşılamaz. Akademik seviyede de olsa ekonomiye bir yabancılaşma söz konusu. Türkiye"nin borç ödemesi, faiz oranları ve enflasyonun düşmesi elbette çok önemli. Ama bu uzun vadeli bir planın parçası olursa kıymet ifade eder, aksi takdirde büyümeyi enflasyona tercih ederim.
       <br/>
       <br/>
       (*) Doğuş Üniversitesi
       <br/>
       <br/>
       İ.İ.B.F. öğretim üyesi)
       <br/>
       <br/>
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3119), [web.archive.org (arşiv bağlantısı)](http://web.archive.org/web/20050118064200/http://www.aksiyon.com.tr:80/detay.php?id=3119)
