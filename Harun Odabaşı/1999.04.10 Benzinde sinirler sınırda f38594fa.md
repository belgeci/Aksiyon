# Benzinde sinirler sınırda

*Harun Odabaşı 1999.04.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uluslararası petrol şirketleri arasındaki stratejik öneme sahip petrol paylaşımında kızılca kıyametin koptuğu rant kavgalarına denk olmasa da Türkiye'de de benzer bir kavga yaşanıyor.
  </font>
 </div>
 <div id="newsText">
  <font class="detail-text">
   1991 Körfez savaşından bu yana BP, Shell, Mobil gibi dünyanın en büyük petrol şirketleri ile Güneydoğu bölgesinde sınır ticareti yapan tüccarlar arasında bir  sınır tartışması var. İddialar ise yenilir yutulur cinsten değil. Savaşla birlikte Irak ve Türkiye arasındaki ticaret sekteye uğrayınca, Irak halkına insani yardım yapmak amacıyla sınırdan gıda ve ilaç ihracatı yapılması karşılığında kamyon ve tırlarla petrol ürünleri ithal edilmesi yasal bir düzenleme ile serbest bırakıldı.
   <br/>
   <br/>
   Geçen süre içinde büyük bir miktara ulaşan ticaretin boyutları şimdi uluslararası petrol şirketlerini Türkiye'den bekledikleri menfaati karşılayamayacak duruma soktu. Akaryakıt sektörü 4550 milyar dolarlık ticari hacmi ile Türkiye GSMH'sının yüzde 25'ini oluşturuyor. Petrol kartellerinin iddiaları doğru ise kayıt dışı yapılan 810 milyar dolarlık sınır ticareti, hem PKK'ya kaynaklık yapmakta hem de devleti 2 milyar dolarlık bir vergi gelirinden mahrum bırakmakta. Bu hesapla Türkiye'deki petrolün yüzde 20'si kayıt dışı.
   <br/>
   <br/>
   Kayıtkuyut yok!
   <br/>
   <br/>
   Bütün işlerini kayıt altında yaptığı varsayılan uluslararası şirketler, Güneydoğu bölgesindeki sınır ticaretini devlet ricali üzerinde şok etkisi yapan "kayıt dışı yapılıyor" gibi sihirli bir cümle ile suçluyor. Ama öte yandan yüzbinin üzerindeki insana ekmek kapısı olan bu ticaretin iç piyasada ürünlerin ucuzlaması ve fiyat rekabetine sebep olması gerçeğini dikkate aldığımızda meselenin hiç de öyle kayıt dışı olma suçlaması ile izah edilebilecek basitlikte olmadığını görüyoruz.
   <br/>
   <br/>
   Sınır ticareti Güneydoğu Anadolu Bölgesi'nin en önemli gelir kaynaklarından bir tanesi. Fueloil kapsam dışında tutulsa bile mazot ve çaysigarabakliyat benzeri diğer ürünler üzerinden bölgedeki sınır ticareti 3 milyar dolar tutarında.
   <br/>
   <br/>
   Sınır ticareti kime yarıyor?
   <br/>
   <br/>
   Petrolcüler Derneği (PETDER)'in iddialarına göre, Refahyol Hükümeti döneminde meşruluk kazanan sınır ticareti, bölge halkının gelir seviyesini artırarak yeni iş imkanı oluşturmak ve terörün önüne geçmek amacını güdüyordu. Ancak geçen süre bu beklentinin tam tersine işledi. Sınır ticaretinden bölgenin insanı olmayan birileri kazandı. Hatta bu işi yapanların bir kısmının Kürt olmadığı, başka kimlikte insanlar olduğu bile söyleniyor. Bugüne kadar sınır ticareti yapan kamyon ve tırlara PKK'nın herhangi bir saldırı düzenlememesinin bu görüşü kuvvetlendirdiği söyleniyor. PKK'nın, devletin böyle bir amacı olması halinde çok rahatlıkla bu ticareti bastırabileceği, sabote edebileceği  kaydediliyor. Devlet bu uygulamanın önüne geçerse en az 2 milyar dolarlık bir vergi gelirine sahip olacak. Devletin bu ticaretten kimlerin kazandığını iyi bir şekilde tetkik ederek sınır ticareti kavramını yeniden gözden geçirmesi isteniyor.
   <br/>
   <br/>
   PETDER bir de araştırma yaptırmış. Araştırmaya göre 1998 yılında traktör satışında yüzde 43, kamyonda yüzde 152, otobüs satışlarında yüzde 135 artış kaydedilmesine rağmen motorin satışlarında artış yerine azalma meydana geliyor. 1990 yılında 7 milyon 193 bin ton motorin satışı gerçekleşmişken 1998 yılında bu miktar 6 milyon 420 bin tona gerilemiş.
   <br/>
   <br/>
   Sınırda gizli kararname suçlaması!
   <br/>
   <br/>
   PETDER Başkanı ve BP Genel Müdürü Ertuğrul Tuncer, devletin bu yolla 2 milyar dolarlık bir vergi kaybına uğradığını, çevreye, araçlara ve ülke ekonomisine zarar veren bu uygulamanın bitirilmesi için sonuna kadar mücadele edeceklerini kaydediyor ve şu dikkat çekici suçlamayı yapıyor: "Sınır ticareti gizli kararnamelerle yürütülüyor. Sınırlı bir azınlık bundan fayda sağlıyor. Bunların kim olduğunu ise aslında herkes biliyor."
   <br/>
   <br/>
   PETDER üyeleri, sınırdan geçen petrol ürünlerinin derme çatma istasyonlarda satılmasının önemli bir sorunu beraberinde getirdiğini söylüyor. Normal standartta bir istasyonun maliyeti 1 milyon dolar. Kalitenin düşmesi yatırımın cazibesini ortadan kaldırıyor. Ayrıca sınırdan getirilen petrol kalite olarak çok düşük ve araçlara zararlı. Avrupa'da bu işin bir standardı var. AB'ye girmek isteyen Türkiye'nin bu standartlara uyması bu açıdan zorunluluk.
   <br/>
   <br/>
   'Kartel yalan söylüyor'
   <br/>
   <br/>
   Bölge halkı petrol kartelleri gibi düşünmüyor. Aksine sınır ticaretinin devam etmesinden yana tavır ortaya koyuyorlar. Şırnak Ticaret ve Sanayi Odası Başkanı Mehmet Yarka, sınır ticaretinin PKK'ya kaynaklık ettiği yönündeki suçlamaları kesin ve ağır bir dille yalanlıyor. Yarka, "Sınır ticareti masum bölge halkının ekonomik seviyesini yükseltmesine yardımcı olmaktadır. Devlet sınır ticaretini sonuna kadar takip etmekte ve ne olduğunu bilmekte. Aksini idda edenler bunu ispatlamalıdır. Petrol kartelleri rakip istemiyor. Biz onların sattığı fiyatın çok altında fueloil sattığımız için sınır ticaretinin önünü kesmeye çalıştılar. Üzülerek söylüyorum bunda da büyük ölçüde başarılı oldular" diyor.
   <br/>
   <br/>
   "Kayıt dışı olduğumuz yönündeki iddialar doğru değildir. Devlet petrol türevlerinden aldığı vergiyi şu anda Yüzde 60'tan yüzde 80'e, diğer ürünlerden (hurma, bakliyat, çay, hasır vb) aldığı vergiyi yüzde 40'tan yüzde 60'a çıkardı. Bu durum devam etmektedir. Eğer inanılmıyorsa gümrük kayıtları incelenebilir" diye konuşan Mehmet Yarka; Adana, Şanlıurfa, Gaziantep, Mersin, Kahraman Maraş illerinin sanayi fabrikalarının yakıt ihtiyacını sınır ticaretinden sağladıklarını, 40 bin lira olan fueloil'u 27 bin liraya sattıklarını, sanayi girdisini büyük ölçüde düşürerek şirketlerin kâr marjını yükseltmelerinin yanında rekabet şartlarını geliştirdiklerini savunuyor.
   <br/>
   <br/>
   Kartel'in lobi çalışmalarının başarılı olduğunu ve sanayi yakıtı getirememeleri yüzünden birçok sanayi şirketinin iflasın eşiğine geldiğini iddia eden Yarka, "Mazot üzerinden yapılan ticaret için herhangi bir engel yok. Çünkü mazot sınır ticareti kapsamında değil. Şu anda Habur'dan günde 100 tır giriş yapmaktadır. Bu hesapla aylık 7580 bin ton fueloil girişi oluyor. Bu da 1 milyon dolara tekabül eder. Esasında bunun onlarca katı ithalat yapabiliriz, ancak sınırlama var" diyor.
   <br/>
   <br/>
   'Alacaklarımızı alamıyoruz'
   <br/>
   <br/>
   Komşu ülkelerle önemli bir alacak sorununa işaret eden Yarka konu ile alakalı şu değerlendirmeleri yaptı: "Sınır ülkelerinden alacaklı olduğumuz 130140 milyon dolarımızı alamıyoruz. Karşı tarafın takındığı sert tutum karşısında özel sektörün birşey yapması mümkün değil. Başbakan Ecevit bu sorunumuza sahip çıktı. Ve devletinde içinde olacağı bir şirket kurulacak. Bu şirket karşı taraftan alacağımız olan parayı isteyecek. Seçim dolayısı ile bu isteğimiz gerçekleşmedi. Ancak seçimden sonra somut adımlar atılmasını umuyoruz."
   <br/>
   <br/>
   Habur'dan başka açık sınır yok
   <br/>
   <br/>
   Nusaybin Ticaret ve Sanayi Odası Başkanı Muzaffer Yumuşak, bir seneden beri Suriye ile mazot, fueloil ve diğer ürünler üzerinden yaptıkları sınır ticaretinin sıfırlandığına değinerek, bu durumun en çok kartel şirketlerine yaradığını, acısını ise yöre halkının çektiğini kaydetti. Yumuşak şunları söyledi: "Bir ülkenin güçlü olabilmesi için üç sac ayağı var; askeri, ekonomik ve siyasi açıdan güçlü olacaksın. Bunlardan birisini diğerine tercih etmeyeceksin. Suriye ile aramızda Abdullah Öcalan krizi patlak verince hemen ekonomik bir ambargoya gidildi. Ancak bu doğru değil. Türkiye'nin çevresindeki hangi ülke ile arası iyi; Suriye ile bozuk da İran, Yunanistan, Ermenistan ile iyi mi? Hayır. Ama bu ülkelerle belli seviyede ilişki kuruyoruz ve kurmak istiyoruz. Ekonomik ilişkiler sonuna kadar götürülmeli. Çünkü bedeli ülke refahından ödeniyor. Zaten beli bükük bir bölge halkından böylesi bir fedakârlık beklemek doğru değil. Şu anda Habur Sınır Kapısı dışında hiç bir kapı açık değil."
   <br/>
   <br/>
   Paralar PKK'ya mı gidiyor?
   <br/>
   <br/>
   18 Nisan seçimlerinden sonra bir hareketlilik beklediklerini söyleyen Muzaffer Yumuşak, bölge milletvekillerine sorunlarını anlattıklarını, parlamentoda konuyu dillendirdiklerini, ne kadar başarılı oldukları hususunu şimdiden kestirmenin mümkün olmadığını ifade etti. "Petrol kartelleri bizi kayıt dışı olmakla ve buradan elde edilen paraların bir kısmını PKK'ya göndermekle suçluyor. Ancak elinde bu konuda hiçbir veri yok. Habur'a bir vergilendirme sistemi getirildi. Devlet şu anda yeterlilik belgesi olmayan kamyonları sınırdan geçirmiyor" diyen Yumuşak, "Karteller kendi aralarında anlaşarak yüksek fiyatla satış yapmak yerine bizimle rekabete giderek fiyatları indirmeyi denesinler. Vergi kaybı olsa bile bu piyasada sınırdan geçirilen ürünler üzerinden fiyatların yüzde 3540 azalmasına sebep oluyoruz. Bu hem tüketicinin yararına oluyor hem de üretici firma iç ve dış piyasada rekabet edebilecek bir konuma sahip oluyor" diyor.
   <br/>
   <br/>
   Bir tarafta kayıt dışı ve PKK suçlaması öte tarafta bölge ekonomisine katkı yapan bir sınır ticareti. Devlet birinden birini seçeceğine denetim ve kayıt sistemi ile orta yolu bulabilir...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4940-benzinde-sinirler-sinirda.html), [web.archive.org (arşiv bağlantısı)](http://web.archive.org/web/20131219135227/http://www.aksiyon.com.tr:80/aksiyon/haber-4940-benzinde-sinirler-sinirda.html)
