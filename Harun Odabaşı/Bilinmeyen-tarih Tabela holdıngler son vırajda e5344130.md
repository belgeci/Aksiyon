# Tabela holdıngler son vırajda

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227161639im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161639im_/http://www.aksiyon.com.tr/resim/337/36.jpg" vspace="5"/>
  </p>
 </font>
 <font class="content">
  Çok değil bundan birkaç sene önce Kanal 7 televizyonunda yoğun bir holding reklamı furyası vardı. Bu reklamlar çok ortaklı şirketler konusunda bilgisi olmayan bir arkadaşımın da dakkatini çekmiş ve şu tespiti yapmıştı: “Bu zamana kadar banka reklamı ya da ürün reklamı çok gördüm ama bir sürü holdingin bu kadar sıklıkla televizyona reklam vermesine bir anlam veremiyorum.”
 </font>
 <br/>
 <p>
  <font class="content">
   Türkiye yeni bir olgu ile tanışıyordu. Bir çoğunun merkezi Konya olan bu tür holdinglerin sayıları çığ gibi büyüyordu. Olayın başlangıç safhasında olunduğu için yaklaşan tehlikenin nasıl bir şey olduğu pek algılanamadı. Gurbetteki vatandaşların parası Türk ekonomisine kazandırılacak, milli sermaye güçlenecekti. Bu amacın karşısında olmak kimseye yarar getirmeyeceği gibi yakışıksız bir tutumdu. Başlangıçta her şey güzel gidiyordu da denebilir. Görkemli açılışlar, dağıtılan yüksek kâr payları, istihdam edilen 30 bine yakın insan, hepsi güzel şeylerdi.
   <br>
    <br>
     Ama Kanal 7 televizyonu bu tip holdinglerin reklamını artık yapmıyor. Milli Gazete holding reklamı alırken eskisine göre daha seçici davranıyor. MÜSİAD eskiden üyesi olanların üyeliklerini iptal ediyor. Kendisine çeki düzen vermeyenleri üyelikten atmakla ve bunu ilan etmekle tehdit ediyor. Çok ortaklı şirketlere tasarruflarını yatıran vatandaşları uyarmak için yurt dışında konferanslar verip kitapçık dağıtıyor. Ve değneksiz köyün sahiplerinin olduğunu göstermeye çalışıyor.
     <br>
      <br>
       Peki tedbir alınmasa ne olurdu? Bir iki sene içinde patlayan Titan–Saadet Zinciri hadisesi gibi ciddi bir felaketle burun buruna kalınma tehlikesi vardı. Enkazın altında İslami değerler de kalacaktı. Çünkü bu iş ne kadar karşısında olsak da birileri için sadece ticari bir faaliyet değil, aynı zamanda İslami bir faaliyetti. Bu işe para yatıranlar arasında köprüden önce son çıkış levhasına uyanlar az hasarla kurtuldular. Ama şimdi binlerce mağdur gurbetçi kendi yaptığı hatanın bedelini ödemeyi çaresizce bekliyor.
       <br/>
       <br/>
       Tabelaları teker teker düşüyor
       <br/>
       <br/>
       Birçoğunun merkezi Konya’da olan bu ‘tabela holdingler’ resmen olmasa da fiilen bitmiş durumda. Konjonktürün de müsaadesi ile 1990’lı yıllarda mantar gibi biten ve gurbetçilerin milyarlarca markını toplayan bu tip çok ortaklı şirketler artık sıcak para girişi de olmayınca miadlarını tamamlama noktasına geldiler. Şu anda hepsinin kendi yağları ile kavrulma zorunluluğu var. Topladıkları sıcak para ile kâr payı dağıttıkları, dağıttıkları yüksek kâr paylarının reklamını yaparak daha fazla sıcak para topladıkları ‘saadet zinciri’ iflas etmiş durumda. Son ekonomik kriz de bu sürecin hızlanmasına sebep oldu. Eğer ekonomik projelerinde başarılı olamazlarsa –ki bunların önemli bir kısmının ortaya koyduğu somut bir başarı yok– arkalarında oldukça büyük bir mağdur kitle bırakarak terk–i diyar edecekler.
       <br/>
       <br/>
       Türk helikopteri vaatleri
       <br/>
       <br/>
       Milliyetçi ve dini bir söylem vardı; bu, yapılacak ekonomik faaliyete de yansıyordu: Türk helikopteri, Türk motosikleti, Türk otomobili... Şimdi bu projelerin yerlerinde yeller esiyor. Topladıkları paralarla hiçbir yatırım yapmadan ve karton yatırımlarla bir sene sonunda yüzde 25–40 kâr payı verenlerin sıcak para girişinin durmasının ardından azami iki sene sonra iflas bayrağını çekmeleri gerekir. Normal şartlar altında bir yatırımın kâra geçmesi için üç senenin geçmesi gerektiği bilinirken, bu şirketlerin parayı yatırmanın hemen akabindeki üç ayda kâr payı veriyor olmaları zaten ortada ciddi bir ‘sömürü sistemi’nin olduğunu gözler önüne seriyor.
       <br/>
       <br/>
       Konya Genç İşadamları Derneği Başkanı Mustafa Alagöz de bu konudaki sıkıntıya işaret ederek şunları söylüyor: “Sanayici olarak düşünün, imalat yapacaksınız. Bir yıl sonrasının kârını görmeniz mümkün değil. Holdinglerin yanlışları burada bana göre. Bu yanlışlığın düzeltilmesi gerekiyor. İnsanlara yüzde 40’lara varan kâr payı dağıtmak, hele hele Türkiye’nin bugünkü şartlarında, son derece yanlış bir olgu. O nedenle bunu düzeltmemiz gerekiyor. İnsanların yatırımcıya doğruyu söylemesi gerekiyor. Türkiye’nin bugünkü şartlarında döviz bazında yüzde 40 kâr getirecek hangi ticaret dalı var, ben göremiyorum.” Şimdiden mağdurlar oluşmaya ve bu mağdurlar dernekler kurmaya başladı. Ama asıl ciddi yıkımın 2001 yılının sonunda ortaya çıkacağı tahmin ediliyor.
       <br/>
       <br/>
       Deniz bitti
       <br/>
       <br/>
       Sayıları 200’e yaklaşan holdinler duvara dayandı. Bunların duvara dayandığını bir sene önce MÜSİAD da farketmiş ve aktif bir çalışmanın içerisine girmişti. Şu anda MÜSİAD’a holding ismi ile gelenler üyeliğe kabul edilmiyor. Daha önceden işletme olarak üye olup sonradan reel olarak büyüyüp holdingleşenlere istisna getirildi.
       <br/>
       <br/>
       MÜSİAD önceden üyesi olan bu tip şirketlerden durumu kritik olanlarla yolunu ayırdı. GAP İnvestment Holding, Endüstri, Jet–Pa ve Büyük Anadolu Holding artık MÜSİAD üyesi değil. Bir ara bu tip şirketler arasında reyting ölçümü yaparak barajın altında kalanların gideceği bir sistem oluşturulmaya çalışıldı. Ama durumu iyi olmayanların muhalefeti böyle bir sistemin kurulmasına izin vermedi. Yine de bu çalışma sonlandırılmış değil. Amerika’daki İslami endeks türü bir çalışma bu şirketler için de olabilir mi şeklinde şu anda başlangıç aşamasında olan bir çalışmaları da var.
       <br/>
       <br/>
       Yurtdışındaki gurbetçimiz de artık eskisi gibi vatan–millet edebiyatına aldanmıyor. MÜSİAD’ın konu ile alâkalı Almanya’daki toplantı ve konferansları ile yayınladığı kitapçıklar da oldukça etkili oldu. Ayrıca Jet–Pa’nın son durumu bu tip kurumlara para aktaranların gözünün açılmasına neden oldu. Bir musibet bin nasihatten iyidir sözünün doğruluğu bir kez daha ispatlandı. ‘Bu yüksek kâr paylarına aldanmayın’ uyarılarına aldırmıyorlardı; çünkü görece olarak her şey yolunda idi ama şimdi işin ciddiyeti ve vahameti ortaya çıkmış durumda.
       <br/>
       <br/>
       Dini sömürüye son
       <br/>
       <br/>
       Eskiden yanına hatiplik özelliği olan iki imam alan soluğu Almanya’da alıyor ve valizini para ile doldurup Türkiye’ye geliyordu. Olay bu kadar basit ve amatörce idi. Fakat süreç belli bir olgunluk noktasına geldi. Çünkü çürük elmalar ayıklanıyor. Belki dökülenlerin oranı yüzde 70’i bulabilir ama sağlam olanların ortaya çıkardığı sinerji; istihdam ve yatırım olarak geri dönecek. Bu işin istismarı var diye kapının tamamen kapatılması doğru değil. Türkiye’nin gurbetçilerin parasına ihtiyacı var, profesyonel ellerde 200 milyar marklık bir paranın ekonomiye katkısını hayal etmek bile güzel.
       <br/>
       <br/>
       Yimpaş yola devam ediyor
       <br/>
       <br/>
       Şimdi çok ortaklı şirket dendiğinde akla gelen iki ismin son durumlarına bakalım. Bunların durumu şu açıdan önemli; yurt dışında toplanan paraların yarısına yakını sadece bu iki şirket tarafından toplandı: YİMPAŞ ve Kombassan..
       <br/>
       <br/>
       Yimpaş çok akıllı bir strateji takip ederek belki de diğerlerine göre kendisini çok iyi bir noktada konumlandırmayı başardı. Riski en az olan perakende sektörüne girdi. Aytaç’ı alarak çok akıllıca bir iş yaptı ve Aytaç bugün Yimpaş’ın bir açıdan amiral gemisi olmuş durumda. Son dönemde yaşadığımız herkesin sıcak paraya ihtiyaç duyduğu kriz döneminde Yimpaş, al–sat yaptığı için likit sıkıntısına girmeyerek krizden en az zararla çıkmayı başardı.
       <br/>
       <br/>
       Proma geliyor
       <br/>
       <br/>
       Yimpaş şu sıralar yeni bir projeyi hayata geçirmeyi planlıyor. Bakkalım projesini andıran, Proma adını verdiği semt marketçiliği sistemi için hazırlıklar son noktaya geldi. Kendisinden alışveriş yapamayan ama gönül bağı kurduğu müşterilerine bu semt marketleri sayesinde ulaşmayı bekliyor. Proma kendisine Bakkalım marketlerinin değil de BİM’in rakip olabileceğini öngörüyor. Bu marketlerde kredi kartı olacak.
       <br/>
       <br/>
       Kompassan’da sıcak para girişi azaldı
       <br/>
       <br/>
       Diğer holdinglerde olduğu gibi Kombassan’da da sıcak para girişi çok azaldı. Kombassan nakit sıkıntısını gidermek için bir dönemde çok yüksek para vererek aldığı kurumları şimdi teker teker elinden çıkarma yoluna gidiyor. 50 milyon dolara aldığı Faisal Finans’ı 10 milyon dolara Türkiye’nin önde gelen sanayi şirketlerinden Ülker Grubu’na sattı. 110 milyon dolar vererek aldığı Amerika’daki Hit or Miss Mağazalar Zinciri’ni rakamı sır gibi saklanan kelepir fiyatına, çok cüzi bir rakama bir Amerikalı şirkete satmak zorunda kaldı. Aslında Kombassan’ın yaptığı akılcı ve onurlu bir davranış. Örneğin Faisal Finans’ın batmasına göz yumabilirdi ama prestij kaybına bile uğrasa bu noktada yapılacak en olumlu tavrı sergiledi.
       <br/>
       <br/>
       Petlas satılık!
       <br/>
       <br/>
       Kombassan’ın Petlas’ı da elinden çıkarmak istediği, birtakım yabancı kuruluşlarla görüşmeler yaptığı biliniyor. Statejik bir öneme sahip Petlas’ta hakları olan teşvikleri bir türlü alamaması nedeni ile ciddi zarara uğrayan ve müesseseyi büyütemeyen Kombassan, satma isteğini ortaya koydu. Devlet, başkasının eline geçmesi halinde kapatılabileceğini düşünerek şimdi Kombassan’a istediği teşviği vermeyi düşünüyor. Ama Kombassan satma konusunda oldukça ciddi ve kararlı.
       <br/>
       <br/>
       Son sözü şöyle toparlayalım: Gülden Kazgan’ın ifadesi ile merkez sermaye kendine rakip istemiyordu. Ama kimilerinin İslami ya da yeşil sermaye diyerek dışlamaya çalıştığı Anadolu sermayesi kendi kendisine merkez sermayenin yapmadığı kötülüğü yaptı ve çürük elmaların oluşmasına imkan tanıdı. Ama en azından bu yaşanılan sıkıntılara tecrübe nazarı ile bakarsak belki geleceği kurtarabiliriz ve gurbetçilerin sermayesi ehil ellerde Türkiye için çok hayati yatırımlarda kullanılabilir.
       <br/>
       <br/>
       e—mail: harunodabasi@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13015), [web.archive.org (arşiv bağlantısı)](http://web.archive.org/web/20050227161639/http://www.aksiyon.com.tr:80/detay.php?id=13015)
