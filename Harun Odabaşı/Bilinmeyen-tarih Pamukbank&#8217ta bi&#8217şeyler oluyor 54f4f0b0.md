# Pamukbank&#8217;ta bi&#8217;şeyler oluyor

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20030904094716im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030904094716im_/http://www.aksiyon.com.tr/resim/32/30.jpg" vspace="5"/>
  </p>
 </font>
 <font class="content">
  Pamukbank’ın eski konumuna gelmesinin bile 10 senede mümkün olabileceğinin öngörüldüğü bir ortamda Mehmet Emin Karamehmet’in bu banka için mücadele ediyor olması tatmin edici bir hedef kabul edilmiyor. Hukuki sürecinin kesinleşmesinin ardından meydana gelecek zincirleme gelişmeler dikkate alındığında Karamehmet’in esas amacının Yapı Kredi Bankası’nı garanti altına almak olduğu görülüyor.
 </font>
 <p>
  <font class="content">
   Bankacılık sektöründeki dalgalar durulmak bilmiyor. Tam fırtınanın dinip geminin kıyıya yaklaştığının hesabının yapıldığı bir anda bir tsunami ‘operasyonun’ henüz bitmediğinin sinyalini veriyor. Türkiye’nin bir yıl öncesine kadar en zengin işadamı Mehmet Emin Karamehmet’in iki bankasından bir olan Pamukbank’ın Tasarruf Mevduat Sigorta Fonu’na (TMSF) devredilmesinin ardından Çukurova Grubu; Doğan Grubu, Bankacılık Denetleme ve Düzenleme Kurulu (BDDK) ve IMF’nin oluşturduğu üçlü konsorsiyuma karşı amansız bir savaşa girişti. Demir leblebi Karamehmet kendisinden önce el konulan diğer 19 bankanın çıkardığından daha fazla gürültü çıkardı. Elinde rakipleri kadar olmasa da önemli sayılacak bir medya gücü vardı. Bu arada medya grubu bünyesinde ciddi bir değişim hamlesi başlatarak medya gücünün daha etkin kullanılmasına ilişkin strateji değişikliğine gitti. Reyting şampiyonu Reha Muhtar’ın işine, ‘fazla leight’ bulduğu için son verdi. ‘Derin bağlantıları’ ile dikkat çeken Tuncay Özkan yüklü bir transfer ücreti ile Show TV Genel Yayın Yönetmeni oldu. Transferler sürdü; Mehmet Barlas, Nurcan Akad, Oya Berberoğlu, Kemal Yavuz ve Serdar Turgut’u Akşam gazetesi bünyesine kattı.
   <br/>
   <br/>
   Bankalar operasyonu mali külfetin taşınamaz olması sebebi ile kaçınılmaz bir noktaya gelmişti fakat 20 banka arasında iki bankanın başına gelenler diğerlerinden ayrı değerlendiriliyor: Pamukbank ve Demirbank. Devletin 21 Kasım’da el konulan Demirbank’a sahip çıkmayarak altın yumurtlayan tavuğu boğazladığı savunulurken Pamukbank’a el koyarak uluslararası sermayenin Türkiye üzerinde yürüttüğü sermaye oyununa katkı sağladığı iddia ediliyor. Pamukbank’ın mali yapısının TMSF’nun el koymasını haklı çıkaracak bir bozukluğa sahip olduğu Karamehmet cephesi tarafından da kabul ediliyor. Ancak bankaya el koymadan birkaç gün evvel verilen Yapı Kredi Bankası ile birleştirilmesi yönünde Çukurova Grubu’nun yaptığı teklifin BDDK tarafından yeterince incelenmeden reddedilmesi anlamlı bulunuyor. Aynı anlamı Danıştay İdari Dava Daireleri Genel Kurulu da vermiş olacak ki Pamukbank’ın TMSF’na devrine ilişkin BDDK kararının yürütmesini aynı gerekçe ile durdurdu.
   <br/>
   <br/>
   Karamehmet YKB’yi kurtarabilecek mi?
   <br/>
   <br/>
   Pamukbank üzerinden yaşanan mücadelenin aslında aysbergin görünen yüzü olduğu ve arka planında daha köklü bir sermaye savaşının yaşandığı belirtiliyor. Güvene dayalı bir sektör olan bankacılık sisteminde Pamukbank, Fon’a devredilerek çok büyük bir itibar kaybına uğramıştı. Mevduatı erimiş, müşteri sayısı azalmış ve en nitelikli elemanları bankadan ayrılmıştı. Pamukbank’ın eski konumuna gelmesinin bile ancak 10 senede mümkün olabileceğinin belirtildiği bir ortamda Karamehmet’in Pamukbank için mücadele ediyor olması tatmin edici bulunmuyor. Kimilerine göre kaybolan prestijini kurtarmak istiyor ya da savaşarak çekiliyor. Fakat Pamukbank’ın Fon’a devredilmesinin hukuki sürecinin kesinleşmesinin ardından meydana gelecek zincirleme gelişmeler dikkate alındığında Mehmet Emin Karamehmet’in esas amacının Yapı Kredi Bankası (YKB) ve Turkcell’i garanti altına almak olduğu görülüyor. YKB mevcut özel bankalar içerisinde bireysel bankacılıkta alanında en iyi konumda olan bir banka. Yabancı bankalardan ise özellikle Citybank bireysel bankacılıkla ilgileniyor ama uzun gayretlerine rağmen Türkiye’de istediği noktaya gelemedi. Yabancı bankaların YKB’yi satın alması halinde bankacılık sektörünün yüzde 50’sini kontrol altına almış olacak. Bu rakam Meksika gibi IMF’nin eleğinden geçmiş bir ülkede bile yüzde 40’ın altında. Pamukbank konusunda hukuki süreç Çukurova Grubu’nun aleyhine sonuçlanmış olsa idi Bankalar Kanunu gereği banka batırmış bir işadamı başka bir bankanın sahibi olamayacağı için Karamehmet YKB’yi elinden çıkartmak zorunda kalacaktı. 4—5 milyar dolar değerinde bir bankayı Türkiye’de almaya güç yetirecek bir yerli sermaye yok. Dolayısı ile yabancı sermaye rakipsizliğin avantajını kullanarak YKB’yi alabilme imkanına kavuşacak. Hatta pazarlık masasına oturulduğunda Turkcell’in satışının da gündeme gelebileceği konuşuluyor.
   <br/>
   <br/>
   BDDK kimin sesi?
   <br/>
   <br/>
   BDDK’nın el koyduğu bankalarla ihtarla geçiştirdiği bankaların mukayesesinin ne gibi sonuçlar doğuracağı ise merak ediliyor. İştirakleri çok büyük ama mali yapısı dengesiz bazı bankalara el koyulan bankalarla aynı sorunları yaşamasına rağmen el konulmaması BDDK’nın kararlarında siyasi davrandığı iddialarını gündeme getirdi.
   <br/>
   <br/>
   Şu anda sayıları 13’ü bulan ve değişik sektörlere konsantre edilmiş üst kurulların denetim dışı tutulması AKP’nin iktidara gelmesi ile birden bire sıcak bir gündem maddesi oldu. Başbakan Abdullah Gül ve Sanayi ve Ticaret Bakanı Ali Coşkun’un beyanatları değerlendirildiğinde şu sonuç çıkıyor: BDDK milyarlarca dolarlık operasyon yapmasına rağmen hiçbir merciye karşı aldığı kararların hesabını vermiyor. Kapalı kapılar ardında aldığı kararların şeffaf bir zemine taşınması için siyasi iradenin denetimi şart. Örneğin bankasına el konulan Halit Cıngıllıoğlu’nun 22 yaşındaki kızına Toprak Yatırım Bankası’nı alma hakkı tanıması tartışmalara neden oldu. Suçun şahsiliği dolayısı ile Halit Cıngıllıoğlu yüzünden kızı Damla Cıngıllıoğlu’nun cezalandırılması düşünülemez. Ancak çok hassas bir dönemden geçen finans sektörüne giriş için tecrübe eksikliği olan birisine ruhsat vermesi BDDK üzerindeki karanlık gölgeyi daha da koyulaştırmaktan başka bir işe yaramadı.
   <br/>
   <br/>
   IMF izin vermiyor
   <br/>
   <br/>
   İşte kısa vadede piyasaları gerginleştiren kriz beklentisi bu noktada keskinleşiyor. IMF, bankalar operasyonunu ve özellikle Pamukbank’a el konulmasını şiddetle destekliyor ve finans ayağındaki düzenlemeleri stand—by anlaşmasının en önemli ayağı olarak kabul ediyor. Ve Pamukbank’ın Fon’a devredilmesi konusunda yürütmeyi durdurma kararının alınışına IMF’den anında tepki geldi. Bu gelişmeler IMF’nin uluslararası sermayenin taşeronluğunu yaptığı yönündeki iddiaları güçlendiriyor. 1997 yılından bu yana Uzakdoğu, Latin Amerika ülkeleri ve Türkiye’de yaşanan krizleri makro çerçevede analiz edenler Türkiye’de yaşananların bu gelişmelerin bir uzantısı olduğu görüşünde. Buna göre; tıpkı Endonezya, Meksika, Arjantin ve Güney Kore’de olduğu gibi yerli bankacılık sistemi çökertildikten sonra 5—6’ya inen bankalardan birkaç tanesini yabancı sermaye satın alacak. 57. Hükümet bu tehlikeyi görmüş olacak ki bankacılık sektöründe yabancı sermaye payının yüzde 15’i aşamayacağı yönünde fikir ortaya atmıştı.
   <br/>
   <br/>
   Kamuoyu, Pamukbank üzerinde tozduman arasında kopartılan fırtınayı sanki iki medya grubu arasındaki menfaat çatışması şeklinde algıladı. Ancak Türkiye’nin en büyük sermaye gruplarından birisine dokunmak ve nihai sonuca gitmek kolay bir hadise değil. Karamehmet kalesine giden golü şimdilik çıkartmışa benziyor. Hakemin henüz nihai kararı vermediğini ve maçın 90 dakika olduğunu unutan yanar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2178), [web.archive.org (arşiv bağlantısı)](http://web.archive.org/web/20030904094716/http://www.aksiyon.com.tr:80/detay.php?id=2178)
