# "Geyik"ekonomı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050225005446im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005446im_/http://www.aksiyon.com.tr/resim/385/48.jpg" vspace="5"/>
  </p>
 </font>
 <font class="content">
  En fazla konuştuğumuz konuların başında gelen ekonomide aradan yıllar geçmesine rağmen değişmeyen gündem maddeleri var. Belirli aralıklarla aynı nakaratı Türk halkı ve Türk medyası tekrarlayıp duruyor. Ekonominin geyikleri de diyebileceğimiz bazı cümleleri tahlil ederken insan nerede ise Türk iktisat tarihinin özetini çıkarabileceğini düşünmeye başlıyor
 </font>
 <br/>
 <p>
  <font class="content">
   2000’li yılların hemen başında İMKB endeksinde yaşanan görülmemiş çıkış Türkiye’de en ilgisiz kişilerin borsaya ilgi duymasına sebep olmuştu. Kafasında köylü kasketi, kırılmamış şivesi ile bankalara hisselerle alâkalı alış—satış direktifleri veren çiftçiler vardı. Bu köylüler belki o zamana kadar hiç duymadıkları, spekülasyon, manipülasyon, açığa satış, kâr realizasyonu, borsanın tavan yapması gibi kavramların ne anlama geldiğini çözmeye çalışıyorlardı. Benzer durum 17 Ağustos depremi ile birlikte yaşandı. Depremin dehşetini hissedenler, merakla medyadaki jeologları izliyor ve yer bilimleri hakkında teferruatlı malumat elde ediyorlardı. Son devalüasyon da vatandaşların döviz piyasasında olup bitenlerle alâkalı bilgilerini artırmaya yaradı.
   <br>
    <br>
     Futboldan sonra en fazla konuştuğumuz konuların başında gelen ekonomide aradan yıllar geçmesine rağmen değişmeyen gündem maddeleri var. Belirli aralıklarla aynı nakaratı Türk halkı ve Türk medyası tekrarlıyor. Ekonominin geyikleri de diyebileceğimiz bazı cümleleri tahlil ederken insan nerede ise Türk iktisat tarihinin özetini çıkarabileceğini düşünmeye başlıyor:
     <br>
      <br>
       Enflasyon canavarı yine hortladı: Dünya da nesli tükenmesine rağmen Türkiye’deki bol güneşli ve sulak yaşama koşulları bu canavarın soyunu devam ettirtiyor. Dünyanın gelişmiş ya da gelişmemiş bütün ülkeleri enflasyon sorununu halletmesine rağmen Türkiye hâlâ süper enflasyonla mücadele ediyor. Her ayın dördünde gazetelerde mutlaka dinozor tiplemesi ile birlikte bir haber görürsünüz. Ya canavar uykuya yatmıştır, ya baş kaldırmıştır, eğer yüksek bir enflasyon oranı çıkmışsa hortlamıştır.
       <br/>
       <br/>
       ...şirketi borsada tavan yaptı: Şirketle alâkalı olumlu bir haber ya da beklentinin ortaya çıkması ile meydana gelen bir gelişmedir. Hisse fiyatının bir günde yükselebileceği en yüksek değeri işaretler. Bunun tam tersi yani hisse fiyatının bir günde düşebileceği en alt seviye de şirketin hisse fiyatının taban yapması şeklinde tarif edilir.
       <br/>
       <br/>
       Türkiye kendi kendine yeten 7 ülkeden biri idi: 20 yıl evvel dışarıdan temel gıda maddesi ithal etmediği dönemde Türkiye’yi tanımlamak için kullanılıyordu. 1981 yılında ilk pirinç ithali ile birlikte ‘kendi kendine yeten 7 ülkeden biri’ unvanımız da elimizden alındı. Fakat gözden kaçan bir nokta var; o dönemde belki kendi kendimize yetiyorduk ama gelişmiş ülkelerin kişi başına tüketilen et, süt, yumurta ve yoğurt tüketimine bakıldığında kendi kendimizi kandırdığımız ortaya çıkıyor. Yani sağlıklı beslenme standardı dikkate alındığında Türkiye hiçbir zaman kendi kendine yeten bir ülke olmadı.
       <br/>
       <br/>
       TÜSİAD’dan hükümete ültimatom: Türkiye’nin bir numaralı iş adamları derneği TÜSİAD’ın başkanının öksürmesi bile haberdir ve kurulduğundan bu güne kadar değişmeyen bir gerçeğimiz de TÜSİAD’ın ekonomiye nasıl baktığının kamuoyu ile paylaşılması olmuştur. TÜSİAD’ı ya hükümete ültimatom verirken, ya uyarırken, ya da destek verirken gördük. Bazen de TÜSİAD yaptırdığı araştırma raporları ile gündeme geldi. TÜSİAD hiçbir zaman küçük haberlerle geçiştirilmeyen, her sözünde hikmetler aranan bir Boğaz Kulübü ayrıcalığını taşımıştır ve hâlâ taşımaya devam ediyor.
       <br/>
       <br/>
       IMF ile stand—by anlaşması imzalandı: Türkiye Özal’lı yılları bir kenara bırakırsa sürekli IMF ile borç istemek için masa başında olmuştur. Bugüne kadar yapılan 18 stand—by anlaşması yapılmasına rağmen ülkelerin mali dengelerini kurmakla görevli IMF’nin reçeteleri Türkiye’nin derdine derman olamadı. Sadece Türkiye değil İsrail hariç hiçbir ülkede IMF istikrarı sağlayabilmiş değil. Yine de borca ihtiyacı olan ülkelerin çaresiz başvurmak zorunda olduğu uluslararası bir kurum IMF. IMF yetkililerinin görüşme, ön görüşme, tavsiye ya da tehditleri yıllardır Türkiye’nin gündemini işgal etmiştir.
       <br/>
       <br/>
       Tüketici Fiyat Endeksi (TÜFE): Enflasyon canavarı deyince TÜFE ve TEFE’den bahsetmeden olmaz. TÜFE bakkaldan, manavdan, manifaturacıdan, mağazadan alışveriş yapan son tüketicinin itibar etmesi gereken endekstir. Tüketicilerin kullandıkları kaynak malların genel fiyat seviyelerindeki değişmeleri gösteren endekstir. Türkiye’de tüketici endeksleri; geçinme endeksi, perakende fiyat endeksi, tüketici fiyatları endeksi olarak İstanbul Ticaret Odası, Devlet İstatistik Enstitüsü ile Hazine ve Dış Ticaret Müsteşarlığı tarafından düzenlenmekte.
       <br/>
       <br/>
       Toptan Eşya Fiyat Endeksi (TEFE): Ürünlerin ara intikal noktalarındaki, yani toptancıların elindeki fiyat artışlarını ihtiva eder. Bu endeks, paranın satınalma gücünde oluşan değişmeleri belirlemek amacıyla kullanılır.
       <br/>
       <br/>
       Yabancı sermaye beklemede: Türkiye’ye yapılan 1946 meşhur Marshall yardımından bu yana yabancı sermaye konuşulur. Meşhur reyting kuruluşlarının pazar araştırmaları Türkiye’yi gelişmekte olan 10 pazar arasında göstermesine rağmen yabancı sermaye bir türlü Türkiye’ye gelmez. Özellikle son ekonomik krizin ardından yapılan yasal düzenlemeler ile birlikte yabancı sermayenin finans başta olmak üzere birçok sektöre geleceği varsayılıyor. Bugüne kadar otomotiv, ilaç ve gıda sektöründe kısmi ölçüde yabancı sermaye yatırımı görülmesine rağmen yabancı sermaye Türkiye’ye büyük ölçüde sıcak para olarak gelmeyi tercih etti. Sıcak para, doğrudan yatırım için gelmeyen, borsa ya da devlet kağıtlarına yönelen, bir süre nemalandıktan sonra çekip giden geçici para anlamına geliyor.
       <br/>
       <br/>
       Bu yıl turist patlaması bekleniyor: Türkiye özellikle gelişmiş Batı ülkeleri için aranıp da bulunmayan ucuz bir tatil ülkesi. Özellikle güney sahillerimiz mayıs—haziran ayından itibaren yabancı turist akınına uğrar ve yukarıdaki başlığı gazetelerimiz güneşlenen bir turist fotoğrafı ile birlikte kullanır. Bir de turizmin patlama yaptığı temmuz—ağustos aylarında Antalya’daki havaalanında izdihamdan kuyrukta uyuklayan turist görüntüleri ile Antalya havaalanında turiste eziyet haberlerini unutmamak lazım.
       <br/>
       <br/>
       Kuyrukta can verdi: Bir SSK, Emekli Sandığı ya da Bağ—Kur emeklisinin emekli maaşını almak için girdiği uzun kuyrukta sıcağa ya da izdihama dayanamayarak fenalaşıp kalp krizinden öldüğü haberi Türkiye’nin yine senelerden beri kurtulamadığı Türkiye fotoğrafından biri olagelmiştir. Cenazenin üstü gazete parçaları ile örtülmüştür ve emekliler yine kuyruktan ayrılmadan beklerler sıranın kendilerine gelmesini.
       <br/>
       <br/>
       Borsada kâr realizasyonu: Borsa ile alâkalı yine çok tanıdık cümlelerden biri. Bir şirketin hisseleri belli bir yüksekliğe geldikten sonra o şirketin elinde hisse bulunduranlar kazandıklarının bir kısmını somut bir şekilde ellerinde görmek isterler, bu süreçte hisseler satılmaya başlanır, bu durum borsada kâr realizasyonu şeklinde tanımlanır. Bu sebeple hissenin fiyatı belli ölçüde düşer. Kâr realizasyonları borsa genelinde görülürse bu durum endeksin düşmesine neden olur.
       <br/>
       <br/>
       Hazine bonosu ve devlet tahvili ihalesi yapıldı: Türkiye’nin 210 milyar dolar civarındaki toplam borç stokunun yüzde 45’i iç borçlanmadan oluştu. Hazine’nin en önemli görevi hiç şüphesiz bu borcu döndürülebilir konumda tutmak. Bunun için de sürekli bono ya da devlet tahvili ihalesi düzenler. Hazine bonosu Hazine tarafından vadesi 1 yıldan kısa süreli olarak çıkarılan ve iskontolu olarak işlem gören borçlanma senetleridir. Devlet Tahvili ise Maliye Bakanlığı tarafından itibari kıymetleri eşit ve ibareleri aynı olmak üzere çıkarılan borç senetleridir. Hazine bonosu ihalelerinin ardından sıra borç itfası haberlerine gelir. İtfa, borcun ödenerek kapanmasıdır.
       <br/>
       <br/>
       Benzin zammı otomatiğe bağlandı: Enflasyonist piyasaların en belirgin özelliklerinden biri de hiç şüphesiz sürekli yapılan zamlardır. Bunlardan benzine yapılan zammın diğerlerine göre ciddi bir ayrıcalığı var. GSMH içinde petrole ödenen para yüzde 4 olmasına rağmen petrol ürünlerine yapılan zam diğer ürünleri doğrudan etkiler. Çünkü petrol birçok ürünün temel hammadde girdisidir, ya da dolaylı maliyetlere yansıyan bir unsurudur. Hükümetin sürekli benzine zam yapması bu hükümetin enflasyonla mücadeleyi askıya alması anlamına geliyor.
       <br/>
       <br/>
       Taban fiyatlar açıklandı: Otomatiğe bağlanan bir haber de mevsimi gelince açıklanan ürün taban fiyatları. Fındık, tütün, şeker pancarı, hububat taban fiyatları açıklanmadan önce uzun bir tartışması yapılır. IMF ile müzakereler, ilgili bölgenin milletvekilinin ya da bakanının taban fiyatı yükseltmek için verdiği mücadeleler haber haline getirilir. Ve taban fiyat arada bir yerde tespit edilerek açıklanır. Her yıl ufak tefek nüanslarla birlikte tekrarlanan bir maratondur bu.
       <br/>
       <br/>
       Telekom’u özelleştirelim: Özelleştirme haberleri Necdet Calp’ın ‘Köprüyü sattırmam’ sözünden bu yana ekonominin ana gündem maddesi oldu. Kamu bankaları başta olmak üzere KİT’lerin özelleşmesi hep gündemdedir. Ama bunlar içerisinde en fazla üzerinde durulan özelleştirme Telekom olmuştur. Telekom’un Çiller döneminde 30 milyar dolara satılabileceği iddiaları öne sürülürken şimdilerde birkaç milyar dolar ancak edeceği söyleniyor. Telekom’un özelleşmesi ile alâkalı olarak hükümetin nisan ayının sonuna kadar net bir karar alması gerekmekte. Aksi takdirde IMF ön görüşmelere bile gelmemeyi taahhüt etti.
       <br/>
       <br/>
       Ne olacak bu Türkiye’nin hali: Her yaştan Türk vatandaşı bu cümleyi çok yakından tanır ve kullanır. Bazen Türkiye yerine Fenerbahçe spor kulübünün ismi de yerleştirilerek kullanıldığı olur. Mali ve reel piyasalarda meydana gelen çalkantılarla vatandaş eskiden 10 yılda sarsılırdı. Şimdi kriz süreçleri 5 yılın altına indi. Kişi başına düşen milli geliri 2000 yılında 2 bin 986 dolar iken 2001 yılında 2 bin 261 dolara düştüğü, ekonominin yüzde 8,5 daraldığı bir ortamda halimizi özetleyen bu söze ihtiyaç hiç bitmeyeceğe benziyor.
       <br/>
       <br/>
       Şunu da yazsaydın dediğinizi duyar gibiyim. Ben burada bıraktım; siz devam edin...
       <br/>
       <br/>
       e—posta: harunodabasi@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11986), [web.archive.org (arşiv bağlantısı)](http://web.archive.org/web/20050225005446/http://www.aksiyon.com.tr:80/detay.php?id=11986)
