# Teknokratlar hükûmeti gizli ihtilâldir

*Harun Odabaşı 2001.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nazım Düzenli, Türk ekonomisinde gıda sektörünün duayen ismi olarak bilinir. Gıda sanayiinin gelişim yıllarını çok yakından takip eden birisi olarak sanayicifinanshükümet üçgenindeki olup bitenlerin nabzını çok iyi tutabiliyor.
  </font>
 </div>
 <div id="newsText">
  <font class="detail-text">
   Gıda sektörünün Özallı yıllarda 198393 arasında en parlak dönemini yaşadığını söyleyen Düzenli şimdilerde yaşanan finans ve siyasi krizlerden dolayı oldukça endişeli.
   <br/>
   <br/>
   * * *
   <br/>
   <br/>
    Gıda sektörü ekonomik krizden en az ve en geç etkilenen sektör olarak bilinir. 1997 yılından bu yana Türk ekonomisi krizden kurtulamıyor. Şu anki durumunuz nedir?
   <br/>
   <br/>
   İki taraflı düşünelim: Gıda sektörü, sanayicilik ile memuriyet arasında bir yerdedir. Yani diğer sektörlerle kıyaslandığımızda bu zamana kadar çok para kazanmadığımız gibi bundan sonra da kazanacağımızı zannetmiyorum. Özellikle ailemin gayrimenkulleri olmasa idi son kriz döneminde ayakta durmamız mümkün olmazdı. Çünkü fabrikadan para çekemiyoruz. Kazanılan para personele, vergilere ve masraflara gidiyor. Zarar etmiyoruz ama yüzümüzü güldürecek bir netice de alamıyoruz. Gıda sektörü kâr marjı düşük bir sektördür. Fakat 2000 yılında genel sanayi bir rahatlama dönemine girdiğinde gıda sektörü de rahatladı. İhracat yapısının dolar ağırlıklı olması paritedeki euromark'tan gelen olumsuzlukların gıda sektörünce yaşanmamasına neden oldu. Diğer sektörlere nisbetle 2000 yılında iyi bir performans gösterdik. Dövize uygulanan çıpa farkının getirdiği dezavantajı gıda sektörü çok fazla yaşamadı. Mark yerinde sayarken doların artması bizim avantajımız oldu.
   <br/>
   <br/>
    2001 yılı nasıl görünüyor?
   <br/>
   <br/>
   2001 yılı için çok iyi düşünüyordum. Bu tabii 10 sene önceki durum ile değil 1999 ile kıyasladığımda iyi bir tablo var gibi geliyordu bana. Fakat aralık ayındaki finans krizi bu düşüncelerimizi değiştirdi. Tüm sektörler gibi gıda sektörü de finans krizinden aynı oranda etkilenmiştir. Çünkü bütün finansman kredileri her sektörde eşittir. Burada bir dolarmark paritesi yok. Borçlanma aynı şartlarda olduğu için gıda sektörü de ilk elden krizden olumsuz etkilendi.
   <br/>
   <br/>
   Bu dönemde bankaların sanayiciye karşı tutumlarının da hatalı olduğu kanaatindeyim. Normal şartlarda mevduat faizlerinde banka ile bir anlaşma yapılır ve anlaşma süresince değiştirilmez. Örneğin gecelik faizler yüzde 2000'e çıktı diye mevduat faizleri yükseltilmedi. Ama buna karşılık kredi faizlerinde bankalar bir günde iki kere değişiklik yaptılar. Yüzde 45 ile verdikleri kredileri bir yazı geldi yüzde 200'e, başka bir yazı daha geldi yüzde 1000'e çıkarttılar.
   <br/>
   <br/>
    Size de geldi mi böyle bir yazı?
   <br/>
   <br/>
   Bana geldiği gibi banka ile kredi ilişkisine girip de bu oldu bitti ile karşılaşmayan yok. Kişisel olarak finasman giderlerimi öz varlıklar ile karşılama taraftarı olduğum için bankalarla kredi ilişkim yüksek boyutta değildir. Ama sektör içinde bankadan kredi kullanma payı çok yüksektir. Hem de büyük miktarda kredi kullanılır. Ekonomide bir kaide vardır. Önemli bir hadise olduğu zaman yansıması birden bire olmaz. Zamanla ortaya çıkar. Önümüzdeki şubatmartnisan aylarında bu yansımaların olacağını ve enflasyon oranının yukarıya doğru kaçacağını tahmin ediyorum. Çünkü aralık ayının krizinin yansıması şubat ve mart ayına tesir eder. Sıkışan sanayici aşırı zam yapmaya gider ve bu enflasyonu da sıkıştırır. Buna karşılık yılbaşından sonra mutluyuz. Çünkü bir haftada ciddi bir toparlanma oldu. Kriz kontrol altına alındı ve iyiye doğru gidiyor. Böyle giderse, yani bir aylık bir kriz olarak kalırsa geleceğe yansıması çok fazla olmaz.
   <br/>
   <br/>
    Şimdi sıkıntı nerede?
   <br/>
   <br/>
   Sıkıntı şurada gibi geliyor bana: 2000 yılında enflasyon rakamında ve döviz çıpasında hükümet makul seviyelerde başarılı olmuştur. Belki enflasyon oranında hedeflenenin bayağı üstünde bir rakam çıkmıştır. Ama bu gelinen rakamın başarısız olduğu anlamına gelmez. Ekonomist Deniz Gökçe'nin söylediği güzel bir söz var: "Mili takım kalecisi olmayı hedefleyip de Kasımpaşaspor klübünün kalecisi olundu ise bu başarısız olunduğu anlamına gelmez". Enflasyon rakamında da gelinen nokta bir başarıyı gösteriyor. Hedef tutmasa bile enflasyon oranı yüzde 30'lu rakamlara gelmiştir. Ama çıpa ile enflasyon arasında bir fark meydana geldi. Şubat ve mart aylarında biraz enflasyon şaşarsa çıpa ile arasındaki fark daha da artar ve ihracat o zaman sıkıntıya düşer. Temenni etmemiz lazım ki enflasyon bu finans krizinden fazla etkilenmesin.
   <br/>
   <br/>
    Geçen sene dolar, marka göre daha fazla değer kazandı. Bu sene tam tersi olacak gibi bir görüntü var. Bu, gıda sektörünü nasıl etkiler?
   <br/>
   <br/>
   Geçen sene durum iyi idi ama bu seneki gıda sektörünün aleyhine. Gıda sektörünün ihracatı ağırlıklı olarak Afrika ve Ortadoğu gibi geri kalmış ülkeleredir. Bu ülkelere de dolar karşılığı satış yapılır. Bu sene euro ve mark dolara karşı değer kaybederse bu sefer tekstil sektörünün durumu iyi olacak, bizimki kötüleşmeye başlayacak.
   <br/>
   <br/>
    İthalat açısından ne olur?
   <br/>
   <br/>
   Bu fark olduğu sürece bu durum ithalatın lehinedir ve ithalatta bir artış olur. Üretici firma bile imal edip ihraç etme yerine ithalatı daha kârlı gördüğü için üretimi durdurur ya da kısmi ithalatçılığa başlar. Çıpa ile enflasyon arasındaki farkın büyümesi ihracatı engeller, ithalatı artırır.
   <br/>
   <br/>
    2001 yılında gıda sektöründe ithalat ile ihracat arasındaki denge nerede kurulur?
   <br/>
   <br/>
   Türkiye'nin 1990'lı yıllarda gıda ihracatı 2 milyar 900 milyon dolar seviyesinde idi. 2000 yılında 3 milyar 100 milyon dolar seviyesinde. İthalat 1990'lı yıllarda 250 milyon dolar iken 2000 yılında 1 milyar 800 milyon dolara yükseldi. İthalatta 9 misli bir artış olurken ihracat ancak yüzde 10 artabilmiş. Dolayısı ile gidiş tahmin ettiğimiz gibi olursa ithalat 2,5 milyar doları bulur ve ithalat ile ihracat yavaş yavaş başa baş hâle gelir. Gıda sektörü bir anlamda dış ticaret açığına müsbet tesir eden yegane sektör. Diğer sektörlere baktığınızda hep ihracat ithalattan azdır.
   <br/>
   <br/>
    Bankacılık sektöründe bir konsolidasyondan bahsediliyor. Aynı durum gıda sektörü için de geçerli mi?
   <br/>
   <br/>
   Her sektör için böylesi dedikodular çıkar. Ama bırakın gıda sektörünü, bankacılık sektöründe bile konsolidasyon diye birşey olması sözkonusu bile değildir. Böyle birşey olamaz. Türkiye'de aktüel olanların içinde iki şey palavradır. Devalüasyon ve konsolidasyon. Girdiğimiz ekonomik trend bunu mümkün kılmıyor. Ben devalüasyon gibi lafları duyduğumda o kadar saçma geliyor ki gülüyorum. Devalüasyon nazarı dikkate alınsa çıpa niye var o zaman! Devalüasyon yapmaya ihtiyaç yok ki. Merkez Bankası paranın değerine göre yüzde 3 ya da 4 artırabilir. Bugün doların değeri 670 bin lira. Siz bunu 850 bin liraya çıkartacaksınız. Bunu birden bire yapmazsınız. Çıpayı kaldırırsınız ve üç ay içinde her gün 10 bin lira koyarak o seviyeye getirirsiniz. Devalüasyon yapmanın bir gereği yok ki özel sektörün ve devletin borçlarını birden bire artıracaksınız.
   <br/>
   <br/>
    Ama ekonomi tarihimizde olmamış birşey değil bu.
   <br/>
   <br/>
   Türkiye devalüasyon yaptı ama o dönemde çıpa yoktu. 5 Nisan Kararları'ndaki devalüasyonda başbakana hak veriyorum. Hükümet enflasyonu aşağı çekmek istiyordu. Devlet borçlanacağı zaman ihalede 'ben enflasyonu şu rakama çekeceğim siz ona göre düşük faizden borç verin' dedi bankalara. Bankalar yüksek faiz isteyince hükümet de vermiyorum dedi ve 17 bin lira olan dolar bir günde 40 bin liraya çıktı. Ben orada bir ekonomist olarak bankaları suçluyorum ki sonradan bankalar da pişman olmuştur. Eğer bankalar o seviyeden borçlanmış olsalardı iddia ediyorum Türkiye o krizi yaşamazdı.
   <br/>
   <br/>
    Demirbank krizi de olmayabilir miydi o zaman?
   <br/>
   <br/>
   Bakın ben Cıngıllıoğlu'nu bir kere bile görmedim, tanımam ama sonuna kadar savunuyorum. Devletine güvenmiş adam. Vatandaş mevduata güvence verilmiş nasıl olsa param batmaz diyerek gidip güvenilir ama makul faiz veren bankalar dururken riskli ama yüksek faiz veren bankaya parasını yatırıyor. Batarsa bile devlet güvencesi var nasıl olsa. İşte o riskli banka battığı zaman oraya para yatırıp yüksek kazanç sağlamış servet sahibinden de devlet o zaman o parayı alsın. Hiç olmazsa bunu yapsın. Hem açık gözlülük yapıyorsunuz hem karşı çıkıyorsunuz ve zararı ben çekiyorum.
   <br/>
   <br/>
   Bir adam devletine güveniyor ve parasını hazine bonosuna yatırıyor ve bundan dolayı adamın bankası batıyorsa bu işte bir terslik var demektir.
   <br/>
   <br/>
   Eğer 20 milyar dolar verip şu fakir ülkede bankalar kurtarılıyorsa müsaade edin de Cıngıllıoğlu'na helalinden bir miktar para verelim de adamı kurtaralım. Çünkü ortada ne hortum var ne de usulsüzlük. Ben Cıngıllıoğlu ile diğer batan bankaları asla yanyana koymuyorum. Demirbank'a şu anda Cıngıllıoğlu geri gelsin ben gidip paramı Demirbank'a yatırırım. O kadar adamı savunuyorum.
   <br/>
   <br/>
    Ama devlete o kadar güvenmek ne kadar doğru?
   <br/>
   <br/>
   Ama hortumlayan bankalara devlet garantisi olduğu için para yatıran tamahkâr adamın parasını kurtarıyorsun da risk faktörünü ayarlayamadığı ama devletine güvendiği için bu adamı niye batırıyorsun! O 20 milyar dolarları devlet ödemese ben birşey demem. Ama sen hortumlanan bankaları kurtarıyorsun ama Cıngıllıoğlu açıkta kalıyor, bu olmaz işte. Gecelik faizler yüzde 1000'e çıkınca likite sıkışan bankanın gösterdiği teminat birden 40'ta bir gibi bir değer kaybına uğradı.
   <br/>
   <br/>
    İki bankanın iş birliği yaparak Demirbank'ın üzerine gittiği yazıldı çizildi?
   <br/>
   <br/>
   İki banka bir deklarasyon yayınladı. Demirbank'ın batma mevzuunda iki bankanın işbirliği olmamıştır diye açıklama yapmıştır. Velev ki öyle birşey olsa bile Merkez Bankası'nın devreye girmesi gerekirdi. Devlet bu işi çok güzel yönetebilirdi. Çünkü Demirbank'ın elinde bulunan kağıtlar başka bir ülkenin değil doğrudan doğruya devletin kağıdı idi. Devlet bunu biliyor. Değeri o an için düşse bile sonradan çıkacaktı ve Merkez Bankası bunu öngörerek o parayı Demirbank'a verebilirdi.
   <br/>
   <br/>
    Merkez Bankası niçin devreye girmedi o zaman?
   <br/>
   <br/>
   Karar mercii çok tepede. Başbakana ulaşılması, bilgilendirilmesi ve karar alınarak meseleye müdahale edilmesi çok uzun zaman alıyor. Demirbank olayı 3 saatlik bir olaydı. MB o anda karar alabilse idi olurdu ama karar süreçleri çok uzadığı için gecikildi. Nitekim MB devreye girdi ama üç gün sonra girdi. Ekonomi ve tıp saniyelik müdahaleleri gerektiriyor; yaptın yaptın, yapamadın hasta elde kalır.
   <br/>
   <br/>
    Cıngıllıoğlu'nun Süleyman Demirel'e yakın olması ve bu nedenle kurtarılmadığı gibi söylentiler var?
   <br/>
   <br/>
   Ama bu noktada birşey atlanıyor. Cıngıllıoğlu hazine bonolarını Demirel döneminde almamış ki. Sezer'in Cumhurbaşkanı, Ecevit'in başbakan olduğu dönemde almış. Medya bir hadiseyi çözeyim derken beraberinde 10 sorunu daha ilave ediyor. Bazen olmayan şeyler de olmuş gibi gösterilir. Şimdi Cıngıllıoğlu'nu yemek için Gazi Erçel ve bu hükümet ekonomiyi bu kadar berbat hale sokar mı? Bu tip komplolar söylenir durur ama arkası çok güçlü senaryolar değil bunlar. Nazım Düzenli'nin binasını yakmak için Beyoğlu'nu yakmaya benzer bu. Bu finans krizinden dolayı hükümet başına ne kadar büyük sıkıntı almıştır. Bir Cıngıllıoğlu için yapılacak iş değildir bu. Bunu ne Ecevit, ne Erbakan hatta padişahlardan Deli Murat bile yapmaz. Bu büyük bir aptallık olur.
   <br/>
   <br/>
    Bugün bir teknokrat hükümeti senaryosu var gündemde. Jandarma'nın Beyaz Enerji Operasyonu da buna delil olarak gösteriliyor. İTO başkanının bu paralelde bir sözü oldu?
   <br/>
   <br/>
   İTO başkanı ile bu konuyu ben de konuştum. Şimdi Türkiye demokratik bir rejim konusunda tercihte bulunmuş ve bu yönde ilerlemek istiyor. Bugün belki Teknokratlar Hükümeti'nin çok büyük faydaları olacağına ben de inanıyorum. Ama halkın seçtiği bir başkan ve hükümet var. Seçilmişleri bir kenara bırakarak birşeyler olacağını zannetmek son rerece yanlış olur. Peki bu teknokratları kim yönetecek? Demokratik bir sistemde karar kıldı isek bunun nimetlerine de külfetlerine de katlanmalıyız.
   <br/>
   <br/>
    Son ekonomik operasyonlarda siyasilerin kendilerini kayırdığı ve üzerlerine gidilemediği, dolayısı ile dürüst isimlerden kurulu bir teknokratlar hükümetinin sorunları aşmada çözüm olacağı yönünde biraz da insana doğruluk payı olduğu izlenimi uyandıran bir yaklaşımları da var bunların?
   <br/>
   <br/>
   Bugün TBMM var, AB'a taahütlerimiz var. Mehmet Yıldırım'ın teklifi ile Genelkurmay Başkanı'nın Meclis'i tatile sokup siyasi partileri kapatması arasında hiçbir fark yoktur bana göre. Bunlar konuşuluyor ama olumlu ve olumsuz yönlerini hep beraber görmek lazım. Şu anda bütün kurumların içinde kamuoyunun saygınlığını elinde tutan en güvenilir kurum Türk Silahlı Kuvvetleri. TSK'yı çok fazla politikaya karıştırırsak hele ki ekonomi gibi nerede duracağı belli olmayan bir meseleye karıştırırsak askeri de yıpratmış oluruz. Silahlı Kuvvetler'in istediği adamları bakanlığa getirdiğimizde bunlar ne kadar düzgün isimler olursa olsun öte tarafta seçilmişler var. O zaman halkın seçtiği isimleri devre dışı bırakmış olursunuz. Bunun bir darbeden farkı yoktur. Teknokratlar Hükümeti projesi gizli ihtilaldir bana göre.
   <br/>
   <br/>
    Mehmet Yıldırım MGK'yı göreve çağırdığı sözleri düşünerek ve danışarak söylediğini ifade ediyor?
   <br/>
   <br/>
   Teknokratlar Hükümeti projesinin doğru tarafları hatta doğru gerekçeleri yoktur manasında söylemiyorum. Ama nasıl gerçekleşecek bu? Türkiye'de yolsuzluk var mı? Evet. Siyasiler bunun ortaya çıkmasında engel teşkil ediyor mu? Bu da evet. Şimdi bu siyasileri devreden çıkartarak yolsuzlukların üzerine gidilmesi fikri ilk bakışta hoş görünüyor ama nasıl olacağına gelince bunun demokratik bir izahı yok. Olumsuz komplikasyonları çok fazla. Parlamentoyu tasfiye ettiğin anda demokrasi askıya alınır. AB hemen bize sırtını döner. AB bize demokrasiyi artırın derken tam tersini yapmış olacağız. 12 Mart ile 12 Eylül arasında netice itibarı ile bir fark yoktur. Birinde muhtıra verildi diğerinde tanklar yürüdü ama sonuçta ikisi de ihtilaldi. Şimdiki senaryo da aynı neticeyi verir.
   <br/>
   <br/>
    Son ekonomik operasyonlar sizi tatmin ediyor mu?
   <br/>
   <br/>
   Ben bu ekonomik operasyonları beğeniyorum ama sonu ne olacak, nereye vardırılacak. Bizim kanunlarımızda o kadar boşluklar var ki. Bir sürü adam göz altına alınıyor, hapse konuluyor ama davaların sonunda bunları beraat ettirmeye başlarsan ne olacak? Bunların yakalanmasından daha kötü bir durum ortaya çıkmaz mı? Yapanın yanına kâr kalırsa bu teşvik edici bir durum olur ve milletin ümitsizliği daha da artar. Soruşturma adam yakalanma ile sınırlı kalmamalı, sonuçta bu memleketi soyanlar ceza görmeli ve milletin hissiyatı teskin olmalı.
   <br/>
   <br/>
   email: harunodabasi@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C933A48486E3A1C7D7F75F9A9B32492C?newsId=7203), [web.archive.org (arşiv bağlantısı)](http://web.archive.org/web/20120529105742/http://www.aksiyon.com.tr:80/aksiyon/newsDetail_getNewsById.action;jsessionid=C933A48486E3A1C7D7F75F9A9B32492C?newsId=7203)
