# Markada düsman kardesler modasi

*Harun Odabaşı 2000.11.18*

<div>
 <p class="spot">
  Arçelik-Beko-Aygaz,  İstikbal-Bellona,  McDonalds-Burger King,  Sony-Aiwa, e-kolay-fıstık,  Coca Cola-Pepsi Cola,  Beymen-Çarşı, Migros-Şok. Bu firmaların  ortak bir özellikleri var, markaları farklı fakat sektörleri ve sahipleri aynı
 </p>
 <p class="metin">
 </p>
 <img border="0" src="/web/20010719221151im_/http://www.aksiyon.com.tr/2000/311/resimler/Markada.jpg"/>
 <p class="metin">
  Piyasa şartlarının değişkenliği ve rekabet ortamının acımasızlığı firmaların sürekli 'özel önlem' almalarını ve 'yeni hayat eğrileri'ne sıçramalarını zorunlu kılıyor. Her ay sektör ve firma bazında yeni trendlerin havalarda uçuştuğu, özellikle orta ve büyük ölçekli firmaların kısa aralıklarla stratejilerini gözden geçirip revize ettiği bir ortamda uluslararası piyasalarda sık sık başvurulan bir pazarlama taktiğinin Türkiye'de de yavaş yavaş moda hâline geldiği görülüyor: Bir grubun aynı sektörde ayrı ayrı şirket ve markalarla mücadele etmesi: Arçelik— Beko—Aygaz, İstikbal—Bellona, McDonalds— Burger King, Sony— Aiwa, e—kolay—fıstık, Coca Cola—Pepsi Cola, Beymen—Çarşı, Migros—Şok. Bu firmaların ortak bir özelliği var; markaları farklı fakat sektörleri ve sahipleri aynı.
 </p>
 <p class="metin">
  Düşman kardeşler modeli
 </p>
 <p class="metin">
  Mcdonald's—Burger King ve Coca Cola—Pepsi Cola, birbiri ile acımasızca rekabet eden (ya da eder gibi görünen) ancak sahiplerinin aynı kişi ya da kurumlar olduğu şirketler. Aynı hedef kitleye hitap etmesine ve küçük nüanslarla birbirinden ayrışmalarına rağmen bu şirketlerin 'gizli varlık sebebi' birbirini zayıflatma değil güçlendirme anlayışı üzerine kurulu. Birinin ciro ve pazar olarak zayıflaması diğerinin güçlenmesi anlamına geldiği için sahiplerinin zarar etmesi söz konusu değil. Bu yol özellikle elektronik sektöründe çok sık uygulanan bir yöntem. Örneğin dünyaca ünlü bir marka olan Aiwa, Sony'nin bir alt kuruluşu. Kalitesi aynı seviyede olmakla birlikte fiyatlandırma ve hedef kitle tercihi olarak ayrışıyorlar. Aiwa'nın bugünlerde kalitesini ve fiyat politikasını Sony ile aynı seviyeye çıkartma stratejisine girdiği belirtiliyor.
 </p>
 <p class="metin">
  Peki bir marka neden kendini daha güçlü kılmak yerine başka bir marka oluşturarak piyasada birden çok marka ile var olmak ister? Bu sorunun cevabı her sektör ve marka için farklılık arzetse de belli noktalarda bir ortak payda oluşabiliyor? Örneğin ilk planda pazardaki grubun toplam payını artırmak, başka rakipler çıkacağına kendisi rakip çıkartarak başka rakiplerin çıkmasını engellemek, ortak ar—ge oluşturarak maliyetleri aşağıya çekip fiyat avantajı yakalamak, Rekabet Kurulu'nun hışmından kurtulmak, kredi ve teşviklerden büyük ölçüde istifade etmek bu sebeblerden bazıları olarak sayılabilir.
 </p>
 <br/>
 <center>
  <a class="anaorta" href="http://web.archive.org/web/20010719221151/mailto:harunodabasi@usa.net">
   harunodabasi@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/ekonomi/1.htm), [web.archive.org (arşiv bağlantısı)](http://web.archive.org/web/20010719221151/http://www.aksiyon.com.tr:80/2000/311/ekonomi/1.htm)
