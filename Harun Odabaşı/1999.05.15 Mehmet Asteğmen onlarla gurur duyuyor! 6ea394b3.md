# Mehmet Asteğmen "onlarla" gurur duyuyor!

*Harun Odabaşı 1999.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamuoyu Petlas'ı 1997 yılında 35 milyon dolara Kombassan tarafından satın alınmasından daha çok Galatasaray'lı Mehmet Asteğmen'li reklamı ile tanımıştır zannediyorum.
  </font>
 </div>
 <div id="newsText">
  <font class="detail-text">
   Reklamın sonunda ak sakallı tonton dedeye şu sözler söyletiliyor: 'Mehmet Asteğmen sizlerle gurur duyuyor evlatlarım.' Kuruluşundan bu yana sürekli zarar eden bir kurum için bu sözü biraz iddialı bulanlar olabilir. Tabii 'Kâr elde etmek değil, ülke için stratejik ürün üretmek önemli. Bu açıdan Petlas tarihteki misyonunu başarı ile yerine getirmiştir' diyerek savunmaya geçenleriniz bulunabilir. Fakat ideal işletmecilik ilkelerine göre bir kamu kuruluşu için, hizmetini yaparken kâr da yapması bir hedef olmalı. Taşıma su ile değirmenin çarkı ne kadar dönebilirdi; dönmedi zaten. Petlas kurulduğu günden bu yana bir çok kamu kuruluşu ile ortak kaderi paylaşmış ve sürekli zarar etmiş. Özelleştirilerek bir özel sektör mantalitesi ile yönetilmeye başlandıktan sonra ise işler değişmiş. Özelleştirilmesinin üzerinden daha bir yıl bile geçmeden kâr ile tanışan Petlas şimdi öylesine hedeflere koşuyor ki; mübalağa gibi gelebilir ama birkaç yıl öncesinde bir İran'lı dan başka alıcısı bulunmayan Petlas "bu Petlas mı" diye insan şaşkınlık geçiriyor.
   <br/>
   <br/>
   "Köylü kafalılar bu işi beceremez"
   <br/>
   <br/>
   Başarı grafiğini yakalayan bir şirketin genel müdürü nasıl olursa Adnan Şahin'i de öyle gördüm. Vücudu canlı, sesi heyecanlıydı. Sanki yaptıklarından daha çok yapmak istediklerini anlatmak istiyordu. Yaptıkları geçmişte kalmıştı ama daha yapacak çok şeyi vardı. Bize bir genel müdüre yakışır tarzda 'sır'ları ifşâ etmeden ama ip uçlarını da vererek geleceğe dönük vizyon ve projelerini anlattı.
   <br/>
   <br/>
   Medyanın yeşil sermaye başlığı altında yürüttüğü önyargılı ve yıpratmaya dönük yayınlarının Petlas'ın daha iyi bir noktada olmasını engellediğine değinen Adnan Şahin, bu hususta biraz yaralıydı, sitemkâr konuştu ama ben üzerime almadım. Niye alayım ki? Şu zamana kadar aleyhlerinde tek bir haber girmemişim. Şimdi de lehlerinde bir haber için tuşlara basıyorum. Renklerin bile ideolojilere dönüştüğü ülkemizde sermayenin laik,  antilaik ayrımına tabi tutulması kadar doğal ne olabilir. Yarası olan gocunur!
   <br/>
   <br/>
   Kombassan Petlas'ı aldığında işinin gerçekten çok zor olduğu herkesin ortak görüşüydü. Burun kıvırmalar, 'Köylü kafalılar bu işi beceremez' diye aşağılamalar vardı. İmkansız değildi ama Petlas'ın alışveriş yapacağı Türk Silahlı Kuvvetleri ile iyi ilişkiler kurup kuramayacağı soru işareti idi. Ayrıca Kombassan'ın ve yeni gelen genel müdürün lastik üretiminde bir birikim ve tecrübeleri yoktu. Ama sadece deneyim ve tecrübe değil, birlik ve beraberlik, aynı hedefe koşma şuuru bazen tek başına bir şirketi başarıya taşıyabiliyor.
   <br/>
   <br/>
   Petlas Genel Müdürü Adnan Şahin, eksik yönlerini anlatırken, "Lastik fabrikası işletme deneyimimiz evet doğrudur yoktu. Ama inancımız, işletme ve başka fabrikalarda üretim tecrübemiz vardı. Güven duygusunu şehre ve çalışanlara verdikten sonra hedefe yürümek çok kolay oldu. Petlas'ta tecrübe ve birikim vardı, biz sadece onu harekete geçirdik. Bu işi benden daha iyi yapacak insanlar da var belki, ama ben doğru zamanda doğru yerde bulundum" diyor.
   <br/>
   <br/>
   Petlas devlerle çarpışacak
   <br/>
   <br/>
   Petlas Türkiye lastik piyasasında yüzde 8'lik pazar payı ile 4. sırada. Piyasanın tartışmasız liderliği Brisa'ya ait. Ardından Goodyear ve Pirelli geliyor. Petlas 1999 yılında 12 trilyon lira ciro yapmış. Bu rakamı 1999'da 20 trilyon liraya çıkarmayı amaçlıyor. Bu rakamın 12 milyon dolarlık kısmı yani yaklaşık % 35'i ihraç ediliyor. İhracat yapılan ülke sayısı ise oldukça yüksek, tam 54 ülke. TSK ile olan ticari ilişkileri toplam cironun yüzde 10'u mertebesinde. Bu oran 2000 yılında artacak.
   <br/>
   <br/>
   Daha ziyade kamyon, minibüs ve traktör lastiği üretiliyor. Ancak 1999'dan itibaren binek lastiğine de önemli bir ağırlık verilecek. Bu yıl toplam üretimdeki yüzde 10'luk payın binek lastiğinden olması bekleniyor. Pazarda en fazla kâr binek araba lastiklerinden sağlandığı için şimdiye kadar Petlas yönetiminin ihmal ettiği bu alanda yeni ürünlerle tüketici cezbedilecek.
   <br/>
   <br/>
   Petlas fason üretime büyük ölçüde ağırlık verdi. Petlas'ta 4 yıl önce bazı ünlü markalara fason üretim yapmaya başlamalarına rağmen pek kârlı görülmemiş ve durdurulmuş. Şimdi Petlas fason üretime yeniden başladı. Şimdilik başlangıç aşamasındalar ama bu yolla dünyanın en meşhur markalarını Petlas'ta üretebilecekleri iddiasındalar ki bunlardan bazılarını yapıyorlar da. Zira bu iş standardı tutturma işi. Standart tutunca fason üretimin önünde hiçbir engel kalmıyor.
   <br/>
   <br/>
   Meşhur meçhul yabancı ortak
   <br/>
   <br/>
   Halen yabancı bir ortakla çok önemli bir anlaşmanın arefesinde olduklarını ve el sıkıştıklarını kaydeden Adnan Şahin, resmi açıklamanın yakında yapılacağını söylüyor. Haber atlatma arzusu ile bastırmamıza rağmen yeni ortağın ismini bir türlü vermeyen Şahin, "Ortağımız dünyaca meşhur bir marka olduğu için, kesin netice alınıncaya kadar isminin telaffuz edilmesini istemiyor. "İki Avrupalı ve bir Japon firması ile de görüşme halindeyiz. Şimdiki anlaşmaya göre 55 milyon dolara mâl olacak ve 1.5 yıl içinde tamamlanacak yatırımla yıllık 2.5 milyon lastik üreteceğiz. 2000 yılında radyal lastik üretimine başlayacağız. Türkiye'deki toplam lastik üretiminin yüzde 20'sini gerçekleştirmeyi hedefliyoruz. Şu anda olduğu gibi üretimin yüzde 35'ini ihraç edeceğiz" diyor.
   <br/>
   <br/>
   Vizyonlarını 'bir dünya markası olmak' şeklinde açıklayan Şahin, bu hedefin başkalarına fantezi gibi gelebileceğini ancak bu sözün kuru bir sözden ibaret olmadığının yakında görüleceğini iddia ediyor. Şahin, "Yapılması gereken şeyleri biliyoruz. Herşeyden önce üstün bir teknolojik altyapı ve dünyanın dört bir yanında ortak çalıştığımız firmalar olmalı. Şu anda dünyada 3 ya da 4 lastik markasının hakimiyeti sözkonusu. Zaten biz dünya markası olmaz isek 10 sene sonra Petlas da olmaz. Ya kapanır, ya satılır. Biz bu bilinçle kendimizi geleceğe hazırlıyoruz" diyor.
   <br/>
   <br/>
   Petlas'taki değişim seyrini şöyle bir takip edecek olursak; kurulduğu tarihten itibaren sürekli sübvansiyonlarla ayakta duran ve diğer KİT'ler gibi kâr amaçlı çalışmadığı için zarar eden Petlas, tarihinde ilk kez 1998 yılında kâra geçti. Kalite ve ürün çeşitliliği alanındaki çalışmaları ile bu gelişimini pekiştirmeye çalışan Petlas ayrıca Türkiye'nin ilk ve tek uçak lastiği üreten firması. Son olarak F16 uçak lastiklerinin de üretimine geçerek Türkiye'de bir ilki daha gerçekleştirdi. Uçak lastiği dışında binek lastiği üretimine de ağırlık veren ve çeşitlerini giderek artıran Petlas, 2000 hedeflerini şimdiden yakalamış görünüyor. Petlas, 9 Mayıs 1997 tarihinde özelleşerek Kombassan Holding bünyesine katıldı. O günkü durumla bugünkü durum kıyaslandığında çok daha iyiye doğru giden üretim, satış, ihracat ve bayilik ağında şimdilerde büyük bir sıçramaya gitme planları yapıyor.
   <br/>
   <br/>
   Bize Anadolu Sermayesi desinler
   <br/>
   <br/>
   "Bize bir isim takacaklarsa Anadolu Sermayesi adını versinler. Bize yakıştırılan yeşil sermaye anlamsız geliyor. Biz şu anda Yahudilere lastik satıyoruz, Alman uyruklu birkaç ortağımız var. Fanatik İslamcılık gibi bir durumumuz olsa idi bunların hiçbirini yapmazdık" diye konuşan Şahin, " Şöyle bir farkımız olabilir; bankalarla mümkün olduğu ölçüde çalışmamaya gayret gösteriyoruz. Çünkü bankalara elini kaptıran kolunu kurtaramıyor. Bana şu anda aldığım maaşın ikiüç katını verseler ve gelişmiş bir metropolde çalışma imkanı tanısalar inanın gitmem. Çünkü benim Kırşehir'de Petlas'ta başarmayı istediğim işler var. Fakat bu imkanları Brisa'nın başındakilere tanısanız hiç düşünmeden kabul ederler, bizim farkımız bu noktada ortaya çıkıyor" diyor.
   <br/>
   <br/>
   Stratejik ürünlerde tekelin olduğu ülkemizde kalite ve fiyat rekabeti açısından yeni firmaların ortaya çıkması tüketicinin lehine. Benim de bir takam var ama Petlas henüz arabamın lastiğini üretmiş değil. Bekliyoruz Petlas!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5068-35-mehmet-astegmen-onlarla-gurur-duyuyor.html), [web.archive.org (arşiv bağlantısı)](http://web.archive.org/web/20130729165921/http://www.aksiyon.com.tr:80/aksiyon/haber-5068-35-mehmet-astegmen-onlarla-gurur-duyuyor.html)
