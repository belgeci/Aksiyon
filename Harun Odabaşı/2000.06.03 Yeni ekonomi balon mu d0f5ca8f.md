# Yeni ekonomi balon mu?

*Harun Odabaşı 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni ekonominin hangi taraflarının balon olduğunu net bir şekilde bilseydim herhalde şu anda dolgun bir ücretle önemli bir şirkette danışman olarak çalışıyor olurdum. 'Balon mu?' sorgulaması hiç şüphesiz yeni ekonominin getirdiklerinin içi boş hayaller olduğu anlamında olmayacak. Aksi takdirde Prof. Dr. İskender Öksüz'ün ifadesi ile tufan olup bittikten sonra birisinin, "Gerçekten ıslandık mı, yoksa bize mi öyle geldi?" diye sorması gibi birşey olur.
  </font>
 </div>
 <div id="newsText">
  <font class="detail-text">
   Ne oldu ise son on yılda oldu. Bir iletişim aracı olarak internet ve cep telefonlarının dünyaya yayılması başka bir ürüne nasip olmayacak hızda gerçekleşti. Bir matbaa bile hattatların işsiz kalması korkusu ile 250 yıllık gecikmeden sonra Osmanlı'ya gelirken ekonomide birçok iş kolunu ortadan kaldıracağı iddia edilen eticaret ve ebusiness hiçbir dirençle karşılaşmadan dünyanın dört bir tarafını bir ağ gibi sarıyor. Tabii hakkını yememek lazım, ABD bu konuda dairenin etrafını dönen tek ülke. Avrupa bile ABD'ye göre çok gerilerde.
   <br/>
   <br/>
   İddia şu: www (world wide webdünya çapında ağ), dünyayı bir bilgisayar ekranına sığdırarak her derde deva olacak. Tıp, bilim, film, oyun, reklamlar, kurslar, eğitim, alışveriş, evlilikler, posta, haritalar, kısaca insana ait ne varsa artık internette bulunacak. Bu ağı iyi kullananlar kısa sürede dünyanın sayılı zenginleri oluverdi. Hatta dünyanın en zengini unvanına kavuştular. İrili ufaklı binlerce şirket kuruldu. Kurdukları web sitelerinden elde ettikleri paralarla bir yıl gibi kısa sürede milyonlarca doların sahibi oldular.
   <br/>
   <br/>
   Herşey yolunda gidiyordu. Büyük bir dönüştürme gücünü arkasına alan ve girilmediği takdirde insanın kendisini eksik hissetmesine neden olacak kadar vazgeçilmez ve farklı olduklarını söyleyen com şirketlerinin bir türlü tatlı kâra geçememesi korkulu kâbusa dönüştü. Paradoksu büyütense com'ların milyarlarca dolara el değiştirmesi oldu. İnternetin en gözde firması Amazon'un hâlâ kâra geçememesine rağmen değerinin yüz milyar dolarlarla ifade edilmesine ne dersiniz? Tabii herşeyin bir izahı olduğu gibi bu çelişkilerin de bir izahı var; şirket belki kâr etmiyor ama müşteri sayısı ve niteliği, gelecekte bu portföyün taşıdığı potansiyeller dikkate alındığında şirketin değeri birden katlanarak artıyor. Acaba gerçekten işin iç yüzü de böyle miydi?
   <br/>
   <br/>
   Şimdilerde Nasdaq endeksinde bu com şirketlerin ciddi bir çözülmeye ve değer kaybına uğradığı gözleniyor. Hatta İngiltere'den gelen bir iflas haberi yeni ekonominin akıbeti hakkında ciddi endişelere sebeb oldu. Yüksek teknolojiye dayanan şirketler fırtına öncesi ilk belirtileri verdi! Daha güçlü bir kasırga bekleniyor ama bu kasırgadan sonra kimlerin ayakta kalacağı belirsiz. Şimdi, yeni ekonominin zayıf taraflarının incelenmesi gereken birçok vechesi olduğu dikkate alınırsa bir haber dosyasının buna yetmeyeceği âşikâr. Dosyamızda Nasdaq endeksindeki son gelişmeler ve Türkiye ekonomisi açısından 'yeni ekonomi'nin balon olan kısmı ile iktifa edeceğiz.
   <br/>
   <br/>
   Com'lardaki
   <br/>
   <br/>
   çözülme sürecek
   <br/>
   <br/>
   Önce Nasdaq. Nasdaq Amerika'da sonu com ile biten şirketlerin ağırlıkta olduğu bir borsa. Toplam hacmi trilyonlarca dolar. İnternete olan talebin çok yüksek olması nedeni ile doğru dürüst kâr etmeyen bu şirketler üç beş yıl içinde gelecekte alacağı pozisyonlar dikkate alınarak çok büyük değer artışı yaşadı. Herşey çok güzel giderken para kazanamamaktan sıkılan yatırımcının paniklemesi ve com şirketlerinin bilançolarındaki sağlıksız yapı birden büyük bir çözülmeye sebeb oldu. Bununla birlikte http//www.boo.com şirketinin iflası yaraya tuz biber ekti. Bu iflası başka iflasların da takip edeceğine kesin gözü ile bakılıyor.
   <br/>
   <br/>
   AOL, YAHOO, MS Network, Compuserve, Altavista gibi internet endüstrisinin dev isimlerinin bu gelişmelerden olumsuz etkileneceği, krizin şu aşamada durulmayacağı, zayıf şirketler eleninceye kadar çalkantının devam edeceği öngörülüyor.
   <br/>
   <br/>
   'Çok azı ayakta kalır'
   <br/>
   <br/>
   Peki bu süreci nasıl okumak lazım. Prof. Dr. İskender Öksüz'e göre paniğe gerek yok ve herşey olması gerektiği gibi gelişiyor. "Ekonomi yeni alanlara açılırken hep böyle olur. Binlerce "parlak" teşebbüs. Sonra içlerinden Microsoft gibi, Sun veya Cisco gibilerine bakıp şaşırırız: "Değeri bin defa, milyon defa arttı! "Fakat böyle on firmanın yanında, artık adı bile hatırlanamayan 990 tane mevta vardır." diye konuşan Prof.Dr. Öksüz'e göre piyasa ekonomisinin en güzel tarafı insanların yepyeni teşebbüslere kalkışma hürriyetine, sonra da en az birincisi kadar önemli batıp gitme hürriyetine sahip olması. Devletçiliğin kötü tarafları da bunların tersi. Bir Microsoft, bir Cisco olacak yaratıcılığı gösteremez devlet teşebbüsleri ama bundan daha beteri, batma hürriyetine de sahip değillerdir. Batmazlar. Sadece ağırlıkları altında bütün bir toplumu ve ülkeyi fakirliğe mahkûm eder ve ezerler.
   <br/>
   <br/>
   Tedbirler alınır
   <br/>
   <br/>
   Tarım toplumundan sanayi toplumuna geçerken de bugünkü sarsıntıları hatırlatan dalgalanmalar yaşandı. Çeliğin değeri demiryollarının ve otomobilin ilk yapıldığı yıllarda çok yüksek iken daha sonra kalite artmasına rağmen fiyatlarda ciddi düşüşler oluyor. Ekonomide önce sorun ortaya çıkıyor ardından çözüm üretiliyor. İskender Öksüz bu durumu şöyle izah ediyor: "Nihayet "yeni ekonomi" dendiğinde son on yılların yepyeni bir olayı, çok büyük portföy yatırımlarının sınır tanımadan dünyanın bir yanından öbürüne bazen da yıkıcı dalgalar gibi dolaşması kastediliyor. Bu balon değil, bazen bir hayat suyu. Bazen de dev tsunami dalgaları gibi yıkıcı bir felâket. Önümüzdeki yıllarda bu dalgaları biraz düzenleyecek, yıkıcılığını biraz dizginleyecek tedbirler alındığını görebiliriz. Ülkeler tarafından da, uluslararası teşkilatlarca da."
   <br/>
   <br/>
   Türkiye ne yapıyor?
   <br/>
   <br/>
   Türkiye açısından durum nasıl? Yeni ekonomiye ayak uydurabiliyor mu? Türkiye daha yeni ekonominin ne olduğunu anlayamadan ürünlerini kullanmaya başladı. ABD'nin iletişim ekonomisini kurgularken hangi ekonomik altyapıyı kullandığı gözardı ediliyor. Yeni ekonomi sanayi döneminin ürünleri üzerine inşa ediliyor. Kendisinin de bilgisayar, cep telefonu ve aksamı gibi yeni ürünleri var ama bu ürünlerin ekonomiye girmesi buzdolabı, televizyon, tekstil, hazır giyim ve otomobil gibi mamüller üzerinden olacak. Türkiye ise gelişmiş bir sanayi altyapısına sahip değil, Avrupa'ya ihraç edeceği kaliteli ürün oranı düşük. Hâlâ uluslararası markamız yok. Gümrüklerdeki başıboşluk dillere destan. Batık ve sağlıksız banka sayımız haddinden fazla ve hantal devlet hâlâ ekonominin merkezinde. Üretim altyapısı olmadan interneti nasıl kullanacağımız kocaman bir soru işareti olarak duruyor.
   <br/>
   <br/>
   Buradan yeni ekonomi önemli değildir gibi bir sonuç çıkmamalı. Aksine sanayimiz ve satacak ürünlerimiz olsa bile internet altyıpımız olmaz ise yine rekabet edemeyiz. Çünkü internet bir malın satışındaki maliyet unsurlarını büyük ölçüde düşürüyor. Rekabette fiyatlandırma ve müşteri memnuniyeti vazgeçilmez unsurlar olduğuna göre, geleceğin ekonomisinde internet mutlaka olacak. Bu açıdan yeni ekonomiye kayıtsız kalmak intihar olur. Fakat bardağın boş tarafını da görmeden nasıl olacak ki!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6227-yeni-ekonomi-balon-mu.html), [web.archive.org (arşiv bağlantısı)](http://web.archive.org/web/20131007171630/http://www.aksiyon.com.tr:80/aksiyon/haber-6227-yeni-ekonomi-balon-mu.html)
