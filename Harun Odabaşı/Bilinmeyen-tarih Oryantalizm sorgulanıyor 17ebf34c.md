# Oryantalizm sorgulanıyor

*Harun Odabaşı Bilinmeyen-tarih*

<div>
 <p>
  <font>
   Oryantalizmin ortaya çıkış sebebi ve tarihsel arka planının incelendiği ilk ciltte Halil İnalcık, Şerif Mardin, Oliver Kontny gibi önemli isimler yer alıyor ‘Batı Batıdır, Doğu da Doğu ve bunların ikisi asla bir araya gelemez’ kadim fikri öteden beri büyük çoğunluk için ekvator hattı gibi sanal ama gerçek bir ayrım noktası olageldi.
   <br/>
   <br/>
   Söze gelince; insanların temel biyolojik ihtiyaçları dünyanın her yerinde aynilik gösterdiği gibi diktatörlük, despotizm, demokrasi, din—devlet ilişkisi, insan hakları, din ve vicdan hürriyeti, hoşgörü ve bürokrasi gibi pekçok kavramın üç aşağı beş yukarı insanlığın ortak malları olduğu kabul görüyor. Fakat medeniyetleri sınıflandırırken insan unsurunun oluşturduğu bu medeniyetlerin su ve ateş gibi birbiri ile hiç ortak paydası olmayan ve birbirini iten farklı dünyalar oluşturduğu düşüncesi her iki cephede de hemen taraftar bulabiliyor. Bugün dünyada globalleşmeden ve kültürler arası diyalogdan söz etmemize rağmen Doğu ile Batı arasına konan ‘aşılmaz barikat’ yığını sürekli hatırlatılıyor. Türkiye’nin AB’ye alınmasına karşı çıkan görüşleri biraz irdelemek yeterli olur herhalde.
   <br>
    <br>
     Oryantalizm dualiteden beslenen fikirler için hep bir sığınma vesilesi oldu. Ancak bazen soruları çözmek için kullandığımız formüllerin de sorgulanmaya ihtiyacı var. Tıpkı oryantalizm gibi. Üç ayda bir çıkan Doğu Batı dergisi piyasaya sürdüğü son sayısında oryantalizm konusunu işliyor. Konunun ehemmiyeti ve çok boyutluluğu nazarı dikkate alınmış olacak ki dergi diğer sayılara göre hacimli çıkmasına rağmen hazırlanmakta olan 21. sayıyı da yine aynı konuya ayırdı.Oryantalizmin ortaya çıkış sebebi ve tarihsel arka planının incelendiği ilk ciltte Halil İnalcık, Şerif Mardin, Oliver Kontny, Hasan Bülent Kahraman, Mustafa Soykut, İsmail Hakkı Kadı gibi isimler yer alıyor.
     <br>
      <br>
       Halil İnalcık, hermenötik (yorumbilim) kavramından hareketle oryantalizmin şekillenmesinde filolojinin etkileri üzerinde duruyor. İslam tarihinde Kur’an tefsiri, hadis toplanması ve yorumlanması hususlarında ortaya çıkan metodolojinin İslam ilminin kendine özgü hermenötik metodlar meydana getirdiği hukuk sisteminin, J.Schact’ın bir sözüne atıf yaparak İslam’ın medeni dünyaya devrettiği en önemli miras olduğunu söylüyor. İnalcık, bir dönemde tefsir yazmak için 15 ilim alanında uzman olunması gerekirken aynı titizliğin şimdilerde devam ettirildiğinden emin olmadığının altını çizerken Türkoloji ilminin de doğuşu üzerinde duruyor. Şerif Mardin de oryantalizm hususunda aşılmaz bir kale gibi duran Edward Said eleştirilerinden beslenerek yazdığı makalede Batı oryantalistlerinin tek bir kalıptan çıkmadığını ve kendi medeniyetlerini de tıpkı Doğu despotizmini eleştirirkenki acımasızlıkla eleştirdiklerini ve bu bakış çeşitliliğinin de gözden kaçmamasını istiyor. Oliver Kontny ise oryantalizmi ‘biz ve onlar’ düalizmine dayandırdığı önemli makalesinde oryantalizmi kendini Batı denilen bir siyasi—kültürel oluşuma ait hisseden birinin Doğu olarak betimlediği bir oluşumun öğeleri hakkında konuşması şeklinde tanımlıyor. Böyle bir dualizmin ise kökeninde maddi bir koşul olarak Avrupa’nın siyaseten ancak Doğu ile çelişkisi düzleminde, yani Doğu’nun antogonizması olarak gelişebildiği gerçeğini aramak gerektiği üzerinde duruyor.
       <br>
        <br>
         Oryantalizm kavramını eleştirel bir gözle incelemek için bir derginin sakin, abartısız ve tarafsız iklimine bizi davet eden Doğu Batı dergisi 5. yılında olmasına rağmen daha şimdiden düşünce tarihindeki yerine göz kırpıyor...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 92 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1936), [web.archive.org (arşiv bağlantısı)](http://web.archive.org/web/20050302053632/http://www.aksiyon.com.tr:80/yazdir.php?id=1936)
