# Kriz-miriz dinlemediler

*Harun Odabaşı 2000.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce Asya ve Uzakdoğu ülkelerinde başlayan, ardından Avrupa ve tüm dünyayı etkisi altına alan ekonomik kriz 1998 yılında dünya ekonomisinin  yüzde 2 oranında küçülmesi ile sonuçlandı.
  </font>
 </div>
 <div id="newsText">
  <font class="detail-text">
   Bu küçülmeden en fazla etkilenen sektörlerin başında tekstil ve hazır giyim geliyor. Türkiye'de ihracatın yüzde 34'lük bir kısmını gerçekleştiren tekstil ve hazır giyim sektörü herşeye rağmen ekonominin lokomotifi konumunda. Global kriz ile birlikte 1999 yılında büyük bir dalgalanma yaşayan sektör, iflaslar ve toplu işten çıkartmalarla sarsıldı. Bankaların kullandırdıkları kredileri zamanından önce istemesi de sektörün itibarını zedeleyen gelişmelerdendi.
   <br/>
   <br/>
   2000 yılında ekonomide beklenen yüzde 56'lık büyümeye bağlı olarak herşeyin normale döneceği ve tekstil ve hazır giyim sektörünün geçmişteki güzel günlerine kavuşacağı varsayılıyor. Ama bir başka perspektif Türkiye'nin önüne ürkütücü bir senaryo ile çıkıyor. Hayal ederken dahi titreten bu tabloya göre; özellikle Uzakdoğu'da büyüyen fason üretim merkezleri Türkiye'nin genelinde üretilen tüm ürünleri daha ucuza piyasaya sürecekler. Şimdilik kotalarla engellenen bu ülkeler Uruguay Round görüşmeleri doğrultusunda 2005 yılında serbest kalacaklar. İşte o zaman Türk tekstili için ölümcül bir süreç başlamış olacak.
   <br/>
   <br/>
   Tehlike vahim ama çıkış her zaman mümkün. Ama gerekli olan değişimleri geç kalmadan uygulamaya sokmak şartıyla. Felaket geldikten sonra değişimi herkes aklına getirir, maharet felaket öncesi değişimi öngörebilmek.
   <br/>
   <br/>
   1988 yılında mütevazı bir tekstil şirketi olarak doğan Taha Holding 199899 kriz döneminde bırakın küçülmeyi, büyüyerek zoru başaran nadir şirketler arasında yer aldı. Taha Holding'in amiral gemisi Özen Mensucat 1999 yılında tüm zamanlarının üretim rekoru kırdı. Kredilerin erkenden geri istendiği dönemde bankalar Taha Holding'e bizzat giderek 'bizden kredi almaz mısınız' diye teklif götürüyorlardı.
   <br/>
   <br/>
   Şimdilerde İstanbul Üniversitesi tarafından doktora tezi olarak incelenmek istenen Taha Holding'in başarısının altında yatan sırları öğrenmek için holdingin 22 şirketinden biri olan Özen Mensucat Genel Müdürü Ahmet Temiroğlu ile görüşürken sarfettiği sözler şifre çözmeyi sevenler için çok iyi ip uçları veriyordu: "Kriz döneminde hazırlıklı iseniz, krizden güçlü çıkarsınız. Kimse kredi alamazken bankalar size kredi vermek ister. Ve  siz o krediyi ucuza alırsınız. Krizden ancak krize hazırlıklı olmayanlar zarar görür. Krizin aynı zamanda fırsat olduğuna inanıyorum. Babadan kalma metodlarla gidiyorsanız kriz sizin kabusunuz olur. "
   <br/>
   <br/>
   * * *
   <br/>
   <br/>
    Türkiye özellikle tekstil sektörünün hissettiği çok ciddi bir kriz yaşadı. Ama Taha Grubu aynı dönemde bırakın küçülmeyi krizden büyüyerek çıkmayı başardı. Nedir bunun sırrı?
   <br/>
   <br/>
   İşimizi en güzel şekilde yapmayı ilke edindik. Sizi siz yapan temel değerleriniz, vizyon ve misyonunuz varsa, kaliteli üretim yapmak, müşteri memnuniyeti sizin hedefinizse, başarı ve kâr bunun arkasından geliyor. Kalitesiz bir ürünle müşterinin karşısına çıkarsanız müşteri sizi terkediyor, gelmiyor. 1999 yılında gerçekten çok başarılı idik. Krizin olduğu dönemde üretim rekorları kırdık.
   <br/>
   <br/>
   Bu başarının iki alt başlığı var. Birincisi siparişiniz olacak yani müşteri mevcut olacak; İkincisi ise siparişlerinizi üretebileceğiniz alt yapınız olacak.
   <br/>
   <br/>
   Özen Mensucat'ın kaliteli bir ürününü vardı ve müşteri bizi kendisi arayıp buluyordu.
   <br/>
   <br/>
   İkinci kısımda ise problem vardı. Bizim bir pazarlama sorunumuz yoktu ama üretim sorunu yaşayabilirdik. 1999 yılında arkadaşlarımla bir hedef koyduk. Glene talep ne kadar olursa olsun karşılayabilmeliydik. Bu fabrika normal zamanda  ayda 300 ton kumaş üretir. Çalışanlar bu rakama ulaştığında görevlerini yapmış sayılır. Her ayın hedeflerini koyduk. Hedefleri yakaladıkları için kimseye beş kuruş para vermeyiz. Zaten hedefi yakalamak için para alıyoruz. Ama üstüne çıkılırsa bir hediye paketimiz var. Bunun bir üstünde ise rekor var.  İşletmenin kuruluşundan bu yana yakaladığı rekoru kırarlarsa bir maaş ikramiye verilir. Prim şartlarını çok net anlatıldı. Hedeften 100 gr eksik olursa ödül yok. Şartları çok net ortaya koyuyoruz. Hedefe çok az kaldığında da prim versek bu daha sonra hak haline gelir ve işletme birbirine girer.
   <br/>
   <br/>
    Motive oluyorlar mı?
   <br/>
   <br/>
   Sadece fabrikanın kazanacağını bilmesi çalışanları motive etmez. Kendisinin de kazanacağını bilirse tatil günlerinde de çalışır. Rekor kırarsa gecesini gündüzüne katar insanlar. Geçen sene sünnet düğünü yaptık. Çalışanları da çağırmıştık. İşçiler şikayetlendiler 'Biz çalışacaktık nerden çıktı bu düğün? Rekor kırmamız lazım.'dediler.
   <br/>
   <br/>
    Talebi nasıl yarattınız. Çünkü esas sıkıntı talep daralmasından kaynaklanıyordu?
   <br/>
   <br/>
   Piyasada talep her zaman azdır. Tekstil sektöründe 1997 yılına kadar müthiş bir talep vardı. Avrupa'dan gelen talebi kastediyorum. Fakat kaliteye önem verilmediği için telep hep Uzakdoğu ülkelerine kaydı. Uzakdoğu'da işçilik çok ucuz. Türkiye'de  2,5 dolar/saat iken Uzadoğu'da 0.58 dolar/saat. Herkesin yapabileceği bir mal üretirseniz Avrupalı müşteri malını Uzakdoğu'da yapmaya başlar doğal olarak. Bu durum Türkiye'de talebi daralttı. Ama bizim gibi kaliteye önem veren firmaların ürünlerini müşteri Uzakdoğu'da yaptıramaz. Vikralı fantezi malları Uzakdoğu'da yaptırması mümkün değil. Siz başkasının yapamayacağını yaparsanız sizin müşteriniz hiçbir zaman gitmeyecektir.
   <br/>
   <br/>
    Müşterileriniz kimler?
   <br/>
   <br/>
   Benim müşterim LC Waikiki yüzde 50. Diğer yüzde 50'si ise Reebok, Nike, Adidas, Mark&amp; Spencer gibi dünyaca ünlü markalar. Benim verdiğim hizmeti her açıdan Avrupalı müşteri başka hiçbir yerde bulamadı. Piyasada daralma oldu ama benim müşterim azalmadı. Şimdilerde müşterimizi daha çok memnun etmek için fiyatımızı daha da düşürmemiz gerektiğini düşünüyoruz. İçimizde birtakım düzenlemelere gideceğiz ve fiyatı mutlaka düşüreceğiz.
   <br/>
   <br/>
   199798'de dünyada meydana gelen kriz genel eğilimleri nasıl değiştirdi?
   <br/>
   <br/>
   Sebebi bilinmiyor ama tekstilde dünyada ciddi bir talep daralması var. Ve herkes fiyat düşürüyor. Nike, Reebok hepsi indirim yapıyor. Grup olarak şu anda dünya ile rekabet etmiyoruz. Dünya ile rekabet edemediğimiz için geçen sene rakiplerimizi lokal bazda geçebildik, satışımız arttı. Ama yarın gelişmelerin bizim lehimize olacağını kimse söyleyemez. İç piyasada satışlarda artış olurken Rusya'ya olan ihracatımızda azalma oldu. Nedeni ise iç piyasada bizim doğru düzgün bir rakibimiz yok. Taklitlerimiz var ama onların bize zararı değil faydası oluyor.
   <br/>
   <br/>
    Uluslararası pazarda size rakip olacak firmalar var mı?
   <br/>
   <br/>
   Örneğin İspanyol markası Zara, müthiş bir çıkış içinde ve Fransa pazarını rakipleri aleyhine felç etmiş durumda. Zara şimdi piyasaya girecek bir yerli bulduktan sonra bizi de sarsmaya başlar. Yerli rakiplerle yabancı rakibi ayrı değerlendirmek lazım. Yerli rakipte, neticede aileiçi bir mücadele vardır; para içerde kalır. Ama yabancı rakipte para dışarıya çıkacaktır. Korumacılıkla hiçbir yere varamayız. Bunun yerine biz kendi kalitemizi yükseltmek zorundayız. Bluejean'de çok güzel bir başarı yakaladık. Bu başarıyı neden diğer ürünlerde de yakalamayalım başarısız olmamız için bir sebeb var mı?
   <br/>
   <br/>
   Globalleşmeye paralel olarak yarın kuvvetli bir rakip gelir, sizin 10 liraya sattığınız malın daha kalitelisini 6 liraya satar ve sizi piyasadan siler süpürür. Gösterdiğimiz görkemli çıkış hiçbir anlam ifade etmez, bizi pire gibi ezerler. Pazara gelen Fransız, İspanyol firması pazarın onda sekizini alacak ve bize de onda ikisi kalacak! Bu bizi bekleyen en büyük tehlike. Benim bütün derdim de bu. Ezici bir rekabet değil bu, yok edici bir rekabet. Brisa'yı gelsin bir rakip ve yok etsin; edemez, çünkü Brisa öyle bir konum kazanmıştır ki o artık yokedicidir.
   <br/>
   <br/>
    Dünyadaki değişimin temel dinamikleri neler?
   <br/>
   <br/>
   Değişimin temel dinamikleri Toplam Kalite(TK) felsefesinden hareketle çok rahat takip edilebilir. Performans kriterleri açısından kuvvetli ve zayıf olduğumuz alanları biliyoruz. O kriterler bazında biz kendimizi sürekli daha iyiye gitmek için ölçüyoruz. Türkiye'de tekstil sektörü toplam ihracatın yüzde 34'ünü oluşturuyor, yani üçte biri. Bu kadar önemli olmasına rağmen devlet tekstil sektörünü bırakmış vaziyette; plansızlık var, altyapı eksikliği var. Kaliteye önem vermeyen, insana yatırım yapmayan, kendisini her daim yenilemeyen firmalar, talep daraldığı anda büyük bir çöküş yaşarlar.
   <br/>
   <br/>
    Bankalarla kredi ilişkiniz var mı?
   <br/>
   <br/>
   Holding olarak belli ölçüde bankalarla kredi ilişkisi içerisindeyiz.
   <br/>
   <br/>
    Kriz döneminde sizin de kapınıza dayandılar mı paramızı verin diye?
   <br/>
   <br/>
   Olmadı, olmadığı gibi tam tersine para vermek istediler. Herkesin çatırdadığı bir ortamda TAHA Holding'in ayakta durduğunu görünce 'krediye ihtiyacınız yok mu?' diyerek talepte bulundular. Bankaların işi güvenilir yerlere para satmak doğal olarak. Hazırlıklı iseniz, kriz döneminden güçlü çıkarsınız. Kimse kredi alamazken bankalar size kredi vermek ister ve siz o krediyi ucuza alırsınız. Krizden hazırlıklı olmayanlar zarar görür. Kriz aynı zamanda fırsattır da. Babadan kalma metodlarla gidiyorsanız kriz sizin kâbûsunuz olur.
   <br/>
   <br/>
    Siz krize hazır mıydınız?
   <br/>
   <br/>
   Kriz olacağını çok önceden öngörüp tedbirlerimizi almıştık. 1999 yılındaki krizi 1998 yılında öngördük ve ona göre hazırlık yaptık. Bir çok senaryo hazırladık. Çözümlerini hazırladığımız kriz senaryoları şöyleydi:
   <br/>
   <br/>
   Bütün bankalar verdikleri kredileri istese ne yaparız? Boyanın fiyatı iki kat artmış ne yaparız? Bazı bankalar batarsa bunun bize etkisi ne olur? Hatta devlet iflas ederse ne yaparız? sorusuna bile cevap aradık. Kriz senaryolarına karşı kriz stratejileri belirlendi. Belki bizim abarttığımız ölçüde handikaplarla karşılaşmadık ama benzer gelişmeler oldu. Ve şunu iddia ediyorum. Bu hazırlıklarımız sayesinde 1999 yılında kriz sebebi ile rekor kırmamız mümkün oldu.
   <br/>
   <br/>
    Rekorunuz ne idi?
   <br/>
   <br/>
   Benim 1998 yılı rekorum aylık 386 ton idi. 1999'da 407 ton oldu.
   <br/>
   <br/>
    LC Waikiki ne durumda?
   <br/>
   <br/>
   1999 yılında o da pazarını büyüttü. Belki 1988 ile 1998 yılı arasındaki büyüme gibi olmadı ama yine de büyüdü. O dönemdeki büyüme gerçekten olağanüstü denecek ölçüde bir büyüme idi. Belki doktora tezi olabilecek bir özelliği var. Kolay değil. Tesadüfen ya da şans eseri denemeyecek bir büyüme idi, planlıydı. İstanbul Üniversitesi İşletme Fakültesi Dekanı Prof.Dr. Hayri Ülgen Hoca bu başarının doktora için tez konusu olmasını istedi. 'Vakıa haline getirelim ve işletme fakültesindeki öğrenciler öğrensin bunu' diyor.
   <br/>
   <br/>
    Borsaya açılmayı düşünüyor musunuz?
   <br/>
   <br/>
   Düşünüyoruz. Özellikle Özen Mensucat olarak düşünüyoruz. Ama halkın parasını toplamak için halka arz yapmaya karşıyım. Şirketimiz değerli olmalı, size yönelmiş sermaye sahibine kazandırmalı. İMKB'de de kaliteli olmalısınız. Olacaksanız İş Bankası gibi olmalısınız. Parlak bir dönemimizi yaşıyoruz, kendimizi güçlü hissediyoruz. Bu dönemimizi borsada da değerlendirmek istiyoruz. Borsa istismar edilmediği takdirde ekonomi için çok güzel bir katkı alanı.
   <br/>
   <br/>
    Ortaklık düşünüyor musunuz?
   <br/>
   <br/>
   Taha Grubu bildiğim kadarı ile şu anda ortaklık düşünmüyor. Ama ortaklık gerekli olursa neden olmasın. Biz her türlü kültüre saygı duyuyoruz ve kültürlere açığız. Sabit bir yapımız yok, ihtiyaç duyduğumuz anda tereddüt göstermeden yabancı ortaklığa gidebiliriz.
   <br/>
   <br/>
   ISO 9001 alan bir işadamı bu kalite belgesinin verimliliklerini ve kârlılıklarını artırmadığından şikayet ediyordu?
   <br/>
   <br/>
   Bu bir yaklaşım ama doğru değil. Bizim de ISO 9002 ve ISO 14000'imiz var ama bunlar bizim kârlılığımızı niye artırmadı diye şikayet etmiyoruz. Bu sene kalite belgelerinin denetimi sırasında ben yönetimin gözden geçirilmesi toplantısına katılmamıştım. Bir önceki sene uygulanmak üzere birtakım kararlar almıştık ve uygulanmadığı için müdürlerimi protesto etmek için toplantıya girmedim. 'Uygulanmamış bir konu varken ben sizin figüranınız olamam. Katılmadığım için de inşaallah belgeniz iptal edilir.' dedim. Denetçilere toplantıya katılmadığımı ben ispiyonladım. Ama onlar uyarı ile yetindiler, belgeyi iptal etmediler. Ben belge almak için belge almaya karşıyım ve kalite bunun için değildir. Böyle bir göz boyayarak birkaç günlük uğraşla alınabilir ama belgenin amacı duvara asmak değildir. Bu belgenin kendisine değil amacına inanmak gerekir. Birilerini kandırmak için alınma bu belge. Aslında kendi kendinizi kandırmış oluruz.
   <br/>
   <br/>
    Birçok büyük firmanın insan kaynakları birimi yok. Ve birçok şirkette filancalar da var, bizde niye yok düşüncesi ile bu birimler kuruluyor?
   <br/>
   <br/>
   Türkiye'de bazı şeyler moda oluyor ve onun için isteniyor. Bir zamanlar Halkla İlişkiler böyleydi. Bunları böyle 'yapıyor görünmek' için yapıyorsanız hiçbir faydası yok. İnsan Kaynakları konusuna bir zamanlar kafayı takmıştım. Ve o dönemde tam anlamı ile bir moda idi. Geldiğim nokta şu oldu. Eğer şirketinde İnsan Kaynakları müdürü olacaksa bu adeta bir sendikanın başkanı gibi olmalı. İşçinin şikayet merci olmalı. Başı ağrıyan, genel müdürden şikayeti olan, ona gelip sıkıntısını anlatsın. Bugün Genel Müdür bana niçin selam vermedi desin. Halledebildiklerini halletsin, halledemediğini getirsin bana ben halledeyim. İnsanların kafasında soru işareti kalmasın.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5928), [web.archive.org (arşiv bağlantısı)](http://web.archive.org/web/20120925072837/http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5928)
