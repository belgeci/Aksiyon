# Borsa altılı ganyan değil

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050118064751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064751im_/http://www.aksiyon.com.tr/resim/462/46.jpg" vspace="5"/>
  </p>
 </font>
 <font class="content">
  "25 yılda ilk defa, bir hükümet geldi, enflasyonu düşürdü. Ekonomi kendi mecrasına doğru kaymaya başladı. İstirham ediyorum, profesörler, bürokratlar ve çok bilenler bu işe karışmasınlar.   Olumsuzluklar ortadan kalktıkça yetkilerinin ve etkinliklerinin azaldığını görenler habire fişekliyor."
 </font>
 <br/>
 <p>
  <font class="content">
   Borsada av sezonu açıldı. Üç buçuk senedir diğer yatırım araçlarına göre sessizliğini bozmayan borsa, bu sefer geçen zamanın acısını çıkarmak istercesine heyecanlı. Büyük para kazanmak isteyenlerin yanı sıra hevesli küçük yatırımcı da derin uykusundan uyandı. Ama yine sevinçlerin yanında trajedileri de göreceğe benzeriz. Borsada kimi neyin beklediğini ve riskleri, borsanın renkli ve duayen isimlerinden Mustafa Yılmaz Yatırım Ortaklığı A.Ş. Yönetim Kurulu Başkanı Mustafa Yılmaz ile konuştuk.
   <br>
    <br>
     Borsa geçen günlerde hızlı bir çıkışın ardından yumuşak iniş yaptı. Biz, neyi yaşadık?
     <br>
      <br>
       14 binden 16 bine çıkılınca borsada bunun sindirimi yaşandı. Piyasalar tezkere ve YSK konusundaki karara kilitlenmişti. Bu iki eşiği atlayınca hızlı bir yükseliş yaşandı. Şimdi sindirme zamanı. 3 katrilyon lira gibi inanılmaz bir işlem hacmi oldu. Bu kadar işlemi mevcut teknik altyapı kaldırır mı diye endişeleniyordum ama sistem işledi. Borsada çok söylenilen bir söz vardır; "Beklentiler alınır, gerçekler satılır" diye. Sloganlardır bunlar. Sloganlar biraz gerçektir ama daha ziyade tevatüre dayanır.
       <br/>
       <br/>
       Sağlıklı bir durum mu bu?
       <br/>
       <br/>
       Son derece yanlış bir şey. Borsa risk almaya dayanan bir yatırım alanı ve Türkiye de hayli riskli bir ülke olduğu için bu söz çok kullanılır. 100 borsacıdan 98"i Yüksek Seçim Kurulu"nun seçimin iptali yönünde açılan davayı reddedeceğini biliyordu. Yine 100 borsacıdan 99"u tezkerenin Meclis"ten geçeceğini tahmin ediyordu. Artık bu, beklenti falan değil. Ekonominin göstergesi; faiz, döviz ve borsadır. Bunlar sadece göstergedir. Tıpkı tansiyon gibi. Tansiyon bir neticedir, kızacaksan tansiyonu doğuran sebeplere kız, ya da önlemini al.
       <br/>
       <br/>
       Borsa uzun bir bekleyiş yaşadı, bunun acısını çıkartmak istiyor herhalde?
       <br/>
       <br/>
       Nerede ise dört yıldır borsa zarar ettiriyor. Rakip piyasalara göre, yani döviz ve faize göre zarar ettiriyor. Yıl başında dolar 1 milyon 632 bin lira idi, şimdi 1 milyon 380 bin lira. Türkiye"de her şeyin göstergesi faizdir. Geçen sene ekim ayının ilk haftası faiz yüzde 65"ti, şimdi yüzde 30. Bir yıl gibi kısa bir sürede faizlerin yarı yarıya düşmesi müthiş bir olay. Ekonominin iyiye gittiğinin bir işareti. Buradaki büyük düşme borsaya yansıyacak tabii. Yüzde 35 reel faiz öderken insafsız faiz demiştik bu rakama. Şu anda reel faiz yüzde 9, giderek de düşecek gibi gözüküyor. Gelişmiş ülkelerde yüz liralık tasarrufun 57 lirası yabancı parada, 43 lirası yerli parada olabilir mi? Ama Türkiye"de yılbaşı itibarı ile yabancı bankalardaki mevduatın yüzde 57"si döviz cinsindendi. Şu sıralar yarı yarıya geldi ama hâlâ ayıp sürüyor. Ekonominin en büyük yanlışı milli paradan kaçıştır. Dolar ithal eder hale geldik. Ben elimle tuttum, gözümle gördüm; Amerikan dolarının seri numaraları birbirini takip ediyordu. Sordum piyasanın bilenlerine; Amerika"nın dolarizasyon olan ülkeler için özel olarak bastığını; paketleyip, vakumlayıp ihraç ettiğini söylediler. Bir ürün gibi. Biz ne yapmışız; milli tasarruflarımızı gavur parasına bağlamışız. Şimdi milli paraya hızlı bir dönüş var. Bu süreçte yabancı paraların değeri düşüyor, milli para değerleniyor.
       <br/>
       <br/>
       İhracatçılar bu durumdan çok şikayetçi?
       <br/>
       <br/>
       İhracatçılara bir mesaj gönderiyorum: Her kim milli paranın değerinin yükselmesinden şikayet ediyorsa yanlıştadır. Ekonomi kötüye gidiyorsa dolar artar, milli para değer kaybeder ve siyasi kriz çıkar. Paranın değer kazanması işlerin iyiye gittiğinin delilidir. Döviz mevduatı çok fazla. Ülkede ilk defa enflasyon düşüyor. Enflasyon düşüyorsa para tabii ki değer kazanıyor. Esnaf Türk parasından kaçmıştı ve günlük işlerini dolar ile yapıyordu. Herşey dolar ile alıp satılıyordu ve Türk parası işlevini kaybetmişti. Ne zaman ki milli parada erime bitti, Türkiye"deki nakit ticaret de milli paraya döndü. Amerikan Hazinesinin yaptığı hesaba göre Türkiye"de piyasada 10 milyar dolar nakit para dönmekte. Türk Lirası banknot olarak 6-7 milyar dolar. Dolar Türk Lirasından fazla. Dolar bundan sonra da düşmeye devam edecektir. Fakat bir müddet sonra Merkez Bankası"nın sert alımları ile yani devlet zoru ile dolar yükseltilecektir. Ocak-şubat ayında doların yükseleceğini bekliyorum. Aralık ayında bile olabilir.
       <br/>
       <br/>
       Herşey çok güzel olacak, şimdi borsa mevsimi diyorsunuz; hiç mi risk yok?
       <br/>
       <br/>
       Hayatımın 25 yılı enflasyonla geçti. Allah"a şükrediyorum ki ilk defa, bir hükümet geldi, enflasyonu düşürdü. Ekonomi kendi mecrasına doğru kaymaya başladı. Ama ekonomi kendi mecrasında akarken, Allah rızası için istirham ediyorum, profesörler, bürokratlar ve çok bilenler bu işe karışmasınlar.
       <br/>
       <br/>
       Ticaretini ve ömrünü Türk Lirasının değer kaybetmesi üzerine kurmuş olanlar şu anda bağırıyor, "TL fazla değerli" diye. Ben onlara derim ki; siz reel sektör müsünüz yoksa finans kapital misiniz? Ki ben finans kapitalim; para ticaretinden para kazanmayı amaç edinmiş bir mesleğim var. Peki bu adamlar kur farkından para kazanmayı meslek mi edinmişlerdir? Kur farkından para kazanmayı hedefleyenler finans-kapitale gelsinler. Ama onlar, reel sektör olduklarını iddia ediyorlar.
       <br/>
       <br/>
       AK Parti"nin başarılı olmasına izin vermeyecek rejim muhafızları bu hükümeti yıpratmak için harekete geçerse ne olur?
       <br/>
       <br/>
       Türkiye öyle bir noktaya geldi ki; idare edenlerin laik sosyete ya da 1930"lu yılların zihniyetinde olması veya olmaması kader tayin edici değil. Kader tayin edici olan ekonomik yönden muvaffakiyet sağlamak. Ne laik sosyete, ne 1930"larda kalanlar ya da gerici denen adamlar idare eder Türkiye"yi. Kişi başına milli geliri 3 bin dolardan 13 bin dolara çıkaracak olanlar idare edecektir. Eğer, geçmiş dönemlerde iktisadi bir muvaffakiyet olsa idi, Yunanistan 15 bin dolara giderken biz 2 bin dolarda kalmasaydık derin devlet düşüncesi zaten ortaya çıkmazdı. Derin devleti ortaya çıkartan bu sıkıntılardır. Doğu Almanya ile Batı Almanya arasına duvar çektiler ama bir tarafta 5 bin, diğer tarafta 25 bin dolar gelir düzeyi vardı ve bu uçurum duvarı yıktı. Ekonomik muvaffakiyet görüldü mü kimse dokunamaz. Başarısız olunursa herkes basar sopayı.
       <br/>
       <br/>
       Peki sopayı niye alıyorlar?
       <br/>
       <br/>
       Dış ve iç borçlar çevrilemese idi, morotoryum ilan etse idik bu iktidar burada kalabilir miydi? Çiğ çiğ yerlerdi. Türkiye"nin olumsuzluklarından geçinen ve itibar gören birtakım insanlar var. Onların yavaş yavaş umutları tükeniyor. Olumsuzluklar ortadan kalktıkça yetkilerinin ve etkinliklerinin azaldığını görüyorlar. Habire fişekliyorlar. Cumhuriyet gazetesi kamu yararına bir iş yapsa idi tirajı artardı. 40 bine takılıp kaldılar.
       <br/>
       <br/>
       Yaptığınız iddialı ve isabetli tahminlerinizle tanınıyorsunuz. Şimdi ne görüyorsunuz?
       <br/>
       <br/>
       Borsaya dönüş başlamıştır. Ve üç ay içerisinde borsanın değerinin iki doları aşacağını tahmin ediyorum. 1992 Ekim"inde endeks 3600 idi ve 90 milyar işlem hacmi vardı. Bir türlü aşamıyorduk. Tansu Çiller de Hazine"den sorumlu Devlet Bakanı idi ve faizlerin düşüp borsanın yükselmesini istiyordu. Biz, Aracı Kurumlar Derneği olarak yanına gittik, önerilerimizi söyledik. "Peki sayın Yılmaz bu dediklerinizi yaparsak endeks kaç olur?" diye sordu bana. 6 aydan itibaren hareketlilik başlar, endeks bir yıl sonra 15-20 bin ve işlem hacmi, 1 trilyon lira olur dedim. Şaşkınlıktan tekrar ettirdi. 1993 sonunda endeks ve işlem hacmi dediğim rakamları aşmıştı. İkinci tahminimi 17 Ağustos depreminin arkasından söyledim. Borsa kapandı ve biz arkadaşlarla borsada toplandık. Herkes çok karamsardı o günlerde. Hazır olun, borsada müthiş bir patlama olacak dedim. 1999"un Ekim ayında 6 bin endeksten 2000 yılının Ocak ayında 20 bin endekse çıkıldı. Üçüncü tahminimi Borsa Genel Kurulu"nda Mayıs ayında yaptım: "Beyler okullar kapandı, yaz sıcağında borsacılık olmaz. Faizler bu kadar yüksekken borsacılık hiç olmaz. Ama bekleyelim, faizler ve döviz inanılmaz düşecek, sonbaharda biz çok güzel borsacılık yapacağız." O günler, bugünler.
       <br/>
       <br/>
       Nereye kadar gidecek bu çıkış trendi?
       <br/>
       <br/>
       Bu bir başlangıçtır. İddia ediyorum yılbaşında faizler yüzde 25"e düşecek. Enflasyon yüzde 16-19 arasında olacak. Tarih de veriyorum, uluslararası kuruluşlar önümüzdeki haftadan itibaren Türkiye"nin notunu yükseltecektir. Son 25-30 yılın en prestijli konumundadır. Uluslararası finans çevrelerinde itibar görüyor. Ne kusurumuz var ki? Yapmamız gerekti de neyi yapmadık?
       <br/>
       <br/>
       Taze kaynak bekliyor musunuz?
       <br/>
       <br/>
       Özel emeklilik fonları kuruldu. 13,5 katrilyondur buradaki para. Bu fonlar da yatırım yapacak. Paranın bir kısmı borsaya yönelecek ve kalıcı yatırımcı olacaklar. 14 katrilyonluk devlet kağıtlarına dayanan B tipi fonlar var. Faizler inmeye başlayınca bu paralar da borsaya yönelecek. Daha da önemlisi ekonomik anlamda uluslararası standartları yakaladığımızda Avrupa Birliği"ne girme imkânımız artacak. O zaman Avrupa yatırım fonları Türkiye"ye girecek.
       <br/>
       <br/>
       İMKB tarihi mutluluklar kadar trajedilere de şahit olmuştur. Büyüklerin hazırladığı tuzaklarda küçükler parçalandı. Borsa niçin bu kadar mağdur üretiyor?
       <br/>
       <br/>
       Borsaya girmeyi düşünen insanlarda genel kültür, uzmanlık ve finans olmalı. Üç özellikten bir tanesini haiz olmayan bir kişi borsanın yanından bile geçmesin. Bu şartları haiz olmayan insanlar borsayı kumarhaneye çevirme eğiliminde. Züğürt ve eğitimsiz insanlar giriyor borsaya. "Abi borsa arttı, araba alacağım birkaç milyarım eksik" diyenler giriyor borsaya. Burası piyango çekilişi ya da at yarışı mı? Umut mu dağıtıyor burası? Siz gördünüz mü zengin ya da kültürlü insanların at yarışı ve piyango ile uğraştığını. Borsaya niyetleniyorlarsa onlar için A tipi fonlar kuruldu, oraya gitsinler.
       <br/>
       <br/>
       Hiç ders alınmıyor mu?
       <br/>
       <br/>
       Gene söylüyorum ama sağırlar duymaz ve duymak istemez. Borsa gene muhteşem bir çıkış yakalayıp yükselecek, inanılmaz kârlar oluşacak. Birtakım insanlar buraya dadanacak ve büyük zararlara uğrayacaklar. Çünkü bizde ahali borsa yükselirken alır, düşerken satar. Bir süre kazansa da sonra hepsini kaybedip gider. 17 Ocak 2000"de borsa 3,5 dolardı. Ne oldu da biz 1 doların altına düştük. Tabii ki kaybettiklerini alacak borsa. Mevsim borsacılık mevsimidir, rüzgar sermaye piyasasına doğru esiyor.
       <br/>
       <br/>
       Kâr realizasyonu da büyüklerin küçüklere kurduğu tuzağın kuzu postuna bürünmüş kurt hali değil mi?
       <br/>
       <br/>
       Kâr realizasyonları her borsada vardır ve olmalıdır. Sürekli bir trend olarak çıkması mümkün değildir. Belli bir müddet çıktıktan sonra insanlar yeter bu kadar artık düşer diyorlar ve satışa geçiyorlar. Kârını alan çekiliyor. Fiyatı yüksek olduğu için alamayanlar da kâr realizasyonu sırasında düşük fiyattan alma imkanı buluyor.
       <br/>
       <br/>
       Kim kazanır kâr realizasyonundan?
       <br/>
       <br/>
       Dün büyük bir holdingin kağıdında yüzde 90"ı al-sat, yüzde 10"u gerçek işlem olan bir hareketlilik vardı. Hisse değer kazandıktan sonra al-satçılar bir kere daha aralarında kârı paylaşırlar. Bu büyüklerle başedebileceğini ve kendilerini uzman zanneden küçükler benim yıllardan beri kanayan yaramdır. Büyükler bunlarla kedinin fare ile oynaması gibi oynar. Bir mahalle takımının Fenerbahçe ile oynamasına benzer bu. Ama bu küçükler bir türlü bunu göremez ve kaybedip giderler.
       <br/>
       <br/>
       Spekülasyon belki olmalı ama manipülasyon engellenebilir mi?
       <br/>
       <br/>
       Manipülasyon borsacılık suçudur. Kanunumuzdaki tarif bu konuda yetersiz. İnceleme yapan kişinin insafına kalmış. Manipülasyon, Batı borsalarında da var ama çok az. Çünkü orada kurumsal bir yapı söz konusu. Türkiye"de 800 yasaklı borsacı var. Çok hassas bir konu, neyin manipülasyon olduğunu anlamak ayrı bir uzmanlık işidir. Manipülasyon bir memur eli ile değil de aracı kurumların kendi aralarında halledeceği bir konu olmalı diye düşünüyorum. Ben bunca yıllık borsacıyım manipülasyon yaparak zengin olmuş ya da konumunu güçlendirmiş bir adam görmedim. Kumardan para kazanıp çocuklarına servet bırakmış adam duymadığım gibi.  Eninde sonunda rezil olup çekip gitmişlerdir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3070&yorum_id=1), [web.archive.org (arşiv bağlantısı)](http://web.archive.org/web/20050118064751/http://www.aksiyon.com.tr:80/detay.php?id=3070&yorum_id=1)
