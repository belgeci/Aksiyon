# "Koç ve SAbancı'dan korkmuyoruz"

*Harun Odabaşı 1999.11.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TÜGİAD'ın yeni başkanı Muharrem Yılmaz'ın yanından ayrıldığımda ilk defa görüşme imkanı bulduğum bu insan hakkında kafamda nasıl bir imaj şekillendiğini düşünmeye başladım.
  </font>
 </div>
 <div id="newsText">
  <font class="detail-text">
   Zihnimde ilk beliren renk Yılmaz'ın Anadolulu bir iş adamı olması. Bursalı bir işadamı olduğu her halinden belliydi. Üzerine İstanbullu işadamlarının burnu dik, aristokrat maskesi takmış hâli sinmemişti! Hemen ulaşabileceğin yerde duruyordu. Aynı zamanda SÜTAŞ'ın patronu olan Muharrem Yılmaz çiftçi ile içli dışlı olduğu için halktan kopuk bir yapısı yoktu. 'Memleketim Ulubatlı Hasan'ın memleketi' diyerek doğduğu yeri muhtevası ile anlamlandırıyor. 'Anadolu Sermayesi' sözcüklerine bilinçli bir yükleme yaptığını farkediyorsunuz. Merkezi İstanbul'da olan bir derneğin başkanı olmasına rağmen kendini Anadolu sermayesi olarak tanımlıyor ve TÜGİAD'ın başına geçmesinin Anadolu ile İstanbul arasındaki bütünleşmenin bir işareti sayıyor. Tıpkı TÜSİAD'ın İzmir kökenli başkanı gibi... İlk planda aykırı gibi durmasına rağmen Fransızca ve İngilizce bilen Yılmaz'ın Galatasaray Lisesi mezunu olmasını da yadırgamadım.
   <br>
    <br>
     İlk izlenimlerim bunlar. Belki bu kadar kısa süre içinde imajgerçek ilişkisini çözememiş, yanlış algılamalar yaşamış olabilirim, ama gördüklerim bunlardı. Bir de gazetecilere önemli not: Bu başkan tam bize göre. Bu arada tam bir süt dostu olan, şimdilerde kendi tabiri ile kızağa alınan Vali Recep Yazıcıoğlu'nu süt reklamında oynatma tavsiyemizi ciddi ciddi düşünmesini rica ederim.
     <br>
      <br>
       Bursa özellikle son yıllarda entrikalarla, Malki cinayetleri, Erol Evcil, Cavit Çağlar, Orhan Taşanlar skandalları ile sarsıldı. Yılmaz'ın TÜGİAD Başkanı olması ile birlikte belki Bursa'nın bozulan imajına olumlu katkılar yapılabilecek.
       <br>
        <br>
         Türkiye genelinde 535 üyesi bulunan TÜGİAD, 33 olan yaş ortalaması ile dinamik bir üye profili ortaya koyuyor. Tekstil, dış ticaret, turizm, otomotiv, demirçelik ve inşaat sektörleri başta olmak üzere toplam 40 sektörde ekonomik ağırlığı hissedilmekte olan TÜGİAD üyesi genç işadamlarının yatırım ve girişimleri, ülke ekonomisinin yaklaşık % 13'ünü oluşturmakta.
         <br/>
         <br/>
         TÜGİAD'a başkan seçilmiş bir isme geleceğe dönük planlarını sormadan edemezdik. Türkiye, sivil inisiyatifin itibar kazandığı, sivil inisiyatiften toplumun umutlarının ve beklentilerinin arttığı bir dönemde bir sivil toplum örgütünün başkanı olarak ilk önce Türk toplumunun bu konuda bir hayal kırıklığına uğramaması için toplumun barışçı, uzlaşmacı, konsensüsü sağlayan kucaklaşmalara vesile olan teknik çalışması ciddiyetle yapılmış projeler, söylemler oluşturmaya ihtiyacı olduğunu anlatıyor.
         <br/>
         <br/>
         Yılmaz'a göre; yeniden yapılanma süreci içindeki Türkiye'nin bu süreçte mutlaka genç bakışı göz önünde bulundurması lazım. Bu amaçla TÜGİAD bünyesinde stratejik çalışma grupları oluşturmaya karar verildi. 535 üyenin katkıları ile oluşturulan komisyonlarda sektörel raporlar hazırlanıyor. Profesyonel, teknik danışmanlar ile komisyonu zenginleştirme planları var. Tarımdan gelen bir başkan olarak Türkiye'nin tarımsal politikalarını, tarımsal stratejisini hazırlamak öncelikler arasında. Türkiye'nin sürdürülebilir kalkınma sürecinde en doğru finansman kaynaklarını turizmin sağlayacağı ve bu konuda da bir rapor hazırlanması gerektiği düşünülüyor.
         <br/>
         <br/>
         TÜGİAD'da tüzük gereği 45 yaşını dolduranlar başkanlığı bırakmak zorunda. Bu hesaba göre Yılmaz'ın 2002 yılına kadar zamanı var. Yılmaz bu kuralın doğruluğunu savunurken, "Biz iktidarda iken iktidarı bırakmayı öğreniyoruz. Benden önceki başkanımız Hamdi Akın 45 yaşını doldurması sebebiyle başkanlığımızdan ayrıldı. O süreçte yönetim kurulumuz 20 Ağustos'ta bu görevi bana tevdi etti. Ben bu derneğin başkanı olarak çalışmalarımla üyelerimi tatmin edersem, bu görevi sürdürmemde dernek açısından üyeler menfaat görürlerse bu görevi tekrar bana verirler. Benden daha iyisini bulurlarsa ben de onlarla beraber o daha iyi ismi görevlendirmek üzere gayret ederim" diyor.
         <br/>
         <br/>
         Muharrem Yılmaz'ın asıl işi sütçülük. SÜTAŞ, 1970'li yılların başlarında Anadolu tüccarının sanayileşme sürecinde yer alma hevesi ile karar verilmiş ve ilk dönemde halka açık bir şirket olarak Muharrem Yılmaz'ın babası Sadık Yılmaz'ın öncülüğünde kurulmuş bir şirket. Bugün gelinen noktada İSO tarafından yapılan Türkiye'nin ilk 500 sanayi kuruluşu arasında SÜTAŞ her yıl yükselerek 162. sıraya tırmanmış.
         <br/>
         <br/>
         Süt bizim için kutsal ürün
         <br/>
         <br/>
         "Süt bizim için 'kutsal' bir ürün" diyen Yılmaz, "SÜTAŞ'ın bugünlere gelişinde gördüm ki iş parayla kurulmaz, para ile başarılmaz. İş inançla, sabırla ve çalışmayla kurulur. Türkiye yeteri kadar sermaye birikimini yapmış bir ülke olmadığı için bu süreçte girişimcilere büyük ihtiyaç vardır" diyor.
         <br/>
         <br/>
         SÜTAŞ'ın ürün yelpazesi oldukça geniş. Pastörize cam şişede süt, tetrapak kutuda uzun ömürlü süt, ayran, çeşitli standart gramlarda yoğurtlar, tereyağı, beyaz ve kaşar peynir çeşitleri. Yoğurdun sarmısaklısından "light"ına, yarım yağlısından süper yağlısına kadar her türünü üretiyor.
         <br/>
         <br/>
         Sarmısak'ın fendi ıspanağı yendi
         <br/>
         <br/>
         ABD'de çok yaygın ve büyük bir tüketim hacmine sahip olan meyveli yoğurt sektörü Türkiye'de çok yaygın değil. Şimdilik bazı şirketler sırf pazar denemesi, piyasa alıştırması için meyveli yoğurt üretiyor. Meyveli yoğurt yapabilecek imkanlara sahip olmalarına rağmen şimdilik yapmadıklarını söyleyen Yılmaz ise, "Biz sütü, sütçülüğü temel gıda maddesi olarak görüyoruz. Onun için öncelikle bu temel gıda maddesinin en yaygın en hesaplı tüketilebileceği ürünleri üretiyoruz. Türkiye'de insanlar örneğin sarmısaklı yoğurdu yüzyıllardır yiyorlar. Bu insanların şimdi bundan sonra çilekli yoğurt yemeye karar vermelerini beklerken vakit kaybedebileceğimizi düşünüyorum. Türk insanı süt içmiyor ama ayran içiyor." diyor.
         <br/>
         <br/>
         Piyasada en büyük kim sorusunun şu anda cevaplandırılmasının imkansız olduğuna işaret eden Yılmaz şöyle konuşuyor: "Kim derse ki, 'pazar payımı biliyorum' inanmayın. Çünkü bu sektörün daha henüz yüzde 1520'si kayıt altına alınmış. Daha da küçük bir kısmı tanıdığınız markalar altında seyreden bir sektör. Bunun büyük bir kısmı kayıt dışı, küçük bir kısmı ise markalı. Türkiye henüz süt üretim miktarını dahi tam olarak hesaplayamamaktadır. Onun için sektörün boyutlarını tahmin etmek mümkün değil. Burdur'dan Çanakkale'ye dek uzanan geniş bir bölgeden süt topluyoruz. Her ay üreticiye 1,5 trilyon dolayında bir para ödüyoruz. Bizim günlük süt tüketimimiz 450 ton ancak toplam kapasitemiz 1000 ton ve daha da artıyor."
         <br/>
         <br/>
         'Rekabet süte canlılık getirir'
         <br/>
         <br/>
         Batı ülkeleri ile kıyaslandığında piyasası büyük bir potansiyel içeren süt sektörüne son yıllarda Türkiye'nin duayen isimleri de giriş yaptı. Koç ve Sabancı bu isimlerin başında geliyor. Güçlü isimlerin piyasaya girmesi sektörün oturmuş firmalarını korkutmuş olabilir mi? Yılmaz bu soruya "kesinlikle hayır" cevabını veriyor. Hatta memnuniyet ifade eden cümleler sarfediyor: "Bütün Türkiye'ye ulaşmak gibi yüksek bir sorumluluğu böyle firmalarla paylaşmak Türkiye için bir kazanç. Firmalar arası rekabet aslında meselenin küçük boyutu. Esas rekabet öbür tarafta, Türk insanının alışkanlık kazandığı çay, kola vb. içeceklerle. Biz reklamlarımızı da zaten diğer firmalarla rekabet için değil, süt tüketimini artırmak için veriyoruz. Son ayran kampanyamızda da bu konuyu artık hicvetmeye başladık".
         <br/>
         <br/>
         Profesyonel aile şirketi
         <br/>
         <br/>
         SÜTAŞ'ta gıda mühendisi bir kız kardeşi var, Serpil Beral, SÜTAŞ'ın kalite güvence koordinatörü olarak şirketin ISO belgesi alması için gayretleri olmuş. Bir diğer kız kardeşi Mürüvvet Tezel, SÜTAŞ'ın Bursa Bölge Müdürlüğü'nde muhasebe şefi olarak görevini yürütüyor. Bunların hepsi aynı zamanda yönetim kurulu üyesi. Amcaoğulları da SÜTAŞ'ın değişik bölge müdürlüklerinde ve yönetim kurulu üyesi olarak görev yapıyorlar.
         <br/>
         <br/>
         Yılmaz bir aile şirketinin yaşamasındaki önemli bir kuralı hatırlatıyor: "Aileden şirkette çalışan herkes, ben dahil ki genel müdür sıfatı ile çalışıyorum, hiçbir zaman yönetim kurulu başkan vekilliğimi ön plana çıkarmadım. Bütün SÜTAŞ çalışanları beni genel müdür olarak bilir. Profesyonel olarak hak ettiğimiz makamlarda hak ettiğimiz sürece kalacağız. Bizim yerimize bizden daha iyi insanlar yetiştiğinde bu makamları onlara terk edip gideceğiz."
         <br/>
         <br/>
         SÜTAŞ AŞ bugün geniş bir coğrafyadan günde 450 ton süt topluyor. Hiçbir katkı maddesi kullanılmadan üretilen SÜTAŞ ürünleri, SÜTAŞ'ın 400 araçlık dev filosu ile her gün 30 bin satış noktasına ulaşıyor. SÜTAŞ'ın bugün ürün yelpazesinde pastörize cam şişede süt, tetrapak kutuda uzun ömürlü süt, ayran, çeşitli standart gramlarda yoğurtlar, tereyağı, beyaz ve kaşar peyniri çeşitleri bulunuyor. SÜTAŞ, ayrıca sektörün gelişmesi için Uludağ Üniversitesi ile işbirliği yaparak Hayvan Yetiştiriciliği ve Süt Teknolojisi adlı iki yüksek okulun açılmasını sağladı.
         <br/>
         <br/>
         Milli içeceğimiz ayran
         <br/>
         <br/>
         Ekmekte KDV'nin yüzde 1, sütte ise yüzde 8 olmasını anlamsız bulan ve kıyasıya eleştiren Yılmaz'a göre bu durum devletin 'Biz toplumumuzun ekmek tüketmesini tercih ediyoruz, süt tüketirlerse biraz daha vergiyi artırmak suretiyle caydırıcı olmak istiyoruz' demesi anlamına geliyor. Ulusal içeceğimiz olan ayranda da KDV yüzde 15 idi, zorlamalarla bu yüzde 8'e düştü. Ayran düne kadar kola ile eş tutup yüzde 15 vergi uygulanıyordu.
         <br/>
         <br/>
         Türk üreticisinin hayvancılığı ciddiye almadığını, tarlada buğday, arpa üreten çiftçinin, damında da 3 hayvan beslemeyi yeterli gördüğünü söyleyen Yılmaz, verimli üretim olmadan çağdaş dünyada başarılı olmanın imkansız olduğunu savunuyor. "Türkiye, hayvancılığı geliştirmek adına bedava kredi verdi, hatta 300 bin damızlığı ulûfe gibi herkese dağıttı. Ama bunun yerine bu işi iş olarak benimseyecek insanlara bu kaynaklar tahsis edilseydi 300 bin damızlık ithalatı yapan ülke dünyada sütçülüğün krallığına oynardı. Bugün Türkiye'nin bu konuda dünyada esamisi okunmuyor."
         <br/>
         <br/>
         Tarımdan gelen bir isim olan Muharrem Yılmaz'ın bu kimliğinin TÜGİAD'ın çalışmalarına da yön vereceğini düşünüyorum. Ayrıca iş dünyasının sanki birbirini iten kutuplarmış gibi görünen Anadolu İstanbul ayrımının da Yılmaz gibi örneklerle ortadan kalkacağını...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5553-koc-ve-sabancidan-korkmuyoruz.html), [web.archive.org (arşiv bağlantısı)](http://web.archive.org/web/20140331075805/http://www.aksiyon.com.tr/aksiyon/haber-5553-koc-ve-sabancidan-korkmuyoruz.html)
