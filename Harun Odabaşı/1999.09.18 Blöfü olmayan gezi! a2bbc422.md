# Blöfü olmayan gezi!

*Harun Odabaşı 1999.09.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Almadan vermek Allah'a mahsustur' cümlesi özellikle ekonomik ilişkilerde geçerli bir kural.
  </font>
 </div>
 <div id="newsText">
  <font class="detail-text">
   Bülent Ecevit'in Eylül ayının sonuna doğru gerçekleştireceği ABD gezisinde yaşanacak olan çetin pazarlıklarda bu kural bütün şiddeti ile işleyecek. Kartlar orta yere serilecek, eli güçlü olan kazanacak. Yine kural gereği aslan payını dünyanın hakimi ABD alacak. Ancak Türkiye görüşmelerin altyapılarını iyi hazırlar ve bir lobiler (siz 'güçler arası denge' anlayın) ülkesi olan Amerika'da bazı merkezleri etkileyebilirse son dönemde kilitlenen Türkiye'nin önünü açacak kararları çıkartabilir.
   <br>
    <br>
     Tahkim Yasası'nın çıkması ve Fikri ve Sınai Mülkiyet ile ilgili yasa tasarısının komisyondan geçerek Meclis'e sevkedilmesi Türkiye'nin elindeki kozları daha da güçlendiriyor.
     <br>
      <br>
       Gezi, görüşülecek konuların başlıklarına bakıldığında 2005 yılına kadar gerçekleşmesi muhtemel ekonomik ve siyasi gelişmelerin netleştirileceği bir Zirve olacağına işaret ediyor. Her iki tarafın dosyaları çok kabarık. Kafkas petrolleri akış güzergahı, Türkiye'deki enerji yatırımları, tekstil ve konfeksiyona uygulanan kotalar, demirçelik ve makarnaya uygulandığı söylenen antidamping sorunları, savunma yatırımları, Silahlı Kuvvetler'in yüklü uçak alımları, IMF ve Dünya Bankası'ndan istenen krediler gibi direkt ekonomik paketlerin dışında Türkiye'nin etki alanındaki siyasi gelişmeler özellikle Kıbrıs Sorunu masaya yatırılacak. Geniş bir işadamı kadrosunun da katılacağı gezide firmalar adına yapılan görüşmeler de işin cabası..
       <br>
        <br>
         Özel sektör geziye büyük önem veriyor. Başbakan ile geziye katılmak için adeta birbirleri ile yarışıyorlar. Ecevit ile gidecek heyete şimdiden 45 işadamı başvurdu. Bize gelen bilgilere göre yoğunluktan dolayı ikinci bir liste oluşturulmuş. Bunlar kendi imkanları ile ama Dış Ticaret Müsteşarlığı'nın himayesinde ABD'ye uçak kaldıracak... Girmekte zorlandığımız ABD pazarına Türk firmalarının şu durgun günlerde iştah kabarttığı her halinden belli...
         <br/>
         <br/>
         Özalvâri bir gezi
         <br/>
         <br/>
         İşadamlarının dış gezilere ilgisi Turgut Özal ile başlamıştı. İlk dönemlerde Özal geziye katılacak işadamı arıyor, ikna etmek için bizzat uğraş veriyordu. Sonraları işin cazibesi ortaya çıktı ve gelen aşırı talepten dolayı kontenjan sınırlaması getirilmek zorunda kalındı. Özal bu sayede bugün ismi bilinen birçok işadamının ufkunu ve cirosunu yükseltti. İTKİB Başkanı Nuri Artok'un belirttiği gibi geziye katılacak işadamındaki kriter, 'Türkiye'ye faydalı adımları atma gücüne sahip olması' olmalı. Özal'dan önce geziye katılımlar devletin imkanlarını kullanmaya dönük, ihracata olumlu katkısı olmayacak kişiler tarafından oluyordu. Şimdi de böyle tipler yok değil, ama diğerlerinin sayısı daha fazla. Özal'dan sonra devletin zirvesinin yaptığı dış geziler eski canlılığını kaybetmişti ama Bülent Ecevit'in yapacağı gezinin içeriğinden olsa gerek ilgi oldukça yüksek. Geziye gidecek işadamları ile ilgili kadroyu Dış Ticaret Müsteşarlığı oluşturuyor.
         <br/>
         <br/>
         Zirve'de bürokrasi kalkıyor
         <br/>
         <br/>
         İki ülkenin üst düzey görüşmelerinde bürokrasi, protokol, kırtasiye gibi iş tıkayan engeller olmadığı için birçok sorunu bir kalemde halletmek mümkün. Bunun için sorunlarını Başbakanın 'görüşülecekler' listesine aldırabilmek için de ayrı bir lobi çalışması yapılıyor. Bu yadırganmamalı. Zira Boğaz geçiş ihalesinin gündemde olduğu dönemde İngiliz firmalarının işini yapmak için yıllardan beri ülkemize gelmeyen İngiltere Başbakanının Türkiye'yi ziyaret ettiği ya da McDonalds'ın Türkiye'ye et ithalinin engellenmesi üzerine ABD Ticaret Bakanının Türkiye'ye ricasını hatırlayın.
         <br/>
         <br/>
         Türkiye'nin acziyeti fazla
         <br/>
         <br/>
         Türkiye ABD'ye hangi şartlarda gidiyor: Yüksek enflasyon, tıkanma noktasına gelen para politikası, hızla artan kamu finansman açığı, dış ve iç pazardaki durgunluğa bağlı telep yetersizliği ve üretim düşüşü ve bir de yüzyılın felaketi olan depremin yaşanması ile kamu finansmanına yapacağı milyarlarca dolarlık yük Türk ekonomisini iyice köşeye sıkıştırdı. İç borçlanmada denizin bitmesi taze bir dış kaynak arayışını zorunlu kılıyor. Bir seneyi aşkın IMF görüşmeleri bu ihtiyacı karşılamak içindi. Ama bir türlü istenen netice alınamadı. Ecevit'in özellikle masaya yatıracağı konuların başında IMF kredileri geliyor.
         <br/>
         <br/>
         Depremin ABD üzerinde Türkiye'ye dönük iyimser bir hava estirebileceğini söyleyen Nuri Artok 'Fakat bu herşey değildir' diyor ve ekliyor: "ABD'nin deprem dolayısı ile Türkiye'ye yardım yapması bizim için ayrı bir konudur. Biz yardım değil, ticari engellerin kaldırılmasını istiyoruz. Acındırma politikası ile biryere varamayız. Türkiye'nin ABD'ye giderken stratejisini akılcıl temellere bina etmesi gerekir."
         <br/>
         <br/>
         Geziye TürkAmerikan İş Konseyi Başkanı Mustafa Koç, Dünya Bankası'nda bir dönemde çalışan Ahmet Özal ve İşadamı Üzeyir Garih'in davet edilmesi iş dünyasında olumlu karşılanıyor. Bu isimlerin oradaki lobiler üzerinde etkili olabilecek isimler olduğunu, Dış Ticaret Müsteşarlığı'nın isim seçerken torpili değil işlevi düşünmesinin ayrı bir kazanç olduğunu ifade ediyorlar.
         <br/>
         <br/>
         Müzmin hastalığımız kotaların kalkması
         <br/>
         <br/>
         ABD Dışişleri Bakanı Madeleine Albright'ın önceki hafta deprem dolayısı ile yaptığı ziyarette varolan tekstil kotalarının iyileştirileceğini ve özellikle deprem bölgesindeki firmaların bundan yararlanacağı yönündeki açıklamaları tekstil ve konfeksiyon sektöründe büyük bir umut meydana getirdi. Zira 1987 yılından beri Türk tekstil ve konfeksiyoncusunun önündeki en büyük engellerden biri bu kotalar. Albright'ın açıklamalarını ihtiyatla karşılayan İstanbul Tekstil ve Konfeksiyon İhracatçıları Birliği (İTKİB) Başkanı Nuri Artok, "ABD Dışişleri Bakanı  Madeleine Albright'in yaptığı açıklamadan sonra kamuoyumuzda sanki ABD'deki kotalar kalkacakmış gibi bir izlenim oluştu. Doğru olabilir ama Albreight'in açıklaması siyasi. Bunun yanında yapılması gereken teknik çalışmalar var. Onların açısından hadiseye baktığımızda, bir ülkede meydana gelen tabii afet ya da çok olumsuz bir gelişme sonrasında o ülkeyi rahatlatmak için kotayı kaldırmak istediklerinde kota uyguladığı diğer ülkeler tarafından sıkıştırılır. Daha da önemlisi kendi iç bünyelerinde yeni bir rakip istemeyen firmaların muhalefeti ile karşılaşırlar. Böyle bir indirimin içerdeki firmalar ve istihdam açısından birtakım sıkıntılar getireceği muhakkak" diyor. Fakat Türkiye'nin ABD için 'çok özel' olması gerçeğinin bu kilidi açabileceğini kaydediyor.
         <br/>
         <br/>
         Kaz gelecek yerden....
         <br/>
         <br/>
         Türkiye'nin 10 yıl içinde gerçekleştirmesi planlanan yatırım 35 milyar dolar. Tahkim Yasası'nın da çıkması ile birlikte ABD kuruluşlarının alacağı payın 1015 milyar dolar civarında olması bekleniyor. Tekstil ve hazır giyim sektörüne ait kotaların kalkması ile ihracat artışı ise 500 milyon ile 1 milyar dolar arasında olacağı tahmin ediliyor. 1998 yılında 1.2 milyar dolarlık ihracat gerçekleştirdik. Başka kalemler hesaba katılmasa bile ABD'nin kazancı çok fazla. Ünlü uçak firması McDonald Doughlas'ın Türkiye'ye satmayı istediği uçaklar da hesaba katılırsa uçak lobisinin tekstil lobisini bastırabileceği tahminini yapabiliriz.
         <br/>
         <br/>
         Türkiye, ABD'ye tekstil ve konfeksiyon ihraç eden ülkeler arasında 19. sırada. Buna karşın Türkiye ABD'den tekstil ithalatı yapan ülkeler arasında 3. sırada. Bu dengesiz ilişkinin düzelmesinde kotanın kalkması fevkalade faydalı.
         <br/>
         <br/>
         ABD'nin tekstil ve hazır giyim ithalatı 1998 yılında yüzde 11.8 artarak 60.8 milyar dolara çıktı. Aynı yıl hazır giyim ithalatı yüzde 12.4 artışla 48.1 milyar dolar oldu. Kotaların kalkması ile Türkiye kazanacağı gibi ABD de ciddi kazanımlara sahip olabilir. Türkiye geçen sene 300 bin tona yakın pamuk ithal etti. Bunun yarısını ABD'den aldık. Kotaların kalkması halinde bu ticaretimiz daha da artabilir.
         <br/>
         <br/>
         ABD'nin 1987 yılından bu yana uyguladığı kotaya rağmen Türkiye'nin ABD'ye yaptığı ihracat artan bir seyir takip ediyor. 1997 yılında ABD'ye 690.5 milyon dolarlık konfeksiyon ihracatı yapan Türkiye 1998 yılında ise 807.1 milyon dolarlık konfeksiyon ihraç etmiş.
         <br/>
         <br/>
         Tekstilde de durum aynı. 1997 yılında tekstil ihracatı 176.5 milyon dolar iken 1998 yılında 2 milyar 811 milyon dolar tekstil ihracatı gerçekleştiren Türkiye bunun 196 milyon dolarını ABD'ye gerçekleştirmiş.
         <br/>
         <br/>
         ABD'nin dış ticarette fazla verdiği birkaç ülkeden birinin Türkiye olduğuna vurgu yapan Artok şu çarpıcı tespiti ortaya koyuyor: "ABD'ye yaptığımız toplam ihracat 2.2 milyar dolar, toplam ithalat 4 milyar dolar. Biz ticaret açığı, ABD dış ticaret fazlası veriyor. Biz nasıl ki ABD'nin bize satmayı istediği malları alıyoruz biz de satabileceğimiz malları satmak istiyoruz."
         <br/>
         <br/>
         ABD 95 ayrı ülkeye kota uygulamakta. ABD'nin kota uyguladığı tek NATO üyesi  ülke ise Türkiye. Türkiye'nin tekstil ve hazır giyim ihracatında Almanya'ya olan bağımlılıktan kurtulmalı ve yumurtaları ayrı ayrı sepetlerde tutmalı. ABD pazarı rakamların da ifade ettiği gibi geniş ve alternatif bir pazar.
         <br/>
         <br/>
         Türkiye İsrail'i değerlendirmeli
         <br/>
         <br/>
         Artok, ABD'nin istisnai ayrıcalık uyguladığı tek ülke olan İsrail'in kotasız ve gümrüksüz mal sevkiyatı yapan tek ülke olması ve bu ayrıcalıklı ülke ile aramızda Serbest Ticaret Anlaşması bulunmasının Türkiye'nin konumunu daha da güçlendirdiğine dikkat çekiyor. Türkiye ile İsrail arasındaki STA'nın ekonomik açıdan pek bir fayda sağlamadığına değinen Artok, "Belki STA daha tam olarak oturmadığı için şu anda ortada çok birşey yok. Ama ilerde birşeyler olabilir. ABD pazarına İsrail üzerinden girme planlarımız vardı. Ama ekonomik olmadığı için, örneğin işçilik ücretinin İsrail'de yüksel olmasından dolayı bu sistemi işletemedik. Maliyet sorunu halledilmeden sistemin işlemesi zor, ancak imkansız değil. İsrail'le olan ilişkimizin siyasi ayağını ABD ile olan ilişkilerde kullanabiliriz ki kanaatimce bu ayak zorlanacak." diyor.
         <br/>
         <br/>
         ABD ile yapılacak pazarlıkta geniş bir yelpazenin olduğuna işaret eden Artok, Türkiye ile ABD arasında benzeri bir Serbest Bölge hakkı verilirse Türkiye açısından faydalı olacağını, Türkiye'nin nihai amacının kota ve gümrüklerin tamamen kaldırılması olduğunu ama yelpazenin herhangi bir yerinde de anlaşılabileceğini söylüyor. ABD'nin İsrail ve Ürdün ile yaptığı özel ticaret anlaşmasına benzer bir anlaşmayı Türkiye'ye teklif edeceği ümit ediliyor.
         <br/>
         <br/>
         Başbakan Ecevit'in ABD programına bakıldığında yükün ve çözüm bekleyen sorunların ağırlığı hemen anlaşılıyor:  Ecevit, Clinton'un yanı sıra ABD Ticaret Bakanı Daley, Dünya Bankası Başkanı Jurnes Wolfenssohn, Senato Dışilişkiler Komitesi Başkanı Jesse Helms ve IMF Başkanı ile Dışişleri eski Bakanı Henry Kissinger ile görüşmeler yapacak. Ecevit 26 Eylül Pazar günü Washington'da olacak. Blair Hause'da kalacak olan Başbakan, pazartesi günü ABD Ticaret Bakanı William Daley'i kabul edecek. Clinton'la görüşme 28 Eylül Salı günü Beyaz Saray'da gerçekleşecek. Clinton'la öğle yemeğinin ardından Başbakan, 29 Eylül'de Dünya Bankası Başkanı Jurnes Wolfenssohn'u Blair Hause'da kabul edecek. Ecevit, 30 Eylül'de AmerikanTürk Dernekleri Asamblesi'nin yıllık kongresinin açılışına katılacak ve aynı gün New York'a hareket edecek. Ecevit'in ayrıca programda olmamakla birlikte Başkan Yardımcısı Al Gore ile görüşme yapması da bekleniyor.
         <br/>
         <br/>
         Ecevit belki de en önemli yurtdışı gezilerinden birine çıkıyor. ABD Türkiye'yi bırakmak istemiyor elbette eli boş döndürmeyecek. Bundan sonrası Türkiye'nin göstereceği performansa bağlı. Haydi hayırlısı.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5378-blofu-olmayan-gezi.html), [web.archive.org (arşiv bağlantısı)](http://web.archive.org/web/20140331075818/http://www.aksiyon.com.tr/aksiyon/haber-5378-blofu-olmayan-gezi.html)
