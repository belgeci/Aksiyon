# KOÇ'UN BİLİNMEYEN ORTAĞI:

*Harun Odabaşı 2001.06.30*

<div>
 <p class="baslik">
  Burla Biraderler
 </p>
 <p class="spot">
  Türkiye'nin en büyük özel şirketi olan  Arçelik'te ve Arçelik'in  dağıtım ağı Atılım Pazarlama'da   önemli bir hisse payına sahip olan  Burla Biraderler'i bugün kamuoyu   tanımıyor. Ama 500 yıl önce  İspanya'dan Osmanlı topraklarına göç  eden bir İspanyol Yahudi ailesi olan  Burla ailesi Türkiye'nin  tarihindeki en eski sanayicisi.
 </p>
 <p class="metin">
 </p>
 <img border="0" src="/web/20020213214353im_/http://www.aksiyon.com.tr/2001/343/resimler/burla.jpg"/>
 <p class="metin">
  Can Kıraç'ın Anılarımla Patronum Vehbi Koç kitabını okurken, kitabın satır aralarında geçen bir soy isim dikkatleri çekiyor; Burla Biraderler. 1960'lı yıllarda Koç'un en büyük rakipleri arasında da olunca hafızamı zorlayarak böylesine güçlü bir aileyi hatırlamaya çalışıyorum. Ama nafile. Türkiye'nin isimleri medyada çıkmayan gizli zenginlerine meraklı iseniz Burla soyadının sizi tahrik etmemesi mümkün değil.
 </p>
 <p class="metin">
  Türkiye'deki kökleşmiş isimlerin yer aldığı 'Kim Kimdir?' kitabına bakıyorum. Ama Burla ailesi ile ilgili hiçbir bilgi kırıntısına rastlayamıyorum. Nasıl olur diyorsunuz ama oluyor işte. Merakım iyice depreşiyor. Ve Burla Biraderler'i haber amaçlı araştırmaya karar veriyorum. Musevi cemaatine ait aile fertlerinden hiçbirisine ulaşmanın mümkün olmadığını kısa bir süre sonra anlıyorum. Ama içimde bir umut ışığı var: Monik Burla. Burla Biraderler'in torunu, Avni Benardete ile evlendikten sonra kamuoyu daha doğrusu sosyete dünyası onu Benardete soyadı ile biliyor. Fakat Avni Benardete daha sonra genç bir hanımla başlattığı ilişki sebebi ile Monik Benardete'den boşanıyor. Monik ise şu anda bir sebeple Avni Bey'in amcazadesi Ceri Benardete ile beraber. Karışık bir ilişkiler ağı var anlayacağınız. Monik Burla mübalağasız Burla ailesinin piyasa tarafından bilinen tek ismi. Gece hayatında, partilerde ve magazin dergilerinde boy göstermeyi çok sevdiği için biz de bu isme uzaktan da olsa aşina idik tabii..
 </p>
 <p class="metin">
  'Konuşmaya yetkili değilim'
 </p>
 <p class="metin">
  Sosyete dünyasını bilmediğimiz için beni kendisine ulaştıracak cep telefonunu zar zor buluyorum. Bu telefonu veren şahıs, bayan Benardete'nin çok görgülü ve gazetecilere karşı çok anlayışlı olduğunu söylüyor, ümidim de bundan kaynaklanıyor. Fakat telefonda karşıma çıkan ses ilk başlarda hiç de hoş sayılmayacak bir ses tonu ile Burla ailesi ile alâkalı bilgi veremeyeceğini, bu konuda 'yetkili' olmadığını söylüyor. Babası ve amcaları ile alâkalı birkaç masum soru dışında herhangi bir sorumun olmayacağını söylesem de, şirketin konuşmadığı bir konuda kendisinin konuşmasının mümkün olmayacağını söyleyerek özür dileyip telefonu kapatıyor.
 </p>
 <p class="metin">
  Musevi ailelerin bu kadar kıyıda durmalarının elbette özel bir sebebi vardır. Ama yine de değinmeden edemeyeceğim; dünya şeffaflaşmaya gidiyor ve saklı yapılar artık illegaliteyi akla getirir oldu. Masonluk bile belli ölçüde şeffaflaşmaya gitmek zorunda kaldı. Birçok azınlık gibi Burla Biraderler de Türk milletinin üstünden çok büyük paralar kazanmış, otomotivden tekstile pekçok sektörde faaliyette bulunmuş bir aile olarak Türkiye'de çok önemli ticari işlere imza atmış ama kendilerini hep perde arkasında tutmak istiyorlar. Musevi ailelerin belli ölçüde çekingenlikleri biliniyor. Ama hem bu kadar içimizde bu kadar dışımızda durmak ne anlama geliyor. Milyonlarca dolara hükmetmenize rağmen bu kadar sır dolu olmanız insanın aklına başka şeyler getirebilir. Kaldı ki bir gazeteci olarak aile bizzat cevap vermediği için aileyi tanıyan ikinci şahısların yaklaşımlarından ve diğer kaynaklardan ulaştığım bilgilerle Burla Biraderler'i tanımlayacağım. Böylesi daha mı iyi?
 </p>
 <p class="metin">
  Rahmi Koç-Monik Burla dostluğu
 </p>
 <p class="metin">
  Monik Burla ile Rahmi Koç arasında çok sıkı bir dostluk ilişkisi var. Monik hanımın verdiği tüm davetlere Koç ailesi tam kadro katılıyor. Ayrıca küçük bir grup her ayın ilk perşembesi basından habersiz bir araya gelerek gurme toplantıları yapıyorlar. Aşağı yukarı 10 ailenin bulunduğu bu süzme toplantılara öğrenebildiğimiz kadarı ile, Rahmi Koç ve Monik Burla'nın dışında Nuri Çolakoğlu, Tezcan Yaramancı, Hakko ailesi, Nursen Gündüz ve ailesi ve Ceri Benardete katılıyor. Bu kısa dedikodudan sonra asıl meseleye girelim.
 </p>
 <p class="metin">
  Bernar Nahum, Burla Biraderler'den transfer
 </p>
 <p class="metin">
  Burla Biraderler ile Vehbi Koç arasındaki ilişki sadece ticari alanda olmadı. Vehbi Koç'un arkasındaki 'gizli kahraman' olarak bilinen Bernar Nahum'un da Koç Grubu'na Burla Biraderler'den 1944 yılında transfer edildilmesi çok stratejik bir konumlanma örneği. Bernar Nahum biraz zor verdiği bu kararın arkasından hayatının sonuna kadar Vehbi Koç ile beraber oluyor. Şimdi de Nahum'un oğlu Jan Nahum Koç Holding'e ait Tofaş Grubu'nda murahhhas aza olarak görev yapıyor. Nahum, Koç'tan sonra Koç Grubu'ndaki en önemli soyadı. Koç'un özellikle yurtdışı ilişkilerinin arkasında hep Bernar Nahum'un uluslararası seviyede güçlü bağlantıları yatıyor. Elektrik ampulü, taşıt lastikleri, buzdolabı, çamaşır makinesi, Anadol otomobili üretimi gibi başlangıçta çok zor gibi görünen sektörlere girilmesinde Nahum'un hayal gücünün ve uygulama üstünlüğünün payı büyük. Bernar Nahum eğer Burlalarda kalsa idi Koç bu kadar büyüyebilir miydi bilinmez ama doku uyuşmazlığı olmaması halinde Burla ailesinin şimdikinden daha büyük bir noktada olacağı muhakkak.
 </p>
 <p class="metin">
  Arçelik'te Koç-Burla ortaklığı
 </p>
 <p class="metin">
  1960'lı yılların başlarında Vehbi Koç, beyaz eşya sektöründeki talebi karşılamak amacı ile çelik dolap işine girmek istiyordu ama Burla Biraderler de aynı şekilde bu işi yapmaya soyunmuşlar ve bir fabrika arıyorlardı. Bu durum Vehbi Koç'un hiç hoşuna gitmiyor. Piyasanın iki üreticiyi besleyecek kadar gelişmediğini düşünüyor ya da rakip istemiyor. Zaten Burla ailesi ile bazı sektörlerde kıyasıya bir rekabet yaşıyorlar. Bu sefer Koç, Burla Biraderler ile ortak olarak onların piyasa tecrübelerinden yararlanmak istiyor. Ve Burla Biraderler'e ince ve kurnaz zekası ile reddedemeyeceği bir teklif götürüyor. Vehbi Koç, Burla Biraderler ile görüşerek fabrikayı birlikte kurmayı teklif ediyor. Bilgi ve sermaye gücü nedeni ile çoğunluk hisselerine Koç grubu sahip olacaktır. Burla ailesine ise yüzde 20 hisse verilir. Bugün Burla Biraderler'in Arçelik içindeki payları yüzde 2,98'e inmiş durumda. Ama Arçelik Türkiye'nin en büyük özel şirketi ve cirosu 1 milyar 200 milyon dolar seviyesinde. Dolayısı ile yüzde 2,8'lik pay bile bir aileye en üst seviyede yaşam standardı sunacak kadar önemli bir rakama tekabül ediyor. Bugünkü değerlerle yaklaşık 100–150 milyon dolarlık bir pay demek bu.
 </p>
 <p class="metin">
  Burla Ailesi İspanya Yahudilerinden ve Osmanlı topraklarına 1492 yılında göç eden bir aile. Bu sebeble 500. Yıl Vakfı'nın aktif üyeleri arasında Lori Burla da var. Aile şirketleri tekstilden otomotive, büro, kırtasiye malzemelerinden elektrik malzemelerine, oradan rulman ve fotoğraf makinesi pazarlamasına kadar birçok alanda faaliyet gösteriyor.
 </p>
 <p class="metin">
  Hürriyet ve Cumhuriyet bağlantısı
 </p>
 <p class="metin">
  Bir dönem kağıt işinde Türkiye'de belirleyici bir rol oynamışlar. Hatta bu özelliklerinden dolayı Hürriyet ve Cumhuriyet gazeteleri ile alâkalı ilginç bir hikaye anlatılıyor:
 </p>
 <p class="metin">
  Hürriyet gazetesi ile Burla ailesi arasında da ispatı bir çırpıda mümkün olmayan bir finans ilişkisi olduğu biliniyor. 150 milyon doların üstünde ciro yapan ve bu açıdan Türkiye'nin en büyük gazetesi olarak bilinen Hürriyet gazetesini destekleyen kurucu kadrolar arasında Burla Ailesi başı çekiyor.
 </p>
 <p class="metin">
  Cumhuriyet gazetesine gelince... Cumhuriyet'in de, kurucusu Yunus Nadi. Mason olan Yunus Nadi, Arnavut kökenli yazar Naci Pelister'in "Türk Matbuatı Yahudilerin Kontrolü Altında" başlıklı bir yazısında bildirdiğine göre aynı zamanda da bir "Karaim Yahudisi". Karaimler, 8. yüzyılda kurulmuş bir Yahudi tarikatı. Bu durumda Cumhuriyet'i bir "tarikatçı gazetesi" olarak tanımlamak mümkün olabilir; tabii İslam değil Yahudi tarikati elbette. Cumhuriyet'in Milli Şef dönemindeki yükselişi ise, iki Yahudi şirketinden aldığı destek sayesinde oldu. O dönemde Türkiye'deki gazetelerin ilan işleri, "Yahudi şirketi" olan Hoffer'in, kağıt işleri de Burla Biraderler'in elindeydi. Onların tutmayacağı bir gazetenin yükselmesi ve hatta yaşaması zordu. Bu bilgiden hareketle insanın aklına Burla ailesi acaba Karaim tarikatına mı üye diye bir soru gelebiliyor.
 </p>
 <p class="metin">
  Devlet ihalelerinde aktif oldular
 </p>
 <p class="metin">
  Burla Biraderler'in nasıl büyüdüğüne bakıldığında iki şey dikkati çekiyor; dışarıdaki bağlantıları ve içerideki rakipsizlikleri. Cumhuriyetin başlarında bazı ithal malların satılmasında ve devlet ihalelerinde Yahudi ailelerin çok büyük avantajları olmuştu. 1954 yılında Galata'da Üzeyir Garih ile İshak Alaton'un beş bin lira sermaye ile kurdukları Alarko Holding'in bugünkü gücüne ulaşmasında, 1958'de dönemin başbakanı Adnan Menderes'in kendilerine Ankara'da kurulacak olan bir para matbaasının havalandırma tertibatının ihalesini vermesinin önemli rolü olduğunu kimse inkar edemez. Elektrifikasyon ve elektrik malzemelerinin satışı ile piyasaya giren Burla Biraderler'in de gerek devletten aldıkları ihalelerle ve gerekse Türk işadamlarıyla yürüttükleri ortak çalışmalarla kısa zamanda büyük güce ulaştıkları ortada.
 </p>
 <p class="metin">
  Briç ustası Lori Burla
 </p>
 <p class="metin">
  Burla Biraderler'in en büyüğü olan Lori Burla'yı Tema ve 500. Yıl Vakfı'ndaki faaliyetlerinin dışında dikkat çekici bir faaliyetin içerisinde görüyoruz. Lori Burla tam bir briç hastası ve ustası. Yahudilerin kumara olan düşkünlükleri bütün dünya tarafından bilinir ama briç aynı zamanda bir zeka oyunu olduğu için ayrı bir özelliği vardır. 1964 yılında, Zeki Zeren, İbrahim Telci, Lori Burla, Abdi Birol, Adnan Benjenk, Haluk Eratak tarafından Şlem Briç Kulübü'nün kurulmasından sonra, İstanbul Briç Kulübü, Şlem Briç Kulübü, İstanbul Golf Kulübü, Büyük Kulüp biraraya gelerek; Necip Bir başkanlığında, Adnan Benjenk, Abdi Birol, Emine Abaoğlu, Tarık Ziyal'den oluşan yönetim kurulu ile Türkiye Briç Federasyonu'nu kuruyorlar.
 </p>
 <p class="metin">
  Türkiye'nin en eski sanayici ailesi
 </p>
 <p class="metin">
  Burla Birderler'in şirketleri Türkiye'nin en eski ticaret ve sanayi şirketlerinin başında geliyor. Burla Biraderler'in en eski şirketi 1928 yılında kurulan Ottaş Otomotiv ve Taşınmaz Mallar Sanayii. Ottaş bugün Türkiye'nin en eski otomotiv şirketi. Ottaş'ın şu anki yönetim kurulunda şu isimler bulunuyor: Lori Burla, Leon Hahanel, Sara Bornsten, Emil Franko, Nadya Sonman, Robert Sonman ve İvet Burla.
 </p>
 <p class="metin">
  Yine Burla Biraderler'e ait Burla Makine Ticaret ve Sanayi şirketinin yönetiminde de aşağı yukarı aynı isimler var: Lori Burla, Monik Benardete, Terry Sonman, Toni Hananel, Nadya Sonman, Sara Bornsten, İvet Burla, Leon Hananel ve Robert Sonman. 1975 yılında kurulan şirket, tezgah makineleri, yedek parçaları ithalat ve ihracatı alanlarında faaliyet gösteriyor.
 </p>
 <p class="metin">
  Power dergisinde Burla Biraderler ile çıkan bir haberde şu bilgiler yer alıyor: Burla Ailesi Arçelik'in yanı sıra Koç Holding'in beyaz eşya pazarlama şirketi Atılım'da da hisseye sahip. Lori Burla şirket yönetim kurulunda ve başkan yardımcısı olarak görev yapıyor. Atılım'daki hisse payı ise bilgiye kapalı yapıdan dolayı bilinemiyor.
 </p>
 <p class="metin">
  File Tül Makine ve File Tekstil Sanayii, Burla ailesinin tekstil sektöründeki şirketleri arasında yer alıyor. File Tül'ün yönetim kurulunda Yusuf ve Reyna Burla ve Eddi Anter isimleri var. File Tül Makine her türlü tel örgü, makine ve ipliğiyle mensucat imalatı alanlarında faaliyet gösteriyor. File Tekstil genel bir ticaret şirketi hüviyetinde. Bir başka tekstil şirketi Şen Triko da Yusuf Burla yönetiminde. Burla ailesinin şirketi olan Birol File de Birol Burla tarafından kurulmuş.
 </p>
 <p class="metin">
  Burla Biraderler ile alâkalı belki bilinmesi gereken çok daha farklı bilgiler var. Ama sır kutusu açıldığında ve şeffaflığın saklı olmaktan daha faydalı olduğu farkedildiğinde bu bilgiler de gün ışığına çıkacaktır. Bir adım atana 10 adım yaklaşmak boynumuzun borcu olsun...
 </p>
 <p class="metin">
 </p>
 <p class="arabaslik">
  Vehbi Koç, Burla Biraderler'e düşkündü
 </p>
 <p class="metin">
  Can Kıraç 'Anılarımla Patronum Vehbi Koç' kitabında Burla Biraderler ile alâkalı izlenimlerini şöyle anlatıyor: Vehbi Koç'un özellikle Musevi işadamlarının başarılarını izlemek gibi bir merakı olduğu, yakın çevresi tarafından çok iyi bilinmektedir. Arçelik, Beko, Pirelli gibi şirketlerin kuruluşlarında Koç Burla işbirliği çalışması sebebi ile Eli Burla ile Vehbi Koç arasındaki dostluk ilişkileri bir hayli derinleşmişti. Fred Burla'nın amcası Eli Burla ile Vehbi Koç arasında geçen bir konuşmayı naklettiği aşağıdaki bölüm, bu dostluğun zarif bir anısıdır: "1960 yılında Vehbi Koç, Lütfü Doruk, Kenan İnal, amcam Eli Burla ve ben İngiltere'ye bir seyahat yapmıştık. Manchester'den Londra'ya trenle dönerken, Vehbi Bey'in bilinen meraklı hali üstünde idi ve amcama sürekli sorular soruyordu. Soru yağmuru, 'Akşamları ne yapıyorsun?' ile başladı. Amcam biraz mecmua okuyup radyo dinliyorum... Ya sonra?...Yemeğimi yiyorum... Sonra?.. Yatıyorum... Sonra?.. Uyuyorum... Sonra?.. Vallahi bilmem ki!.. Rüya görüyorum!.. Ne görüyorsun?.. Seni görüyorum!.. Kahkaha patlamış, gülmekten kırılmıştık! 1994 yılında ebediyete intikal eden Fred Burla, bu hikayeyi anlatırken o günleri hatırladığını ve aynı kahkahaları patlattığını söylemişti..."
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020213214353/mailto:harunodabasi@usa.net">
   harunodabasi@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/ekonomi/1.htm), [web.archive.org (arşiv bağlantısı)](http://web.archive.org/web/20020213214353/http://www.aksiyon.com.tr:80/2001/343/ekonomi/1.htm)
