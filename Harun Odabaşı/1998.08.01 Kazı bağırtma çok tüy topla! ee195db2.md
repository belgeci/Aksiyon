# Kazı bağırtma, çok tüy topla!

*Harun Odabaşı 1998.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gelişmiş demokratik ülkelerde en çok tartışılan konuların başında 'vergi' gelir. Toplumun vergiye muhatap olan kesimleri kendileri hakkında alınan kararlara çok duyarlıdırlar.
  </font>
 </div>
 <div id="newsText">
  <font class="detail-text">
   Denebilir ki hayatları vergi üzerine kuruludur ama adalet ve uzlaşı yerleşik olduğu için 'vergili yaşama' tepki gösterilmez. Türkiye'de durum tam tersidir. Bir yeminli mali müşavirin ifadesi ile, 'mükellef vergi yükümlülüklerinin hepsini ödese devlete borçlu çıkar. Hem vergi oranları çok yüksek hem de çifte vergilendirme var'. Bu durumda vatandaşa vergiyi ödemek yerine kaçırmanın binbir yolunu araştırmak kalıyor.
   <br/>
   <br/>
   Türkiye şimdi yeni bir sürecin heyecanını yaşıyor. 89 madde üzerinde görüşülen Vergi Reform Yasa Tasarısı TBMM'den sonra Cumhurbaşkanı'nın onayından da geçti.  Resmi Gazete'de yayımlanmasının ardından 30 Eylül 1998 itibarı ile artık işlemler yeni vergi yasaları üzerinden yapılacak. Ama başta bankalar ve sigorta şirketleri olmak üzere bazı kesimler lobi çalışması başlatarak Cumhurbaşkanı'na baskı yapıyor ve kendilerini etkileyecek maddeler üzerinde görüşülmesi için tasarıyı Meclis'e geri sevk etmesini istiyorlardı.
   <br/>
   <br/>
   17'nci yüzyılda Fransız Kralı 14. Louis'nin Maliye Nazırı Colbert'in bir sözü var ki konunun uzmanları sürekli bu söze atıfta bulunurlar. "Vergilemede sanat kazı mümkün olduğu kadar az bağırtarak ondan mümkün olduğu kadar çok tüy almaktır".
   <br/>
   <br/>
   ABD Başkanı Richard Nixon'ın da bu yaklaşımı destekler bir sözü var: 'Ne kadar çok vergilerseniz o kadar az vergi alırsınız.' Vatandaşı ürkütmeden ve kaçırtmadan vergi almak beceri isteyen ve denge noktalarını iyi hesaplayarak gerçekleştirilmesi gereken maharetli bir iş.
   <br/>
   <br/>
   İstanbul Serbest Muhasebeciler ve Mali Müşavirler Odası Başkan Yardımcısı Metin Başer'e göre yeni vergi yasalarında reform olarak kabul edilebilecek tek bir madde var, o da Osmanlı'dan bu yana değiştirilemeyen 'gelir' kavramının tanımında yapılan köklü değişiklik. Yeni yasaya göre gelir; "bir gerçek kişinin bir takvim yılı içinde elde ettiği tasarruf ve harcamasına kaynak teşkil eden her türlü kazanç ve iratların safi tutarıdır" şeklinde tarif ediliyor. Eski tanımda harcama ve tasarruflar gelir tanımı içerisinde yer almıyordu.
   <br/>
   <br/>
   Metin Başer bunun dışında 88 madde üzerinde yapılan değişikliklerin reform yerine teknik düzenleme şeklinde nitelendirilmesinin daha doğru olacağı kanaatinde.
   <br/>
   <br/>
   Başer, kanunun çıkmasından çok uygulamanın önemli olduğuna dikkat çekerek, kaliteli maliyecilerin birkaç sene sonra özel sektöre geçtiğini, memurların durumunun da iç açıcı olmadığını, bu durumda uygulama noktalarında karşılaşılan suiistimal ve rüşvet hadiselerinin önünün kesilmesinin mümkün olamayacağını savundu.
   <br/>
   <br/>
   Başer, sporculara uygulanan vergi istisnası uygulamasının kaldırılarak gelir vergisine tabi olmalarının göze çarpan radikal değişikliklerden birisi olduğunu söylüyor.
   <br/>
   <br/>
   Yeni Vergi Kanunu ne getiriyor?
   <br/>
   <br/>
   Tasarıdaki içeriği hususunda çok tartışılacak olan 89 maddeden en çok etkilenecek kesimlerin durumunu sizler için araştırdık.
   <br/>
   <br/>
   İşçimemur
   <br/>
   <br/>
   Vergi oranları aşağıya çekildi. Daha önce yüzde 25 olan en düşük Gelir Vergi oranı Temmuz 1998'de yüzde 20'ye, 1999'da yüzde 15'e indi. Yüzde 55 olan en yüksek oran da 1998'de yüzde 45'e, sonra yüzde 40'a indi. Ağustos ayında maaş artacak, vergi iadesi alınacak. Bu artış işçilere yüzde 5 olarak net yansıyacak, ancak memurlara yansıma oranı bu kadar yüksek değil. Çünkü memurların elde ettiği gelirin tamamı vergiye tabi değil. Eğitim tazminatı, yargı ödeneği gibi ödemelerden vergi alınmıyor. Bu nedenle 5 puanlık indirim 1.52 puan rahatlama getirecek. Yıllık vergi iadesi matrahı yükseldi.
   <br/>
   <br/>
   Bakmakla yükümlü olduğu kişiler arasında sakat olan varsa, onlar için de özel bir vergi indirimi getirildi. 9 milyon 450 bin lira olan özel indirim tutarı sakatlık derecelerine göre katlanıyor. Örneğin birinci derece sakatlık bu oranın 8 katı.
   <br/>
   <br/>
   Emekliler
   <br/>
   <br/>
   Tek konutu olanlar, eğer Bakanlar Kurulu karar alırsa hiç Emlak Vergisi ödemeyecekler.
   <br/>
   <br/>
   Esnaf ve tüccar
   <br/>
   <br/>
   Hayat standardı esası kaldırıldı. Zarar etseler dahi hayat standardına göre asgari bir vergi ödüyorlardı, artık ödemeyecekler. Geçmiş yıl vergilerinin yarısı kadar geçici vergi ödüyorlardı. Artık 3 aylık dönem kazancını tespit edecekler, kazanç sağlamışlarsa yüzde 15 geçici vergi ödeyecekler. Binek otomobillerinin yarısını masraf yazabiliyorlardı. Şimdi tamamen yazabilecekler.
   <br/>
   <br/>
   Gelir Vergisi oranları da düşürüldü. Memur ve işçininkiyle aynı oldu.
   <br/>
   <br/>
   Eşlerinin geliri varsa, o ayrıca beyan edilecek. Böylece iki gelirin birleşmesi nedeniyle tarifeden kaynaklanan yüksek vergiden kurtuldular.
   <br/>
   <br/>
   Serbest meslek sahipleri (Doktor, avukat, mali müşavir, mimar)
   <br/>
   <br/>
   Binek otomobillerinin masrafını gider olarak yazamıyorlardı, şimdi tamamını yazabilecekler. Amortismanlarının da tamanını gider yazabilecekler. Örneğin 6 milyar liraya otomobil almışsa, yüzde 20'si olan 1 milyar 200 milyon lirayı kazancından düşebilecek. Ayrıca, araçlarının yakıt ve bakımonarım giderlerini de kazancından düşebilecek.
   <br/>
   <br/>
   Hayat standardı esası kaldırılıyor. 3 aylık kazançlarını bildirecekler. Eğer kazanç varsa, onun yüzde 15'ini geçici vergi olarak ödeyecek. Vergi tarifesi onlar için de geçerli.
   <br/>
   <br/>
   Emlak sahipleri
   <br/>
   <br/>
   Bina, arsa ve arazi vergisi oranları düştü. Gayrimenkulü olan binde 2, evi olan binde 1, arazisi olan binde 1, arsası olan binde 3 vergi ödeyecek.
   <br/>
   <br/>
   Binalarından konut kira geliri elde edenlerin yıllık 240 milyon liralık geliri vergiye tabi olmayacak. İşyeri kira geliri elde edenler yıllık 2.5 milyar liraya kadar gelirini beyan etmeyecek.
   <br/>
   <br/>
   Gayrimenkul alımsatımında alıcı yüzde 1, satıcı yüzde 1 harç ödeyecek. Daha önce her biri için yüzde 4.8'di. Gayrimenkullerin satışından ortaya çıkacak kazancın enflasyondan arındırılmış kısmı Gelir Vergisi'ne tabi olacak. Bu nedenle gerçek değeri beyan etmekte yarar var.
   <br/>
   <br/>
   Mirasçılar
   <br/>
   <br/>
   Düşük miras geliri elde edenlerin vergi yükü azaltıldı. Veraset ve İntikal Vergisi tarifesi düşürüldü. 10 milyar liraya kadar yüzde 1, sonraki 20 milyar lira için yüzde 3, ardından gelen 40 milyar lira yüzde 5, 80 milyar için yüzde 7, 150 milyarın üstü için yüzde 10 vergi ödenecek.
   <br/>
   <br/>
   Çiftçiler
   <br/>
   <br/>
   Vergi mükellefi olmayacaklar. Beyanname verme zorunluluğu büyük ölçüde kaldırılıyor. Sadece sattıkları ürünlerden düşük oranlı vergi kesilecek. Ancak, bir biçerdöver veya benzeri araca ya da 10 yaşına kadar ikinin üzerinde traktöre sahip olan çiftçiler, beyanname verecek.
   <br/>
   <br/>
   Defter tutmayanlar (taksi, minibüsçü gibi)
   <br/>
   <br/>
   Götürü Vergi'nin kapsamından çıkartıldılar. Basit usulün kapsamına alındılar. Defter tutmayacaklar, iki ayrı dosyadan birine gelirlerine, birine giderlerine ait belgeleri koyacaklar. Aradaki farkı kazanç olarak bildirecekler.
   <br/>
   <br/>
   Aile reisi beyanı kaldırıldı. Artık kadınlar da kendi gelirleri için beyanname verecek.
   <br/>
   <br/>
   Şirketler
   <br/>
   <br/>
   Oranı düşürüldü. Yüzde 44 olan Kurumlar Vergisi ve fon payı oranı toplam yüzde 33'e indi. Geçici Vergi 3'er aylık dönemler halinde cari yıl kazancı üzerinden beyan edilecek.
   <br/>
   <br/>
   Yatırım yapan şirketlere uygulanan indirim oranı yüzde 30'dan 40'a çıkarıldı. 250 milyon doların üzerinde yatırım yapanlara yüzde 200 yatırım indirimi sağlanıyor. Örneğin 70 trilyon liralık yatırım yapan birisi 140 trilyon lira kazanana kadar hiç vergi ödemeyecek.
   <br/>
   <br/>
   Şirketler kârı sermayelerine eklediklerinde artık ortaklara kâr dağıtımı yapılmış sayılmayacak. Eskiden şirketler kârı sermayelerine eklediklerinde, sermayeye eklenen bu kazanç ortaklarca elde edilmiş kâr payı olarak değerlendiriliyor ve ortaklar tarafından beyan edilip Gelir Vergisi ödeniyordu.
   <br/>
   <br/>
   Turizm şirketlerine uygulanan turizm hasılatı istisnası kaldırıldı. Şirketlerin yatırım fonu ve ortaklıklarının portföy kazançları istisnası kaldırıldı. A tipi yatırım fonu ve ortaklıklarından elde edilen kâr payı istisnası kaldırıldı. Artık bunlar da normal gelir gibi vergiye tabi olacak.
   <br/>
   <br/>
   Bankalar
   <br/>
   <br/>
   Bankalar da şirketler gibi 3 aylık dönemlerin sonunda yüzde 15 oranında Geçici Vergi ödeyecekler. Bankaların portföyündeki itfa edilmemiş menkul kıymetler de bunun kapsamına girecek.
   <br/>
   <br/>
   Transfer ücretleri 1999 başından itibaren Gelir Vergisi'ne tabi olacak.
   <br/>
   <br/>
   Vakıf ve dernekler
   <br/>
   <br/>
   Bakanlar Kurulu'nca vergi muafiyeti tanınan vakıf ile kamu menfaatine yararlı derneklere yapılacak olan bağışlardan düşük oranlı bir stopaj alınacak. Yasada yer alan bir hükme göre bu stopajın oranı binde 1'i aşamayacak.
   <br/>
   <br/>
   Şahıs ve kurumlara, vergisi ödenmemiş gelirleri üzerinden dernek ve vakıflara yapacakları bağışlara yüzde 5 limiti konuldu.
   <br/>
   <br/>
   Sanatı destekle vergi düşsün
   <br/>
   <br/>
   Sanatsal faaliyetler ve bu alandaki bağışlar için, "kalkınmada öncelikli yörelerde yüzde 10, diğer yerlerde yüzde 5 vergi muafiyeti" getirildi. Buna göre müzik, sinema, bale, tiyatro, opera, plastik sanatlar gibi, tüm sanatsal faaliyetlerde vergi indirimine gidilecek. Sanat için yapılan yardım ve bağışlar da vergi indirimine tabi tutulacak.
   <br/>
   <br/>
   Müzelere, sinema, tiyatro, opera, bale, klasik Türk müziği ve plastik sanatlar alanındaki üretim ve etkinliklerle bu alanlarda kurulacak özel araştırma, eğitim ve uygulama merkezlerine, Kültür Bakanlığı'nca da desteklenen veya desteklenmesi uygun görülen uluslararası sanatsal organizasyonlara özel ve tüzel kişiler tarafından makbuz karşılığında yapılan bağış ve yardımlarda bir takvim yılı içinde yapılan bağış ve yardımların toplamı o yıla ait beyan edilecek gelirin yüzde 5'ini, kalkınmada öncelikli yerler için yüzde 10'unu aşarsa fazlası indirilmez.
   <br/>
   <br/>
   Hisse senedi sahipleri
   <br/>
   <br/>
   Bir yıllık süre içinde elindeki hisse senetlerini satarsa Gelir Vergisi'ne tabi olacak.
   <br/>
   <br/>
   Faiz geliri elde edenler
   <br/>
   <br/>
   Net gelir enflasyondan arındırıldıktan sonra 2.5 milyar lirayı aşıyorsa, beyan edilecek. Geçen yıl bu tutar 1.5 milyar lira net, 4 milyar 429 milyon lira brüt idi. 2.5 milyar lira netin brütünün de 7.5 milyar lira civarında olacağı tahmin ediliyor. Kesin tutar yıl sonunda enflasyondan arındırma oranı açıklandığında belli olacak.
   <br/>
   <br/>
   Borsa ve faiz gelirlerinin durumu
   <br/>
   <br/>
   Tasarının yasalaşmasıyla hisse senedi ve yatırım fonları kazançlarından ilk kez vergi alınmaya başlanıyor. Hayat sigortalarında emekli sandıkları ile özel sigortalarca ödenecek emekli aylıkları ile tazminatların en yüksek devlet memuru maaşını ve toplam ikramiyesini aşan kısmı gelir vergisine tabi olacak.
   <br/>
   <br/>
   1999 yılında hisse senedi alım satımından 3.5 milyar lirayı aşan miktarda gelir elde edenler, beyanname verecek. Hisse senetleri kazancı 1 Ocak 1999 tarihinden itibaren vergilendirilecek. Uzun vadeli yatırımı teşvik etmek için bir yıldan fazla elde tutulan hisse senedinden elde edilen gelirlerden vergi alınmaması sağlandı. 1998 yılı içinde satın alınan, ancak bir yıldan kısa sürede 1999 yılı içinde satılan hisse senedinin alım bedeli, 31 Aralık 1998 tarihindeki fiyatı olacak.
   <br/>
   <br/>
   Faiz geliri elde edenler enflasyondan arındırıldıktan sonra kalan tutar 2.5 milyar lirayı aşıyorsa beyan edecekler.
   <br/>
   <br/>
   Stok affı getirildi
   <br/>
   <br/>
   Faturasız mallara ve demirbaşlara stok affı getirildi. 2 Kasım'a kadar faturasız mallar beyan edilecek ve mallar yasallaştırılmış olacak. Sadece KDV ödeyecekler, ödedikleri KDV'yi de satış yaptıklarında müşteriden tahsil ettikleri KDV'den indirebilecekler.
   <br/>
   <br/>
   'Nereden buldun?' diye sorulacak
   <br/>
   <br/>
   30 Eylül günü mali milad kabul edildi. O gün 3.5 milyarın üzerinde Türk lirası, döviz, hisse senedi, bono gibi menkul kıymetleri olanlar bankaya bloke edecek. Bu ileride servetleri hakkında bir soruşturma olursa onun kaynağı olarak gösterilecek. Eğer bloke etmezlerse ileride "Nereden buldun?" sorgulamasında, servetlerindeki artış için vergi ödemek zorunda kalacaklar. Maliye Bakanlığı bununla ilgili usul ve esasları önümüzdeki günlerde bir tebliğle açıklayacak.
   <br/>
   <br/>
   Kırtasiye azaldı
   <br/>
   <br/>
   Günlük kasa, perakende satış, hasılat ve kambiyo senetleri defteri kalkıyor.
   <br/>
   <br/>
   Devlet de faiz ödeyecek. Devlet haksız yere aldığı vergiyi iade ederken 3 ayı geçerse aylık yüzde 8 faiz ödeyecek.
   <br/>
   <br/>
   Hapis cezaları azaltıldı
   <br/>
   <br/>
   Yıl içinde 4 kez fatura, serbest meslek makbuzu kesmeyenlere 3 aydan 1 yıla kadar hapis cezası vardı, kaldırıldı. Yıl içinde iki kez vesikasız mal bulunduranlara 3 aydan 1 yıla kadar hapis cezası vardı, kaldırıldı. Yolda Maliye memurunun durdurma ikazına uymayanlara 3 aydan 1 yıla kadar hapis cezası vardı, 150 milyon lira usulsüzlük cezasına döndü.
   <br/>
   <br/>
   Fatura sınırı yükseltildi
   <br/>
   <br/>
   Fatura kesme sınırı 10 milyon liradan 15 milyon liraya çıkarıldı. Artık 15 milyon liraya kadar yazarkasa fişi, 15 milyon liranın üzerinde fatura kesilecek.
   <br/>
   <br/>
   Vergi yükü azaltıldı
   <br/>
   <br/>
   Mevcut vergi mükelleflerine ilave bir vergi yükü gelmiyor, aksine yükleri azaltılıyor. Bugüne kadar vergiyle tanışmamış olanlar vergi kapsamına alınıyor. Asgari Kurumlar Vergisi kalkıyor.
   <br/>
   <br/>
   Telif kazancı da vergilendirildi
   <br/>
   <br/>
   Meclis görüşmelerinde bir son dakika golü olarak telif kazançları da vergi kapsamına alındı. Buna göre yıllık 7 milyar liranın üzerinde telif kazancı elde edenler, beyanname verecek ve Gelir Vergisi ödeyecek. Eski uygulamada ise sadece yüzde 10 stopaj kesintisi oluyordu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3979-kazi-bagirtma-cok-tuy-topla.html), [web.archive.org (arşiv bağlantısı)](http://web.archive.org/web/20120719224112/http://www.aksiyon.com.tr:80/aksiyon/haber-3979-kazi-bagirtma-cok-tuy-topla.html)
