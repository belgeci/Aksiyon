# İzmir Marşı ile geldiler Ankara Marşı ile gittiler

*Harun Odabaşı 2003.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siyaset, pop müzik, futbol ve iş dünyası, yakın tarihte muhteşem çıkışlar yapmış ama bir süre sonra marka çöplüğüne atılmış enkaz isimlerle dolu. Türkiye"de ünlü olmanın çok kolay olduğunu söyleyen reklamcılar, ruhu olmayan ve halkla doğru iletişim kuramayan ürünlerin tükenişinin kaçınılmazlığına da dikkat çekiyor
  </font>
 </div>
 <div id="newsText">
  <font class="detail-text">
   Yaşadığımız günlerin belki en flaş ve gündemden düşmeyen konusu marka üretmek ya da mübalağalı tabir ile marka yaratmak. Ülke isminden tutun, kişisel marka ve ürün bazında marka olmaya varıncaya kadar konu değişik veçhesi ile önemini koruyor. "Talk show"cu Cem Yılmaz (CMY), aktör Hülya Avşar, şarkıcı Gülben Ergen marka olduklarını cümle âleme çoktan ilan ettiler bile. Peki yükseklere çıkmak mı zor yoksa orada kalmak mı? Türkiye"de bilir kişiler ünlü olmanın çok kolay olduğundan söz ediyor. Fakat marka stratejlerinin üzerinde birleştikleri ortak eğilim, ruhu olmayan bir ürünün uzun süre hayatta kalamayacağı yönünde. Bu anlamda siyaset, pop müzik, futbol ve iş dünyası yakın tarihte muhteşem çıkışlar yapmış ama bir süre sonra marka çöplüğüne atılmış enkazlarla dolu. Ürüne ihtiyaç, kalite ve doğru reklam üçlemesi üzerinden gidersek son günlerin en popüler isimlerinden ikisi Adalet ve Kalkınma Partisi (AKP) ve Cola Turca. Her ikisi de Başbakan Recep Tayyip Erdoğan ile bir yerde kesişiyor. AKP için kamuoyu yoklamaları, Cola Turca için satış rakamları şimdilik herşeyin yolunda gittiğini gösteriyor. Ama birçok star ismi yutan tarihin, haliyle bu iki markayı yutma ihtimalinden de rahatlıkla söz edilebilir. Gerçek, her olayda olduğu gibi, köpük dağılıp ayran miktarının belirmesiyle ortaya çıkacak.
   <br/>
   <br/>
   Türkiye"de tekstil ve konfeksiyonda ünlü markaların fason merkezi özelliğini kazanmasından bu yana uluslararası bir marka olmanın öneminden dem vuruluyor. Öyle ya bilhassa tekstilde Benetton"dan Pierre Cardin"e, Hugo Boss"tan Versace"ye varıncaya kadar birçok duayen markanın üreticiliğini Türk şirketleri yapmasına rağmen, bir türlü bu isimler ayarında bir marka üretemedik. Marka olmak üzerine haberler yapıp seminerler ve uluslararası kongreler düzenledik. Adeta Türkiye"yi mesken tutan  birçok dünya gurusuna (!) tomar tomar para ödeyerek, o birbirine benzeyen fikirlerini mütevazı müteşebbislerimize Amerikan tarzı edalarıyla dinlettirdik. Fakat olmayınca olmuyor işte... Mavi Jeans gibi tek tük çıkışların dışında katma değeri yüksek ürüne imza atamadık.
   <br/>
   <br/>
   Yine böyle yalancı markaları biz Ajda Pekkan, Sezen Aksu, Nilüfer ve Nükhet Duru"nun hegemonyasındaki pop müziğin yeni isimleri gündeme getirdiği 1990"ların başında yaşadık. Tarkan, Tayfun, Mirkelam, Soner Arıca, Ben Deniz, Jale, Umay Umay, Yonca Evcimik, Levent Yüksel, Fatih Erkoç, Sertap Erener ve Deniz Arcak bir çırpıda akla gelenlerden. Ama ne oldu? Bu isimlerden önemli bir kısmı ilk kasetinin ardından tarihe karıştı. Şimdi bazılarını hatırlamıyoruz bile. Özellikle "Koşan Adam Mirkelam" çok sükseli bir çıkış yapmıştı. Sadece özel çekilmiş fotoğrafları vardı ve hakkında efsane haline getirilmiş bilgiler yayılıyordu. Klibinde koştuğu semt Yenibosna bile varoş bölgesi olması bir tarafa tüm Türkiye"nin bildiği ve sosyetenin bile merak ettiği bir yer haline dönüşmüştü. Görkemli çıkışının ardından kısa sürede vasat bir isim olup çıkıverdi. Tayfun, "kıl oldum abi" diyerek ilk çıkış noktasında Tarkan"dan bile daha popülerdi. Kayahan"ın kızı ile evlenmiş ve olaylı bir şekilde ayrılmış, bir süre gündemde kaldıktan sonda karanlıklara karışmıştı.
   <br/>
   <br/>
   Güner Ümit"in affedilmeyen gafı
   <br/>
   <br/>
   "Talk show"cu veya star sunucuların da görüntü yorgunluğu yaptıkları sebebiyle piyasadan silindikleri vaki. İlk "talk show"cu olma vasfını sık sık tekrarlayan Cem Özer ve dönemdaşı Rüstem Batum"dan uzun süredir bir haber yok. Tuhaf kimyası ile Yıldo da ortalarda görünmüyor. Yeniden çıkış gayretleri de yeterli ilgiyi görmeyince inzivaya çekildi. Yakında belki Flaş TV"de karşımıza çıkabilirler. Sunucu deyip de Güner Ümit"i hatırlamamak olmaz; reyting rekorları kıran yarışma programında bir inanç kesimini rencide eden gafı Güner Ümit"in hayat çizgisinde müthiş bir kırılmaya sebep oldu. Bir ara tekrar geri dönüş yapsa da bu çabası boşa çıktı.
   <br/>
   <br/>
   Sosyetik siyasetçi tutulmuyor
   <br/>
   <br/>
   Siyaset dünyamız da böyle bir anda parlayıp sönen yıldız isimler ve partilerle dolu. Hemen hatırladığımız Cem Boyner ve şürekasının oluşturduğu Yeni Demokrasi Hareketi (YDH). Türkiye"nin en elit, en zengin, en kültürlü isimleri (Asaf Savaş Akat, Kemal Derviş, İbrahim Betil vb...) bir araya gelerek Turgut Özal sonrası tıkanan ekonomi ve siyasete yol açacaklardı. Medya müthiş destek verdi. Cem Boyner şehir şehir dolaşarak projelerini anlattı. Fakat seçimler gelip çattığında binde birler ile ifade edilen bir oy alıp tarihin fantezi hareketleri bölümünde işlenmek üzere konkordato ilan etti. Ali Haydar Veziroğlu, zamanının hatırı sayılır parası 2 trilyon liraya Barış Partisi"ni kurdu. Medyanın ilgi duyacağı çıkışlar yaparak gündemde kalmasını bildi. Fakat seçimlerde çok düşük oy alarak YDH ile aynı kaderi paylaştı. Mehmet Ali Bayar da "Büyük Medya"nın kurtarıcı isim olarak manşetlerden pazarladığı bir isimdi. "Azerbaycan Fatihi", "seviyeli büyükelçi", "hariciyenin cuma namazını hiç kaçırmayan muhafazakar ismi", "Süleyman Demirel"in manevi çocuğu" gibi tanımlamalarla Türk siyasetinin semalarında görünüverdi. Herkes bir süre, beklediği kurtarıcı tipinin o olduğunu zannetti ama yıldız böceği uzun süre güneş gibi kalamıyor. Başkanı olduğu Demokrat Türkiye Partisi"nin (DTP) bir şey yapamayacağı anlaşılınca Doğru Yol Partisi ile birleşerek kurtarıcı komutan rolünden nefer rolüne geçiş yaptı.
   <br/>
   <br/>
   Tarık"ın yerini bilen var mı?
   <br/>
   <br/>
   Türk futbolu... Yakın tarihte bir Tarık hadisesi yaşadık. Gençlerbirliği"nde oynayan, parlak ve herkesin peşinde koştuğu bir isimdi Tarık. Büyük takımlar Tarık"ı başkan İlhan Cavcav"dan alabilmek için maddi fedakarlıklar yapıyordu. Nitekim alışık olduğumuz üzere ipi Fenerbahçe göğüsledi. Büyük umutlarla transfer edilen Tarık daha ilk senesinde yedek bırakılmaya ve performansı ile büyük eleştiriler almaya başladı. İkinci senenin sonunda Tarık diye birisi gündemde yoktu artık. Fenerbahçe"nin dünya çapında yıldızı Ortega örneği de aynı paralelde. Tarık"tan farkı, kariyeri yerinde ve Arjantin milli takımının vazgeçilmez oyuncusu olması idi. Futbol fanatikleri Ortega"yı seyretmek için tribünleri doldurdu. Birkaç cılız çıkışın ardından hiçbir varlık gösteremeyince Fenerbahçe ile yolları olaylı bir şekilde ayrıldı. İki taraf arasındaki hukuki sorun bitmiş değil. Üçüncü örnek de belki Fenerbahçelileri kızdıracak ama Oğuz Çetin. Futbolculuk hayatına bir şey diyecek yok; ama imparator 5 haftada Fenerbahçe Teknik Direktörü görevinden istifa etmek zorunda kaldı. Benzer isimleri saymıyorum...
   <br/>
   <br/>
   Bilişim gazı çabuk söndü
   <br/>
   <br/>
   İnternet rüzgarının alıp başını gittiği süreçte İxir, e-kolay, Superonline ve Turknet gibi birçok internet ulaşım şirketi kuruldu. Ali Taran imzalı görkemli reklam filmleri ve geniş ulaşım ağı ile altyapıya önemli miktarda yatırım yaptılar. Ama İxir 100 milyon dolar, e-kolay 20 milyon dolar civarında bir zararla büyük hayal kırıklığı meydana getirdi.
   <br/>
   <br/>
   Jetpa"nın çöküşü
   <br/>
   <br/>
   Jetpa"nın sahibi Fadıl Akgündüz de Türk iş dünyasının semalarında çok hızla yükselen ve yükselişinden daha hızlı irtifa kaybeden işadamı. Kariyerini sürücü kursu ve un fabrikası işletmeciliği ile başlatan Akgündüz, Güney Kore arabası Proton"un Türkiye distribütörlüğünü yaptı. 1990"lı yılların ortasında baş gösteren çok ortaklı şirket furyası Akgündüz"ün kader çizgisini büyük ölçüde değiştirdi. Türk otomobili yapmak vaadi ile yüz milyonlarca Euro toplayan Akgündüz iç ve dış sebeplerden ötürü bu hayalini gerçekleştiremeyince kırmızı bültenle aranan adam haline geldi. En son Siirt"ten bağımsız milletvekili seçilen Fadıl Akgündüz kısa süre sonra dokunulmazlığı kaldırılarak hapse girdi.
   <br/>
   <br/>
   Bu listeyi uzatmak mümkün. Meşhur olma süreçleri o kadar kısaldı ki yakında bir günlük meşhur olanların dosyasını yaparsak şaşırmayın. Sakın kapris yaptığımızı sanmayın...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10460-34-izmir-marsi-ile-geldiler-ankara-marsi-ile-gittiler.html), [web.archive.org (arşiv bağlantısı)](http://web.archive.org/web/20121029211743/http://www.aksiyon.com.tr:80/aksiyon/haber-10460-34-izmir-marsi-ile-geldiler-ankara-marsi-ile-gittiler.html)
