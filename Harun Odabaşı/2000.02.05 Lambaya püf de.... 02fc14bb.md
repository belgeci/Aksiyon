# Lambaya püf de....

*Harun Odabaşı 2000.02.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir yüzleşme muhabbetidir gidiyor. Toplumsal hafızası çok güçlü olmayan ülkemizde sorunlar unutularak çözülebilse idi şimdi hiçbir sorunumuz kalmayacaktı.
  </font>
 </div>
 <div id="newsText">
  <font class="detail-text">
   Fakat biz ne kadar unutmak, yok saymak istesek de sorunlarımız er ya da geç bütün acımasızlığı ve çıplaklığı ile karşımıza çıkıyor. Depremle, ekonomi ile yüzleşme derken en son 1940'lı yılların gecelerini hatırlatan enerji krizi ile yüzleşmek zorunda kaldık.
   <br/>
   <br/>
   'Uğraştığımız büyük sorunlar daha önce çözmediğimiz küçük sorunların toplamıdır' diye güzel bir söz var. Şu anda Türkiye'de hayat memat meselesi haline gelen enerji sorununu özetleyen en güzel cümle işte bu cümle.
   <br/>
   <br/>
   En son enerji kesinti ve kısıntısı ile karşılaşmamız Aralık 1999'da oldu. Resmi gerekçe Ukrayna üzerinden gelen doğalgaz miktarında azalma olduğu için doğalgaz verilemediği idi. Kışın soğuğunda Ankara doğalgazsız. Aynı zaman dilimi içinde Türkiye, Rusya ile Mavi Akım Projesi'ne son noktayı koyuyor. Kamuoyunda proje ile ilgili bazı şaibeler vardı ve doğalgazın kesilmesi ile projenin imzalanması arasında birebir ilişkiler kuruluyordu.
   <br/>
   <br/>
   Aradan bir ay geçti geçmedi hükümetin Ocak 2000 sonuna kadar Akkuyu Nükleer Enerji Santrali'nin ihalesini sonuçlandırmak istediği bir dönemde Türkiye elektrik kesintileri yaşanmaya başladı. İki ayrı kesintinin iki önemli anlaşma ile aynı dönemde olması en masum düşünen kafalarda bile birtakım soru işaretlerinin oluşmasına sebeb oldu. Acaba hükümet kamuoyu baskısını azaltmak ve ince ayar yapmak için suni kesinti operasyonları mı yapıyordu? Böyle bir sorunun haklılık payı olabilirdi. Ama Enerji ve Tabii Kaynaklar Bakanı Cumhur Ersümer'in bu soruyu kanaat haline getirenlere cevabı sert oldu: "Marazi bakış açısının bir sonucu bu. Eksik bilgi ile yorum yapıyorlar."
   <br/>
   <br/>
   Bir talimatla oluyormuş...
   <br/>
   <br/>
   Elektrik kesintilerinin Cumhurbaşkanı Süleyman Demirel'in talimatı ile bitirilmesi ise  ayrı bir bilmece. Kesinti normalde bir planlama meselesi. Talimatla ortadan kaldırılması, hele birkaç günde bitirilmesinin somut bin anlamı yok, olmamalı. Zaten talimatın neyi düzelttiği netleşmedi.
   <br/>
   <br/>
   Enerji Bakanlığı Danışmanı Prof.Dr. Ahmet Bayülken ve TEAŞ Genel Müdürlüğü Nükleer İşler Başdanışmanı Prof.Dr. Ahmet Yüksel Özemre de ihalelerle kesintiler arasında ilişki kurulmasının devlet adamlarına atılmış bir iftira olduğunda hemfikirler. Her ikisi de özellikle Aralık ayındaki doğalgaz sıkıntısında TEAŞ yetkililerinin ne kadar büyük çaba sarfettiklerini çok yakından gördüklerini, devlet adamlarının bu tip ucuzluklara iltifat etmeyeceklerini belirtiyor. Elektrik Mühendisleri Odası Başkanı Ali Yiğit ise nükleer santral ihalesi ile elektrik kesintileri arasında bağ kurmakta hiç tereddüt etmiyor. Bu kesintileri 'Nükleer Enerji Operasyonu' şeklinde tanımlayan Yiğit, aslında Türkiye'nin enerji sorunu olmadığını, elektrik kesintisinin yaşanmayabileceğini fakat kamuoyunu psikolojik olarak hazırlamak için bu tip ucuz yöntemlere başvurulduğunu ileri sürüyor.
   <br/>
   <br/>
   Enerji olmadan kalkınmak hayal
   <br/>
   <br/>
   Aslında elektriğin niçin kesilip sonra niçin kesilmediği genel tablo içerisinde önemsiz bir ayrıntı. Bir ülkenin kalkınmışlık seviyesini anlamada kullanılan temel göstergeler arasında kişi başına düşen bilgisayar ve otomobil sayısının yanında kişi başına tüketilen elektrik enerjisi miktarı da var. Bu açıdan tümdengelim metodu ile gelişmiş ve gelişmekte olan ülkelerdeki otomobil, bilgisayar ve enerji oranlamasına baktığımızda elimizde şaşmaz bir kıstasın olduğunu bile söylebiliriz. Gerekli yatırımların yapılması halinde 2010 yılında İtalya, İspanya, Portekiz ve Yunanistan gibi Akdeniz ülkelerini ancak yakalayabileceğimiz gerçeği işin iç sızlatan ayrı bir tarafı.
   <br/>
   <br/>
   Küresel rekabetin tüm acımasızlığı ile üzerimize çöktüğü bir ortamda ürün maliyetleri içinde enerji girdisinin oranı büyük önem kazanıyor. Bu durumda enerjiyi sadece elde etme değil ucuza elde etme stratejisi de başlıbaşına düşünülmesi gereken bir konu. Enerji ithalatı kaçınılmaz. Halen sanayide enerji ekonomik anlamda pahalı bir girdi. Enerji arzı, üretim aşamasından tüketim aşamasına kadar, büyük miktarda yatırım gerektirmekte. Enerji fiyatları, sanayide üretim maliyetlerini ve dolayısıyla sanayinin rekabet gücünü ve genel fiyat düzeyini ve vatandaşın yaşam standardını doğrudan etkilemekte. Bu nedenle enerjinin kullanıcıya mümkün olan en düşük fiyatla sunulmasının büyük önemi var. Yani 'elektriğimiz kesilmesin yeter' yaklaşımı birçok problemi görmemizi engelliyor. Enerji yeterliliğinden öte fiyatı da Türkiye açısından çok hayati bir mesele.
   <br/>
   <br/>
   Maziden ders alınamadı
   <br/>
   <br/>
   Ülkemizde enerji sektöründe politika ve yatırım kararları planlı olmamakta, genellikle reaksiyoner bir biçimde, sorunlar başgösterdikten ve evlerin elektrikleri kesilmeye başladığı, mumun tahtaya dayandığı anda ortaya çıkmakta. Türk ekonomisi 60'lı yılların ikinci ve 70'li yılların ilk yarısında oldukça istikrarlı bir büyüme gösterdiği dönemde yüzde 69 arasında büyümeye paralel enerji üretim ve enerji tüketimi yüksek oranda arttı. Ancak 1970'li yılların ortalarından itibaren ekonomiyi olumsuz şekilde etkileyen birçok ciddi olay yaşanmaya başlandı. Özellikle petrol krizleri ile elektrik kısıntı ve kesintileri, siyasi istikrarsızlıklar, grevler, Kıbrıs Barış Harekatı'ndan kaynaklanan ambargo gibi ekonomik problemlerin önünde sanayi üretimini ve büyümeyi ciddi ve olumsuz şekilde etkileyen sorunlar oluştu. Petrol 1960'lı yıllarda kullanım esnekliği ve fiyat avantajı ile enerji tüketiminde payını sürekli artırmış ve 1970 yılında tüketimin yüzde 42'sini karşılar duruma gelmişti. Ancak 1974 ve 197980 yıllarında yaşanan iki petrol krizi sonrası petrol ithalatı ekonomi üzerinde önemli bir yük oluşturmaya başladı.
   <br/>
   <br/>
   1973 yılında 3 dolar olan bir varil petrol, 1974'te 12 dolara, 1979'da 18 ve 1980'te 30 dolara ulaştı. Bunun sonucunda 1973'de petrol ithalatı, toplam ihracat gelirlerinin sadece yüzde 17'lik bir bölümünü teşkil ederken, 1980'de petrol ithalatı için gerekli toplam döviz, tüm ihracat gelirlerinin yüzde 30 üzerine çıktı.
   <br/>
   <br/>
   Sanayi ve günlük yaşamı olumsuz etkileyen bir diğer sorun olan elektrik santrallerindeki yetersizlikler, olumsuz etkisini 1974 yılından itibaren göstermeye başladı. Elektrik üretimi talebi karşılayamaz hale geldi. Takip eden yıllarda komşu ülkelerden 2 milyar kwh'ye kadar yüksek elektrik ithalatı yapılmış olmasına karşın kısıntı ve kesinti miktarı, 197883 yılları arasında yılda ortalama 1,5 milyar kwh düzeyine çıktı. Sık sık kesintiyle karşılaşan sanayi kesiminde üretim düşmüş ve kapasite kullanım oranı büyük ölçüde azalmıştı.
   <br/>
   <br/>
   Türkiye'nin enerji politikası 2010 yılına kadar planlanmış durumda. Yatırımlar ihtiyaçlar doğrultusunda yapılacaktı. Bu süreç içinde Türkiye'nin büyüme hızı özel ve kamu sektörünün yapacağı atılımlar ayrıntılı bir şekilde hesaplanarak ortaya konmuştu. Devlet Planlama Teşkilatı bunun için vardı. Ve bu hesaplar üzerinden Türkiye'nin herhangi bir enerji tıkanmasına girmemesi için yatırımların düzenli bir şekilde yapılması bir zorunluluk olarak ifade ediliyordu. Yine aynı planlamaya göre üretim 2010 yılında 270 milyar kwh değerine çıkacaktı.
   <br/>
   <br/>
   Sorunlar sadece ertelendi
   <br/>
   <br/>
   Sorunun yapısal ve kalıcı olduğu, özellikle kuraklık durumunda yaz aylarında büyük bir sıkıntının yaşanacağı en yetkili kurumlar tarafından ortaya konuyor. HES'ler içinde en büyük kurulu güce sahip Keban, Karakaya ve Atatürk barajlarındaki su seviyesi tehlikeli düzeylere düştü. Atatürk barajında 529.69 metrelik, Karakaya barajında 677 metrelik, Keban barajında ise 820 metrelik seviyelere gelindi. Bu su seviyelerinin barajlardaki elektrik üretimi için sınır seviyelerin de altı olduğu, bu santrallarda elektrik üretiminin bundan böyle sık sık kesilebileceği belirtiliyor.
   <br/>
   <br/>
   Termik santrallara dayalı elektrik sisteminin eskimesi, santralların bir bölümünün yeterince çalışamaması, yeni santral planlamalarında doğalgaza öncelik verilmesi, Türkiye'yi elektrik kesintileri ile karşı karşıya bıraktı.
   <br/>
   <br/>
   Kesintinin durdurulması yanlış!
   <br/>
   <br/>
   Enerji Bakanlığı, Eskişehir doğalgaz santralının tamir edilmesi ve Keban'a Özlüce Barajı'ndan ek su verilmesiyle elektrik üretiminin şimdilik normale döndüğünü ve elektrik kesintisine son verildiğini açıklaması ilgili çevrelerde farklı tepkilerle karşılandı.
   <br/>
   <br/>
   TEK eski Genel Müdürü Behçet Yücel, hükümetin elektrik kesintilerinden vazgeçmesinin şimdilik sorunun ortadan kalkmasından değil ertelenmesinden kaynaklandığını savunuyor. Yücel, "Atatürk, Karakaya ve Keban Barajları Türkiye elektrik tüketiminin yüzde 25'ini karşılıyor. Bu üç barajın programını günü kurtarayım diye bozarsanız, önümüzdeki kışı karanlıkta geçireceğiz demektir. Yapılması gereken, su miktarı kadar üretim yapılmalı. Öyle bir noktaya gelir ki bu barajlar çalışamaz duruma düşer. Barajların bir işletme programı var, o programa bağlı kalmak zorundasınız. Bir barajın suyunu başka bir baraja akıtmakla felaketin boyutu daha da artar." diyor.
   <br/>
   <br/>
   Enerji israfı yüzde 30
   <br/>
   <br/>
   Bu kalem enerji politikalarında çok önemli bir yer tutuyor. Cumhubaşkanı Süleyman Demirel'in de ifade ettiği gibi tüketilen enerjinin yüzde 30'u israf ediliyor. Fazla değil bu israfı yarıyarıya düşürsek Türkiye 56 milyar dolarlık bir yatırımı yapmış gibi olacak. Çalışmalar ülkemizin sanayiinde sadece işletme düzeyinde çok az yatırım yapılarak yüzde 20, ulaştırmada yüzde 1530 ve konutlarda yüzde 3050 oranında tasarruf sağlanabileceğini göstermekte.
   <br/>
   <br/>
   Sen neymişsin be nükleer
   <br/>
   <br/>
   Türkiye yıllardan beri nükleer enerjinin edebiyatından başka birşey yapamadı. Devletin resmi organları hep nükleer enerjiden yana olduklarını ve hatta nükleer enerjiye mecbur olduklarını söyler iken ortaya bir türlü icraat konamadı. İhale tarihleri belirlendi ama adeta bir gizli el bu ihalenin sonuçlanmasını hep engelledi. Bir gizli el var mı idi? Bu soruyu zamanın Enerji Bakanı Recai Kutan'a yönelttiğimizde herhangi bir nükleer enerji karşıtı lobinin hükümet üzerinde etkili olmadığını, sorunların konsorsiyumların yapılarından kaynaklandığını, problemin teknik olduğunu söylemişti.
   <br/>
   <br/>
   TEAŞ Genel Müdürlüğü Nükleer İşler Başdanışmanı Ahmet Yüksel Özemre, Recai Kutan ile aynı görüşte. Nükleer enerji karşıtı lobilerin her zaman olduğunu ve olacağını söyleyen Ahmet Yüksel Özemre, gelinen noktadan sonra bu lobilerin devlet politikasını etkileyemeyeceğini savunuyor. Özemre, "Bu ihale ilk olduğu için Türkiye acemiliklerden dolayı bir türlü sonuca gidemedi. Artık bu işi öğrendik. Akkuyu Nükkeer Santralinden sonra ikinci ve üçüncü ihaleleri çok daha kısa sürede sonuçlandıracağız göreceksiniz" diyor.
   <br/>
   <br/>
   Enerji Bakanı Danışmanı Prof.Dr. Ahmet Bayülken de bazı şaklabanların dışında Türkiye'de nükleer enerjiye karşı gelen kimsenin kalmadığını, Türkiye'nin sorunlarına ve nükleer enerji ilmine vâkıf olanların bu işi bizzat desteklediklerini kaydediyor.
   <br/>
   <br/>
   7. kalkınma planında yatırımları öngörülmesine rağmen Türkiye'nin 1990 yılının başından sonuna kadarki dönemde enerjiye dönük yatırımları büyük oranda gerçekleşemedi. Şimdi 8. kalkınma planı çerçevesinde çok önemli enerji yatrımları devreye sokulacak. En pahalı enerji olmayan enerjidir. Türkiye'nin, enerji sıkıntısını gidermeden bağımsızlığını muhafaza etmesi mümkün değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5820), [web.archive.org (arşiv bağlantısı)](http://web.archive.org/web/20120925074417/http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5820)
