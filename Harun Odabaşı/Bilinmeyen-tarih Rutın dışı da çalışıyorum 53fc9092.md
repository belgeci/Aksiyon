# Rutın dışı da çalışıyorum

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050224095126im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095126im_/http://www.aksiyon.com.tr/resim/387/50.jpg" vspace="5"/>
  </p>
 </font>
 <font class="content">
  “Korkut Eken arkadaşım. Bir tarihte kader birliği etmişiz. Gayet tabii Korkut Eken hapse atıldığı zaman onu savunan 4 tane paşaya mektup yazdım. Çok şükür birkaç tane erkek kalmış Türkiye’de dedim. Bunların kopyasını da Korkut’a gönderdim. Korkut Eken hapse atılacak bir adam değildi. Ama üst tarafını bilmem”
 </font>
 <br/>
 <p>
  <font class="content">
   “İsrail ile 1992’den beri çok sıkı iş ilişkisi içindeyim. Avrupa’nın bütün ülkelerinde, Amerika’da, Ortadoğu ve Orta Asya’da açamadığım kapı yok.” Ertaç Tinar, Susurluk skandalı sonrasında devlete verdiği biyografisinde kendisini bu cümlelerle tanıtıyor. Oldukça renkli mazisine rağmen kamuoyu kendisini Batmangate skandalı ile tanıdı. Mehmet Ağar, Korkut Eken ve İbrahim Şahin ile yakın ilişkileri oldu. Bu grubun isteği ile İsrail’den silah alımına aracılık yaptı. Ertaç Tinar’ı Hürriyet ve Milliyet gazeteleri silah kaçakçısı olarak lanse etti. Fakat Tinar iki gazeteye açtığı davayı kazandı. Her birinden 2,5 milyar lira tazminat aldı.
   <br>
    <br>
     Ertaç Tinar, her danışmanın ya da aracının verdiği izlenimi veriyor: Söylemedikleri söylediklerinden daha fazla sanki. 66 yaşında ama aktif olarak iş dünyasının içinde. Yurt dışında yaşamakla birlikte Türkiye’ye olan ilgisini devam ettiriyor. Özellikle Orta Asya’da iş yapmak isteyen Türklerle yabancı sermayeyi buluşturmada çok önemli bir misyon üstlenebileceğine inanıyor. Bu iş için kurduğu DUTİB (Dünya ve Türk İşadamları Birliği) ile faaliyet gösteriyor. Birliğin ticari sloganı da çok tanıdık: Türk’ün Türk’ten başka dostu yoktur!...
     <br>
      <br>
       Ertaç Tinar biraz da kamuoyundaki tanınma biçiminden rahatsız olmanın getirdiği bir refleksle olsa gerek geçmişi ile alakalı sorularımıza cevap vermek istemedi. Devlet sırrı denilen noktaların sinir uçlarına dokunmaktan kaçındı. Teyp kapalıyken söylediği bazı şeylerin üstü, teyp açıldığında örtüldü. Ama yine de uluslararası sermaye piyasasının nasıl yönetildiğine dönük önemli ipuçları verdi.
       <br/>
       <br/>
       –İsminiz bir zamanlar çok popüler oldu. Fakat birkaç senedir sizden pek bir ses gelmedi?
       <br/>
       <br/>
       Tesadüfen çok şanssız bir olayla ismim duyuldu. Halbuki dünya beni çok iyi tanıyor. Yani siz çok geç kalmışsınız beni tanımakta..
       <br/>
       <br/>
       –Hospro şirketi ile uluslararası piyasada çok değişik işlerde bulunmuşsunuz?
       <br/>
       <br/>
       Bakın bunları konuşmayın benimle. Çok eski şeyler bunlar yahu.
       <br/>
       <br/>
       –Ününüzü daha ziyade Hospro şirketi ile mi yaptınız?
       <br/>
       <br/>
       Benim bir sürü şirketim oldu. İsmim Ertaç Tinar ve ben Ertaç Tinar olarak tanınıyorum. Canım, yavrum. Ertaç Tinar olarak tanınmak kâfi değil mi?
       <br/>
       <br/>
       –Kâfi elbette; ama benim gelmek istediğim nokta biraz başka. Silah kaçakçılığı ile alakalı...
       <br/>
       <br/>
       Düzeltin efendim; silah ticareti. Neden bak söyleyeyim. Hem Hürriyet, hem Milliyet mahkum oldu; 2,5 milyar lira verdiler bana. Silah kaçakçısı lafından dolayı.
       <br/>
       <br/>
       –Bir dönemde siz de Korkut Eken gibi verilen görevleri yaptınız. Ama şimdi Korkut Eken’de olduğu gibi devlet tarafından sahiplenilmediğiniz düşüncesine kapılıyormusunuz? Devlete bir küskünlüğünüz var mı?
       <br/>
       <br/>
       Bakınız efendim, ben olaylara tamamen ticari bir gözlükle bakarım. Kesinlikle benim politik, siyasi bir gözlüğüm yoktur. Korkut Eken arkadaşım. Bir tarihte kader birliği etmişiz. Gayet tabii Korkut Eken hapse atıldığı zaman onu savunan 4 tane paşaya mektup yazdım. Çok şükür birkaç tane erkek kalmış Türkiye’de dedim. Doğan Güreş Paşa ve diğerlerine yazdım ve bunların kopyasını da Korkut’a gönderdim. Ben kesinlikle inanıyorum ki Korkut Eken hapse atılacak bir adam değildi. Ama üst tarafını bilmem.
       <br/>
       <br/>
       –Üst tarafında ne olabilir?
       <br/>
       <br/>
       Ne bileyim yahu.
       <br/>
       <br/>
       –Siz de küskünsünüz devlete?
       <br/>
       <br/>
       Şayet bu küskünlüğü duymamış olsam, paşalara mektup yazmazdım.
       <br/>
       <br/>
       –Türk vatandaşlığından ayrılacağım gibi bir beyanatınız olmuştu?
       <br/>
       <br/>
       Yine aynı yerden soru soruyorsun. Bıkmadınız mı beni bu şekilde tanıtmaktan, bıkmadınız mı? Dünya donumun rengini öğrendi be birader.
       <br/>
       <br/>
       –Şu anda ne iş şapıyorsunuz?
       <br/>
       <br/>
       İnternet business yapıyorum, e—ticaret yapıyorum. Türkiye’nin ihracatını artırmaya çalışıyorum. DUTİB’in işlevi bu. Birisi mal yapıyor satamıyor, birisi de mal arıyor bulamıyor. Biz de ikisini bir araya getiriyoruz.
       <br/>
       <br/>
       –Yaşınız 66; ama hâlâ aktif bir şekilde çalışıyorsunuz? Hiç emekli olmayı düşünmediniz mi?
       <br/>
       <br/>
       100 yaşına kadar yaşamak istiyorum. Emekliyim zaten, SSK’dan emekliyim ve 230 milyon lira maaş alıyorum.
       <br/>
       <br/>
       –Yetiyor mu size?
       <br/>
       <br/>
       Yetmez olur mu; özel şoför bile tuttum. Şoförüme çalıştığı günler 25 milyon lira veriyorum. Özel arabam var. Fransa’da ise şoförüm yok. Orada şoför çok pahalı olduğu için kullanmıyorum. Burada ise bir emekli komiser şoförlüğümü yapıyor.
       <br/>
       <br/>
       –Türkiye ekonomisi birkaç yıldan beri derin bir kriz yaşıyor...
       <br/>
       <br/>
       Ben ona inanmıyorum. Türkiye ekonomisi çok süper. Kriz hadisesi bir kamuflaj...
       <br/>
       <br/>
       –Yani bir illüzyon mu yapılıyor Türkiye’de?
       <br/>
       <br/>
       Bunlar politik sorular olduğu için cevap vermek istemiyorum. Türkiye’nin ekonomisine aklım ermiyor.
       <br/>
       <br/>
       –Sizin Türkiye ekonomisini kurtarmak için IMF’siz bir reçeteniz var?
       <br/>
       <br/>
       Çok basit; Avrupa’daki Türkleri Türkiye’ye çekerseniz IMF’ye ihtiyacınız kalmaz. O kadar çok para var ki Avrupa’daki Türklerde.
       <br/>
       <br/>
       –Avrupa’daki Türklerin tasarruflarını Türkiye’ye getirmek için öteden beri hem devlet hem özel sektör çok çalıştı. Ortaya mağdur olmuş bir sürü gurbetçi çıktı.
       <br/>
       <br/>
       Benim kastettiğimin onların yaptıkları ile alakası yok. O parayı ancak akıllı yatırımla getirebilirsiniz. Gel paranı bankaya koy çalıştırayım diyemezsiniz. Yatırım yaptırır ve para kazandırırsınız o zaman gelir.
       <br/>
       <br/>
       –Şirketinizin hazırlattığı kitapçıkta ilginç bir söz var ve bu polemik konusu oldu. ‘Türk’ün Türk’ten başka dostu yoktur’ diyorsunuz. Bu sözü Türkiye’de bugünlerde çok duymaya başladık?
       <br/>
       <br/>
       Fakat ben bu sözü tamamen ticari bir amaçla söyledim. Politik bir amacım kesinlikle yoktur. Politik, dinsel ve ırkçı hiçbir bağlantımız yoktur. Dışarıya açılabilmenin birinci iş prensibi dışarıda yerleşik, sağlam, itibarlı, pazarı bilen, becerikli kuruluşu bulmakla başlar. Amacımız mevcut çevremizle Türk işadamlarını hiç vakit kaybettirmeden birleştirip, işe başlamasını sağlamaktır.
       <br/>
       <br/>
       –Türkiye’de danışmanlık firmaları var. Bu dediğiniz işlerle uğraşıyorlar.
       <br/>
       <br/>
       Türkiye’de danışmanlık yok. Türkiye’de çok süper avukatlar ve doktorlar var; ama Avrupa’ya açılmamış işadamı müşavirliğin, danışmanlığın ne olduğunu bilmiyor. Geliyor benden kredi isteyebiliyor. Finans problemi olduğunu söyleyerek yanıma geliyor. Ben de diyorum ki önce bir finansal analizinizi yaptırıp İngilizceye çevirtin. Bunu uluslararası bir denetim şirketine kontrol ettirin. Ben şirketinizin finansal yapısını bilmeliyim. Doktorun teşhis için rontgen çektirmesi gibi bir gereklilik bu.
       <br/>
       <br/>
       Kendi filtremden geçireceğim ki ondan sonra parası bende duran adam parasını bu işe yatırıp yatırmamaya karar verecek. Onun için de ben bir ücret alacağım. Doktora gittiğin gibi bu parayı peşin peşin vereceksin. Parayı vermezsen ben bu danışmanlığı yapmam. Dışarı açılmayı bilmeyen işadamları daha danışmanlık ücretlerinin peşin verildiğini bilmiyorlar. Sen bana kredi getir, kredinin içinden şu kadarını kes diyerek danışmanlık hizmeti istenmez.
       <br/>
       <br/>
       –Danışmanlık firmaları etik açıdan hangi noktada?
       <br/>
       <br/>
       Paramı aldığım bir iş varsa onun yükümlülüklerini mutlaka yerine getiririm. Yaptığım işi müşterimin masasının üzerine ikna olacağı şekilde koyarım. Türkiye’de henüz bu kavram işadamları tarafından kabul edilemedi. İşadamları hâlâ maceraperest. Sadece proje ortaya koyarak dünya finans piyasalarından kredi alabileceğini bile bilmiyorlar.
       <br/>
       <br/>
       –Artık uslu uslu işlerle uğraşıyorum; diğer işleri bıraktım mı diyorsunuz?
       <br/>
       <br/>
       Yahu öteki de benim işim kardeşim. Ben işlerime devam ediyorum. Al sabahleyin 35 tane uçaksavar projesi geldi. Makine kimyadan teklif istiyor adam, satışını yapacak. Zor işi yapabilecek adama verirler. O işi bana vermişler ki başarmış getirmişim. Seçmişler de vermişler. Dürüst ve namuslu olmasının yanında yapabilecek evsafta olması lazım. Dünyada çevresi olması lazım.
       <br/>
       <br/>
       –Dünya ile ilişki içerisinde olmak işin en can alıcı kısmı herhalde?
       <br/>
       <br/>
       Çok önemli. Yıllardır yürüttüğümüz faaliyetleri ilişkilerimizle götürüyoruz.
       <br/>
       <br/>
       –Dün IMF’nin bilerek Türkiye’yi krize soktuğunu söylemiştiniz?
       <br/>
       <br/>
       Ben öyle birşey söylemedim. IMF’nin ne olduğunu bile bilmem. Soru politik.
       <br/>
       <br/>
       –Nasıl bilmezsiniz efendim, Uluslararası Para Fonu.
       <br/>
       <br/>
       Neyse yani, bilmiyorum deyip geçelim. Bu konuda ilginç birisi değilim, ticarette ilginç olabilirim. Türkiye’nin iyi bir yerde olması için ihracatının 100 milyar dolarlara çıkması lâzım. Malezya’nın ihracatı 200 milyar dolar. Bizimki 31 milyar dolar. Bizimki gülünç kalıyor onun yanında. Bizden 10 kat ilerdeler ve yüksek teknolojiyi çok yakından takip ediyorlar. Yabancı sermayeye çok büyük kolaylıklar getirmişler yatırım yapmaları için.
       <br/>
       <br/>
       –Türkiye yabancı sermayeyi niçin çekemiyor?
       <br/>
       <br/>
       Türkiye’nin yabancı sermayenin gelmesini cazip kılacak şartlar getirmesi lazım. Ben eğer kârlı bir iş bulursam, yaptığım ürünü de satabilirsem Türkiye’ye kapital getirebilirim. Ayrıca başka kolaylıklar olursa yine Türkiye’ye para getirmek mümkün. Yahudiler bayılıyorlar Türkiye’ye para getirip kazanmaya. Sadece Türkiye’ye değil. Para kazanılacak her yere yatırım yaparlar onlar.
       <br/>
       <br/>
       –Yabancı sermaye dünyada nasıl yönlendiriliyor?
       <br/>
       <br/>
       Çok özel bir sistemle filtre edilir. Dünyada çok büyük para var. Yatırım yapılmak istenen milyarlarca dolar para. Bunları yönlendiren çok önemli kişiler var. İşte danışmanlık diye ortaya çıkan laf bu. Adam danışmanım diyor ama esas maksadı yapılacak yatırım, para verilecek yer doğru yer mi diye bakıyor. Ya kendi adına, ya da başkasının parası için bu araştırmayı yapıyor. Bunlar çok önemli kişiler.
       <br/>
       <br/>
       –Bunlarla irtibatı kim sağlıyor?
       <br/>
       <br/>
       Onlarla ilişki içerisinde olan benim. Bilgi, görgü, tecrübe ve tanınmışlık burdan kaynaklanıyor.
       <br/>
       <br/>
       –Ne kadar para getirebilirsiniz?
       <br/>
       <br/>
       Tahminim yok bu konuda. Ama konuştuğumuz projeler milyar dolarları geçiyor. Bu sadece Türkiye için değil, dünyanın herhangi bir ülkesi için de geçerli. Minimum 100 milyon dolarlık projeler var.
       <br/>
       <br/>
       –Doğrudan yatırım için söylüyorsunuz değil mi bunu; sıcak paradan bahsetmiyoruz.
       <br/>
       <br/>
       Sıcak paradan bana ne; ben sanayi için yapılacak yatırımlardan bahsediyorum. Sıcak parayı Türkiye’ye getirmek Türkiye’nin kalkınmasını sağlayacak bir çözüm değil ki.
       <br/>
       <br/>
       –Peki bu çok önemli danışmanlar sizden nasıl bir garanti istiyorlar?
       <br/>
       <br/>
       Yatırım fikri filtrasyondan geçirilecek. İnanılırlılığı, tatbikinde karşılaşılacak riskin boyutu gibi noktaların netleştirilmesi gerekiyor. Danışmanlık konseptini Türk işadamının öğrenmesi lazım. Danışmanlık son derece ciddi, çok büyük birikim ve bilgi gerektiren bir olaydır. Bir danışmanla böyle bir işi yapabilmeniz için o danışmanla konuşmanız bile mucizedir. O seviyedeki bir danışmanla. Bu işte son derece kapalı bir daire var.
       <br/>
       <br/>
       –Nasıl bir kapalı daire?
       <br/>
       <br/>
       Onun içine girebilmek için çok değişik referanslarınız olmalı.
       <br/>
       <br/>
       –Kendilerini korudukları bir daire mi diyorsunuz?
       <br/>
       <br/>
       Geniş bir mesafe vardır onlara ulaşmak için. Yahudiler bu işin içerisindeler. Büyük işadamları bu işin içerisinde. Yetki verdikleri kişiler ancak onlarla konuşabilirler. Ve o yetki verdikleri kişilerden birisi de benim.
       <br/>
       <br/>
       –Türkiye’de sizin gibi bir adam var mı?
       <br/>
       <br/>
       Var olabilir ama ben tanımıyorum. Nadir bir adamım.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11842), [web.archive.org (arşiv bağlantısı)](http://web.archive.org/web/20050224095126/http://www.aksiyon.com.tr:80/detay.php?id=11842)
