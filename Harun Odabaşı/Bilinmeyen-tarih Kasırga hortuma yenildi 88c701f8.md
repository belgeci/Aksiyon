# “Kasırga” hortuma yenildi

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050226080312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080312im_/http://www.aksiyon.com.tr/resim/408/56.jpg" vspace="5"/>
  </p>
 </font>
 <font class="content">
  ‘Yargının banka batıran kişilerden hesap sorma olgusu o suçun işlendiği döneme aittir. Bu sebeple yargıyı suçlayamıyoruz.’ Ekonomiden sorumlu Devlet Bakanı Masum Türker’e yönelttiğimiz Murat Demirel’in hapisten çıkmasının ne anlama geldiğine ilişkin soruya verdiği cevap Kasırga1 adı ile başlatılan ve Kasırga 4 ile son bulan Bankalar Operasyonu’nun hız kesmesinin arkasındaki kanuni örtüyü ortaya koyuyordu.
 </font>
 <br/>
 <p>
  <font class="content">
   Yahya Murat Demirel, Korkmaz Yiğit, Ali Balkaner, Hayyam Gariboğlu, Cavit Çağlar, Nail Keçili ve Şükrü Karahasanoğlu iki sene öncesine kadar Türkiye’nin sıcak gündeminin en önemli aktörleriydi. Ulaşılamaz, dokunulamaz denilen isimler bileklerine geçirilen kelepçelerle medyanın önüne çıkarılıyordu. Operasyonun ciddiyeti bazı banka sahiplerini öylesine korkutmuştu ki yurt dışına kaçma ihtiyacı hissetti. Devlet bu konuda ilk defa bu kadar sert ve tavizsizdi. Kaçak isimler İnterpol’e verilerek kırmızı bültenle aranmaya başlandı. 81 bankanın ne kadarının Tasarruf Mevduatı Sigorta Fonu’na(Fon) devredileceği ve müsebbiplerine verilecek cezanın mahiyeti kestirilemiyordu. Yolsuzlukların üzerine gitmede MGK, hükümet ve DGM üçlüsü arasında büyük bir uyum ve kararlılık gözleniyordu. Suç DGM kapsamına alınınca, banka sahipleri tehlike sırasında tek çıkış gördükleri kanunların kapsamı dışına çıkarıldı. Onlar artık organize suç örgütü oluşturup cürüm işleyen suçlu adaylarıydı. 1999 yılının son günlerinde 22 Aralık’ta İnterbank, Yaşarbank, Egebank, Yurtbank, Esbank ve Sümerbank’ın Tasarruf Fonuna devredilmesi ile başlayan süreç tarihe cumhuriyet tarihinin en büyük yolsuzluk operasyonu olarak hemen geçiverdi. Yargılamanın DGM üzerinden yürütülmesi sonuç alma ve cezalandırma açısından en stratejik noktayı oluşturuyordu. Son bir hamle ile yargılananların muhataplığı DGM’den kaydırılarak ağır ceza mahkemelerine sevk edildi. Böylece kendilerini koruyacak kanunlara yeniden kavuştular ve tutukluluk hallerinin kaldırılması için vasat oluşmuş oldu. Batırılan bankalarla ilgili devletin politikası zaman içinde değişikliğe uğradı. Zekeriya Temizel’in başkanı olduğu dönemde suç duyurusunda bulunarak para tahsil etme yoluna giden BDDK’nın başına Engin Akçakoca gelince yöntem değişikliğine gidildi. Daha sonra Fon’a devredilen bankaların sahipleri aynı suçla yargılanmalarına rağmen bu kez tutuksuzdular. İktisat Bankası ve Kentbank’ın Fon’a devri böyle oldu.
   <br>
    <br>
     Asker tavrı yeterli olmadı
     <br>
      <br>
       Son bankacı Murat Demirel hapishaneden tahliye olmadan bir hafta önce 30 Ağustos Zafer Bayramı dolayısı ile verilen Genelkurmay resepsiyonunda konuşan Kara Kuvvetleri Komutanı Aytaç Yalman’ın, siyasilerin yolsuzlukların üzerine gitmekte eski kararlılıklarını kaybettiklerine ilişkin açıklaması manidardı. Ankara Ticaret Odası Başkanı Sinan Aygün, Aytaç Yalman’ın konuşmasını askerin siyasilere tavır koyması şeklinde algılıyor. İstanbul Ticaret Odası Başkanı Mehmet Yıldırım ise iki yıldır süren bankalar operasyonunun yanlış başladığını ve yanlış sonuçlandığını savunuyor.
       <br/>
       <br/>
       Elleri kelepçelenerek kamuoyuna teşhir edilen insanlara hukuki yönden haksızlık yapıldığını iddia eden Yıldırım’a göre; ülkeler yasalarla ve hukukla yönetilir. Türkiye’de maalesef sermayenin ve insan haklarının hukuku tam anlamı ile temsil edilemiyor. Eğer yasa bu insanları suçlu göstermiyorsa bu insanların ellerini kelepçelemek ve hapse atmak doğru değildi. Hapse atılanlar suçu sabit olmadan sebepsiz yere 2 yıl içerde tutuldu.
       <br/>
       <br/>
       Sembolik kurbanlar verildi
       <br/>
       <br/>
       Birkaç banka sahibini hapse atmakla milletin gönlünün hoş edildiğini ama gerçek suçlunun gözden kaçırıldığını söyleyen Yıldırım, “Hazine ve ilgili denetim kurumları Bankalar Kanunu’nun 63. ve 64. maddelerinden aldıkları yetki ile bankaları didik didik etme hakkına sahip. Bankanın içi boşaltılırken habersiz olmalarına imkan yok. O zamana kadar müdahaleyi erteleyerek paraların heba olmasına sebep olmuş bürokratlar ve siyasiler nerede? Sembolik kurbanlar verilerek sorun çözülmüş gibi yapılıyor” diyor.
       <br/>
       <br/>
       Yıldırım, Murat Demirel’e haksızlık yapıldığını iddia ederken, Ekonomiden sorumlu Devlet Bakanı Masum Türker ise geçmişin sorunları ile uğraşırken geleceği es geçmemek gerektiğini belirterek yapılan operasyonlar sonrası yaşanan süreçte üç önemli faydanın sağlandığına değiniyor: “Birincisi bankaların kredi hortumlamak için kurdukları fiktif şirketler ortaya çıktı. Karton şirketler dönemine son verildi. İkincisi bankacılıkta mevduat toplamanın ve bankacılık işlemlerinin tıkandığı ortaya çıktı. Artık mevduatlar reel sektörü fonlayamayacak bir hale gelmişti. Üçüncüsü artık banka sahipleri koydukları sermaye kadar mevduat toplayabilecek. Erken uyarı sistemi ile yaptıkları ve yapacakları yanlışların önüne geçildi. Yeni Bankalar Kanunu artık ihmal ya da suç işlenirken müdahaleyi öngörüyor.”
       <br/>
       <br/>
       BK yabancılar için mi çıkarıldı?
       <br/>
       <br/>
       Mehmet Yıldırım bu noktada Masum Türker’den farklı düşünüyor. Bankalar Kanunu’nun faydalarını kabul etmekle birlikte kanunun çıkarılış gerekçesini eleştiriyor. Yıldırım, BK’nın Türk bankaların yabancıların daha kolay satın alması için çıkarıldığı görüşünde. “Çünkü artık Türkiye’deki sermaye yapısı ve birikimi ile bankacılık yapacak kişiyi bulmak çok zor. Ayrıca yeni yasaya göre halka açık şirketler bankacılık yapamayacak.”
       <br/>
       <br/>
       Bankacılık Düzenleme ve Denetleme Kurulu (BDDK), son beş yılda Pamukbank ile birlikte 20 bankaya el koydu. BDDK açıklamalarına göre; Pamukbank hariç 19 bankaya 24.2 katrilyon lira koyup 2,2 katrilyon lira alındı. Bunun 21,5 katrilyon lirası Hazine tarafından, 2,6 katrilyon lirası da TMSF kaynaklarından karşılandı. TMSF, son beş yılda el konulan 19 bankayla birlikte, yüzlerce şirketin, binlerce gayrimenkulün de sahibi oldu. TMSF’ye 19 bankadan toplam 165 adet menkul ve 2 bin 296 adet de gayrimenkul geçti. Bunların büyük kısmı satıldı. Bir kısmının da halen satışı sürdürülüyor.
       <br/>
       <br/>
       Meydana gelen banka krizinin oluşmasında geçmişte yapılan hatalara dikkat çeken Masum Türker, Türkiye’de 2000 yılına kadar ciddi bir Bankalar Kanunu olmadığını, bir bankanın içi boşaltıldığında suçun bir anonim şirketin içinin boşaltılması ile denk tutulduğunu anlatıyor. “1999 yılının Haziran ayında yeni bankacılık kanunu kabul edilerek uluslararası standartlar getirildi. Bankaların içinin değişik yöntemlerle boşaltılması hususunda mahkemeye intikal etmiş suçlar hep 1999 yılının öncesine dayanıyor. Daha öncesinde Nami Çağan, Zekeriya Temizel ve Hikmet Uluğbay hazırladıkları bankalar kanununun çıkartılması için diğer partileri ikna etmeye çalışmışlar ancak başarılı olamamışlardı. Sözkonusu bankalar piyasaya çok sert saldırıyordu. Bankaların sahipleri yaşayabilmek için mevduata yüksek faiz veriyorlardı. Bu süreç piyasanın dengesini bozdu. Düzgün çalışmak ve reel faiz uygulamak isteyen bankalar bile bu haksız rekabete ayak uydurmak ve faiz yükseltmek zorunda kalıyordu.” Masum Türker bugün getirilen düzenlemeler sayesinde bir bankanın piyasadan keyfi faizle para toplamasının önüne geçildiğini öne sürüyor.
       <br/>
       <br/>
       Masum Türker ayrıca yeni stratejileri hakkında da ipucu veriyor: “BDDK’nın el koyduğu bankaların çoğu yükümlülüğünü yerine getiremeyecek duruma gelmiş bankalardı. Ama bankaların sahipleri ile konuşup bu bankanın etrafındaki şirketlerin de yok olmamasını sağlayacak yolların aranması gerekiyor. İstanbul yaklaşımı işte bu ihtiyaçtan ortaya çıktı.”
       <br/>
       <br/>
       Karakutu konuşmadı
       <br/>
       <br/>
       Kasırga operasyonları sırasında usulsüzlüklerin arkasındaki isim Şükrü Karahasanoğlu’nun yakalanması ve hemen salıverilmesi ilginç görüntülerden birini oluşturdu. Karakutu olarak bilinen Şükrü Karahasanoğlu’nun Milano’da yakalanılıp Türkiye’ye getirilmesi beklenen sonucu vermedi. Karahasanoğlu daha önce Etibank ve Sümerbank gibi batan bankalarda görev yapmıştı. İstanbul DGM tarafından hakkında uluslararası tutuklama ve tevkif kararı vardı. İnterpol kırmızı bültenle arıyordu. Şükrü Karahasanoğlu, Akbank’ta teftiş heyetinde başladığı bankacılık kariyerinde Yaşarbank Genel Müdür Yardımcılığı, Emlak Bankası Genel Müdürlüğü, Nesim Malki’nin Tuncabank’ının Genel Müdürlüğü ve hissedarlığı, Sümerbank Genel Müdürlüğü ile Etibank Genel Müdürlüğü yaptı. İfade vermesi halinde birçok suçun ortaya çıkacağı söylenirken Karahasanoğlu suçlamalardan teker teker tahliye edildi.
       <br/>
       <br/>
       Türkiye’de bankalara el koyma operasyonlarının geçmişi çok eskilere dayanıyor. 1961 yılında Raybank ve Buğdaybank’ın da içinde bulunduğu 5 bankaya el konulması ile bugüne kadar devam eden süreç başladı. 1961 yılında yaşanan ile 1999 yılının sonu ve 2000 yılında yaşananlar arasında aslında pek bir fark bulunmadığı, kirli ilişkilerin bugünkü kadar çaplı olmasa da o dönemde de yürütüldüğü görülüyor. Devlet o dönemde finans sektöründeki tehlikeyi öngördü ve yıllarca banka kurma izni vermedi. Hatta Ordu Yardımlaşma Kurumu (OYAK), bir banka kurmak için Hazine’ye başvuruyor. Değişik kollardan baskı yapmasına rağmen Hazine 10 yıl OYAK’a banka kurma izni vermiyor. Gerekçesi ise Türkiye’de sermaye terakümü ve yetişmiş bankacı sayısının mevcudun dışındaki bankaları kaldırabilecek noktada olmaması. 1980’li yıllardan sonra banka kurma izni almak kolaylaştırıldı. Parasının kaynağı sorgulanmadı. Bu süreç bankalardaki tahammül edilemez noktaya gelen krizlerin de bir açıdan miladı oldu.
       <br/>
       <br/>
       ‘Artık hiçbirşey eskisi gibi olmayacak’ dedirten bir kararlılıkla başlayan bankalar operasyonu hızlı start aldı ama ip göğüslenmeden yarım bırakıldı. Mevduatlara uygulanan devlet garantisi bankaların bugünkü duruma gelmesindeki en önemli sebeplerden biri. Fakat hâlâ bu garantinin kalkacağına dönük bir takvim açıklanmadı. Kopenhag’da Aralık ayında almaya çalışacağımız AB’ye tam üyelik takviminin yanına bu isteğimizi de mi eklesek acaba?
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1914), [web.archive.org (arşiv bağlantısı)](http://web.archive.org/web/20050226080312/http://www.aksiyon.com.tr:80/detay.php?id=1914)
