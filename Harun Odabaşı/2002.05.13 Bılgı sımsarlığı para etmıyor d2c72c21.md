# Bılgı sımsarlığı para etmıyor

*Harun Odabaşı 2002.05.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin genel starejisi doğrultusunda askeri, kültürel ve ekonomik faaliyetlerimiz var. Bunlar kadar önemli bir başka parametre de o ülkelerdeki bilginin sahibi olmak. Biz o bilgiyi orada kontrol edebilecek bir noktada olursak, bu petrol sahibi olmak kadar önemli bir şey. Hayat damarları elinizde oluyor
  </font>
 </div>
 <div id="newsText">
  <font class="detail-text">
   IMF bütün KİT'leri bir kenara bıraktı ve şu anda Türk Telekom'un özelleştirilmesi ile ilgileniyor. Türkiye tarafının bu konuda göstereceği herhangi bir yan çizmeyi çok ağır cezalandıracağını önceden deklare etti. Taahhüt ettiği kredi dilimlerinin verilmesini Telekom'da atılacak adımlara sıkı sıkıya bağladı. Dünyada en büyük katma değerin oluştuğu sektör olan telekomünikasyon sektöründen Türkiye'nin aldığı payı yükseltmesi ve bölgesinde bu anlamda söz sahibi olması gibi sarmal sorunlar şimdilik en azından pratik anlamda gündemde değil. 10 sene önceki fırsatlar kaçtı fakat yeni fırsatlar kapıda bekliyor. 1.2 trilyon dolarlık sektörden Türkiye önemli bir paya sahip olabilir. Bütün mesele Türk Telekom'un bağımsız stratejiler üretebilecek bir mali özerkliğe sahip olmasında düğümlendi. SYS Telekomünikasyon A.Ş.nin kurucu genel müdürü olan Ömer Birol, telekomünikasyon sektöründe olup biten hadiseleri çok yakından takip eden bir isim. Indiana Üniversitesi'nde computer bilimi ve telekomünikasyon sektörü üzerine çalışmaları olan Ömer Birol ile Türk Telekom'u ve telekomünikasyon cephesinden Türkiye gerçeğini konuştuk.
   <br>
    <br>
     Özelleştirilmesinin yılan hikayesine dönmesi ve askeriye de dahil birçok kesimin meseleye müdahil olması Türk Telekom'un önemini ortaya koyuyor. Hem stratejik hem de özelleştirilmesi gerekli bir kurum olan Türk Telekom çelişkiyi nasıl giderebilir?
     <br>
      <br>
       Türk Telekom'un özelleşmesi ile Türk Telekom'un liberalizasyonu aslında birbirinden tamamen farklı iki kavram. Liberalizasyon ekonomik boyutu açısından Türkiye'deki diğer sektörleri hareketlendirecek önemli bir oluşum. Teorik olarak baktığımda Türk Telekom'un özelleşmesi bence gerekmiyor. Devletin elinden çıkarak özel sektörün eline geçmesi şart değil. Türk Telekom üç sene önce çıkan bir kanunla bir anonim şirket haline geldi. KİT konumundan sıyrıldı. Profesyonel, masaya yumruğunu vuran bir yönetim ve aktif bir liderlikle Türk Telekom sadece Türkiye'de değil, geniş bir coğrafyada da büyük bir güç olabilir.
       <br>
        <br>
         Yunanistan'ın Balkanlar'da yaptıklarını yapamadık?
         <br/>
         <br/>
         Yunanistan bile bunu yaptı. Yunanistan'ın telekom şirketi liberalizasyonu gerçekleştirdikten sonra gitti Balkanlar'da ve eski Doğu Bloku ülkelerinde yatırımlar yaparak bölgesel bir güç haline geldi. Türk Telekom bunu yapabilecek güçte. Çok değerli insanlar ve çok değerli kaynaklar var. İlla ki British Telekom'a, Deutsche Telekom'a, France Telekom'a ya da ABD'den gelecek bir telekom şirketine hisselerini devretmesi gerekmiyor.
         <br/>
         <br/>
         IMF bu düşüncenizin aksine Türk Telekom'un özelleşmesini bir baraj yaptı. Diğer kredilerin serbest bırakılmasını özelleştirmenin alt yapısını hazırlama durumuna bağladı?
         <br/>
         <br/>
         Ekonomik açıdan Türk Telekom'un adam gibi bir ananonim şirket olması, kâr amacı güderek çalışması durumunda herhangi bir problem olmaması gerekiyor. IMF için de olmamalı. Ancak şu anda Türk Telekom o şekilde yönetilmiyor. Ben zannediyorum ki Türk Telekom kârlı bir kuruluş. Ancak bu paralar siyasi amaçlar için kullanılıyor. Yani Türk Telekom kendi yarattığı kaynakları kendi ihtiyaçları, kendi yatırımları için kullanamıyor. Siyasiler orada oluşan fonları alıp başka müesseseleri fonluyorlar. Siyasiler ile profesyonel yönetim arasına bu anlamda bir özerklik getirilse ve kağıt üstünde olan yükümlülükler pratiğe yansıtılabilirse özelleştirme hususundaki baskıların da önüne geçilebilir. IMF'nin dayatması da bu pratik sebepten. Özelleştirme bu anlamda kesin bir çözüm sunuyor.
         <br/>
         <br/>
         Telekom özelleşirse sektörde ne gibi değişiklikler olur?
         <br/>
         <br/>
         Telekom'un cüzdanından devletin elini çekmesi ekonomiye katlanarak dönecek. İnşaat sektörü bir lokomotif sektördür. İnşaat sektöründe oluşan bir liralık büyüme 250 sektörde katlanarak bir hareketlilik sağlar. Telekomünikasyon sektörü son yıllarda inşaat sektöründekinden daha fazla bir çarpan etkisi ile hareketlilik sağlıyor diğer sektörlere. Özelleştirmenin bu kadar gündeme oturmasının sebeplerinden biri de bir mucize beklentisidir. Bundan 1213 sene evvel British Telekom, Thatcher zamanında ilk özelleşen telekom firmalarından bir tanesi idi. Bu özelleştirmenin arkasından çok büyük bir dalga oluştu. O zaman bahsedilen rakamlar çok büyük rakamlardı. Yani 1990'ların başında Türk Telekom özelleştirilebilmiş olsa idi 4050 milyar dolarlardan bahsediliyordu. Bugün ise tek haneli milyar dolardan, 810 milyar dolardan bahsediyoruz. Belki o kadar bile olmayacak. Bu anlamda çok geç kaldık ve treni kaçırdık.
         <br/>
         <br/>
         Başka bir tren gelemez mi?
         <br/>
         <br/>
         2 sene öncesine kadar yine büyük fırsatların olduğunu düşünüyordum. Yine de büyük fırsatların kaybolmadığını düşünüyorum. Üçüncü jenerasyon 3G lisansların verilmesi ile ilgili büyük mücadeleler yaşandı. 300 milyon paunddan başladı, 30 milyar paunda verildi İngiltere'deki lisanslar bundan 1,5 sene evvel. Fakat o kadar yüksek fiyatlarla lisans alan firmalar şu anda hiçbir şekilde o paraları kazanamayacaklarını biliyorlar. İsveç'te 3G lisansını alan firmalardan bir tanesi lisansı iade etti. Ben feragat ediyorum, teminatımı yakıyorum, lisansımı alın sizin olsun çünkü ben böyle bir zararın altına giremem dedi. Niye çünkü çok büyük bir beklenti enflasyonu oluştu. Bir mucize beklendi.
         <br/>
         <br/>
         Türk Telekom'un liberalizasyonu ne aşamada?
         <br/>
         <br/>
         Telekom yasalarının değişmesi, tekellerin kalkması, telekom hizmetlerinin serbest rekabete açılması gibi konuların legal altyapısı hazırlandı. 20002001 yılında kanunlar çıktı, 2002'de yönetmelikler çıktı. 2001 yılında Telekominikasyon Kurumu (TK) kuruldu. Kısa zamanda çok önemli işler başardılar. Liberalizasyondan geçmiş bütün ülkelerde bizdeki TK'nun muadili bağımsız bir kuruluş var. Devlete ait telekom şirketinin etkisinden bağımsız bir kuruluş bu. GSM ve internet operatörleri dahil olmak üzere herkesin üzerinde, piyasayı denetleyen ve serbest rekabetin oluşmasını sağlayan bir kuruluş.
         <br/>
         <br/>
         Aria'nın rooming konusunda birtakım sıkıntıları oldu?
         <br/>
         <br/>
         Yargı aşamasına gelmiş bir konuda ahkâm kesecek değilim. İşin ruhuna baktığınız zaman esas, rekabet koşullarının oluşması olmalı. Rekabetin oluşmasını olumlu yönde ektileyecek ise rooming olmalı.
         <br/>
         <br/>
         2004 yılında telekomun tekeli kalkınca nasıl bir ekonomiye geçeceğiz?
         <br/>
         <br/>
         Yepyeni bir ekonomiye geçeceğiz. Yepyeni bir iş yapma modelinden bahsediyoruz. ABD ve Avrupa'daki firmaların uygulamalarından hareketle bunu söylüyoruz. Birtakım firmalar gelecek, yatırım yapacaklar ve yurdun birçok yerine fiberoptik kablolar çekecekler. İstanbul ile Ankara arasına ya da başka şehirlere. Sonra bu kablolar üzerinden geçecek konuşmaların dakikalarını toptan olarak satan pazarlama şirketleri olacak.
         <br/>
         <br/>
          Türkiye'nin ağır bir ekonomik krizden geçtiği düşünülürse Aycell gibi milyar doları bulan bir yatırım ne kadar akılcı?
         <br/>
         <br/>
         Türk Telekom esasen çok güzel bir para kazanıyor. Kazandığı parayı istediği gibi değerlendirmeli. Aycell bu anlamda çok güzel bir yatırım.
         <br/>
         <br/>
         Demek istediğim şu: GSM sektöründe rekabet yok mu ki dengelemek için bu sektöre giriyor. Görüldüğü kadarıyla çok ciddi bir rekabet var?
         <br/>
         <br/>
         Girmesi iyi olabilir. Tek amaç rekabetin artması olmayabilir. Bir kere çok sınırlı sayıda bir lisans var. 4 tane lisans var ve bundan 50 sene sonra da hâlâ bu firmalar lisans sahibi olacak. Büyük bir değişiklik olmadığı takdirde, belki bir tane daha gelebilecek. Bir hak verilmiş ve ileride bu hak bir daha verilmeyecek. Türk Telekom böyle bir hakkı alarak ileride kendi değerinin belli bir düzeyin altına düşmemesini temin ediyor. Aycell gibi bir hak Türk Telekom'un değerini artırıyor. Reklam giderleri de fazla değil.
         <br/>
         <br/>
         Rekabete olumlu etkisi olur mu?
         <br/>
         <br/>
         Belli bir sayıda operatör olması durumunda rekabet sağlıklı bir şekilde oluşabiliyor. Ancak sayı çoğalırsa atıl yatırımlar yapılmış oluyor. Bu maliyetleri düşürmekten ziyade kaynak israfına neden oluyor. Erken girmenin getirmiş olduğu avantajla Turkcell'in çok sayıda abonesi var. Ama uzun vadede o avantaj kalmayacak, şanslar eşit olacak. Maçlarda olduğu gibi bir devre bitti, ikinci devre başlıyor. 3G sistemleri geldiğinde Turkcell'in mevcut altyapısı yeterli olmayacak. Yeni yatırımlar yapmak zorunda kalacak ve erken hareket eden kazanacak. Yurtdışı örnekler bu söylediğim gelişmeyi doğruluyor. Şu anda önde olman birkaç sene sonra da önde olmanı garantilemiyor. Ama mucize beklememek lâzım. Turcell muazzam bir altyapı yaptı. Şu anda çok çok önde.
         <br/>
         <br/>
         Servetin mal varlığı ile ölçülmesinden ziyade ne kadar bilgi sahibi olduğun ya da bilgiyi kontrol edebildiğinle ölçüleceği iddiası var. Nasıl olacağı hususunda kafalar oldukça karışık?
         <br/>
         <br/>
         Eskiden askeri güç ile erk sağlanıyordu, daha sonra toprak ile güç sağlanır oldu. Ardından sanayi devrimi geliyor ve üretim ile güç elde ediliyor. Radyo ve televizyonun çıkması ile birlikte pazarlama büyük bir güç olmaya başlıyor. Satabildikçe üretebiliyorsun. Ne kadar çok reklam yaparsan o kadar çok satarsın. Yani pazarlama üretimi tetikliyor. Artık bilgi kamuya açık bir hale geldi, sana bir avantaj sağlamıyor. Üretici ile tüketici yanyana geldi ve senin bildiğin herşeyi onlar da biliyor. Yani bilgi simsarlığı artık para etmiyor. Bu nortada başka bir bilginin gücü, knowhow devreye giriyor. Sen farkını bir yerde yaratmak zorundasın, katmadeğer vermek, arge yapmak ve olan biteni anlamak zorundasın. Bu anlamda bilgi çok önemli. Peki bilgi nerde duruyor? İnternette falan durmuyor. Orada da durabilir ama bilgi esas zihinlerde duruyor. Kimlerin zihinlerinde; şirkette çalışan elemanların zihninde duruyor. Artık şirketlerde beyaz yakalıların sayısı mavi yakalılara göre  daha fazla. 50 beyaz yakalı varsa bir tane mavi yakalı var. Artık şirketlerin değeri binalar, işyerinin genişliği gibi unsurlardan ziyade entellektüel sermayesine göre ölçülüyor.
         <br/>
         <br/>
         Telekomünikasyonun çevre ülkeler politikası ne olabilir?
         <br/>
         <br/>
         Kollektif bir perspektiften bakmak lâzım. Jeopolitik zorunluluk nedeniyle temasta olduğumuz geniş bir hinterland var. 8 tane komşumuz var. O komşularımızın komşularına baktığımız zaman ilişki içerisinde olduğumuz ülke sayısı korkunç artıyor. Fakat sadece telekomünikasyon açısından bakmamak lâzım. Türkiye'nin bölgedeki stratejilerine bakmak lâzım. Türk cumhuriyetleriyle, Çin'le, İran'la ilişkilerimiz var. Bu ilişkilerin doğurduğu stratejiler, telekomünikasyonun alanını aşan konular. Ancak telekomünikasyon stratejisi işte bu genel stratejinin bir parçası olarak oluşturulabilir. Türk Telekom'un bu anlamda Brezilya'da yatırım yapması çok anlamsız. Brezilya'da yapacağına Romanya'da ya da Azerbaycan'da yaparsın.
         <br/>
         <br/>
         Türkiye'nin genel starejisi doğrultusunda askeri, kültürel ve ekonomik faaliyetlerimiz var. Bunlar kadar önemli bir başka parametre de o ülkelerdeki bilginin sahibi olmak. Biz o bilgiyi orada kontrol edebilecek bir noktada olursak, bu petrol sahibi olmak kadar önemli bir şey. Hayat damarları elinizde oluyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-8738-bilgi-simsarligi-para-etmiyor.html), [web.archive.org (arşiv bağlantısı)](http://web.archive.org/web/20131219104935/http://www.aksiyon.com.tr/aksiyon/haber-8738-bilgi-simsarligi-para-etmiyor.html)
