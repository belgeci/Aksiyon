# Ünlü tedavi et, meşhur ol

*Harun Odabaşı 2002.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Reklam kuşaklarında hastane reklamına hiç rastlamadık. Çünkü Sağlık Bakanlığı ve Rekabet Kurumu ilaçta olduğu gibi hastane reklamlarına izin vermiyor. Hastaneler marka olabilmek ve isimlerini duyurabilmek için akla hayale gelmedik yöntemlere başvurabiliyor. PR çalışmalarını "ünlü" isimlerin üzerinden yürütüyorlar
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061020102038im_/http://www.aksiyon.com.tr/resim/391/hastane.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   "Müthiş iddia... Mehmet Ali Erbil hastalandığından beri, ünlü şovmeni gören yok!.. Hastaneye yattığı ilk günden itibaren Alman Hastanesi"ni ablukaya alan onlarca basın mensubu da Erbil"i hiç görüntüleyemedi. Peki Erbil"i neden kimse göremiyor? Adının açıklanmasını istemeyen hastane görevlisi, ishal nedeniyle hastaneye gelen Erbil"in, reklam için yoğun bakımda olduğunun söylendiğini iddia ediyor... Görevli, basına gönderdiği faksında, hastane yönetimi ile Erbil"in menajerinin 100 bin dolara anlaştığını söylüyor."
   <br/>
   <br/>
   Star gazetesinin Erbil"in meşhur hastalığı sırasında ortaya attığı ve sayfa manşetinden verdiği bu iddia, daha sonra, Hipokrat yemini etmiş hastane doktorları tarafından kesin bir dille yalanlanmış olsa da ünlüler üzerinden hastane reklamı yapmanın hangi boyutlara tırmanabileceğine ilişkin ipucu veriyordu.
   <br/>
   <br/>
   Reklam kuşaklarında hastane reklamına şimdiye kadar rastlamadık. Ama bazı hastane isimlerini televizyonların ana haber bültenlerinde, magazin programlarında ya da okuduğumuz gazetelerde o kadar çok duyduk ki. Alman, Başkent, Acıbadem, İnternational Hospital, İstanbul Memorial, Florance Nightingale, Amerikan, İstanbul Cerrahi, Taksim İlkyardım ya da İlgi Hastanesi. Bu hastaneleri bize tanıtan verdikleri sağlık hizmetinin kalitesi değil. Hastanenin isminin hafızamıza kazınması için Türkiye"nin star isimlerinden bir tanesinin yolunun o hastaneye düşmesi kâfi. Yaşanan rekabet, hastanelerin basın ve halkla ilişkiler uzmanlarını ünlüler üzerinden PR yapabilmek için inanılmaz yöntemler geliştirmek zorunda bırakıyor. Hatta bazı hastaneler, bazı ünlülere, reklam karşılığında hastanelerinde bedava muayene etme teklifini bile yapabiliyorlar.
   <br/>
   <br/>
   Marka olma safhasını aşmış 1. sınıf hastaneleri bu uygulamadan tenzih etmek gerekiyor. Başbakan Bülent Ecevit"in geçtiğimiz hafta taburcu olduğu Başkent Hastanesi"ne 8 milyar 850 milyon liralık tedavi masrafını ödemesi hastanelerin bu konuda taviz vermediğini gösteriyor. Ecevit"e hastane belirli oranda bir indirim yaptı. Başkent Hastanesi Ecevit"in hastalığı döneminde madya hücumuna uğramış, binlerce haberde ismi geçmiş, bahçesinden canlı bağlantılar yapılmıştı. Bu reklamın piyasa değeri 10 milyonlarca dolara ancak yapılabilir. Fakat hastane RP ilişkisini maddi çerçeveye oturtmaktan kaçınıyor.
   <br/>
   <br/>
   Reklam ücrete tâbi
   <br/>
   İstanbul Memorial Hastanesi"nde İstanbul Büyükşehir Belediye Başkanı Ali Müfit Gürtuna ameliyat olduğunda bir hafta içerisinde televizyonlarda 80-90 adet, yazılı basında da yüzlerce defa hastanenin ismi geçti. Hastane yönetimi çok önemli bir reklam sağlamasına rağmen gereken ücretin alınmasında farklı bir uygulamaya gitme ihtiyacı hissetmedi. Aynı şekilde Hakan Şükür ve Kayahan"ın eşinin doğumu, Muazzez Ersoy"un ses teli ameliyatı, Recep Tayyip Erdoğan"ın omuz ameliyatı esnasında da hastane bu ilkesini harfiyen uyguladı.
   <br/>
   <br/>
   Peki hastaneler niçin çeşitli etkinlikler ve özellikle ünlü isimlerin hastanelerinde tedavi olması ile reklam yapmak istiyorlar. Bu aslında bir zorunluluk. Sağlık Bakanlığı"nın genelgelerinde ve Rekabet Kurulu"na göre hastanelerin reklam yapması yasak. Sağlık hizmeti veren kurumlar, diğer ürün reklamlarında olduğu gibi en iyi, ilk, en büyük gibi tabirleri kullanamıyorlar. Böyle bir reklam yaptıkları takdirde Rekabet Kurulu ya da Tabipler Odası tarafından anında uyarılarak maddi cezaya çarptırılıyorlar. Reklam vermemelerinin bir diğer önemli sebebi, maddi imkanlar. Reklam ücretleri o kadar yüksek rakamlara tırmanabiliyor ki sıradan bir hastanenin hatta 1. sınıf bir hastanenin bile bütçesini aşıyor. Bu iki temel gerekçe hastanenin  iletişim departmanının önemini normalin üstünde bir noktaya tırmandırıyor. Bu departmanda çalışan isimlerin ikili ilişkilerinin çok iyi olmasının yanında, yaratıcılıkları ve basın bağlantılarının sağlam olmasına dikkat ediliyor.
   <br/>
   <br/>
   İzin almadan basın haberdar edilmemeli
   <br/>
   Ünlü ve emekli manken Deniz Akkaya yine ismi bilinen bir hastaneye içkiyi fazla kaçırıp araba ile kaza yapmasından dolayı gidince o hastanenin basın danışmanı bütün medya kuruluşlarını, "Deniz Akkaya burada" diye haberdar ediyordu. İstanbul Memorial Hastanesi iletişim uzmanı Seda Avcı, PR çalışmasını, PR çılgınlığına dönüştürmeden etik kuralları zedelemeden gerçekleştirmek gerektiğini belirtiyor. Hiçbir ünlü hastalarından izin almadan medya mensuplarını çağırmama kuralına titizlikle uyduklarını kaydeden Avcı, "Hastanemizde bu zamana kadar pekçok ünlü tedavi oldu. Fakat kamuoyu bunların hiçbirinden haberdar edilmedi. Çünkü biz önce hastaya soruyoruz. İzin verirse basın çağrılıyor, izin vermemesi halinde basını çağırmıyoruz" diyor. Avcı"ya göre medya mensuplarının hasta odasına girerek görüntü almalarına imkan verilmesi de bir yönetim hatası. Hastayı bunaltan ve en olumsuz halinde görüntüleyen bu duruma Memorial Hastanesi müsaade etmiyor.
   <br/>
   <br/>
   Hastanelerin isimlerini duyurma çalışmaları marka olma stratejisi açısından da izlenmeye değer bulgular taşıyor. Bir hastane için en önemli unsur güven ve kalite. Komuoyunun bildiği isimlerin bu hastanelerde tedavi olması, potansiyel müşterinin bilinç altına "bu kadar zengin ve akıllı insan bu hastaneye gidiyorsa, ben niye gitmeyeyim" mesajını gönderiyor.
   <br/>
   <br/>
   PR uzun vadeli bir çalışma
   <br/>
   Hastaneler yapılan reklam çalışmaları sonucunda istenen ölçüde geri dönüş alıyor mu? İlgi Hastanesi Basın ve Halkla İlişkiler Müdürü Atakan Sarıkaya geri dönüşün hesabının net bir şekilde yapılmasının kolay olmadığını söylemekle birlikte PR çalışmalarının uzun vadeli imaj çalışması olduğunu, dolayısı ile uzun vadede mutlaka karşılığının alındığını anlatıyor. İlgi Hastanesi bugüne kadar pekçok etkinliğin içinde yer aldı. Marziye gibi dizilerin bazı kısımları bu hastanede çekildi. ATV"den, tamamı hastanede geçecek ve başrollerinde Gülşen Bubikoğlu"nun oynayacağı bir dizi için teklif geldi. Fakat yönetim hastane içindeki çalışmaları aksatacağı gerekçesi ile bu teklife olumsuz cevap vermek zorunda kaldı.
   <br/>
   <br/>
   4 hastane başa güreşiyor
   <br/>
   Hastaneler arasında da rekabet belli standartlara göre kategorilere ayrılmış durumda. İstanbul ölçeğinde en tepede mücadele eden 4 hastane var: Acıbadem, İstanbul Memorial, Florance Nightingale ve Amerikan Hastanesi 1. sınıf müşterilere hitap ediyorlar ve oturmuş bir müşteri pörtföyleri var. Alman ve İnternational Hospital bunların hemen arkasından geliyor. Elit sınıfın ölçeği ve büyüklüğü belli olduğu için özellikle ekonomik krizle birlikte rekabetin şiddeti daha da arttı. Memorial Hastanesi ilk açıldığında zaten bu gruptaki müşterilerin önemli kısmını kendisine çekmişti. Şimdi taksit kart uygulamaları ve şirketlerin toplu muayenelerinde önemli indirimlere gitme gibi eskiden pek uygulanmayan yöntemler üzerinde çalışmalar yapılıyor. Amerikan Hastanesi"nin arkasında Koç Topluluğu"nun bulunuyor olması hastanenin atılımlarında önemli avantajlar sağlıyor.  Özel hastaneler  ücretleri yüksek olmasından dolayı Özel Sağlık Sigortası (ÖSS) olan kitleye hitap ediyor. Ekonomik krizde ÖSS yaptırma oranında önemli düşüşler yaşandı. Ciddi gelir kaybına uğrayan A kategorisi hastaneleri daha farklı arayışlar içine girdi.
   <br/>
   <br/>
   Bugünlerde herhalde PR çalışmaları açısından rakiplerinin çok önüne geçmiş ve en rahat olan hastane Başkent Hastanesi. Başbakan Bülent Ecevit"in kronik hastalığı sebebi ile koalisyon zirvesine bile ev sahipliği yapan hastanenin bugüne kadar para ile ölçülmeyecek bir etkinlik içinde olduğu görülüyor. Eğer reklam ile geri dönüş arasında doğrudan bir bağlantı varsa, Ankara"da aynı sınıfa hitap eden diğer hastaneler şimdiden sonra sinek avlayabilir. Önümüzdeki günlerde de hastaneler arasında kıyasıya rekabet artarak devam edeceğe benziyor. Magazin programlarına ve haberlere biraz da bu gözle bakarsanız bu savaşı siz de zevkle izleyebilirsiniz. Pay edilecek pasta fazla büyümeden  birkaç kaliteli özel hastanenin daha bu lige girmesi durumunda ise neler olabileceğini şimdiden kestirmek çok zor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1), [web.archive.org (arşiv bağlantısı)](http://web.archive.org/web/20061020102038/http://www.aksiyon.com.tr:80/detay.php?id=1)
