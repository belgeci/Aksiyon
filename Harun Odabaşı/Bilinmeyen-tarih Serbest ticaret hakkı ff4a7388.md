# Serbest ticaret hakkı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20031024064507im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024064507im_/http://www.aksiyon.com.tr/resim/44/52.jpg" vspace="5"/>
  </p>
 </font>
 <font class="content">
  İş dünyası ABD ile yapılan pazarlıkta sadece hibe ya da ucuz kredi unsurlarının geçmesinden oldukça rahatsız. Konjonktürün ABD’nin stratejik ortak dediği Türkiye’ye müttefikliğini ispatlanması için iyi bir fırsat oluşturduğu kanaatindeler. Aralarında Serbest Ticaret Anlaşması imzalanması halinde başka isteklerinin kalmayacağını söyleyenler bile var.
 </font>
 <p>
  <font class="content">
   12 Şubat 2003 tarihinde 58. hükümetin iki bakanının sıradışı bir gündemi vardı. Dışişleri Bakanı Yaşar Yakış ile Devlet Bakanı Ali Babacan sürpriz bir kararla ABD’ye gitti. O zamana kadar kapalı kapılar ardında yürütülen ABD—Türkiye arasındaki çetin pazarlık gün yüzüne çıkmış oldu. ABD askerlerinin Türkiye’ye yerleşimini sağlayacak olan TBMM kararı için ABD cephesi bastırırken, Türkiye zararların tazmimi şartında ısrar ediyordu. Haksız da sayılmazdı. 1991 Körfez Savaşı’na kayıtsız şartsız destek veren Türkiye, savaşa aktif katılmamasına rağmen ağır hasarla çıkmıştı. Geçen sürede kayıpları karşılanmayınca Türkiye stratejik ortağı ve dünyanın jandarması ABD’ye ‘kafa tutuyor’ denecek kadar sert bir tavır içerisine girdi. Tarihte yeni bir milat olma potansiyeline sahip bir askeri çıkarmaya Türkiye özel şartları sebebi ile izin vermek istemiyordu. ABD hiç hesapta olmayan bu direnişi nasıl kıracağının formülünü bu saate kadar bulmuş ya da kabul ettirmiş değil. Hükümet Kuzey Cephesi’nin açılması için yüzde 94’ü savaşa karşı Türk kamuoyunu tatmin edecek ekonomik bir paketi kabul ettirmekte kararlı. Anlaşılan artık kayıtlı ve şartlı bir destek sözkonusu. İş dünyası ise ABD ile yapılan pazarlıkta sadece hibe ya da ucuz kredi unsurlarının geçmesinden oldukça rahatsız. Konjonktürün ABD’nin stratejik ortak dediği Türkiye’ye müttefikliğini ispatlanması için iyi bir fırsat oluşturduğu kanaatindeler. Aralarında Serbest Ticaret Anlaşması (STA) imzalanması halinde başka isteklerinin kalmayacağını söyleyenler bile var. Çünkü Türk işadamları eşit şartlar altında ABD’ye milyarlarca dolarlık ihracat yapabileceklerine inanıyor.
   <br/>
   <br/>
   Kongre kararı olmadan para gelmez
   <br/>
   <br/>
   Ekonomist Güngör Uras ise ABD yardımları konusunda Türkiye’nin sergilediği tavırdan hoşnut olmayan gruptan. Para pazarlığına şiddetle karşı çıkıyor. “ABD’den kısa sürede hibe ve kredi gelmesini beklemiyorum” diyen Uras’a göre ABD’nin hibe yapabilmesi için Kongre kararına ihtiyaç var. ABD yönetiminin doğrudan kredi verecek mekanizması yok. Hükümetin derdi de ABD’den gelecek para ile 2003 yılı bütçesini bağlamak, IMF yükümlülüklerini yerine getirmek. Para pazarlığı Türkiye’nin saygınlığına gölge düşürmekte.
   <br/>
   <br/>
   Paket çeşitliliği var
   <br/>
   <br/>
   Pazarlığın içeriği ile alâkalı medya ortamında dolaşan rakamlar muhtelif. 6 milyar dolardan başlayıp 80 milyar dolara kadar ucu açık rakamlar veriliyor. Bu konuda en yetkin isim olan AKP Genel Başkanı Recep Tayyip Erdoğan’ın verdiği bilgilere göre toplam 30 milyar dolarlık bir paket söz konusu. Ancak bu rakam hibenin ya da verilecek kredinin miktarına göre değişebilen özelliklere sahip. ABD yardımının miktarı üzerinde anlaşamamanın nedenlerinden biri de savaşın ne kadar süreceği noktasındaki belirsizlik. Irak operasyonu kısa sürerse bunun ekonomiye ve piyasalara doping yapma ihtimali var. Ancak kötü senaryonun gerçeklemesi halinde savaş uzun sürecek ve bu durumda borsanın ve ekonominin yönünü yukarıya çevirmek zorlaşacak.
   <br/>
   <br/>
   Belirsizliklerden biri de Türkiye’nin bu operasyondaki konumunun ne olacağı yönünde. AKP Başkanı’nın “Atlar yola koşulmadan kimse bizden harekete geçmemizi istememelidir” sözünde müdahil olma temayülü sezilmekle birlikte ABD’yi beklediği mesajı çıkarılıyor. Karşı çıkanlar olmakla birlikte ABD’nin Irak’a girmesi halinde Türkiye’nin gelişmelere tarafsız kalamayacağı ve Kuzey Irak’a gireceği yönünde MGK ve hükümet cephesinde konsensüs oluşmuş gibi. Bütün bu değerlendirmeler sonuçta ABD yardımının hibe ya da kredi veya ikisi birden şeklinde Türkiye’ye verileceğini gösteriyor. O zaman gelen bu para nerede kullanılacak? Önceki yıllarda verilen hibelerin ve kredilerin ‘gizli şartlara’ bağlanarak alınması paranın yönetilmesi konusundaki şüpheleri artırıyor. Uluslararası ilişkiler uzmanı Prof. Dr. Hasan Köni, 58. Hükümet’in bu konuda çok dikkatli olması gerektiğine dikkat çekiyor. Anlaşmaların ardından uçak alımı, tank alımı gibi ihaleler açılmasının istendiğini ve borcu veren ülkenin kendi savunma araçlarını satma isteğinin dayatıldığını anlatan Köni, gelen kredinin silah alımına ya da banka kullanma operasyonlarına ayrılması halinde bunun reel ekonomiye ve dolayısı ile Türk halkına hiçbir fayda sağlamayacağını savunuyor. İş dünyası da Hasan Köni’den farklı düşünmüyor. Ayak oyunlarına gelinmemesi ve sonradan üzerine yatılıp unutulacak vaatlere kanılmaması gerektiğini düşünüyorlar. ABD’den Kongre kararı olmasa bile devleti bağlayan yazılı bir taahhüdün mutlaka verilmesini istiyorlar. Fakat gelen paranın bütçeye konacağından ve mali piyasaları düzenlemeye harcanacağından şüpheleri var. Üretim ekonomisini ıskalayan bir bütçe yapılanmasında savaş döneminde zararın daha da büyüyeceğini ifade ediyorlar. Öte yandan piyasada faiz—döviz sarmalında bir denge kurulmuş olmakla birlikte aslında aldatıcı bir sessizliğin olduğu belirtiliyor. Dövizde pek hareket görülmüyor ancak reel faizin yüzde 30 gibi çok yüksek seviyede cereyan etmesi bu sürecin er ya da geç bitmesi gerektiğine  işaret ediyor. ABD’den gelmesi muhtemel ekonomik yardımın bütçeye konması halinde hükümetin borçlandığı kesime karşı elinin güçleneceği ve bunun faizlerin düşmesine ve enflasyon baskısının azalmasına sebep olacağı tahmin ediliyor. Bu yüzden hükümet 2003 yılı bütçesini netleştirmekte acele etmiyor.
   <br/>
   <br/>
   Babacan ve Yakış’ın ABD gezisinde üst düzeyde karşılanmaları, ABD Hazine Bakan Yardımcısı John Taylor, Dışişleri Bakanı Colin Powell ve Dışişleri Bakan Yardımcısı Marc Grossman’ın ardından Başkan George W. Bush ile görüşmesi, ABD’nin pazarlığı ne kadar ciddiye aldığının bir işareti. ABD’nin üst düzey jestlerine teslim olmayarak ekonomik ve siyasi menfaatlerimizi sağlama alma gayretleri ise siyasi geçmişimizde örneğine az rastlanır bir direniş gösterisi.
   <br/>
   <br/>
   <br/>
   SİNAN AYGÜN (ATO BAŞKANI):
   <br/>
   KOTALAR KONUSUNDA ŞIKIŞTIRMANIN  TAM ZAMANI
   <br/>
   <br/>
   ABD’ye topraklarımızın kullandırılması meselesi para konusuna endekslenmemelidir. Milli menfaatler paradan daha önemlidir. Türkiye’yi yakından ilgilendiren Kürt devleti ve Türkmenler sorunu ne olacak? Kürt devletinin kurulmaması ve Türkmenlerin korunması gibi asla taviz veremeyeceğimiz konularda ABD’nin tutumunu netleştirmesini istemeliyiz. Para pazarlığından ziyade perspektif ortaya konmalı.
   <br/>
   <br/>
   İşadamları olarak ABD’den hibe ya da ucuz kredi istemiyoruz. Malımızı satabileceğimiz pazarların önünü açsın kafi. ABD’yi kotaların kaldırılması ve STA konusunda sıkıştırmanın tam zamanı. ABD 1 trilyon 250 milyar dolar ithalat yapıyor. Türkiye’nin payı 3 milyar dolar iken Almanya’nın 100 milyar, İngiltere’nin 80 milyar, Fransa’nın 90 milyar dolar. Bu komik rakamı yükseltmek ABD’nin elinde. Maalesef herkes para konusu üzerinde duruyor. Hükümet sadece STA’yı kotarabilse bile bu büyük başarı sayılır. Hükümetin bu paraları nerede kullanacağı belli oldu. Bütçeye yerleştirecek. Ve açıkların kapanmasına uğraşılacak. Yatırımlara ya da üretimlere gitmeyecek. Ben onun için borç almaya karşıyım. Borç yiyen kesesinden yer. Verilen paralar bir süre sonra fazlası ile geri verilecek. Türkiye’nin kurtuluşu borç bulmakta değil. Üretimin önünü açmakta. 200 milyar dolar GSMH var iken 250 milyar dolarlık borcu nasıl ödeyeceğiz başka türlü.
   <br/>
   <br/>
   <br/>
   İTKİB BAŞKANI NURİ ARTOK:
   <br/>
   ÜRETİM BİRİNCİ ÖNCELİK OLMALI
   <br/>
   <br/>
   Gelen yardımların üretime aktarılması bizim öncelikli isteğimiz. Bu finans desteği şeklinde olabilir. Kobilere ucuz kredi şeklinde olabilir. Gelen para Türkiye’de iç borcu hafifletmek için bile kullanılsa enflasyonun düşmesinde ve faizlerin inmesinde büyük fayda sağlayacaktır. Türkiye’nin yatırım yapılabilmesi için uygun hale getirilmesi gerekiyor. Hükümetin ABD’ye götürdüğü paketin içinde ticari istekler de var. Örneğin ABD’nin bize uyguladığı kotaları kaldırmasını istiyoruz. Gümrük ödemelerini kolaylaştırmayı sağlayacak düzenlemelere gidilebilir. Fakat burada önemli bir nokta var. Karşı tarafın Türkiye’ye verdiği sözler yerine getirilmeli, birtakım ayak oyunları ile üstü örtülmemeli.
   <br/>
   <br/>
   <br/>
   UMUT ORAN (TGSD BAŞKANI):
   <br/>
   TÜRKİYE PERSPEKTİF İSTEMELİ
   <br/>
   <br/>
   Türkiye’nin ve hükümetin ABD ile pazarlığı para üzerine odaklamasını yanlış buluyorum. Yeni borç almakla Türkiye düzelmez. Parayı alırsın, kullanırsın ve biter. Daha köklü çözümler üzerinde durmamız gerekiyor. Örneğin ABD Türkiye’ye haksız ticari uygulamalarda bulunuyor. 80 kalem mal üzerinde ağır kotalar var. Türkiye’nin güçlü olduğu 4 kalem malda da daha sert kotalar uyguluyor. Bu sertlikte kotayı dünyada sadece 4 ülkeye yapıyor.
   <br/>
   <br/>
   Biz Genelkurmay ve Cumhurbaşkanı Ahmet Necdet Sezer’e ABD’den beklentilerimiz hususunda raporlar sunduk ve bizzat bilgilendirdik. ABD eğer askeri, coğrafi ve siyasi alanda stratejik ortağımız olduğunu söylüyorsa bunu ekonomik alanda da ispat etmeli. Hiçbir ülke stratejik ortağına bu tip ekonomik zorlukları dayatmaz. Türkiye ABD’ye kota uygulamıyor, ama ABD Türkiye’ye zorluklar çıkarmakta direniyor. Ben Türkiye’nin borç almasına karşıyım. Alınan borçlar bir gün faizi eklenerek geri verilmek üzere alınıyor. ABD biraz daha fazla para basarak Türkiye’ye borç veriyor, bunun ABD’ye bir zararı yok. Ancak Türkiye daha çok borçlanarak her bakımdan bağımlı bir ülke konumuna geliyor. Ben hükümetin de bu yönde bakması gerektiğine inanıyorum. Taze para yerine ticari imkanları artırma yolunu tercih etmeli.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2424), [web.archive.org (arşiv bağlantısı)](http://web.archive.org/web/20031024064507/http://www.aksiyon.com.tr:80/detay.php?id=2424)
