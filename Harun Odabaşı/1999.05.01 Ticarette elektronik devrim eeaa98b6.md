# Ticarette elektronik devrim

*Harun Odabaşı 1999.05.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siz hâlâ anneannenizin margarinini mi kullanıyorsunuz' diye soran o meşhur reklamın dayanak yaptığı 'yeni olma' imajı artık bizleri tahrik eden bir slogan olmaktan çıktı.
  </font>
 </div>
 <div id="newsText">
  <font class="detail-text">
   Sürekli 'daha iyiler' çıkıyor. Her daim birileri bizi şaşırtıyor. Böyle bir sürecin gelişmiş ülkelerde 'teknoloji karşıtlığını' doğurduğunu söyleyip bu konuya şöyle bir değindikten sonra ana konudan sapmadan bahsimize girelim.
   <br/>
   <br/>
   Ekonominin kurulu düzeni bir süreçten geçiyor. Kuralları yeni baştan inşa edecek radikal dönüşümler yaşanıyor. Yeni trend: "Elektronik Ticaret". Korkup kaçarsanız yok olursunuz, anlamaya çalışıp ayak uydurursanız büyürsünüz! 1996 yılına kadar fantezi diyerek geçiştirilen ve ancak akademik çevrelerde merak uyandıran ET 1998 yılında medyanın da desteğini arkasına alarak kazandığı ivme ile Türkiye ölçeğinde herkesin konuştuğu, para ve emek sarfettiği bir ticaret alanı olmaya başladı.
   <br/>
   <br/>
   Dev şirketlerin ağır aksak alt yapılarını oluşturmasına karşın Küçük ve Orta Büyüklükteki İşletmeler(KOBİ)'in bu konuda bir arpa boyu yol alamadığı rakamların diline bakıldığında hemen fark ediliyor. Birtakım kıpırdanmalar olmasına rağmen 21. yüzyılın bu çok önemli vakıası genel ölçekte yok denecek kadar az bir ilginin muhatabı. Birçok iş kolunda olduğu gibi ilk girenlerin kârlı çıkacağı, imkanlardan en üst seviyede yararlanacağı ET özellikle KOBİ'ler tarafından yol yordam bilmemekten kaynaklanan bir pasiflikle izleniyor. Konu istismara açık olduğu için bazı kuruluşların verdiği hayâli hizmetler de hiçbir katma değer sunamıyor.
   <br/>
   <br/>
   Biz bu dosyada "Elektronik Ticaret nedir, nasıl anlaşılmalıdır (çünkü kavram kargaşası var) ne vadetmektedir, bir şirket ya da kurumun ET yapabilmesi için ne yapması gerekir, konunun uluslararası boyutları nelerdir" gibi soruların cevaplarını arayacağız.
   <br/>
   <br/>
   ET'den ne anlamalıyız?
   <br/>
   <br/>
   Elektronik Ticaret, çeşitli uluslararası kuruluşlarca çeşitli şekillerde tanımlanıyor. Bu tanımların ışığında Elektronik Ticareti; 'bilgisayar ağları aracılığı ile ürünlerin tanıtımı, satışı ve dağıtımının yapılması'olarak açıklamak mümkün. Yapılan işlemler, sayısal biçime dönüştürülmüş yazılı metin, ses ve video görüntülerinin işlenmesi ve iletilmesini de içeriyor. Ayrıca ticari sonuçlar doğuran ya da ticari faaliyetleri destekleyen eğitim, tanıtım ve müşteriyi bilgilendirme gibi amaçlar için elektronik ortamda yapılan işlemler Elektronik Ticaret kapsamında değerlendiriliyor.
   <br/>
   <br/>
   Fakat ET ile "online shopping"i (elektronik alışveriş) birbirine karıştırmamak lazım. Online shopping kimi mal ya da hizmetlerin kredi kartları vasıtası ile küçük çapta, bireysel bazda alım satımıdır. Migros'un, Remzi Kitabevi'nin evlere kargo ile yaptığı satışlar bu hizmete örnek. ET ise kurum ya da şirketin uluslararası hukuk ve ticaret kurallarına uygun olarak (ki buna nakliye, sigortalama, gümrükleme, ödeme gibi yan faktörler de dahil) elektronik ortamda mal ya da hizmet alım satımında bulunması anlamına geliyor. Birincisi belki küçük ölçekte bir rakama karşılık gelirken, diğerinin dünya ticaret sirkülasyonunu yeni baştan tanımlayacak ölçüde etki edeceğini iddia etmek mümkün....
   <br/>
   <br/>
   Güç merkezlerinden yakın takip
   <br/>
   <br/>
   ET gelişmiş ülkeler ve dünyanın en saygın ve güçlü kurumları tarafından çok yakından takip ediliyor ve bu yolla yapılacak ticareti faaliyetlerden doğacak rant alanlarının şimdiden kontrol altına alınmasının yolları araştırılıyor. Özellikle BM konu ile ilgili çalışmaları ile şimdiden çok ileri gitmiş; kendi kontrolünde ve güvencesinde oluşturacağı ET ağı ile ülkeler arası ticareti kendi üzerinden yaptırmayı planlıyor. Bu konuda bir çok ülkede temsilcilikler açtı. Türkiye ile ilgili arayışları ise sürüyor.
   <br/>
   <br/>
   WTO(Dünya Ticaret Örgütü), UNCTAD (BM Ticaret ve Kalkınma Konferansı), OECD(İktisadi İşbirliği ve Kalkınma Teşkilatı), Avrupa Birliği, Birleşmiş Milletler'e bağlı CEFACT( BM Yönetim, Ticaret  ve Uluslararası İşlemlerini Kolaylaştırma  Merkezi), UNCITRAL (BM Uluslararası Ticaret Kanunu Komisyonu) gibi kuruluşlar ile ITU (Uluslararası Haberleşme Birliği) ve Dünya Bankası'nın son bir kaç yıldır ticarette etkinliğinin sağlanması amacı ile Elektronik Ticarete ilişkin konularda yoğun olarak çalışmaya başladıkları gözlemleniyor.
   <br/>
   <br/>
   Kapsama alanı çok geniş
   <br/>
   <br/>
   ET kapsamına neler girmiyor ki. Bir işletme ile ilgili faaliyetlerin belki de tamamı ET'in kapsama alanında. Elektronik ortamda açık ve kapalı ağlar üzerinden yapılan; mal,(taşınır, taşınmaz) ve hizmet (bilgi servisleri, danışmanlık, finans, hukuk, sağlık, eğitim, ulaştırma vb.) ticareti, sayısal biçime çevrilmiş yazılı metin, ses, video görüntülerinin işlenmesi ve iletilmesi, ürün tasarımı, üretim, doğrudan tüketiciye pazarlama, üretim izleme, sevkiyat izleme, tanıtım, reklam ve bilgilendirme, sipariş verme, sözleşme yapma, banka işlemleri ve fon transferi, konşimento gönderme, gümrükleme, ortak tasarım geliştirme ve mühendislik, kamu alımları, elektronik para (sanal para) çıkarma, elektronik hisse alışverişi ve borsa, açık artırma, sayısal imza, enoterlik, güvenilir üçüncü taraf işlemleri, vergilendirme ve vergi toplama, fikri mülkiyet haklarının transferi, kiralama vb. işlemleri ET kapsamında değerlendiriliyor. Bu saydıklarımızın eksikleri var, fazlası yok.
   <br/>
   <br/>
   Bir de ET deyince aklımıza sadece bilgisayar geliyor. Bu yanlış olmaktan öte eksik bir algılama. Halbuki ET'in temel araçları; telefon, fax, televizyon, elektronik ödeme ve para transfer sistemleri, elektronik veri değişimi (Electronic Data InterchangeEDI) ve internet şeklinde altı ana araç tesbit edilebilir. ET çok yeni bir kavram olmamasına karşın, ticari işlemlerde bir veya daha fazla insan tarafından ses, görüntü ve yazılı metinlerin aynı anda interaktif bir biçimde iletilmesi, zaman ve mekan sınırının olmayışı ve nisbeten daha düşük maliyetlerle çalışabilmesi şeklinde internet ortamının sunduğu olanaklar, elektronik ticaret kavramını hızla gündeme getirmiştir. Bu olanaklar internetin diğer elektronik araçlarına göre daha esnek olmasını sağlamaktadır. İnternet ortamı iletişim ve ticaretin önündeki engelleri azaltmaktadır.
   <br/>
   <br/>
   EDI bilgi paylaşımını hızlandırıyor
   <br/>
   <br/>
   Klasik elektronik araçlardan telefon, esnek ve interaktiftir, faks ise pahalıdır ve interaktif olmasına rağmen gönderilen dokümanın görüntü kalitesi iyi değildir. Televizyon çok yaygın olmasına rağmen tek yönlü bir iletişim aracıdır. Ticaretin çok önemli destekleri olan elektronik ödeme ve fon transferleri, (ATM) kredi kartları, borç kartları ve akıllı kartlar sadece para aktarılmasında kullanıldığından ticaret sürecinde sınırlı bir bölüme hitap etmektedir.
   <br/>
   <br/>
   EDI ticaret yapan iki kuruluş arasında insan faktörü olmaksızın bilgisayar ağları aracılığı ile belge ve bilgi değişimini sağlayan bir sistem olarak Elektronik Ticaretin önemli bir aracıdır. EDI kamu ve özel sektör kuruluşlarının etkin biçimde iletişim kurmaları ihtiyacından doğmuş olup, modern bilgi teknolojilerinin getirdiği avantajlardan yararlanmaktadır. Geleneksel ticari işlemlerde mektuplar, notlar gibi yapılanmamış dokümanlarla birlikte faturalar, sipariş formları, teslim belgeleri gibi standart şekilde yapılanmış dokümanlar kullanılmaktadır. Elektronik posta(email) yapılanmamış tipte dokümanların iletilmesinde kullanılırken EDI yapılanmış mesaj değişimini sağlamaktadır. Böylece standart bilgilerin diğer bilgisayar sistemlerine kolayca aktarılmasını olanaklı kılmaktadır.
   <br/>
   <br/>
   Hatalar azalıyor
   <br/>
   <br/>
   Ticarette daha etkin olmak amacı ile 'tam zamanında' (Just in TimeJİT) ve 'hızlı yanıt' (Quick Response) gibi arayışlar geliştirilmiş ve bunların gerçekleşmesi için, iş akışında herhangi bir katma değer yaratmayacak işlemlerin elimine edilmesi gereği belirlenmiştir. Bu nedenle birçok uluslararası kuruluş ve bölgesel organizasyonlar EDI kullanmakta ve ticaret yapan herkesin de EDI kullanabilir duruma gelmesi önerilmektedir. EDI uygulaması ile zamandan ve maliyetten tasarruf sağlanmasının yanı sıra, bilgilerin elektronik ortamda değişimi nedeni ile insan faktöründen kaynaklanan hatalar da ortadan kalkmış olacaktır. Uluslararası ticaret, nakliyeciler, komisyoncular, bankalar, sigortacılar, gümrük idareleri, ticaret yapan firmalar ve diğer ilgili devlet kuruluşlarının katıldığı bir süreçtir. EDI, tüm tarafların bilgiye elektronik ortamda ulaşmasına imkan vererek süreyi kısaltmakta, işlemlerin tekrarlanmasını ve muhtemel hataların  ortadan kaldırılmasını sağlamaktadır.
   <br/>
   <br/>
   Elektronik Ticaretin taraflarını şöyle sıralayabiliriz: Alıcı, satıcı, üretici, bankalar, komisyoncular, sigorta şirketleri, nakliye şirketleri, özel sektör, ilgi teknolojileri, sivil toplum örgütleri, üniversiteler, onay kurumları, elektronik noterler, Dış Ticaret Müsteşarlığı, Gümrük Müsteşarlığı, Diğer Kamu Kurumları.
   <br/>
   <br/>
   Elektronik ticaretin gerçekleşebilmesi için ülkemizde olduğu gibi diğer ülkelerde de belli bir süreye ihtiyaç var. Esasen bu konuda çalışmalar dünyada da yeni hız kazanmaya başlamıştır. Ülkelerin Elektronik Ticarette geçiş süresini kısalttıkları  ölçüde uluslararası ticarette üstünlük sağlayacakları açıktır.
   <br/>
   <br/>
   Kapalı bilgisayar ağları üzerinden Elektronik Ticaret uygulamaları bir ölçüye kadar gerçekleşmektedir. Ancak açık bilgisayar ağı olan internet, Elektronik Ticaret için çok daha uygun bir altyapıdır. İnternet ile, kapalı yapıdan  açık yapıya geçerek küresel ağların getireceği avantajlardan yararlanmak mümkün olacaktır. Bu da özellikle küçük ve orta ölçekli işletmelerin (KOBİ) dünya ticaretinde yer almalarına imkan sağlayacaktır.
   <br/>
   <br/>
   İstismarcılardan uzak durun
   <br/>
   <br/>
   Meridyen Şirketler Grubu Operasyon Koordinatörü Saadettin Çay, bir devlet kuruluşu olan KOSGEB'in Elektronik Ticarete yılda 2 milyon dolarlık kaynak aktarmasına karşın beklenen çıkışı gerçekleştiremediğini savunuyor. "Eğer personel ve diğer giderleri de sayarsanız 100 milyon doları bulan masraflar KOBİ'lerin sıçrama yapmasına dönük hiçbir açılım başlatamadı. Devletin paraları çarçur ediliyor dersem mübalağa ettiğimi sanmıyorum"diye konuşan Çay, bu miktar bir kaynağın akılcı bir şekilde özel sektör kuruluşlarına aktarılabilmesi halinde şu anda gelinen noktanın 10 kat daha ilerisinde olunacağını ileri sürüyor. Çay, Meridyen Grubu'nun 1998 yılında e. ticaret olarak 20 milyon dolarlık bir ticari faaliyette bulunduğunu, devletin ise bu mütevazı rakama ulaşmaktan uzak olduğunu kaydetti.
   <br/>
   <br/>
   İMES Projesi'ne dikkat
   <br/>
   <br/>
   Türkiye'nin en büyük sanayi sitesi olan İMES'te kurdukları Elektronik Ticaret ağı ile geçen yıl 5 milyon dolarlık ticaret gerçekleştirdiklerini anlatan Çay şunları söyledi: "Şu anda sektörde konu ile alakalı hizmet verdiğini iddia eden ama vatandaşı istismar eden kurumlar var. Bunlar önemli bir komisyon ile vatandaşa bir web sitesi açıyor. Vatandaş da şuursuzca müşteri bekliyor ama ne gelen var ne giden. Üst gelir grubuna satış yapan Vakko mağazasını siz Beyoğlu yerine Mahmutbey varoşlarına açarsanız boş yere müşteri beklersiniz. Web sitesi yapıp bunu kimsenin geçmediği bir yola atarsanız durum bundan farksız olacaktır."
   <br/>
   <br/>
   Küresel Ticaret Noktaları Ağı
   <br/>
   <br/>
   Piyasaların hızla küreselleştiği ve bilginin ticaret yapanlar için stratejik öneme sahip olduğu günümüzde, özellikle KOBİ'lerin ticari bilgi ve iletişim ihtiyacının karşılanması amacı ile  Birleşmiş Milletler Ticaret Noktalarını Geliştirme Programı çerçevesinde pek çok ülkede ticaret noktaları kurulmuştur. UNCTAD tarafından desteklenen UNCTPDC'nin geliştirdiği Küresel Ticaret Noktaları Ağı KOBİ'lere 'Elektronik Ticaret Olanakları' (ETO)  sunmaktadır. Tüccarlar  bu ağ üzerinden sunulan ETO hizmeti ile ihtiyaç duydukları piyasa, nakliye, sigorta, kredi olanakları, gümrük mevzuatı ile ithalat ve ihracat bilgilerine kolayca ulaşabilmekte ve kendi ürün ve hizmetlerini tanıtabilmektedirler. GTPNet. ticaret alanındaki kamu ve özel sektör çabalarının desteklenmesi ve milli ekonomilerin verimlilik düzeyinin artırılması için, 180 ülkede kurulmuş olan ticaret noktalarını internet üzerinden birbirine bağlayan Küresel Ticaret Noktaları Ağıdır. Dünyanın her tarafındaki kullanıcılarına elektronik posta ve Internet News aracılığı ile dağıtılan ürün, hizmet ve yatırım bilgileri GTPNet'in ETO hizmeti olup internet üzerinden en fazla başvurulan sitelerdendir. Tüm ticaret noktaları kullanımı ve EDI uygulaması ile KOBİ'lere kendi olanakları ile ulaşamayacakları bilgileri edinme, küresel pazarlara ulaşma ve bu ortamda Elektronik Ticaret yapma olanağı sağlanmaktadır.
   <br/>
   <br/>
   Ancak bu sistemdeki alışveriş işlemleri birbirini tanımayan ve önceden bir bağlantısı olmayan kullanıcılar arasında gerçekleşmektedir. İşte bu durum kullanıcıların sisteme güvenini sağlamak, bilginin gizliliğini ve bütünlüğünü korumak gibi bir çok sorunu beraberinde getirmektedir. Bu çerçevede, sayısal imza ve bilginin güvenliği ile haksız rekabetin önlenmesi, kişisel bilginin tüketicinin ve fiziki mülkiyet haklarının korunması gibi konular büyük önem kazanmaktadır.
   <br/>
   <br/>
   ET bir avantajlar dünyası
   <br/>
   <br/>
   Uluslararası ticari işlemlerde, sözleşmenin yapılmasından nihai ödemeye kadar alıcılar, satıcılar, bankalar, nakliyeciler, sigortacılar, gümrük idareleri ve bu sürece dahil diğer taraflar, ticarete konu olan mal ve hizmetlere ilişkin pek çok bilgi üretmekte, iletmekte, almakta, işlemekte, düzenlemekte ve dosyalamaktadır. Geleneksel ticarette, bir ülkeden diğer bir ülkeye bir sevkiyat sürecinde ortalama 50 belge düzenlemekte ve bu belgelerin 360 civarında kopyası çıkarılmaktadır. Genellikle işlemi başlatan kişi tarafından doldurulan bilgiler, bu sürece dahil tüm taraflarca talep edilmekte, bu bilgilerin elle tekrar doldurulması sırasında pek çok hata yapılabilmekte ve bilgilerin ilgili makama aktarılması uzun zaman almaktadır. Örneğin Batılı bir firmanın Çinli bir firma ile normal koşullarda ticaret sözleşmesi imzalaması yaklaşık olarak üç ayda gerçekleşmekte, malın ihracat süresi üretim süresinden daha uzun olabilmektedir. Geleneksel yöntemlerle yapılan ticarette ticari işlem maliyetinin tüm dünya ticaret hacminin yüzde 710'unu kapsadığı BM Uluslararası Ticaret Etkinliği Sempozyumu'nda açıklanmıştır.
   <br/>
   <br/>
   Bu noktada geleneksel ticaret karşısında elektronik ticaretin avantajları şöyle belirlenebilir:
   <br/>
   <br/>
   Ticari işlemlerin yürütülmesi için gerekli bilgiler, işlemi başlatan kişiler tarafından, ticaret sürecine dahil tüm tarafların (üretici, satıcı, alıcı, gümrük idareleri, sigortacı, nakliyeci, bankalar, diğer kamu kurumları vb.) birbirine bağlı bilgisayarlarından birisine önceden belirlenmiş standart formatta bir kez girildiğinde kısa sürede tüm tarafların bilgisayarlarına ulaşmaktadır. Gereken belgeler elektronik ortamda hazırlanmakta ve bu bilgi ve belgeler ilgililerin kullanımına sunulmaktadır. Böylece, işlemler minimum hata ile kısa süre içinde ve kırtasiye masrafı ödenmeksizin tamamlanmaktadır.
   <br/>
   <br/>
   Malların üretiminden satışına kadar olan zincirde değişiklikler olmakta, alıcı ve satıcının bir araya gelmesi gerekmediğinden, özellikle hizmet ticaretinde işlem maliyeti düşmekte, aracıların yerini web sayfaları veya elektronik bülten panoları almaktadır.
   <br/>
   <br/>
   Rakamlarla Elektronik Ticaret
   <br/>
   <br/>
   Devlet Planlama Teşkilatı'nca (DPT) yayımlanan 'Elektronik  Ticaret' konulu çalışmada elde edilen bulgular ve yapılan tahminler şöyle: ET'nin gelişimi internetin gelişimine paralel oldu. İnternet kullanıcı sayısının 2001 yılında 300 milyon kişi olacağı tahmin ediliyor. Ticari hasılanın 2001 yılında 330 milyar  dolara, 2005 yılında 1 trilyon dolara yükseleceği tahmin ediliyor.
   <br/>
   <br/>
   ET, ticari ilişkiler açısından yenilikler içerdiğinden,  ekonomik ve sosyal hayatı kaçınılmaz olarak birçok yönden etkileyecek. Çalışma koşulları, kamu  görevlerinin yerine getirilmesindeki usuller ve tüketim  kalıplarındaki değişiklikler bunlardan birkaçı.
   <br/>
   <br/>
   Söz konusu ekonomik ve sosyal değişimler, esas  olarak sadece ülke ve bölge yaşam şartlarına değil, giderek küresel etkileşimlerle tüm dünya yaşamına hakim olacak. Mal ve hizmetler bazında Elektronik Ticaretin toplam satışlar üzerinden alacağı pay 20002005 yıllarını kapsayan dönemde; perakende alışverişte yüzde 60'a, fatura ödemede yüzde 36'ya, bilgisayar yazılım ve eğlencede de yüzde 33'e yükselecek. Halen ET faaliyeti içinde bulunan 63 ABD'li firma üzerinde yapılan bir araştırmaya göre, 1997 yılında toplam  ticaret içinde yüzde 15 olan bu tür ticaret uygulamaları oranının,  2000 yılında yüzde 42 seviyesine yükselmesi bekleniyor.
   <br/>
   <br/>
   ET'nin gelişmesi için uluslararası alanda sağlanması gereken tedbirler; dünya ölçeğinde geçerli ilke ve normlarının oluşturulması, küresel pazarın açık tutulması, açık ağ erişimi konusunda ülkeler ve bölgeler arasındaki farkların azaltılmasıdır. Ulusal alanda sağlanması gerekli koşullar ise, kullanıcı ve  tüketicilerin güveninin sağlanması, pazarın temel kurallarının  belirlenmesi, bilgi altyapısının geliştirilmesi ve yaygınlaştırılması.
   <br/>
   <br/>
   Gelişme yolundaki ülkelerin, kaynakları optimal kullanım  sorunları var. ET bu ülkeler açısından uygun rekabet ortamına karşı engellerin azaltılması ya da giderilmesi için bir araç olmasının yanı sıra, KOBİ'ler için büyük imkanlar sunuyor. Söz konusu ticaret, herşeyden önce belirli mal ve hizmetlerin  sağlanmasında pazara yakın olma unsurunu şirketler için bir avantaj  olmaktan çıkarıyor, uluslararası piyasalarda mal ve hizmet  ticaretinin yapısı değişiyor.
   <br/>
   <br/>
   Elektronik ortamda sağlanması mümkün olmayan bazı mallarda dahi bu ticaret, malların üretiminde kullanılacak hammadde ve aramadde  temini, bunların en uygun maliyetle tedariki ve pazarlama  imkanlarının belirlenmesi gibi kolaylıklar sunacak.
   <br/>
   <br/>
   ET iş yaşamımızda ve sosyal hayatımızda köklü değişiklikler yapmak istiyor. Bizim buna karşı durmamız yükselen değerler çerçevesinde mümkün değil, istemiyoruz da. O halde ayak uyduralım ama treni kaçırmadan. Ne diyelim, dünya KOBİ'leri ayaklanın.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5018-ticarette-elektronik-devrim.html), [web.archive.org (arşiv bağlantısı)](http://web.archive.org/web/20131219135105/http://www.aksiyon.com.tr:80/aksiyon/haber-5018-ticarette-elektronik-devrim.html)
