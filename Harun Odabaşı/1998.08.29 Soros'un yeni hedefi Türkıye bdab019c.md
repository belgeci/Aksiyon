# Soros'un yeni hedefi Türkıye

*Harun Odabaşı 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ben serbest piyasalara ve demokrasiye inanırım. Ancak, 'bırakınız yapsınlar'cılardan bir farkım var: İnsanın kendi çıkarlarının peşinden koşması yeterli değildir.
  </font>
 </div>
 <div id="newsText">
  <font class="detail-text">
   Serbest piyasaların, demokrasinin, açık toplumun ortak çıkarlarını kendi çıkarlarından üstün tutmak gerekir, yoksa sistem ayakta kalamaz..."
   <br/>
   <br/>
   Bu sözlerin sahibi hakkında kim olduğunu bilmeden bir değerlendirme yapmanızı isteseler herhalde olumlu bir görüş bildirir, sözün sahibini takdirle karşılarsınız. Fakat bu baştan sona duyarlılık kokan sözün sahibinin son yıllarda adını sıkça duymaya başladığımız para spekülatörü George Soros olduğunu öğrendiğinizde yaptıkları ile söyledikleri arasındaki uçuruma bakıp belki de 'vay riyakar' diye düşünebilirsiniz.
   <br/>
   <br/>
   Küreselleşen ekonomik yapı, yeni yatırım enstrümanları ortaya çıkardıkça ekonomide hemen çözülmesi mümkün olmayan karmaşık ve girift alanlar oluşmaya başladı. Piyasanın mevcut zaafları yeni bir mesleki sınıfı iktisat literatürüne armağan etti(!): SPEKÜLATÖRLER. Spekülatörün henüz modern bir tarifi yapılmadı. Ancak para ve sermaye piyasasında 'etik' anlayışı ne pahasına olursa olsun kârı maksimize etmek olan, başkasının zararına, hatta felaketine sebep olsa bile kârlılığı 'başarı' kabul eden kişilere verilen ad olarak tanımlamak mümkün. Bu mesleğe(!) mensup insanlara artık dünyanın her yerinde rastlayabiliyoruz. Türkiye'de para ve sermaye piyasalarında yerli spekülatörler mevcut. Spekülatörler faaliyet alanlarını uluslararası alana taşıdılar. En meşhur spekülatör de hiç şüphesiz Macar asıllı bir Yahudi olan George Soros.
   <br/>
   <br/>
   Kimileri Soros'a 20. yüzyılın en büyük para spekülatörü diyor. Yönettiği fonda milyarlarca dolarlık serveti spekülatif para hareketleri ile elde eden Soros, gücünü kapitalizmin 'ıslah edilmemiş' kurallarından alıyor. Soros kişi olarak karizmatik bir şahsiyet. Bir çırpıda 'iyi' ya da 'kötü' şeklinde tanımlanacak birisi değil. Fakir ülkelere ve dağılan Doğu Bloku ülkelerine yaptığı yardımlar göz önüne alınırsa o Deniz Gezmiş kadar bir sosyalist; güçlünün sözünün geçtiği, kazananın haklı olduğu bu düzende kurallarına göre oynayan bir kahraman. Doğu Avrupa ülkelerinin komünizmden piyasa ekonomisine geçmeleri sırasında, kurduğu vakıflarla cebinden 500 milyon dolar harcaması ününe ün kattı. Kimilerine göre ise o bir kan emici, leş yiyici, para eşkıyası, zor durumda kalan ülkelerin zaaflarından beslenen bir asalak, avına son darbeyi vuran bir akbaba.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=4071), [web.archive.org (arşiv bağlantısı)](http://web.archive.org/web/20141025054406/http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=4071)
