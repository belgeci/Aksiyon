# Matrix'in gerçeği var ütopyası yok

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041116154006im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116154006im_/http://www.aksiyon.com.tr/resim/466/66.jpg" vspace="5"/>
  </p>
 </font>
 <font class="content">
  Matrix Roleaded, Matrix müntesiplerinden ve sinema yazarlarından ciddi eleştiriler almıştı. Görsel şölene feda edilmiş uzun felsefi konuşmalar ilkinde seyirciyle kurduğu bağı sarsmıştı çünkü. Gittikçe irtifa kaybeden bir serinin sonuncusunu izleme kuşkusu kafalarda ister yer etmişti ister istemez.
 </font>
 <p>
  <font class="content">
   “Başlangıcı olan her şeyin bir sonu vardır”. Kahin’in Neo’ya sonra lazım olur diyerek sarf ettiği bu cümle (ki finalde Ajan Simith’in icabına bakarken işine yarıyor) ikilinin her eve lazım olan Matrix I’de ilk buluşmalarındaki bir sahneyi hatırlattı. Neo çarptığı saksıyı düşürmeden evvel ‘önemli değil’ diyen Kahin’e “Düşüreceğimi nereden bildin?” diye sorunca Kahin’in cevabı “Asıl soru şu; ben söylemeseydim, sen o saksıyı yine düşürecek miydin?” olur.
   <br/>
   <br/>
   İster felsefe deyin isterseniz din teolojisi içerisine sokun, soru en girift tartışmaların yaşandığı ve koca koca beyinlerin ifrat tefrit okyanuslarında yüzdüğü bir kader meselesine gönderme yapıyor. Ezeli ve ebedi olma hali yine Batı felsefe tarihinde ve İslam kelamında uzun uzadıya tartışılmış bir konu. Matrix’teki konuşma metinlerinin etkileme gücü, senaristlerin tarihi birikimleri çok iyi taramalarından geçiyor olmalı.
   <br/>
   <br/>
   Hiçbir film Matrix kadar tartışılmadı. Taşıdığı mesajlardan kullanılan isimlere varıncaya kadar adeta her karesi kutsandı. Hıristiyanlık, Musevilik, Yunan medeniyeti, Uzakdoğu dövüş felsefesi ve Budizm gibi çok geniş bir yelpazede farklı semboller Matrix’in içine özenle yerleştirilmişti. Andy ve Larry Washowski Kardeşler’in elde ettiği bileşene kapitalist pazarlama metotları da eklenince fenomenin bütün unsurları tamamlandı. Makinelerin hayatın her safhasına hakim olmaya başlandığı bir dönemde sanal-gerçek üzerine güçlü bir kurgu, sinema tarihine geçme kıvamında çok önemli bir üçleme hediye edilmiş oldu. Baş döndürücü dövüş sahneleri ve kullanılan teknolojik imkanlar da filmi mistik havadan popülerliğe taşıyor.
   <br/>
   <br/>
   Üçlemenin ikincisi Matrix Roleaded, Matrix müntesiplerinden ve sinema yazarlarından ciddi eleştiriler almıştı. Görsel şölene feda edilmiş uzun felsefi konuşmalar ilkinde seyirciyle kurduğu bağı sarsmıştı çünkü. Bu sebeple olsa gerek, gittikçe irtifa kaybeden bir serinin sonuncusunu izleme kuşkusu kafalarda ister istemez oluşmuştu. Neydi o Zion’da Morpeus’un söylevinden sonra grup halinde yapılan tuhaf dans seansı? Bütün görkemine, iddialı otoban sahnelerine rağmen Matrix, ütopyasını yitirmiş, ‘gerçek’ cazibesini kaybetmişti. Ama beklenilen olmadı. Wachowski Kardeşler bu sefer her düşüncede izleyiciye ilham verme kredilerini tüketmeden, birincisine sadık bir film ortaya koymuşlar. Dikkat çeken diğer bir husus da Matrix Revolutions’da ilkine birebir gönderme yapan sahneler. Fransız’ın yanına giderken yaşanan silahlı çatışma birincisinde Neo ve Trinity’nin Morpeus’u kurtarma sahnesindeki ile aynı. Kahin yine sigara içiyor; sigaranın paketini görünecek şekilde masaya koymayı ihmal etmeden. Küçücük bir çocuğun yanında fosur fosur sigara içmesini Kahin rütbesindeki birisine yakıştıramadım doğrusu.
   <br/>
   <br/>
   <b>
    Trinity sürprizi
   </b>
   <br/>
   <br/>
   Film, sanal âleme sıkışmış Neo’yu kurtarmakla başlıyor. Hintlilerin yazılım sektöründe ne kadar ileri gittiğini tescil etmek için mi bilinmez Neo’yu o tren istasyonuna hapseden program, Trenci’nin elinde rehin tutulan çocuğunu kurtarmak isteyen Hintli bir karı kocaya ait. Sonra Mimar’ın ordusu ile Zion halkı arasında yaşanacak dehşet savaşına doğru adım adım tırmanış. Centinellerin saldırısını Zion’da karşılamaya hazırlanan ahaliye, en iyi savunma taarruzdur diyen Neo makinelerin üretildiği merkez karargahına gitmeye karar veriyor. Kendisinin kurtarıcı olduğuna, doğrusu bir iki kişi ancak inanıyor. Mimar’ın yanına gittiğinde ise seyirciye bir sürpriz var. Savaş zannedildiği gibi Mimar ile Neo arasında değil, Neo ile Ajan Simith arasında geçiyor. Ajan Simith insanlarla temasında kendini daha da geliştirerek ajanlıktan terfi ediyor. Mimar’a kafa tutarak bağımsızlık hatta liderlik istiyor. Kahin’in gücünü de kendi gücüne katarak önündeki tek engelin, Mister Anderson’un (Neo) karşısına çıkıyor. “Başlangıcı olan her şeyin bir sonu vardır” hakikati bu sefer Trinity’e misafir oluyor. Ve klasik romanlarda bulabileceğiniz incelikte ifadelerle muhteşem bir aşka şahit oluyoruz. Trinity’nin sözlerine dikkat. Doğrusu Trinity hayranları için kötü bir ara final. Bir öpücükle ölüye hayat veren Neo’nun dillere destan gücü bu sefer gerçek karşısında yetersiz kalacak.
   <br/>
   <br/>
   Final tam ne olduğu anlaşılmasa da tatmin edici. Belki en doğru seçimi yapmışlar. Belirsizliğin açık uçlar bırakması herkese kendi muhayyilesinde bir sonuç kurgulama imkanı tanıyor. Hayal bazen gerçekten daha cazip. Hayalinizle oynayabilir, onu değiştirip renklendirebilirsiniz. Ama çıplak gerçek çekiciliğini yitirebiliyor. Ajan Simith ile Neo’nun kavgası, Zion’daki savaş sahneleri meraklıları için biçilmiş kaftan.
   <br/>
   <br/>
   Morpeus bu sefer geri planda tutuluyor. Filmin başından itibaren ara ara görünüyor ama etkili değil. Sadakati ve adanmışlığı ile Neo’nun ‘kendini tanımasında’ kilometre taşı olan Morpeus, görevini yapmanın rahatlığı ile pasif konumda kalarak başka bir kahramana partnerlik yapıyor.
   <br/>
   <br/>
   Felsefi diyaloglar fazla can sıkmayacak şekilde aksiyon arasına serpiştiriliyor. Yoğun ağdalı konuşmalardan uzak duruluyor. İkincisinden ders alındığı anlaşılıyor. Konuşmaların içeriğini çok zeki birisi için bile tek bir seferde anlamak pek mümkün değil. Matrix sevdalıları, filmin cd’sini alarak metinlerin anlamını ekranda durdurup durdurup tefekkür etmekten başka çareniz yok!
   <br/>
   <br/>
   Finalde Kahin, Mimar’a “Bu barışın ne kadar süreceğini zannediyorsun?” sorusunu yönelterek aslında seyirciye bir mesaj veriyor. Anlayacağınız birkaç sene sonra Matrix IV’le karşılaşırsak şaşırmayalım diye ön hazırlık yapılıyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3166&yorum=468), [web.archive.org (arşiv bağlantısı)](http://web.archive.org/web/20041116154006/http://aksiyon.com.tr:80/detay.php?id=3166&yorum=468)
