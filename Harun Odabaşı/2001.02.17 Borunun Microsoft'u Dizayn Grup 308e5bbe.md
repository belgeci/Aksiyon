# Borunun Microsoft’u Dizayn Grup

*Harun Odabaşı 2001.02.17*

<div>
 <p class="spot">
  Dünyada genel kabul gören iki  tür büyüklük kriteri var. Birincisi ciro bazında büyüklük, ikincisi  firmanın diğer ülkelerdeki  faaliyetlerinin büyüklüğü. Dizayn Grup ürün çeşitliliği açısından  şimdiden dünyada ilk üçe girmiş  durumda. Personel sayısı ve  ciro açısındansa ilk üçte  olmadığının farkında
 </p>
 <p class="metin">
 </p>
 <img border="0" src="/web/20010719030130im_/http://www.aksiyon.com.tr/2001/324/resimler/Boru.jpg"/>
 <p class="metin">
  Türkiye hiçbir sektörde uluslararası marka çıkarmadığından yakınadursun, boru sektöründe önemli bir isim sessiz ama derinden, büyük ama şovdan uzak adımlarla daha şimdiden dikkat çeken bir dünya markası olmayı başardı.
 </p>
 <p class="metin">
  Geçtiğimiz yıl Kıbrıs Barış Suyu Projesi ile geniş kitlelere adını duyuran Dizayn Grup ekonomik krizden de büyüyerek çıkmayı başarmış nadir bir firma. Türkiye ekonomisinin aksine firmanın 2000 yılı cirosunu yüzde 100 büyültmesindeki püf nokta; ihracat. İnşaat sektöründe meydana gelen kriz, bu sektöre bağlı her firma gibi Dizayn'da da iç pazar daralmasına sebep oluyor. Ancak 50'den fazla ülkeye yaptığı ihracatta meydana gelen artışla Dizayn genel toplamda geçtiğimiz yılı büyüyerek kapatmış.
 </p>
 <p class="metin">
  Suyun bir yerden başka bir yere taşınması ile alakalı her türlü çalışmanın içerisinde yer almayı hedefleyen, bu açıdan Türkiye'nin her bölgesinde, GAP'ta ve Ortadoğu'daki su ile ilgili projelerde aktif rol almak isteyen Dizayn yakın zamanda milyar dolarlık mega projelerle karşımıza çıkmayı planlıyor.
 </p>
 <p class="metin">
  2005 yılı hedefi dünyada ilk üç olmak
 </p>
 <p class="metin">
  Dizayn altyapısını hazırladığı 5 yıllık bir projeksiyon içerisinde 2005 yılında ürün çeşitliliği, kadro yapısı, şirket kültürü ve cirosu ile dünyanın en büyük üç firması arasında yer almayı hedefliyor. Dizayn Grup'un genç yönetim kurulu başkanı İbrahim Mirmahmutoğulları böylesine iddialı bir hedefin şirketin içeriğini bilmeyenler tarafından abartılı bulunacağını farketmiş olacak ki şöyle bir izah yapıyor: "Dünya çapında büyük olmanın birçok kriteri var ama biz toplamda ilk üçe girmek gibi üst seviyeden bir hedefe kilitlendik. Dünyadaki rakiplerimiz çok güçlü ve üretim kültürleri çok eskilere dayanıyor. Onlar erken kalkıp fazla yol almışlar. Ben tek başına yürüyen bir kahraman değilim. Ama arkamda kimse olmayacağını bilsem bile bu hedefi sonuna kadar zorlayacağım."
 </p>
 <p class="metin">
  Dünyada genel kabul gören iki tür büyüklük kriteri var. Birincisi ciro bazında büyüklük, ikincisi firmanın diğer ülkelerdeki faaliyetlerinin büyüklüğü. Dizayn Grup ürün çeşitliliği açısından şimdiden dünyada ilk üçe girmiş durumda. Personel sayısı ve ciro açısındansa ilk üçte olmadığının farkında.
 </p>
 <p class="metin">
  Türkiye'nin 500 büyük sanayi kuruluşu arasına girmeyi sıfır noktasından başlayarak 14 sene gibi kısa bir sürede gerçekleştiren firma, dikey seyrini iç ve dış pazar dengesini koruyarak devam ettirecek.
 </p>
 <p class="metin">
  'Patent kanunu kabul edilsin'
 </p>
 <p class="metin">
  Dizayn Grup'taki Ar—Ge faaliyetleri Türkiye'de başka bir firma ile kıyaslanmayacak ölçüde geniş ve kurumsallaşmış bir noktada. Taklit etmekten öte kendi buluşu olan ürünlerle piyasada yer alıyor. Ar—ge Bölümü'nde üniversitede sahasında ün yapmış öğretim görevlileri ile birlikte geniş bir uzman kadrosu var. Hatta taklitçi bir ülke olduğumuz için kendimize güvenemediğimiz ve kamuoyunun aleyhine olduğunu düşündüğümüz için bir türlü kabul edemediğimiz patent kanununun çıkmasını Dizayn bütün samimiyeti ile istiyor. Türkiye'nin en büyük firmalarını bile korkutan patent kanunu Dizayn'ın çok işine yarayacak. Çünkü kendi ürettiği ve patentini aldığı birçok ürün var.
 </p>
 <p class="metin">
  Firmanın geldiği noktayı anlama açısından birtakım göstergeler vermek gerekirse ilk planda söylenebilecek olanlar şöyle sıralanabilir:
 </p>
 <p class="metin">
  Dizayn Grup son iki yılda Türkiye'nin çeşitli üriversitelerinde sürdürülmekte olan 8 adet doktora ve 1 master çalışmasını destekledi. Bunlara ait proje ve tez konuları firmanın kendisi tarafından belirlenerek verildi. Yine Dizayn desteği ile hazırlanan 18 adet makalenin 4 tanesi 1998, 5 tanesi 1999 yılı içinde çeşitli ulusal ve uluslararası dergilerde yayınlandı.
 </p>
 <p class="metin">
  Geliştirdiği "Sarmal Boruların Mandrel Sarımlı İmalat Teknolojisi" isimli Ar—Ge projesi ile, Türkiye'nin 12 büyük firmasının geliştirdiği projelerin aday gösterildiği ve TÜBİTAK—TTGV—TÜSİAD ortaklığı ile düzenlenen "Teknoloji Büyük Ödülü"ne aday gösterildi. Ödüle aday projede Dizayn Grup, projeyi ve buna ait yazılımı geliştirmiş, proje için gereken yatırımı yapmış ve sonunda bilinen boru üretim metoduna alternatif bir metodla, bilinen metodun gerçekleştiremediği nitelikte boru üretmeyi başarmış.
 </p>
 <p class="metin">
  Firmanın geliştirdiği ürünlerin herbiri uluslararası bağımsız kuruluşlardan alınmış sertifikalara sahip. Bu kuruluşlardan bazıları şunlar: BVQI, ISO9001 Belgesi, WRC(İngiltere), SKZ, DVGW, Hygiene Institute, GEF, MPA—IMA(Almanya), CMA(Çin), KİWA(Hollanda), QAS(Avustralya). Ayrıca Dizayn Grup 1600 mm çapındaki boruyu 500 metre boyunda üreten tek firma. Dizayn belli başlı 5 alanda üretim gerçekleştiriyor. Bunlar; ısıtma ürün grubu, temiz su ürün grubu, atık su ürün grubu, şebeke ürün grubu, tarımsal sulama ürün grubu.
 </p>
 <p class="metin">
  2002'de borsaya açılacak
 </p>
 <p class="metin">
  Şirket 2002 yılının ortalarında halka arz yapmak istiyor. Hazırlıklar devam ediyor. Şirketlerin gerçek büyüklüğünü açıklamaktan şimdilik kaçındığını ifade eden İbrahim Mirmahmutoğulları'nın temkinli bir stratejisi var: "borsaya kote olunacağı dönemde SPK'yı da bilgilendireceğiz. İlk giriş gününde piyasada olumlu bir etki yapmak için bazı bilgileri o zaman açıklayacağız. Şimdiden açıklarsak piyasada bu bilgi kanıksanıyor ve etki yapmıyor. Herşey ilk günde bittiği için o gün bütün boyutlarımızla ortaya çıkacağız" diyor.
 </p>
 <p class="metin">
 </p>
 <p class="arabaslik">
  Suyun sahibi yok
 </p>
 <p class="metin">
  Türkiye'de su konusunda belirlenmiş uzun vadeli bir politikanın olmadığını Dizayn Grup'un Kapadokya'ya su taşınması sorununda gözlemleme imkanı buluyoruz. Dizayn Grup Yönetim Kurulu üyesi Adil Mirmahmutoğulları bu konuyu şöyle açıklıyor:
 </p>
 <p class="metin">
  Kapadokya yakın çevresinde su kaynağı olmayan, bugün bile ciddi bir su sorunu ile karşı karşıya olan ve önümüzdeki birkaç yıl içerisinde kronikleşecek susuzluk yaşayacak tarihi ve turisik bir bölgemiz. Buraya alternatifi olmayan bir su kaynağından, Aksaray'dan su taşımak için bir proje geliştirdik. Proje için yurt dışından düşük faizli ve uzun vadeli kredi de bulduk. Bu kredi için devlet garantisi de gerekmiyordu. Aksaray'daki resmi erkan bizim projemizi sosyal tepkiler olması gerekçesi ile hemen reddetti. Aksaray'daki su taşıma sistemleri çok eski, israf büyük boyutlardaydı. 2 milyon dolar vererek bu su sistemlerini tamir etmeyi ve tasarruf edilen suyun sadece yarısını istediğimizi söylememize rağmen cevap değişmedi. Biz de bu konuyu Enerji Bakanı'nın huzurunda ve konunun tarafları ile beraber çözme yoluna gittik ve bir araya geldik. Enerji Bakanı'nın ilk sözü 'Arkadaşlar biz siyasetçiyiz. İşin siyasi ve toplumsal tarafı bizi ilgilendirir' oldu. Böylesine bir peşin hükümle başladı toplantı ve sonuçta proje rafa kaldırıldı. İki sene sonra Kapadokya'daki su sorunu kronikleşince ne yapacaklar merak ediyorum. Maalesef suyun Türkiye'de sahibi yok.
 </p>
 <p class="metin">
 </p>
 <p class="arabaslik">
  Dizayn Grup'un gerçekleştirdiği prestijli projelerden bazıları:
 </p>
 <p class="metin">
  Türkiye İş Bankası Genel Müdürlük Gökdelenleri—Levent—İstanbul
 </p>
 <p class="metin">
  Mercedes—Benz Hadımköy 2000 Tesisleri
 </p>
 <p class="metin">
  Küçükçekmece Deniz Deşarzı
 </p>
 <p class="metin">
  Koç Üniversitesi Kampusü
 </p>
 <p class="metin">
  Sabancı Üniversitesi Kampusü
 </p>
 <p class="metin">
  THY'nin yeni tesislerinin altyapı ve iç tesisatı
 </p>
 <p class="metin">
  Avrupa Serbest Bölgesi'nin tüm altyapı ve iç tesisatı
 </p>
 <p class="metin">
  Moldova güney illerine(Gagavuzya) su
 </p>
 <p class="metin">
  götürülmesi
 </p>
 <p class="metin">
  Kuzguncuk Kaplıca Evleri
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010719030130/mailto:harunodabasi@usa.net">
   harunodabasi@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/ekonomi/2.htm), [web.archive.org (arşiv bağlantısı)](http://web.archive.org/web/20010719030130/http://www.aksiyon.com.tr:80/2001/324/ekonomi/2.htm)
