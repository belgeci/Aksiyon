# Yüksek hatırlı 4 bin 381 kişi

*Harun Odabaşı 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilindiği gibi hükümet offshore mağdurlarının paralarının 20 milyar liraya kadar olan kısmını ödeme kararı aldı. Bu sayede 4 bin 381 offshorezededen 3 bin 514'ü parasının tamamını alma imkanı buldu. Bu, devletin kasasından yaklaşık 90 trilyon lira çıkacağı anlamına geliyor.
  </font>
 </div>
 <div id="newsText">
  <font class="detail-text">
   İlk bakışta masum ve iyi niyetli bir kurtarma operasyonu şeklinde algılanan uygulamanın Bankalar Kanunu'nda yasal bir dayanağı yok. Çünkü Türkçeye 'Kıyı Bankacılığı' olarak tercüme edilen offshore bankaları Türkiye'nin topraklarındaki bir banka değil ve yabancı bir ülkenin mevzuatına kayıtlı. Devlet bu paradan vergi ve stopaj almadığı gibi yeminli mali murakıplar da başka bir ülkenin sınırları içindeki bankayı denetleyemiyor. Dolayısıyla sistem devlet garantisinde değil. Tabii devlet garantisinde olmama offshore bankaların yasal olmaması anlamına gelmiyor. Bütün dünyada olduğu gibi Türkiye'de de sistem yasal bir zeminde işliyor.
   <br/>
   <br/>
   Şimdi, vatandaşın şiddetle cevap aradığı bazı sorular var: Devlet garantisinde olmamasına rağmen hükümet niçin denetimden kaçan ve vergi ödemeyen tasarrufçuya sahip çıktı? Kim bu hatırı sayılır kişiler. Böyle yaparak parasını normal sisteme emanet eden tasarrufçuyu cezalandırmış olmuyor mu? Daha çok kazanma adına riske giren offshore'cuyla yatırım yapan bir tüccar arasında ne fark var. Offshoreculara sahip çıkan devlet iflas eden işadamlarına da garanti vermeli değil mi!?
   <br/>
   <br/>
   Tansu Çiller başkanlığındaki DYPSHP Hükümeti'nin tarihe 5 Nisan kararları olarak geçen ekonomik önlemler paketi, doların 23 bin liradan, 40 bin liraya tırmanmasına sebep olmuştu. Bu da bankalardan döviz üzerinden konut ve taşıt kredisi alan vatandaşları birden 'zede' durumuna düşürdü. Ayrıca dövizle borçlanan esnaflardan çok önemli bir kısmı iflas etti. Devlet, burada ağır kusuru olmasına rağmen vatandaşının mağduriyetini senelerce gidermedi. Ancak bugün garantisi altında olmayan, sırf daha fazla kazanmak için sistem dışına çıkmış kişilerin paralarını karşılayacağını söyleyebiliyor. Bu çelişki dövizzede vatandaşların büyük tepkisine neden oluyor.
   <br/>
   <br/>
   Kararları siyasiler almamalı
   <br/>
   <br/>
   Toplumsal Saydamlık Hareketi Derneği Yüksek İstişare Konseyi Başkanı İhsan Özol, üç liderin kendi arasında böylesi teknik bir konuda karar almasını şiddetle eleştiriyor. Bankalar Yüksek Denetleme Kurulu adı altında bir bürokratik kurumun bu konuda tam yetkili olması gerektiğine işaret eden Özol, vatandaşın kafasındaki bazı soruların cevap bulması açısından kurtarılan offshore'cuların açıklanmasını istiyor. Offshore bankalarının devlet garantisinde olmamasına rağmen insaf ölçüsünün kaçırılmaması gerektiğine değinen Özol, "Bankalar vatandaşlara toz pembe bir tablo çiziyor ve  offshore sisteminin devlet garantisinde olmadığını söylemiyor. Vatandaş aldatılıyor. Ya da daha parasını yeni yatırmışken birden bire devletin bu bankalara el koyması hadisesi gerçekleşiyor. Devletin bu tür insanlara sahip çıkması mümkün. Ancak bu işi profesyonelce yapanlar için aynı şeyleri söyleyemeyiz" diyor.
   <br/>
   <br/>
   Offshore bankaları yasal bankalar
   <br/>
   <br/>
   DYP Milletvekili Ufuk Söylemez de devletin offshore sistemi ile mücadele edeceğine bu sistemi istismar eden, kara para aklama işinde kullananlarla mücadele edilmesi gerektiğini savunuyor. "Kıyı bankacılığı dünyada kabul gören bir enstrüman. Devletin offshore sisteme kayan para ile mücadele etme gibi bir politikası olamaz. Zaten böyle bir mücadeleye girerse yenik düşer. Kara para kısmı polisiye bir olaydır. Önemli olan kendi sistemimizi uluslararası sisteme uygun hale getirmek" diyor.
   <br/>
   <br/>
   Offshore bankaları birçok açıdan kullanılmaya elverişli. Örneğin Şişli eski Belediye Başkanı Gülay Aslıtürk, başkanlığı döneminde belediye gelirlerini offshore hesabına aktarmış ve faiz gelirlerini gizli tutmuştu.
   <br/>
   <br/>
   Merkez Bankası Tasarruf Mevduat Sigorta Fonu'na devredilen Yurtbank'ın eski sahibi Ali Balkaner de offshore yolu ile getirttiği paraların büyük kısmını gayri menkule yatırmıştı. Beş bankaya el konduğu gün Egebank off  shore'da bulunan hesapların Egebank mevduat hesabına dönüştürüldüğü ve böylece off  shore hesaplarının devlete ödettirildiği iddiaları ortaya atılmış ve hiç ses çıkaran olmamıştı. Liderlerin son kararı bu spekülasyonu da anlamsız kılıyor.
   <br/>
   <br/>
   Offshore ne demek?
   <br/>
   <br/>
   Offshore ile alakalı bazı bilgilere sahip olmayanların kafası karışmış olabilir. En iyisi offshore bankacılığının ne olduğunu anlatmak; olaya nasıl bakılması gerektiğine daha sonra rahatlıkla karar verebilirsiniz.
   <br/>
   <br/>
   Offshore sistemini kısaca şu şekinde tanımlayabiliriz: Niteliği itibarı ile belli bir ülkenin topraklarında olmakla beraber, tıpkı 'Serbest Bölge'lerde olduğu gibi, mali piyasalara yabancı sermaye çekmek amacıyla her türlü vergi ve bürokratik engellerden uzak, adeta "ekonomik ve mali adacıklardan" oluşan bölgeler. Bulundukları ülkelere yarar sağlamanın yanında offshore bankasını açan kuruma önemli avantajlar sağlar. Gelirlerden vergi kesilmediği için, hesap açanlara ek bir getirileri vardır.
   <br/>
   <br/>
   Vergi yok, stopaj yok, denetim yok, bankaların Merkez Bankası'na olan yükümlülükleri yok ve üstüne üstlük elde ettiğin gelir ülke içi mevduatından çok daha yüksek. Kıyı bankalarına yatırılan para aslında dışarı hiç çıkmıyor. Kağıt üzerinde yurt dışına çıkmış gibi gösterilerek yurt içine ilgili bankanın aldığı kredi şeklinde geri dönüyor.
   <br/>
   <br/>
   Türk bankalarında tutulan mevduat toplamının dörtte birinin bu kıyı bankalarında tutulduğunu söylersek gelişmelerin Türkiye boyutu hakkında bir fikir elde ederiz. Bu hesapla 5 ile 8 milyar dolar arasındaki mevduat offshore sisteminde tutulmakta. Offshore şubeleri olan bankalar elinde belli bir seviyenin üstünde sermaye ile gelen müşterisine açıktan bir teklif yapıyor: 'Paranızı offshore'da tutmak ister misiniz?'. Avantajı daha çok faiz, vergi, stopaj kesintisi yok, beyan etmediğiniz taktirde (!) gelir vergisi de yok. Normal şartlar altında bu teklife kim hayır diyebilir?
   <br/>
   <br/>
   Dünyada offshore'da duran para
   <br/>
   <br/>
   Amerikan'ın en büyük yatırım bankası Merrilly Lynch ile önde gelen danışmanlık firmalarından Gemini Consulting'in ortaklaşa yaptığı bir araştırmaya göre dünyada 1 milyon doların üzerinde serveti olanların toplam serveti 17.4 trilyon dolar. Bu paranın ise yaklaşık olarak üçte biri yani 6 trilyon dolarlık kısmı offshore banka ve offshore fon hesaplarında duruyor. Diğer kurumsal paraları ve yatırım fonlarını da işin içine kattığımızda offshore'da nemalanan paranın 1012 trilyon dolar olduğu tahmin edilmektedir.
   <br/>
   <br/>
   Offshore'un cazibesi
   <br/>
   <br/>
   Offshore'un global olarak ne kadar cazip olduğunu anlamak için bazı rakamlara bakmak gerekir. Karayiplerde 35 bin kişinin yaşadığı Cayman Adalarında 32 bin uluslararası ticaret şirketi, 550 banka, 900 uluslararası yatırım fonu, 400 sigorta şirketi bulunmakta. Cayman sigortacılık yönünden zayıf, ama Bahamalarda sigorta şirketi sayısı 3 bin 400'lere çıkmakta. Dünyadaki büyük yatırım fonları, Amerikan Fidelity'den Japon Nomura'ya kadar fonlarını offshore üzerinden yönetiyorlar. Bu anormal durum hiçbir gelişmiş ülkeyi rahatsız etmiyor.
   <br/>
   <br/>
   Offshore şirketler yerel hukuk ve vergi mevzuatı açısından yabancı şirket olarak kabul edilmekte, yalnız, offshore şirket, tabi olduğu ülkeyle Türkiye arasında bu alanı kapsayan Çifte Vergilendirme Anlaşması olmadığı için serbest bölge mevzuatı içinde değerlendirilmekte. Zaten Türkiye'de serbest bölgelerde kurulan şirketler de offshore şirket olarak kabul edilmekteler.
   <br/>
   <br/>
   Biz bu haberi hazırlarken Mehmet Ali Sivaslıoğu adlı bir okuyucumuz aradı ve offshore ile alakalı tepkisini ve teklifini aktardı. Bu teklif bize oldukça tutarlı geldi bakalım siz ne diyeceksiniz: "Eğer illa offshore zedelere devlet sahip çıkacaksa miktarı zararın yüzde 50'si olmalı ve 20 milyarı geçmemeli. Aksi taktirde devlet offshore'a para yatıranları mükafatlandırmış olacak"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6251-yuksek-hatirli-4-bin-381-kisi.html), [web.archive.org (arşiv bağlantısı)](http://web.archive.org/web/20131007171824/http://www.aksiyon.com.tr:80/aksiyon/haber-6251-yuksek-hatirli-4-bin-381-kisi.html)
