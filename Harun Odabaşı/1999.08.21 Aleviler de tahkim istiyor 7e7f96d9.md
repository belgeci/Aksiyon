# Aleviler de tahkim istiyor

*Harun Odabaşı 1999.08.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Faik Bulut gibi 'ehliyet ve emniyeti' tartışmalı biri çıkıp 'Ali'siz Alevilik' adlı bir kitap yazıyor ve Aleviler'e hitaben 'Hz. Ali'den ne anlıyorlar ki, Ali diyorlar',
  </font>
 </div>
 <div id="newsText">
  <font class="detail-text">
   'Ali, Alevileri ipe takan adam' gibi vicdan kanatan suçlamalarda bulunabiliyorsa Aleviler'in yüzyıllardır süren 'fetret' döneminin bitmediğini, devam ettiğini söylememiz mümkün.
   <br/>
   <br/>
   Aleviler yakın geçmişe kadar köylerde yaşıyordu. Köy yaşayışı içinde Dedelik kurumunun Alevilere verdiği bir kültür anlaşıyı vardı. Köy evlerinde veya cem evlerinde o kültürü yaşatıyorlardı. Bunu yer yer devletten korkarak ve gizlenerek yapıyorlardı. Bu insanlar tarih boyunca Osmanlı dönemindeki birtakım olayları unutmamışlardı. Fakat şimdi hem Alevi hem de Sünni kesimde tarihi, enformasyon eksikliğinin ve abartının olduğu devirlerdeki gibi okumanın anlamı kalmadı. Yeni ve daha gerçekçi bir tarih okuması her iki kesimde güç kazanıyor. Anadolu Türk yurdu olmasının ardından tarihin hiçbir döneminde sadece bir mezhep mensuplarının yurdu olmamış. Bu açıdan kimse bu toprakların, devletin ve vatanın Hanefilere ait olduğu fikrini aklından bile geçiremez!
   <br/>
   <br/>
   Özellikle 1950'lerle birlikte gelen kentleşme olgusu uzun yıllar birbirinden habersiz yaşayan Alevilerin buluşmasının önünü açtı. Şimdilerde kendi içlerindeki 'küçük buluşma'ya devlet ve toplumla entegre olarak 'bir büyük buluşma'yı eklemlemek istiyorlar. Sorunlar bitmiş değil, talepler devam ettikçe sorunlar da olacak. Ancak zaman gösterdi ki Alevilerin yaşadığı tek sorun devletle değil. Alevilik ve Alevi kültürünün anlaşılması noktasında Aleviler arasında da derin fikir farklılıkları var. Yüzyılların verdiği bir ihmalin neticesi olarak tıpkı diğer mezhepteki kardeşleri gibi Aleviler de kimliklerini sorguluyorlar. Kırılma noktalarında şu anda devletin tanıdığı resmi Alevilik ile özellikle 1940'larda temeli atılan solcu Aleviliği ve merkez dışı gelişen ama kuvvetli temelleri bulunan 'dindar Alevilik' arasında önemli bir kavram mücadelesine tanık oluyoruz. Belli mesafeler alınmadı değil; ama alınması gereken daha çok mesafe var.
   <br/>
   <br/>
   Hangi Hacı Bektaş Veli?
   <br/>
   <br/>
   Bu çatışmanın son örneğine Hacı Bektaş Veli'yi anma törenlerinde şahit olduk. Cumhurbaşkanı Süleyman Demirel ve Başbakan Bülent Ecevit'in katılımları ile devletin zirvesinin desteklediği Nevşehir'in Hacı Bektaş ilçesinde 'insan sevgisi ile dolu', 'hümanist' Hacı Bektaş Veli anıldı. Aynı gün İstanbul'da yine aynı konuda ama mahiyeti farklı 'alternatif' bir toplantı daha vardı. Ehli Beyt Vakfı'nın düzenlediği anma töreninde Kur'an, Peygamber ve Ali aşığı Hacı Bektaş Veli gündeme getirildi. Toplantıda FP milletvekili Abdülkadir Aksu, İstanbul Büyükşehir Belediye Başkanı Ali Müfit Gürtuna, Çevre eski Bakanı Ali Talip Özdemir, Kültür eski Bakanı Namık Kemal Zeybek, Caferi liderlerinden Selahattin Özgündüz, Prof. Dr. Hüseyin Hatemi gibi ilginç isimler vardı. Semah gösterisi yapıldı ve Kur'anı Kerim okundu.
   <br/>
   <br/>
   Organizatörler arasında Faik Bulut'a büyük bir öfke vardı. Bir de manidar bir soruları vardı: Böylesine Alevi düşüncesinden kopuk bir insan nasıl olur da Nevşehir'deki toplantılara çağrılabilir?
   <br/>
   <br/>
   Ehli Beyt Vakfı Onursal Başkanı Fermani Altun, Alevilik ile Hacı Bektaş üzerine kirli oyunlar oynandığına dikkat çekerek, Aleviliği ve Hacı Bektaş'ı nesillere yanlış tanıtmayı amaçlayan kimselerin oyununu bozacaklarını söylüyor. Altun, "Hacı Bektaş Veli'nin en güzel şekilde anlatılması ve anılması lazım. Tarihin çöplüğüne atılmış birtakım ideolojiler, Pir Sultan Abdal ve Hacı Bektaş Veli üzerinden siyaset yapmak istiyor. Önceleri 'Alevi solcu olmalıdır' gibi çarpık bir zihniyet vardı. Biz buna karşı çıkıyoruz. Alevi Kur'an'a, O'nun Peygamberine ve Ehli Beyt'e sahip çıkandır. Sünni kardeşlerimiz bizim bu düşüncemizi duyduğunda 'O zaman birbirimizden farkımız yok' diyorlar. Evet aslında yok birbirimizden farkımız" şeklinde konuşuyor.
   <br/>
   <br/>
   'Ayrımlarımız da doğru anlatılmalı'
   <br/>
   <br/>
   Kültür eski Bakanı Namık Kemal Zeybek de Fermani Altun'un 'birbirimizden farkımız yok' sözüne atıfta bulunarak aslında Aleviler ile Sünniler arasında farklılıkların olduğuna, ancak bunun tam olarak anlaşılmadığına değiniyor. Ehli Beyt sevgisinin Sünni kesim içinde de özenle korunduğunu ve yaşatıldığını hatırlatan Zeybek, esas ayrışmanın 'Ali ilk devlet başkanı olmalıydı, olmamalıydı' noktasında olduğuna değinerek, "Hz. Ali'nin imametine Sünniler de karşı çıkmaz ama devlet başkanlığındaki sıraya saygı duyarlar. Olsun canım, Hz. Ali ilk devlet başkanı olsa idi Alevilik olmayacak mıydı?' dedi.
   <br/>
   <br/>
   Sosyal hayatta tahkim istiyoruz
   <br/>
   <br/>
   Devletin öteden beri kendilerini dışladığını söyleyen Aleviler şimdi devletin kendilerini yanlış tanımlamak istemesinden şikayetçi. Fermani Altun, 76 yıllık Cumhuriyet uygulamalarında devletin dinin her kesimine karşı yanlış uygulamaları olduğunu söylüyor. "Devlet İslami kesimlerin bir kısmını dışladı, kimini yanlış anlattı ve anladı. Bunlar olmamalı idi. Devlet bizim inancımıza, başörtümüze karışmaktan vazgeçsin. Bıraksın biz kendi kendimizi hür irademizle tanımlayalım.
   <br/>
   <br/>
   Nasıl ki ticarette uluslararası tahkim isteniyor. İnsan hakları, din ve vicdan hürriyeti konusunda da uluslararası standartlar geçerli olmalıdır. Bunu Batı istiyor diye değil kendi insanımız için yapmalıyız" diyor.
   <br/>
   <br/>
   Aleviler bütçeden pay istiyor
   <br/>
   <br/>
   Hacı Bektaş Veli törenlerinde devlet erkanının gövde gösterisi yapması ve vaadlerini sıralaması devletin Alevilere dönük demokratik açılım ve yumuşama politikası içinde olduğunun en açık delili. Devleti samimi bulma konusunda tartışma olsa da devletin samimiyetini her kesim tartışmıyor mu?
   <br/>
   <br/>
   Alevilerin devletle olan sorunlarında ve isteklerinde yeni bir gelişme yok. Alevi örgütlenmesi içinde ağırlıklı bir konuma sahip olan Cem Vakfı bu seneki Hacı Bektaş Veli'yi anma törenlerine destek vermeyeceklerini ve katılmayacaklarını açıkladı. Bunun en bariz sebebinin devletin sözleri ile icraatları arasındaki çifte standart olduğunu açıklayan Cem Vakfı Başkanı Prof. Dr. İzzettin Doğan, siyasilerin her yıl Hacı Bektaş Şenlikleri'ne katılıp vatandaşlara vaatler yağdırdığını ve daha sonra da bunları yerine getirmediğini kaydediyor. Prof. Doğan, "Hacı Bektaş'a gelmelerini halk büyük bir sevinçle karşılıyor, ama bir kere karşılar, iki kere karşılar... Bu yıl tepkimizi göstereceğiz. Tabii saygıda kusur etmeden; onlara kırgın olduklarını, artık gelip gitmelerinin inandırıcı olmaktan da öte sıkıcı olduğunu, kendileriyle adeta alay niteliği taşıdığını belli etmelerini istiyorum" diyor.
   <br/>
   <br/>
   Sünnilere verilene karşı değiliz
   <br/>
   <br/>
   Türkiye'de bir AleviSünni problemi olmadığını, taleplerinin sadece 'Diğerlerine verilen bize de verilsin' ölçüsünde olduğunu ifade eden Doğan, Sünnilerin devletten birşeyler istemesi halinde karşılanmasının doğal olduğunu ve Sünnilere verilenlere karşı çıkmadıklarını vurguluyor. Bütün kışkırtmalara rağmen, AleviSünni çatışmasını bu ülkede yapamamışlardır. Halka soruyorsunuz, bilimsel araştırmalarda; yüzde 83'ü, bence o en az yüzde 95'tir herkese eşit şartlar istiyor. Kimsenin kimseyle derdi yok. Herkes birbirini kardeş biliyor. Herkese eşit şartlarda gerekli yardımın verilmesi sağlanmalı. Sünnilerin ibadetlerini özgürce, diledikleri güzel mekanlarda, diledikleri şekilde yapmaları bizi mutlu eder. Ama Alevi kesimin de kendi inançlarını özgürce ve güzel mekanlarda yapmalarının sağlanması, o zaman devletin asli görevi haline gelir" diyor.
   <br/>
   <br/>
   AleviSünni kardeşliğine ait her sözün bana ne büyük haz verdiğini bilemezsiniz. Düşünen Alevilerin de yaraların kaşınması yerine tedavi etmenin daha faydalı olduğu yönündeki beyanların geleceğimizi daha ışıklı yapacağında kuşkumuz yok.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FE8A3B57266D0427FE4037B19007E077?newsId=5307), [web.archive.org (arşiv bağlantısı)](http://web.archive.org/web/20140518155059/http://www.aksiyon.com.tr:80/aksiyon/newsDetail_getNewsById.action;jsessionid=FE8A3B57266D0427FE4037B19007E077?newsId=5307)
