# Al Baraka Türk güç tazeledi

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227030541im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030541im_/http://www.aksiyon.com.tr/resim/373/46.jpg" vspace="5"/>
  </p>
 </font>
 <font class="content">
  Banka birleşmeleri ve satın almaları sadece mevduat ve ticaret bankalarında olmuyor. Bu seriye finans kurumları da dahil oldu. Al Baraka Türk’ün yüzde 55 hissesine sahip olan yabancı ortağı bir evlilik hazırlığı içine girdi. Suudi Arabistanlı Dallah Grubu 9 bankasında Kuveytli The International Investment ile evliliğe hazırlanıyor
 </font>
 <br/>
 <p>
  <font class="content">
   Başlangıçta faiz sistemine bulaşmak istemeyen tasarrufları mali sisteme entegre etmek amacı ile kurulan özel finans kurumları, küreselleşme ve ekonomik krizin oluşturduğu dalganın tesiri ile sermaye ve ortaklık yapılarını gözden geçiriyor. Özellikle İhlas Finans’ın Fon’a devredilmesi ile birlikte oluşan panik ortamının yaralarını sarmaya çalışan özel finans kurumları aynı tehlikeli noktaya gelinmemesi için şimdiden ne yapılması gerektiği konusunda birlikteliklere gidiyor. Bu paralelde kendi aralarında kurdukları riski paylaşım sistemi devlet tarafından da onaylanarak uygulamaya girdi. Karşılıklı bağımlılık meydana getiren bu düzenleme kriz anında sistemin kendi kendisini korumasını öngörüyor.
   <br>
    <br>
     Bunun dışında özel finans kurumları arasında da şirket satın almaları ve birleşmeler gündemde. Bilindiği gibi Faysal Finans Ülker Grubu’na geçerek Family Finans adını almıştı. Şimdi de Al Baraka Türk yabancı büyük ortağını değiştiriyor.
     <br>
      <br>
       Özel finans kurumları içerisinde ilk kurulan ve 17 yıldır faaliyet gösteren Al Baraka Türk’ün yüzde 55 hissesine sahip olan yabancı ortağı bir evlilik hazırlığı içine girdi. Suudi Arabistanlı Dallah Grubu 9 bankasında Kuveytli The International Investment ile evliliğe hazırlanıyor. Bu birliktelikle yönetim Al Baraka Türk’ün her açıdan rahatlayacağını ve hizmet çeşitliliğine gideceğini düşünüyor. Türkiye’nin, konumu dikkate alındığında ithalatın ve ihracatın artırılmasında önemli rol oynayabilecek kilit bir nokta olduğu bütün araştırma verilerinin ortak sonucu. Al Baraka yeni dönemde bu gerçeğin farkında olarak hareket edecek.
       <br/>
       <br/>
       Al Baraka 2002 yılında kararlarını değiştirecek çok önemli bir gelişme olmaz ise önemli bir atılım stratejisini hayata geçirecek. Özellikle şirket evliliğinin Türkiye’ye dönük önemli faydaları olabilir. Birleşme ile dış ticaret finansmanında daha aktif rol oynamayı istiyor. Suudi Arabistan, Ürdün, Kuveyt, Bahreyn, Birleşik Arap Emirlikleri ve Güney Afrika gibi ülkelerde pazar payını artırma imkanı oluşabilir.
       <br/>
       <br/>
       Al Baraka Türk Genel Müdürü Osman Akyüz, değişen dengeler ve yaşanan ekonomik kriz sonrasında bankacılık sisteminin farklı bir anlayışla hareket edeceğini ve bu düzlemde Al Baraka için herşeyin yeni başladığını söylüyor. Bankacılık sektörüne dışarıdan yabancı bankaların girdiğini ve bu bankaların önümüzdeki dönemde ağırlıklarını artıracağını savunan Osman Akyüz, “Yabancı bankalar sistemde boşluk oluştuğunu gördükleri için geliyor. Elbette bir de ticari olarak menfaatlerini gözetiyorlar. Asıl şimdi gerçek bankacılık faaliyetleri başlıyor” diyor.
       <br/>
       <br/>
       Akyüz’e göre; 10—15 yıldır bankacılık sektörü yanlış bir yönlenme içindeydi. Bu krizin ardından mali yapıları zayıf olan bankalar gidecek, sağlam olanlar kurtulacak. Akyüz bir de tahminde bulunuyor: Türkiye’de banka sayısı azalacak, bu sayı 10 ila 15 arasında değişecek. Belli bir ölçeğin üzerindekiler faaliyetlerine devam edecek.
       <br/>
       <br/>
       Ekonomik kriz döneminde bankacılık sektörü derin bir güven bunalımı yaşadı. ÖFK’lar da bu bunalımdan nasibini aldı. Bu olumsuz süreç yavaş yavaş ortadan kalkıyor. Piyasadaki canlanma emareleri finans kurumlarının daha cesur hareket etmesini sağlıyor. Netice itibarı ile Türk halkının tasarruflarını değerlendirdiklerine dikkat çeken Osman Akyüz, zaten kıt olan kaynakların yine bu sistem içinde kalması açısından varlıklarının çok önemli olduğunun altını çiziyor.
       <br/>
       <br/>
       ‘Krizden nasibimizi aldık’
       <br/>
       <br/>
       Türkiye 2001 yılında ekonomide çok ciddi bir kriz süreci yaşadı. Ciddi bir devalüasyon yaşandı. Bütün bu gelişmeler ekonomiyi çok derin sarstı. Bu yıl Türkiye ekonomisi yüzde 10—12’ler mertebesinde küçüldü. Bu süreçte Al Baraka Türk de nasibini aldı. Kriz döneminde uyguladıkları strateji hakkında bilgi veren Al Baraka Türk Özel Finans Kurumu A.Ş. Genel Müdürü Osman Akyüz, 2000 yılından bakarken 2001 yılının zor bir yıl olacağını gördüklerini, stratejilerini kriz şartlarına göre değiştirdiklerini anlattı. “Ne yaptık? Bu dönemde masraflarımızı mümkün olduğu kadar kısma gayretinde olduk. Kendi gücümüzle de bu süreci aştık. Finans kurumları ve bankalar netice itibariyle halkın tasarruflarını ekonomiye kanalize eden, ekonomiye aktaran kurumlar. Bizim kurumlarımız güvenle çok bağlantılı olarak faaliyet gösteriyorlar. Öz yapımıza döndük. Çok ciddi bir kriz yönetimi uyguladık ve bunda da başarılı olduk. Ağustos ayından itibaren de tekrar büyüme sürecine, normal faaliyet sürecimize girdik. Kriz şartlarını tamamen atlattık.”
       <br/>
       <br/>
       Sermaye 40 trilyona çıkacak
       <br/>
       <br/>
       Al Baraka Türk, krizi atlatmanın rahatlığı içerisinde şu anda piyasada iş yapabilmek için müracaat eden müşterilerin finansman taleplerini değerlendiriyor ve finansman sağlıyor. Likidite sıkıntısını aştığı ve 2003 yılının bütçesini yapmaya başladığı belirtiliyor.
       <br/>
       <br/>
       Bir banka için en sağlam kaynak ortaklık konusu öz varlıkları. Bu açıdan hem bankalar hem özel finans kurumları kriz döneminde sermaye yapılarını güçlendirmek zorundaydılar. Kriz şartlarında işletmelerin takviye edilmesi gereken en önemli yapıları özvarlık yapılarıydı. Al Baraka bu çerçevede ortaklar nezdinde girişimlerde bulundu. Onlar da bu dönemde çok ciddi destekler verdiler. Al Baraka Türk’ün sermayesinin güçlendirilmesi konusunda yönetim kurulu karar aldı. Önümüzdeki günlerde yapılacak genel kurulda bu kararlar onaylanacak. 2003 yılında banka sermayesi büyük oranda artırılmış olacak. BDDK'nın istediği sermaye yapısı yılın ortalarında gerçekleştirilmiş olacak. Buna göre sermayesi 26.5 trilyon liradan 40 trilyon liraya çıkacak. Bu arada sermayeye ilaveten 10 milyon dolarlık sermaye benzeri kredi getirecek. Asgari 5 yıl vadeli olacak.
       <br/>
       <br/>
       Yeni sahip, yeni vizyon
       <br/>
       <br/>
       Ters bir gelişme olmaması halinde Al Baraka Türk’ün yüzde 55’i artık merkezi Kuveyt’te olan büyük bir grubun eline geçiyor. Dolayısıyla kontrol bu grupta olacak. Yeni grubun aktif toplam büyüklüğü 3 milyar dolar. Türkiye, Kuveyt, Ürdün, Cezayir, Mısır, Tunus’taki şubeleri birbiri ile koordineli çalışacak. Uluslararası bankacılık uygulamaları açısından merkezin imkanlarını kullanacak. Bu ülkelerle olan dış ticaretin finansmanında daha aktif rol oynayacak. The International Investor portföy yatırımları yapan bir grup. Osman Akyüz iyimser bir tahminde bulunarak, “Belki Türkiye’de bazı büyük projelerin finansmanında biz köprü vazifesi üstleneceğiz. Özde bize, genelde Türkiye’ye bu birleşmenin çok büyük katkıları olacağına inanıyorum” diyor.
       <br/>
       <br/>
       Şube sayısı artacak
       <br/>
       <br/>
       Al Baraka yeni dönemde şube ağını büyütecek. 22 şube sayısı ile 2—3 yıldır şube sayısını artırmadı. Yeni dönemde ise şube sayısını artıracak. Bu arada ÖFK’ların en geç başlattıkları hizmet penceresinden bireysel bankacılıkta da Al Baraka daha aktif olmayı istiyor. Hizmet konsantrasyonlarının biraz değişeceğini vurgulayan Akyüz, Bireysel bankacılığa ağırlık vereceklerini, şu ana kadar daha çok işletmelere finansman sağlayan bir kurum hüviyetinde olduklarını, bireysel bankacılık ayağı zayıf durduğunu, ancak dünyadaki eğilimlerin de o yönde olduğunu düşünürsek bireysel bankacılığın süratle geliştirilmesi gereğinin anlaşıldığını anlatıyor. “Yatırım bankacılığı enstrümanlarına ağırlık vereceğiz. Hizmet yelpazemizi genişleteceğiz. Önümüzdeki dönemde biraz daha seçici olacağız. Netice itibariyle ticari kuruluşlarız. Katma değer meydana getiremedikten sonra hiçbir müessesenin ayakta kalması mümkün değil.”
       <br/>
       <br/>
       E—Posta: harunodabasi@hotmoil.com.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12197), [web.archive.org (arşiv bağlantısı)](http://web.archive.org/web/20050227030541/http://www.aksiyon.com.tr:80/detay.php?id=12197)
