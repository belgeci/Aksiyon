# Arap sermayesine kanca

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050226153748im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153748im_/http://www.aksiyon.com.tr/resim/410/42.jpg" vspace="5"/>
  </p>
 </font>
 <font class="content">
  Türkiye yabancı sermaye deyince sadece Batı sermayesine angaje olmasının bedelini ağır ödüyor. Arapların Batı ülkelerinin bankalarında ve sermaye piyasalarında nakit halde duran paralarının miktarı en iyimser tahminle 500 ile 700 milyar dolar arasında. Batı büyük bir finans operasyonu ile 10 yıl gibi bir süreçte bu sermayeyi kendisine çekmeyi başardı
 </font>
 <br/>
 <p>
  <font class="content">
   Psikoloğa gitmekte tereddüt etmesine rağmen babasının ısrarları etkili olmuştu. Ürdün’ün en zengin ailelerinden birine mensuptu ve Amerika’ya iyi bir eğitim almak için gelmişti. Hayranlığının geçmediği New York’ta herşey onun açısından yeniydi. Amerika’yı sevmişti galiba. Sadece özgürlük değil, hayatı paylaştığı mekanlar ve kurulan arkadaşlıklar da tam ona göreydi. Geleli iki yıl olmuştu ki hayatını baştan aşağı değiştiren o saldırı gerçekleşti. 11 Eylül’de Dünya Ticaret Merkezi’ne yapılan saldırının ardından ABD’deki hayatı cehenneme döndü. Artık üniversitedeki arkadaşları, alışveriş yaptığı marketin kasiyerleri hatta sokakta yürüyen insanların tavır ve davranışları değişmişti. Teninin rengi Arap olduğunu ele verdiği için çevresi ona potansiyel bir terörist nazarı ile bakıyordu. Çok zengin ve asil bir aileden gelmiş olması nedeni ile daha narin bir yapısı vardı ve kötü muameleyi bünyesi kaldıramıyordu. Hele havaalanında parmak izinin alınması ve saatler süren bekletmeleri yok muydu bardağı taşıran son damlaydı. Ruh dengesi bozulmuş ve şehir adeta kendisine hapishane gibi gelmeye başlamıştı. Psikoloğa gidişi de o yüzdendi. Artık kararını vermişti, ABD’den ayrılacaktı...
   <br>
    <br>
     11 Eylül Saldırısı’nın zincirleme etkileri bir türlü durulmak bilmiyor. Afganistan ve olası Irak operasyonu bu saldırının neticesinde ortaya çıktı. Saldırının sermaye piyasalarına ve insan algılamalarına olan etkisi ise yeni yeni şekilleniyor. Dow Jones piyasası ve Avrupa piyasaları küresel dalgalanmanın alacağı yeni biçime ayak uydurmaya çalışıyor. Bu arada Türkiye’de pek sözü edilmese ve dikkatle incelenmese de Batı sermaye piyasalarında yüzen Arap sermayesi de tıpkı yukarıda sözü edilen öğrenci gibi psikolojik bir sarsıntıya yakalandı. Haksız da sayılmazlardı.
     <br>
      <br>
       ABD eski Başkanı Bill Clinton’ın dışişleri sözcüsü, İngiliz The Guardian gazetesinde yayınlanan makalesinde tarihi bir gerçeklik olarak Müslüman ülkelerin özgür olduklarında veya zenginleştiklerinde başkaldırmaları sebebiyle fakirleştirilmeleri ve burunlarının sürtülmesi gereği üzerinde duruyordu. Yine aynı paralelde İsrail başbakanlarından Benjamin Netanyahu ABD Kongresi’nde yaptığı konuşmada İslamcı fundamentalistlerin bitirilmesi için Körfez bölgesindeki servetin bitirilmesi gerektiğini söylüyordu. Netanyahu İslami terörle mücadele için esas işin bataklığı kurutmaktan geçtiğini anlatıyordu. Üsame Bin Ladin’in ailesinin ünlü ABD markası Coca Cola’ya hammadde tedarik eden bir şirkette ortaklığı olduğu hafızalarda tazeliğini koruyordu. Ancak Arap sermayesinin yapısı daha yakından incelendiğinde meselenin daha komplike bir yapı arz ettiği görülüyor. Çünkü Arap dünyasının zenginleri servetlerinin önemli bir kısmını zaten Batı ülkelerinin sermaye piyasalarında değerlendiriyor. Batı açısından Arap sermayesini ürkütmenin bir açıdan bumerank etkisi yapma ihtimali de var. Durulmayan ekonomik çalkantılar ve Arap sermayesine dönük sert bakışlar Arap fonlarının canını sıkmaya yetti. Sermaye piyasalarının daha da karışacağının varsayıldığı bir ortamda Arap sermayesi de kendisine yeni bir yön vermeyi istiyor. Yönelecekleri alternatif piyasaların eskisinden daha güvenilir olmaması en büyük handikapları. Yine de artık yumurtaları tek bir sepete koymamak ve yatırım çeşitliliğine gitmek istiyorlar. Tam bu noktada senelerden beri yabancı sermaye aşkı ile yanıp tutuşan Türkiye’nin eline önemli bir koz ya da fırsat geçmiş oluyor. Eğitim, gayrimenkul ve sermaye piyasalarındaki yatırım araçlarındaki çeşitlilik Arap sermayesine sunabileceğimiz en cazip hizmet servislerimiz. Fakat devlet ricalinde ve yabancı sermayenin gelmesini isteyen kesimlerde konu ile alâkalı bir çalışma (şimdilik) göze çarpmıyor. Türkiye’de yabancı sermaye dendiğinde hep ABD ya da Avrupa sermayesi akla geldi. İslam ülkelerindeki yatırım fonları ya da kişisel servet ise her zaman ikinci sınıf muameleye tabi tutuldu. ABD ve Avrupa, Türkiye’nin sermayeyi yeşil—kırmızı diye bölüp dışladığı sıralarda büyük finans operasyonları ile Arap sermayesini kendi sistemlerine entegre ediyorlardı. Şu anda en iyimser tahminlerle Batı sermaye piyasalarındaki nakit Arap sermayesinin 500 ile 700 milyar dolar arasında olduğu tahmin ediliyor. Malezya’da yapılan bir araştırmaya göre ise 250 milyar dolar civarındaki Arap sermayesi aktif halde idi, diğer kısımlar ise kalıcı konuma geçmişti ve geri getirilmesi mümkün değildi. Bir kısım Arap sermayesi ise dışarıya çıkamayacak hale getirilip kilitlenmişti.
       <br/>
       <br/>
       Avrupa ülkeleri ve ABD, Arap sermayesinden yıllardan beri çok iyi yararlanmasını bildi. Arap ülkeleri 4—5 yıl içinde yaptıkları 400 milyar dolarlık ithalatın yüzde 75’ini ABD, Avrupa ve Japon firmalarından yaptı. Yüzde 10’unu İslam ülkeleriyle, geri kalanını da diğer ülkelerle yaptı. Yani İslam ülkelerinin kendi arasındaki ticaret çok düşük bir noktada. Yine 2000 yılı rakamlarına göre 56 İslam ülkesinin dünya ticaretinden aldığı pay sadece yüzde 7. İslam ülkeleri dış ticaret hacimlerinin yüzde 75’ini sanayileşmiş ülkelerle, yüzde 15’ini gelişmekte olan ülkelerle ve sadece yüzde 8’ini kendi aralarında gerçekleştiriyor. Prof. Dr. Haşmet Başar’a göre İslam ülkelerinin birbirine olan güvensizliği, pazarlama tekniklerini bilmemeleri, yeterli finansal kaynaklara sahip olamamaları ve Batı hayranlığı bu olumsuz tablonun en önemli sebebi.
       <br/>
       <br/>
       Taraf olmayabilirler bari engel olmasalar
       <br/>
       <br/>
       Ortadoğu ülkelerine çok sık giden gazeteciyazar Zülfikar Doğan yabancı sermaye deyince bazı kesimlerin aklına sadece Avrupalı ya da ABD’li yatırımcının gelmesinden şikayetçi. Doğan, “Oysa çok daha ciddi ve tamamıyla doğal koşullarda ülkeye çekilebilecek bir Arap sermayesi mevcut” diyor.  Hazinemiz, Dış Ticaretimiz, Özelleştirme idaremizin, yurt dışına yılda on onbeş kez yaptığı “road show” ların birkaç tanesini de Arap ülkelerine yapılması halinde çok farklı ve ciddi sonuçların alınacağını savunan Doğan’a göre Gayrimenkulden tutun, özelleştirilecek kamuya ait Petkim, Tüpraş, Telekom, Tekel’in sigara fabrikaları gibi şirketlerin hisselerinin satışına kadar uzayacak bir zincir olabilir. Ama bunun için her şeyden önce siyasi irade, ardından bürokratik irade (bürokrasi içindeki IMF memurları ve tabii medya içindeki IMF masa şefinden daha IMF’ci meslektaşlarımız) asgarisinden menfi tutum takınmamalıdır. Olumlu tavır göstermelerini beklemiyorum, bari engel olmasalar.
       <br/>
       <br/>
       İslam ülkelerinin Batı’ya duyduğu hayranlığın temelinde Batı’nın sahip olduğu göz kamaştırıcı ekonomik güç yatıyor. Üniversitelerinin kaliteli olması Arap zenginlerinin çocuklarına eğitim için hep ABD ve İngiltere başta olmak üzere Batı ülkelerini tercih ettiriyor. Bu ülkelerde okuyan gençler ise genellikle Batı kültürüne adapte olarak kendi ülkelerine dönüyorlar. Şimdilerde işler biraz karıştı. 11 Eylül Saldırısı’nın ardından Arap çocukları ABD’de rahat eğitim göremiyor. Çevre onları ten renginden dolayı dışlıyor ve agresif tavırlar kafalarında derin izler bırakıyor. İşte tam bu noktada Türkiye üniversiteleri ve bilimsel kurumları ile Arap dünyasına açılabilir.
       <br/>
       <br/>
       Eğitim ayağımız değerlendirilebilir
       <br/>
       <br/>
       Türkiye’nin eğitim anlamında Arap ülkeleri ile ilişkileri yok değil. Örneğin Genelkurmay şu anda bazı Arap ülkelerinin subaylarını Türkiye’de eğitiyor. Bu subaylar kıdem aldıklarında gelecekte çok önemli konumlarda olacaklar. Bazıları Pakistan’da olduğu gibi belki geleceğin lideri olacak. Bilindiği gibi Pervez Müşerref, eğitiminin bir bölümünü Türkiye’de yapan, takım olarak Beşiktaş’ı tutacak kadar Türkiye’ye sıcak bakan bir devlet adamı. Libya ve Suriye’de üst düzey yetkililer bugün bile çok güzel Türkçe konuşabiliyor. Yani ciddi bir çalışma olmamasına rağmen yine de bazı neticeler alınmış. Dolayısı ile şimdiden atılan kültürel adımlar zamanı gelince stratejik ve ekonomik ortaklıklarla taçlandırılabilir. Her ne kadar Türk düşmanlığı Arap ülkelerinde etkili olsa bile yine de Osmanlı hayranlığı hakim. Türkiye’yi ve Türk ordusunu Osmanlı’nın bir devamı olarak görme eğilimi var ve bundan da gurur duyuyorlar.
       <br/>
       <br/>
       Bu zamana kadar Türkiye’ye Arap ülkelerinden eğitim amaçlı gelenler fakir ama zeki öğrencilerdi. Devlet bursu ile okurlardı. 11 Eylül ile oluşan yeni konsept zengin ve soylu ailelerin çocuklarını Türkiye’ye getirebilir. Toplumun rafine zengini bu çocukların sosyal ve bilimsel imkanlar açısından Batı’nın gerisinde kalmayacağı belirtiliyor. Ancak bu iş için Türk üniversitelerinin hazır hale getirilmesi ve ilk başta kalitelerini ispatlama zorunluluğu var. Prof. Dr. Haşmet Başar bu konuda çok iyimser: Boğaziçi ve İstanbul Üniversitesi şimdiki haliyle birtakım takviyelerle uluslararası hizmet verebilecek bir hale getirilebilir. İngiltere gibi ülkeler bu çocuklardan yılda 30—40 bin dolar isterken Türkiye aynı şartları 5—10 bin dolara servis yapabilir. Bu çocuklar çok zengin ailelerden geldikleri için halktan gelen bir kişiye göre kurumlarda yükselmeleri daha hızlı olmakta. Diğerlerinin 10 yılda alacağı mesafeyi birkaç yılda alabiliyor. İki ülkenin gelecek ilişkileri açısından da eğitim yatırımını kısa sürede geri alabilir.
       <br/>
       <br/>
       Para aktarma operasyonu
       <br/>
       <br/>
       Batı ülkelerinin Arap sermayesini kendi ülkelerine çektiği yılları iyi analiz etmek bugün Türkiye’nin atması gereken adımlar hususunda ilham verebilir. 1965—75 yıllar arasında dünyada çatısı çakılan sermayenin yeni yönelimini farkedemedi. Petrol fiyatları artınca Arap dünyasında ciddi bir sermaye birikimi olacaktı. Bu birikimin bir şekilde Batı ülkelerine aktarılması öngörüldü. ABD, İngiltere, Fransa, İspanya ve hatta Yunanistan Arap sermayesinin kendi ülkelerine nasıl aktarılabileceğine dönük, ciddi kurumlara çok ciddi raporlar hazırlattı. Nitekim petrol fiyatları yükseldi. Yeni yatırım ve iş imkanları oluştu ve Arap ülkelerinde zengin kesim daha zengin oldu. Bu zenginler kendi ülkelerinden emin değildi. Diktatörlüklerde her türlü gelişme olabilirdi. Halk ayaklanması olup bütün servetlerine el konabilirdi. Dolayısı ile kendilerini güvende hissedebilecekleri ülke ve yatırım araçları aramaya başladılar. Arap şeyhlerine danışmanlık yapan aracı kurumlar ve yatırım şirketleri ise Arapları yanlış yönlendirmede hiçbir sakınca görmedi. Çok kârlı diyerek sattıkları hisseler aslında orta ve uzun vadede riskli yatırımlardı. Bu noktada iddia korkunç: Batı ülkelerindeki aracı kurumlar ikili oynadı. Karşı taraf daha fazla para verince Arap zenginlerinin paralarını istedikleri gibi kullandılar. Arapları saf görüyorlardı. Hem de Arap sermayesini eritmekle alâkalı makro bir planın parçası olarak istikbali olan yatırımlara yönlendirmediler.
       <br/>
       <br/>
       Aracı kurumlar Arapları yanlış yönlendirdi
       <br/>
       <br/>
       Araplar yatırım fonlarından ciddi zarar edince bu sefer gayrimenkul alımına yöneldiler. Fransa, İtalya, İngiltere ve ABD’nin sayfiye yerlerinden gayrimenkul almakla birlikte önemli otellerine de ortak oldular. Bu satışlara aracılık eden emlak spekülatörleri yine fiyatları olduğundan fazla göstererek işlemleri gerçekleştirdiler. İşi o kadar ileri götürdüler ki İskoçya’da terk edilmiş şato ve kaleler yüksek fiyattan satıldı. Miami, Nice, Londra ve Florida bu açıdan en kârlı çıkan şehirler oldu. Gayrimenkul satışında Yunanistan bile çok önemli bir performans gösterdi.
       <br/>
       <br/>
       Arap sermayesini çekebilmek için Batılı bankalar korkunç propagandalar yaptı. Citybank, HSBC ve Alman bankaları başta olmak üzere ‘Bize güvenin biz dünyanın en güvenilir ve en güçlü bankasıyız, batmayız’ diyerek hem toplu hem de birebir görüşmelerle Arapları bankalarına çektiler. Ancak yüksek miktarda yatırılan mevduata rağmen bu noktada da çok düşük faiz verdiler.
       <br/>
       <br/>
       Batı bankaları faizsiz sistemi de değerlendiriyor
       <br/>
       <br/>
       Yabancı bankalar, sermayenin aktarılması hamlesinde çok önemli bir adım daha attı. İslami hassasiyetinden dolayı faizli sistem ile ilişkiye girmeyen Arap kesiminin finansal büyüklüğünü dikkate alarak bankalarında diğer sistemden izole edilmiş faizsiz çalışan şubeler oluşturdular. Bankaların hemen hemen hepsi faizli ve faizsiz olarak ikiye ayrıldı ve hesaplar faizli ve faizsiz olarak açıldı. Bahreyn ve Abudabi’de Citibank şube açtı. Günümüzde ABD, Avrupa ve Uzakdoğu’da toplam 50 ülkede 150 civarında faizsiz finans kuruluşu yaklaşık 170 milyar dolarlık bir fon toplamını yönetiyor.
       <br/>
       <br/>
       Yine faizsiz yatırım enstrümanının cazibesinin artmasına bağlı olarak bu talepler doğrultusunda Dow Jones gibi dünyanın derinliği ve işlem hacmi en yüksek borsasında 1995 yılında Dow Jones İslami Endeksi oluşturuldu. Kumar, içki, domuz eti ve birebir faiz ile ilişki içerisinde olmayan şirketler bu sepetin içinde değerlendirilirdi. Faizsiz bankacılık sistemi sadece İslam ya da Batı ülkelerinin gündeminde değil, 60 milyonun üstünde nüfusu ile ve yüzde 95’i Budist olan Tayland’da bakanlar kurulu kararı ile İslami Yatırım Bankası kuruldu. Verilen faizsiz hizmetle Arap ülkelerindeki Müslümanların yatırımlarını çekmeyi planlıyor.
       <br/>
       <br/>
       Arap sermayesini bir şekilde Batı’ya aktarmak için uygulanan bu yöntemlerin hepsi planlaması önceden yapılmış ve adım adım uygulanmış büyük bir finans operasyonuydu. Ve operasyon başarı ile gerçekleştirildi. Arapların dindarlarından ve faizle sorunu olmayanların elinden ve Arap hükümetlerinden para Batı’ya aktarıldı. Şu anda Batı finans sisteminde nakit halde duran 500 milyar dolardan az olmayan bir Arap sermayesi var.  Türkiye ise Batı’da bu operasyonlar yapılırken Araplarla ilişkilerinde dengeli bir siyaset ortaya koyamadı. 1969 yılında kurulan İslam Konferansı’na bile girip girmemekte mütereddit kaldı. 3 yıl gözlemci olarak katıldı. 1975 yılında İslam Kalkınma Bankası kurulduğunda Bülent Ecevit, Necmettin Erbakan ve Deniz Baykal’ın önemli katkıları ile Türkiye kurucu üye olmayı kabul etti. Ancak bunun devamı getirilmedi, banka ile ilişkilerde istenen verim alınamadı. Suudi Arabistan’ın her yıl yaptığı 100 milyar dolarlık yatırımlardan Türkiye Turgut Özal’ın aktif gayretleri sonucu 1—2 milyar dolarlık bir payı ancak alabildi. Aslan payını ise ABD, Fransa ve İtalya aldı. Türk müteahhitleri sadece Mekke ve Medine’de iş yaptılar. Buralara gayrimüslimlerin girmesinin yasak olması sebebi ile tünellerin ve yolların yapımını alabildiler. Böyle bir kural olmasa idi bu ihaleleri de yabancıların alacağı belirtiliyor. Esas projeler olan Cidde—Medine, Cidde—Tebük ve Dahran—Tahman yollarının yapımını yabancılar aldı. Bunun belli başlı sebepleri şöyle açıklanıyor: Bir kere Batılı firmalar kendilerini çok iyi pazarlıyor. Türkiye mütereddit davrandı. Turgut Özal 1983 yılında iktidara geldiğinde ise operasyonun sonlarına gelinmiş, geç kalmıştı. Projeler 10. yılını tamamlamıştı.
       <br/>
       <br/>
       <br/>
       <br/>
       <br/>
       <br/>
       DR. YİĞİT BULUT (Borsa Uzmanı - Ekonomist) ARAP SERMAYESİ ENGELLENİYOR
       <br/>
       <br/>
       <br/>
       <br/>
       Ben bugüne kadar Arap sermayesinin neden Türkiye’ye özellikle IMKB’ye gelmediğini hep merak edenlerden biriyim. Sanırım bu yolda yeterli çalışma yapılmadı. Bunun haricinde, ABD ve AB, Arap sermayesinin Türkiye ile doğrudan temas kurmasını engelleyici çalışmalar yapıyorlar. Arap ülkelerinde bankaların çoğunda yabancı kaynaklı veya yabancı personel görüntüsü altında kontrol elemanları çalışıyor. Bu konuda bence Türkiye girişimde bulunmalı. Dow endeksinde meydana gelen düşüşte Arap sermayesi büyük zararlara uğradı. Muhtemel Körfez Savaşı sonucu ABD ve Arap ülkelerinin arasının açılma riski var. Türkiye bu fırsatı mutlaka değerlendirmeli ve bu amaç ile çeşitli girişimler yapmalı. Bu girişimler neler olabilir? Bugün dünya üzerinde paranızı koruyabileceğiniz güvenli bir liman bulmak ve yüzde 5 dolar bazında bir getiri sağlamak çok zor. Arap ülkelerinde ve özellikle büyük sermayenin olduğu yerlerde, bir tanıtım ve konferanslar zinciri düzenlenebilir. IMKB’de senetlerin çok ucuz olduğu ve önümüzdeki dönemde Dow yerine, IMKB’ye yatırım yapanların dolar bazında ciddi kârlar elde edecekleri anlatılabilir. Bunu aracı kurumlar veya sizin öncülüğünüzde bir heyet yapabilir. IMKB haricinde, reel sektör bazında girişim özendirilebilir. Arap sermayesi genelde Dow ve Nasdaq endekslerinde, Amerikalı uzmanların kontrolünde yatırım yapıyor. Nasdaq balonunun patlaması sonucu büyük zararları oldu ve güvenleri kırılmış durumda. Bence Irak saldırısı sonucu bu konuda atak yapmanın tam zamanı. IMKB bugün 0,42 cent’e çok yakın. En az altı ay, en çok 24 ay içinde dolar bazında yüzde 100 ve üstünde bir kazanç mümkün. Bu gerçeği anlatmak gerekli.
       <br/>
       <br/>
       <br/>
       <br/>
       <br/>
       <br/>
       <br/>
       <br/>
       PROF.DR. ALİ İHSAN BAĞIŞ (Ortadoğu Uzmanı) GAP’I ARAPLARA AÇALIM
       <br/>
       <br/>
       <br/>
       <br/>
       Arap ülkelerinin Türkiye ile anlaşamadığı üç nokta var ve içlerine sindiremiyorlar. Türkiye’nin sekülarizmi kabul etmesini, NATO üyesi olmasını ve İsrail ile ilişkilerini onaylamıyorlar. Fakat bu üç konuda da haklı oldukları söylenemez. Subjektif sebeplerle Türkiye’ye kendi içinde ekonomik ve siyasi güvenliği sağlanamadığını düşündükleri için gelmiyorlar. Türkiye’yi Ortadoğu sorunlarına yeterli duyarlılığı göstermemekle suçlamalarına rağmen İran’da dahil olmak üzere Arap ülkeleri örneğin bir Kıbrıs konusunda Türkiye’ye destek vermiyorlar. İsrail’in GAP’a yatırımlarından şikayetçiler. Yahudilerin yolunu niçin kesmediğimizi soruyorlar. Gerçi İsrail’in GAP’a yatırımları durduruldu. Ancak Arapların GAP’a yatırım için ciddi talepleri de bu zamana kadar olmadı.
       <br/>
       <br/>
       Benim düşünceme göre Arapların Türkiye’ye yapılacak yatırımlarını GAP’tan başlatmak lazım. Geleceğin su savaşlarının bu bölgede çıkacağı söyleniyorsa şimdiden bunun önü alınmalı. Ülkeler ekonomik açıdan birbirine bağımlı hale getirilmeli. Araplar GAP’a yatırım yaparlarsa bu gelecekte barışın tesisi açısından da olumlu bir mesafe alınmasına vesile olur. Türkiye Arap ülkelerine göre endüstrileşmiş bir ülke. Dolayısı ile bu imkanlarımızdan Arap ülkeleri faydalanabilir.
       <br/>
       <br/>
       <br/>
       <br/>
       <br/>
       <br/>
       PROF.DR. HAŞMET BAŞAR (HABA International) EĞİTİMDE CAZİBE MERKEZİ OLABİLİRİZ
       <br/>
       <br/>
       <br/>
       <br/>
       Zengin Arap ailelerinin çocukları 11 Eylül’den sonra Batı ülkelerinde eğitim görmek istemiyorlar. Psikolojik tedavi görenler bile var. Türkiye bu noktada bazı üniversitelerine yapacağı birkaç küçük yatırımla bu çocukların eğitimini hem de daha ucuza Türkiye’ye kaydırabilir. Ayrıca Arap sermayesini çekmek için sadece bu işe konsantre olmuş yeni bir müsteşarlığa ihtiyaç var. Bu Hazine ya da Dış Ticaret Müsteşarlığı’nda açılacak bir şube ile olamayacak kadar çaplı ve komplike bir süreci ihtiva ediyor. Türkiye eğitimde ve ticarette kendine düşen hazırlığı yaptıktan sonra Büyükelçilikler ve ataşeliklerimiz vasıtası ile ciddi bir bilgilendirme atağına geçebilir. Fakat ataşeliklerimizin yüzde 70’i maalesef dil bile bilmeyen kişilerle doldurulmuştur. Hükümetler tarafından işlevselliğinden ziyade ödüllendirme yerleri gibi görülüyor.
       <br/>
       <br/>
       İslam Kalkınma Bankası, kuruluşundan bu yana ticari kredilere ve proje yatırımlarına 22 milyar dolarlık kaynak ayırmıştır. Banka, Türkiye ile olan ilişkilerine büyük önem vermiş, proje alanında, başta Boğaziçi, ODTÜ olmak üzere birçok üniversitenin laboratuvarlarının güncel teknolojiye uyum sağlamasına yardımcı olmuş, altyapı yatırımları hususunda onlara destek vermiştir. Buna ilaveten petrol ithalatına da yardımcı olmuş, bu doğrultuda 1.5 milyar dolarlık kredi sağlamıştır. Türkiye, İslam Kalkınma Bankası’nın 7 büyük ortağından biri olmasına karşın özel sektöre özgü projelerin desteği hususunda yeterince atik davranamamıştır.
       <br/>
       <br/>
       Sahip olduğu insan kaynakları, dinamik müteşebbis güç, üretim kapasitesi, teknoloji kullanımındaki üstünlükler açısından İslam dünyasında özel bir yere sahip olan Türkiye’nin en önemli problemi dış finansal kaynaklardan yeterince yararlanamamasıdır. Özellikle orta ölçekli işletmelerin sorunlarını giderecek çalışmaların zamanında yapılamaması, problemin çok yönlü büyümsine sebep olmuştur. Bu açıdan İKB Konferansı, Türk müteşebbislerine dış kaynak sağlama yolunda önemli bir adım olarak kabul edilmelidir.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1984&yorum_id=1), [web.archive.org (arşiv bağlantısı)](http://web.archive.org/web/20050226153748/http://www.aksiyon.com.tr:80/detay.php?id=1984&yorum_id=1)
