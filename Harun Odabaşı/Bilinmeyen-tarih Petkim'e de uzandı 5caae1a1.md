# Petkim'e de uzandı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041106195947im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106195947im_/http://www.aksiyon.com.tr/resim/444/51.jpg" vspace="5"/>
  </p>
 </font>
 <font class="content">
  Sektöründe tekel konumunda olan PETKİM’i fazla direnişle karşılaşmadan 605 milyon dolara alan Uzan Grubu, siyaset, medya ve ekonomideki gücünü daha da pekiştirmiş oldu. Daha birkaç yıl öncesine kadar ÇEAŞ ve Telsim üzerinden sergiledikleri agresif tutum dolayısı ile Türkiye’nin en sevilmeyen aileleri arasında gösteriliyorlardı.
 </font>
 <p>
  <font class="content">
   Kulislerde kötü imajlarının Telsim’in büyümesini engellediği, Telsim ve diğer şirketlerini satarak Türkiye’yi terk edebilecekleri bile konuşuluyordu. Motorola ve Nokia ile 2 milyar doları bulan davası, Amerikalı yetkililerin alacakları için Türk hükümetlerine baskı yapması Uzanlar’ın köşeye sıkıştığı yönündeki kanaatleri güçlendiriyordu. Fakat Fatih Terim, Cem Yılmaz ve Yılmaz Erdoğan’lı Telsim reklamları, ardından Berke Barajı ve Genç Parti’nin inanılmaz yükselişi Uzan ailesinin etrafında dolaşan kara bulutları dağıtıverdi.
   <br/>
   <br/>
   80’li yıllara gelinceye kadar tanınmayan Uzan ailesi Turgut Özal’ın başlattığı özelleştirme hamlesinde alıcı konumda duran Rumeli Çimento, Sabancı ve Oyak’la birlikte Türkiye’nin en büyük çimento grupları arasına girdi. Türkiye’nin ilk özel televizyonu Star TV ve yine ilk GSM operatörü Telsim ile büyüklükleri tescillendi.
   <br/>
   <br/>
   Uzanlar özelleştirme ile büyüyor
   <br/>
   <br/>
   Uzanlar, gücün temerküz ettiği siyaset, ekonomi ve medya dünyasının en önemli simalarından biri. Ve bu güç, AKP’nin 4 milyar dolar beklediği özelleştirme hamlesinin ilk ayağı PETKİM’de bir kere daha karşımıza çıktı.
   <br/>
   <br/>
   Çekişmeli geçeceği ve Sanko—Zorlu Holding Konsorsiyumu’nun mutlak galibiyeti ile biteceği öngörülen PETKİM ihalesi umulmadık kolaylıkta Uzan ailesinin elinde kaldı. İş dünyasının önemli hammadde tedarikçisi konumunda olan PETKİM’in Uzanlar’ın eline geçmesi petro—kimya sektöründe bir özel sektör tekeli ortaya çıkarmış oldu. Hem de 605 milyon dolar gibi çok düşük bir rakama. Diğer rakiplerin direnmemesi fiyatın yükselmesini engelledi. Sanko—Zorlu grubunun erken havlu atması hayal kırıklığına yol açtı.
   <br/>
   <br/>
   PETKİM tekel konumunda
   <br/>
   <br/>
   İzmir Aliağa’da kurulu Türkiye’nin petrokimya devi PETKİM’e Sanko—Zorlu Konsorsiyumu ve Uzanlar’a ait Standart Kimya dışında Chem Orbis ve Vakıflar Bankası da talip olmuştu. PETKİM’in özelliklerine baktığımızda niçin alınmak istendiği daha iyi anlaşılıyor: 1965’te kurulan ve tekel konumunda bulunan PETKİM, sanayinin ana hammaddelerinden petrokimyada Türkiye tüketiminin yüzde 35—40’ını tek başına sağlıyor. Yıllık cirosu 600 milyon dolar olan Petkim bunun 100 milyon dolarlık kısmını ihracattan elde ediyor. Tesislerinde birbirine entegre 15 fabrikanın yanı sıra liman ve lojmanlar bulunuyor. İSO’nun her yıl açıkladığı büyük 100 şirket sıralamasında ilk 10’da. 2003’te, planlanan gerçekleşirse 400 milyon dolarlık yatırım miktarına ulaşacak. Ürettiği hammaddelerden plastikler ve sentetik kauçuklar, inşaat, tarım, otomotiv, elektrik, elektronik, ilaç, plastik, boya, deterjan, kozmetik ve ambalaj sektörünün önemli girdilerini oluşturuyor.
   <br/>
  </font>
 </p>
</div>


## Yorumlar

### Onder CILIV, 29-Temmuz-2003
> PETKIM ve UZAN: 
> Uzans saw that competition and regulation laws in Turkey didn't exist, so they invested in companies where they could do whatever they wanted (transfer funds, increase prices, etc). This is why they were interested in CEAS, TELSIM, STAR and now in monopolistic PETKIM. It was time that the government reacted strongly and prevented the Uzans from going on with these practices. What we should do now is to prevent such things happening again, defend and build a truly independent and powerful REGULATION BODY to ensure fair competition. Turkey is no more a small economy, and no regulations have now devastating effects on the country (banks AGAIN unregulated...) and its independence.

### ahmet coskun, 12-Haziran-2003
> 2 sonuc: 
> Uzan'in petkimi bu kadar ucuza alabilmesi 2 sonucu gosteriyor: Ya turk sirketlerinin parasi yok, ya da ..... uzanlar bir yolunu bulup kendinden baskalarinin fiyat artirmasini engelledi.   Degerinin %10 fiyatina satilan bir PETKIM in sirri baska olamaz...  Hukumete oneri: bir daha ihale yaparken bir taban fiyat uygulayin bari...

### Hayrettin BOY, 10-Haziran-2003
> değeri ver al: 
> Değerinde gitmedi diyenlere bende derim .. siz değerini verin alın Her görüş değerinin altında  gitti deniliyor. Özelleştirme kararını vermedi  bekliyor  birisi desin 1 milyar vereceğim  yeni ihale açılır. o zaman değerinde gider biz de meşhurdur hariçten gazel okumak. hele bir hayırlı olsun deyin kimsenin ağzından bu kelime çıkmadı.Büyüklerimiz özelleştirmenin geçikerek ne seviyeler e geldi çeşitli tarihlerde beyanatlarını okuduk en son .sn.r.koç telekom 24 milyardan nereye geldik diyenler  ibret alsınlar. kıskanmasınlar kıskançlık yapa yapa geri kaldık.

Kaynak: [www.aksiyon.com.tr](http://aksiyon.com.tr:80/detay.php?id=2671&yorum_id=1), [web.archive.org (arşiv bağlantısı)](http://web.archive.org/web/20041106195947/http://aksiyon.com.tr:80/detay.php?id=2671&yorum_id=1)
