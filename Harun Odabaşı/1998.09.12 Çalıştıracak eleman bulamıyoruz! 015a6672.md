# "Çalıştıracak eleman bulamıyoruz!"

*Harun Odabaşı 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin en önemli problemlerinin başında hiç şüphesiz 'işsizlik' geliyor. Nüfusun yüzde 8'i her sabah işsiz olarak uyanıyor.
  </font>
 </div>
 <div id="newsText">
  <font class="detail-text">
   Evlilik çağındaki gençler onun yüzünden evlenemiyor veya evlenme kararlarını ertelemek zorunda kalıyor. Hükümetlerin ellerine muhalefete iniş biletini işsizlik kesiyor. Kronikleşen toplumsal sorunların katsayısını artıran faktörler arasında işsizlik ön sırada yer alıyor. Türkiye'de bu gerçeği yalanlayan bir bölge bulmak adeta imkansız gibi.
   <br/>
   <br/>
   Şimdi sıkı durun; okuduğunuza inanmakta güçlük çekebilirsiniz: Kastamonu'da fabrikalar çalışacak eleman bulamıyor. 'Nasıl olur?' demeyin, oluyor. Bunun somut örneği Bisse Gömlekleri'nin bin kişinin çalışacağı bir fabrika inşasını sırf eleman yokluğundan askıya alması ile yaşandı. Öztek Tekstil 600 olan istihdam sayısını iki bine çıkarmak istedi, aynı nedenle projeyi erteledi. Bu Kastamonulu işadamlarını hem sevindiriyor, hem de üzüyor. Yatırımcılar 'şimdi tersine göçün tam zamanı' diyor.
   <br/>
   <br/>
   Kastamonu'nun makus talihini değiştiren 'bölgesel hareketin' önemli ismi Sudi Topal ile Kastamonu'yu, işsizliği, ihaleleri, Doğu Holding'i ve Ilgaz'daki büyük tatil köyü projesini konuştuk. Topal dobra ve delikanlı kişiliği ile iş dünyasında örneğine az rastlanır bir karakter. Kendisi ile tanıştığımda bıraktığı ilk izlenim, 'Anadoluculuğu(!)', dürüstüğü, ve delikanlılığı oluyor. Aklımdan birden Mükremin Çıtır geçiyor. Sudi Topal da 'İş dünyasının Mükremin Çıtır'ı' diye düşünüyorum. Küçük yaşta cemiyet hayatına atılması, grup psikolojisi üzerine tecrübeler elde etmesini ve dışa dönük bir insan olmasını sağlıyor. 15 yaşında Çeşme Meydanı Kültür Cemiyeti'ni, 16 yaşında Beylerbeyi Komünizm ile Mücadele Derneği'ni kuruyor. Halen Çağdaş Boya'nın sahibi, Kastamonu Holding Yönetim Kurulu Başkanı ve Boks Federasyonu Asbaşkanı.
   <br/>
   <br/>
   Türkiye'de  sorunun özünde ne var?
   <br/>
   <br/>
   Devletin güçlü olması ve halkına karşı dürüst olması lazım. Ancak devleti politikacılar yönetiyor. Meclis'ten doğru bir karar çıktığına şahit olamıyoruz. Önce Meclis'i çalışır hale getirmeliyiz. İş hayatında başarılı olmamış doktorları, avukatları, işadamlarını Meclis'e göndermeyelim. Yöresinde sayılan, yöresine sadık kalan, hizmet için beyin sancısı çeken insanlar Meclis'e gitmeli. Akşamleyin evine gittiğinde, kendisi, ailesi, vatanı için ne yaptığını sorgulayan hizmet insanlarına ihtiyacımız var. Söylediklerim hamasi nutuklar olarak algılanmamalı. Problem, Meclis'in kalitesinde saklı. Türkiye coğrafi olarak önemli bir yerde olduğu gibi yer altı ve yer üstü zenginlikleri ile kendine yeten bir ülke. Oğlum şu anda Amerika'da okuyor. Esasında işlerimin başına geçmesi daha faydalı olur. Fakat ben politikaya atılmasını arzuluyorum.
   <br/>
   <br/>
   Kendiniz için politikayı niçin düşünmüyorsunuz?
   <br/>
   <br/>
   Ben artık topluma mal oldum. 35 senedir cemiyet hayatı içerisinde her görüşten insanın sevgisini kazandım. 500 ortaklı Kastamonu Holding'te yönetim kurulu başkanlığı görevim var. Politikaya atılsam bir partinin adamı olmak zorunda oluyorum. Bir de ben politikacılar gibi lafı eğip bükmem. Bazen en sonda söyleyeceğimi en başta söylerim. Karakterim politikaya müsait değil diye düşünüyorum. Politika ile ilgim, inandığım dostlarımı desteklemekten ibaret.
   <br/>
   <br/>
   Kastamonu Holding'te çalışmalar ne seviyede?
   <br/>
   <br/>
   Hedefimiz Kastamonu'da işsizliği önlemek, göçü tersine çevirmek. Geldiğimiz son nokta ise; Kastamonu'da bin kişiye iş veriyoruz. Devletin işletemediği Et Kombinası ve Orman Entegre Tesisleri'ni işler hale getirdik. Şeker Fabrikası ile Taşköprü Kağıt Fabrikası özelleştirme kapsamına alınırsa oralara da talip olacağız. Kastamonu Holding devletin özelleştirdiği bütün işletmelere talip olacak. Holding'te herkesin bir hissesi vardır ve iki hisse alamaz. Hisselerin bir elde toplanmasını istemiyoruz ve aldığımız karar gereği buna izin vermeyeceğiz.
   <br/>
   <br/>
   Hisseler küçük olunca herkes ucundan kıyısından tutmuyor mu?
   <br/>
   <br/>
   Böyle bir sıkıntı yaşanıyor. Ama ben işimi gücümü bıraktım ve Kastamonu Holding için uğraşıyorum. Bizim gibi kurulup ortaya birşey koyamayan holdinglere iyi bir örnek olduğumuz kanaatindeyim.
   <br/>
   <br/>
   Kastamonu Holding'te Bayındır Holding'in de hissesi var. Halbuki Kamuran Çörtük Samsunlu..
   <br/>
   <br/>
   Kastamonu Holding'in içerisinde yüzde 10'luk bir hisse çevre dostlarımıza ait; Samsunlu, Çankırılı, Trabzonlu, Rizeli, Malatyalı ortaklarımız var. Ilgaz'daki dev tatil köyü projemizde de Bayındır Holding'in yüzde 40'lık bir payı var. Neticede kâr getiren bir projeyi herkes destekler.
   <br/>
   <br/>
   Niçin Bayındır Holding?
   <br/>
   <br/>
   Çünkü Bayındır Holding'in turizmde tecrübesi var. Şu anda da otelcilikte büyük bir atılıma geçiyor. Dünyanın en ünlü ve üst düzey hizmet veren bir otelcisi ile anlaştı. Odaları antika eşyalarla dolu, geceliği 5001000 dolar olan otelcilik anlayışını Türkiye'ye getirecek. Böyle hedefi olan birisi ile çalışmak bizi sevindiriyor.
   <br/>
   <br/>
   Kamuran Çörtük'ün bir yatırım felsefesi var: Ben hep ilklere imza atarım, yapılanı yapmam. Onu büyük yapan da bu bence.
   <br/>
   <br/>
   İşsizliği ne seviyede engelleyebildiniz?
   <br/>
   <br/>
   Kastamonu'da şu anda işsizlik bitti. Bisse Gömlekleri Kastamonu'ya fabrika kurmak istese yer gösteriyoruz ama işçi bulamıyoruz. Bin kişinin çalışacağı bir işletme kurmak istedi, işçi yokluğundan bekliyor. Mahalli gazetelere ilan veriyoruz işçi aranıyor diye, ama özellikle tekstil sektöründe işçi bulamıyoruz.
   <br/>
   <br/>
   Öztek Tekstil geldi Kastamonu'ya, 600 kişi çalıştırıyorlar. Sayıyı 2 bin kişinin üzerine çıkarmayı istiyorlar ama tıkandılar.
   <br/>
   <br/>
   Kastamonu Holding ortaya koyduğu somut projelerle birçok kesimden takdir topluyor. Ama Doğu Holding daha geniş bir kamuoyu desteğine rağmen başarılı olamadı. Bu durumu neye bağlıyorsunuz?
   <br/>
   <br/>
   Herşeyden önce Doğu Holding'in başında bir Rizeli olmamalıydı. Mehmet Yıldırım benim arkadaşımdır ancak Doğu Holding'in başında Toprak ya da Ceylan Hoolding'in sahibi olabilir ama bir Rizeli asla olmamalı. Doğu Holding'in başında Sabancı ya da Koç da olsa aynı şeyleri söylerim. Orada o yörede doğup büyüyen insanların ızdırabını vicdanında hisseden bir insan olmalı. Doğu Holding hassas bir zamanda kuruldu. Herkes korkudan ve kamuoyu tepkisinden çekindikleri için 5 milyar verdi. Böyle bir gerekçe ile kurulan Doğu Holding'ten birşey bekleyemezsiniz.
   <br/>
   <br/>
   Doğu Holding nasıl kurulmalıydı?
   <br/>
   <br/>
   O yörenin insanları biraraya gelerek bir holding kurmalı, ardından diğer bölge işadamlarını kârlı projelerine davet etmeliydiler. Hisselerin bölüşümü adil olmalı. Devletin de garantörlüğü istenebilir tabii. Büyük projeler o zaman başarı ile hayata geçirilebilir. İnsan bütün çocukları sever ama kendi çocuğunu daha çok sever. Biz Doğu insanını ve o bölgeyi samimi duygularla seviyoruz. Ancak ben bir Doğulu işadamından daha fazla Doğu'yu sevdiğimi iddia edemem. İnsan önce kendi ailesini, sonra komşularını sever. Halka böylece genişler. Karadeniz'e Karadenizlilerin, Doğu'ya Doğuluların sahip çıkması lazım. Ben Türkiye'nin kurtuluşunu yöresel holdinglerde görüyorum. Bölgesel holdingler Türkiye'nin 5 sene içersinde kabuğunu yırtmasını ve gelişmiş ülkeler seviyesine gelmesini sağlar. Biz iki senede Kastamonu'nun kaderini değiştirdik. Esasen bizim köklü yatırımlarımız şimdi başladı. Bu zamana kadar hazırlık safhasında idik desem doğrudur. Müesseseleşmek, biraraya gelmek zaman alıyor. 500 tane Kastamonulu adam memleketi için biraraya geliyor. Gerçek potansiyelimizi şimdiden sonra yansıtacağız.
   <br/>
   <br/>
   Kastamonu Holding'in katıldığı ihalelere başka şirketler katılmıyor? Bu biraz kafaları karıştırdı?
   <br/>
   <br/>
   Bu bir gerçek, biz ihaleye girersek diğerleri bizim karşımızda bir şansları olmadığını biliyor. Çünkü biz sendikası ile, işçisi ve halkı ile anlaşıyoruz. Amacımız Kastamonu'ya istihdam açmak, kârlı müesseler kazandırmak. Asla işçi çıkarmak gibi bir düşüncemiz olmuyor. Devlet de özelleştirmeden bu tip bir fayda bekliyor. Kastamonu Holding'te faaliyet gösteren işadamları saygın işadamlarıdır. Bizim bazı ihalelerde mafya kokusu çıktığı gibi öyle tuhaf ilişkilerle işimiz olmaz. Amacımız şeffaf, düşüncemiz samimidir, ötesini bilmeyiz.
   <br/>
   <br/>
   Önümüzdeki günlerde TEDAŞ ihalesi var. Kastamonu, Çorum ve Amasya'yı içine alan bir ihale. İhalesi daha önce Show TV ve Refah Partili bir işadamının ortaklığı ile kurulan bir konsorsiyumda kalmıştı. İhale bizde kalmadığı için devreye girdik ve iptal ettirdik. Çorumlular, Kastamonulular, Amasyalılar biraraya geldik, parayı denkleştirdik ve bize verin dedik. Başbakan bir ay sonra bizi çağıracak TEDAŞ bize verilecek. Kimse niye ihaleyi bunlara veriyorsun diyemez. Aksi durumda bu üç ilin halkını karşısına almış olur. Aynı zamanda bir ihale şartnamesi var. Halkın menfaatini ön planda tutan şartlar öne sürmen gerekiyor ki devleti razı edebilesin. Bizim amacımız ile devletin amacı aynı.
   <br/>
   <br/>
   Son zamanlardaki ihaleler hakkında büyük şaibeler var?
   <br/>
   <br/>
   POAŞ ihalesinde basın bir sürü sansasyon oluşturdu. Ama bence yapılan doğruydu. İş Bankası, Bayındır Holding, Park Holding PUİS konsorsiyumunun ne olduğu üç aşağı beş yukarı belli. Ama Garipoğlu'nun kim olduğu belli değil. Arkasında kaçakçılık, tefecilik suçlamaları var. Elbette devletin bir politikası vardır, olmalıdır. Devlet vatanını seven, milliyetçi insanları büyütmelidir ve şu anda öyle yapıyor. Devletin Garipoğlu'na ihaleyi vermemesinin elbette bir sebebi var. İhaleyi Alaatttin Çakıcı'ın isteği doğrultusunda sonuçlandıracak değildi herhalde.
   <br/>
   <br/>
   Biraz daha açar mısınız?
   <br/>
   <br/>
   Demek istediğim biz herşeyi biliyoruz. Devlet sahipsiz değil.
   <br/>
   <br/>
   Kormaz Yiğit ile Alaattin Çakıcı arasında da bir bağdan sözediliyor?
   <br/>
   <br/>
   Devlet devlet olacak, onun dediği olacak, Alaattin Çakıcı'ya ve benzerlerine göz açtırmayacak.
   <br/>
   <br/>
   Ilgaz'daki tatil köyü kompleksinizi anlatır mısınız?
   <br/>
   <br/>
   675 yataklık kısmının temelini attık, 18 ayda bitireceğiz. Devre tatil, yüzme havuzu, kayak merkezi olacak. İkinci aşamada bin 500 yatağa çıkaracağız, üçüncü aşamada üç bin yatak kapasitesi hedefledik. Maliyeti 31 milyon dolar. 4 ay kışı var ve Türkiye'nin en güzel karları burada. Kayak merkezi büyük iş yapar. 4 mevsim faaliyet olacak. Yaz turizmi, kış turizmi, dağ turizmi, yayla turizmi. Ilgaz dağını 49 yıllığına 54 milyar liraya kiraladık. Faaliyetlerimizi kendi öz sermayemiz ile yapacağız, devletten tek kuruş kredi almayacağız.
   <br/>
   <br/>
   Bunun dışında Bağlarbaşı'nda bir sosyal konut projemiz var. Altunizade Capitol'ün hemen arkasında. Futbol ve tenis sahası, yemek yeme, dinlenme imkanı olan bir işletme kuruyoruz. Şaşırtıcıdır, 1921'de Kastamonu ile İstanbul'un nüfusu biririne çok yakındı. Üsküdar Kastamonu'ya bağlı idi. Üsküdarlılar nüfus kağıdında Kastamonulu olarak geçiyordu. Boyabat ve Çankırı da Kastamonu'ya bağlı idi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4121-35-calistiracak-eleman-bulamiyoruz.html), [web.archive.org (arşiv bağlantısı)](http://web.archive.org/web/20130529000128/http://www.aksiyon.com.tr:80/aksiyon/haber-4121-35-calistiracak-eleman-bulamiyoruz.html)
