# "Moda olsun diye krize girdik"

*Harun Odabaşı 1999.01.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamuoyu onu daha çok Gökkafes olayı ile tanıdı. Gökkafes, İstanbul'un Taşkışla, Maçka Kışlası, Silahhane ve Dolmabahçe Stadyumu'nun ortasında 134 metre yüksekliğinde devasa bir otel ve iş merkezi binası.
  </font>
 </div>
 <div id="newsText">
  <font class="detail-text">
   İnşaatın büyük bölümü bitti, yine bir aksilik olmaz ise otel 1999 sonbaharında hizmete açılacak.
   <br/>
   <br/>
   'İstanbul'un siluetini bozuyor' gerekçesi ile karşı çıkılan otel, uzun zaman tartışmaların odak noktası oldu. Estetik zevk anlayışının izafiliğine kurban giden bu karşılıklı atışmalar şimdilik durulmuşa benziyor. Ama bir hadise ile 'tu kaka' ilan edilen Süzer Holding Yönetim Kurulu Başkanı Mustafa Süzer'in diğer yönleri, önemli çıkışları kapalı kaldı.
   <br/>
   <br/>
   Mustafa Süzer, Gökkafes olayında geri adım atmıyor ve doğru yaptığını söylüyor, ama 'Çok yıpratıldım. Keşke doğru bildiğim davada biraz inat etmeyip, Nurettin Sözen zamanında projeyi değiştirse idim diye düşündüğüm oluyor' diyerek geçmişe gönderme yapıyor.
   <br/>
   <br/>
   Bütün bu suçlamaları bir kenara bırakarak hem söz savunmanın demek, hem de Mustafa Süzer gibi Türk sermaye tarihini onsuz anlatamayacağımız bir konuma gelmiş bir iş adamını tek bir yönden değerlendirmenin doğru olmayacağı düşüncesi ile bir görüşme yaptık. İlginç yaklaşımlar ortaya koydu. Hele ekonomik krizden geçtiğimiz bir dönemde kâr marjının yükseldiğini ve 'ben kriz zamanlarında büyürüm'demesi birçok iş adamına örnek olabilecek bir stratejinin de ip uçlarını veriyordu. Süzer'in böylesine hızlı büyümesi tesadüflerin eseri değil. Maliyeti milyar doları bulan ihalelerde hep Süzer ismine rastlıyoruz. Ayrıca kültürümüze katkıda bulunan ses getirici faaliyetlere sponsorluk eden Mustafa Süzer ismini gelecek zamanlarda daha çok konuşacağız.
   <br/>
   <br/>
   Süzer, Özal'lı yılları doya doya yaşamış ve Özal ile yoğun hatıraları olan bir isim. Bu hatıraları kitaplaştırmasını istedik, 'olabilir' dedi. Dileriz vakit bulur.
   <br/>
   <br/>
   Gaziantep'te iş hayatına başladınız. Bir süre sonra Gaziantep size dar geldi ve İstanbul'a taşındınız. Şimdi ucu bucağı belirsiz bir sermaye birikimine hükmediyorsunuz. Her sermaye sahibi sizin kadar büyümüyor. Sizin için 'Oyunun kuralı' ne?
   <br/>
   <br/>
   Her oyunun bir kuralı var. Bir kere işimi ve iş hayatını seviyorum. Sevmediği bir işi yapan mutlu ve başarılı olamaz. İkincisi şeffaflığı ve açık olmayı seviyorum. Üçüncüsü paylaşmayı seviyorum. Ortada bir yiyecek pasta varsa ve siz onu tek başına yemek isterseniz, o zaman sizinle kimse iş yapmak istemez. Herkesi memnun etmelisiniz.
   <br/>
   <br/>
   Bir de düzenli olmak ve işin düzgün gitmesini sağlamak gibi bir karakterim var. İşim bitmeden 'yarın yapırım' deyip kalkıp gidemiyorum. Bu tür özelliklerim, disiplinli çalışmam başarımda etkili olmuş olabilir.
   <br/>
   <br/>
   Belki yatırım yaptığınız alanlar çok verimli idi, katma değeri çok yüksek oldu?
   <br/>
   <br/>
   Zaten yanlış bir sektör seçtiyseniz ağzınızla kuş tutsanız bile kazanamazsınız. Bazı iş kolları vardır ki o dönemde o işi yapmayacaksın. Zaman zaman yanlış sektörlere girdiğimiz oldu. Ama zararın neresinden dönülürse kârdır diyerek zamanında bırakmasını bildik. Yoksa insanlar iş hayatında hatasız değildir. İşler bir müddet iyi gitti ama daha sonra baş aşağı gittik. Mesela 1980 li yıllarda et ihracatı yaptık ama herkesin yapacağı iş olduğu için, rakipler çoğaldı, kârlılığı kalmadı.
   <br/>
   <br/>
   Gaziantep'ten kopmaya nasıl karar verdiniz? Birçok yerel tüccar var ki büyük düşünemez, bölgesinden dışarı çıkmaya cesaret edemez?
   <br/>
   <br/>
   Ben ortaokulu, liseyi İstanbul'da okudum. İstanbul'u biliyordum. 1968'de üniversitede okurken Gaziantep'e gidip ilk işimi kurdum. Orada 10 yıl kadar iş tecrübem oldu. Antep esnaf bir şehir, çevrenizde sanayiyi bilen birçok insan var, birikiminizi artırmak mümkün. Orada inşaat makineleri, halı, mobilya işine kadar birçok büyük iş yaptım. Ama oranın sınırlı bir potansiyeli var. 1978'de tekrar İstanbul'a geldim. İstanbul'u da bildiğimiz için gelmek zor olmadı. Antep'te Antep kadar büyürsünüz. Ama İstanbul'da Türkiye kadar büyürsünüz.
   <br/>
   <br/>
   Türkiye ekonomik kriz döneminden geçiyor. Büyük holdinglerin de krizden etkilendikleri söyleniyor. Sizin şirketleriniz krizden olumsuz etkilendi mi?
   <br/>
   <br/>
   Ben en büyük kârımı krizli dönemde yapmışımdır. Herkesin sattığı dönemde satın alırım. Şimdi de yeni işlere giriyoruz, yeni yerler satın alıyoruz. Bizim için kriz yok, kazanmanın tam zamanı.
   <br/>
   <br/>
   İlginç bir örneksiniz. Yatırım yapma cesaretini nasıl buluyorsunuz?
   <br/>
   <br/>
   Krizli dönemde eğer temkinli bir iş adamı iseniz ve birikiminiz de varsa, ne yapıp edip büyük kazanç kapılarını aralayabilirsiniz. Krizde fiyatlar oldukça aşağı indi, bazı şirketlerin satın alınması açısından ve gayri menkullerde taliplisi olmadığı için fiyatlar belli seviyenin altına iniyor. Arz talep dengesi bu sıralar arzın lehine. Biz de bu durumu değerlendiriyoruz.
   <br/>
   <br/>
   Aldığınız şirketler var mı?
   <br/>
   <br/>
   Şu anda pazarlığını yaptığımız, satın aldığımız ve son noktaya geldiğimiz birkaç işimiz var. Zaman içerisinde kamuoyu bunlardan haberdar olacak.
   <br/>
   <br/>
   Sizin bir bankanız var (Kentbank) ve Türkiye'de bir finans krizinden bahsediliyor. Krizin temelinde ne var?
   <br/>
   <br/>
   Krizin iki temel nedeni var. Birincisi Türkiye'deki siyasi istikrarsızlık nedeni ile dış piyasadaki kaynak bulma imkanı tıkandı. Bir de dünyadaki global kriz çerçevesinde pazar daralması yaşanıyor. Finansal kriz, IMF ile bir anlaşma yapılmasının ardından çözülür. Fakat IMF'in karşısında istikrarlı bir hükümet görmek lazım. Temennimiz seçimden sonra iyi bir hükümet modeli ile karşılaşırsak IMF Türkiye'ye sıcak bakar ve dış finansman sıkıntısı giderilir.
   <br/>
   <br/>
   İkincisi devletin zafiyetinden doğan bir boşluk var. İnsanımız yatırım iştahı ile özellikle Anadolu'da önemli bir hamle başlattı. Ama bu iyi niyetli insanlar çoğu işlerini kısa vadeli krediler ile yürütüyor. Şimdi bu şirketler sıkıntıya girdi. Devlet bankaları yatırımcıların arkasındaki desteği çekti. Bizim de bankamız var ama biz ticaret bankasıyız. Sanayicinin ancak satışlarını destekleyebiliriz. Bizim gibi bankaların kaynakları kısa vadeli kaynaklardır. Eskiden Türkiye'de devlet bankalarının kredi imkanı genişti; bir Ziraat, Emlak, Vakıflar ve İş Bankası sanayiciyi önemli ölçüde ve uzun vadeli destekliyordu. Bu destek şimdi yok. Şirketlerin dış finansman imkanları çok dar. Eximbank'ın imkanları çok dar.
   <br/>
   <br/>
   Eximbank sermayesini önemli ölçüde artırıyor. Buldukları kaynakları sanayicinin, ihracatçının emrine verecek. Ben yetkili bir kişi olsa idim; Kalkınma Bankası'nı 1 milyar sermayeli yapar, yurt dışından uzun vadeli kaynakları yatırımcıların kullanacağı hale getirirdim. Halk Bankası'nın aynı şekilde kaynaklarını güçlendirip sanayicinin biraz daha küçüğü olan esnafın arkasında yer aldırırdım. İş Bankası'nı da aynı şekilde görevlendirirdim.
   <br/>
   <br/>
   Adamcağız geliyor, altı ay için kredi alıyor. Altı ay sonra banka parasını ister. Ama adam yatırım yapmış. Geri dönüşü için belki 5 seneye ihtiyaç var. Başka bir bankaya gidiyor oradan da altı aylık bir kredi alıyor. Sonra başka bir bankaya. Bu sefer işleri denk getiremezse kriz derinleşiyor. Adam iyi niyetle batıyor. Bankalara kabahat bulanlar var ama esas suçlu devlet ve yatırım bankaları.
   <br/>
   <br/>
   Devlet bankaları mevduatları topluyor ve memur maaşlarını ödüyor. Yani para yönetiminde rasyonel yok.
   <br/>
   <br/>
   Ziraat ve İş Bankası'nın yurt dışından çok büyük paralar bulma imkanı var. Bu paraları getirip, sendikasyon yaparak Türk sanayicisinin hizmetine sunması mümkün. Aslında Türk işadamı çok iyi bir yerde, Türkiye'nin önü açık. Şartlara uyan insanımız var.
   <br/>
   <br/>
   Ama yaygın kanaat krizin genişleyip derinleştiği yönünde. Çünkü ne siyasette ne de ekonomide müsbet bir oluşum görünüyor.
   <br/>
   <br/>
   Ancak istikrarlı bir hükümet, bilinçli bir bürokrat kadrosu IMF'i razı edebilir. O zaman Türkiye sıkıntıyı çok hafif atlatır. Bana göre Türkiye'deki kriz göstermelik bir krizdir. Dünya global krizi yaşadı biz de yaşarız korkusuna siyasi istikrarsızlık da eklenince krize gidiyormuşuz gibi bir ortam oluştu.
   <br/>
   <br/>
   Ayrıca sene sonu yaklaşıyor. Yabancı eximbankların bilançolarını görme isteğinden dolayı kredi isteme taleplerini ertelemesi var. 1999 Nisan'ına kadar bir hükümet kurulursa yine belli bir mesafe alınabilir. Büyüme yoksa küçülme de yok. Moda olsun diye krize girmenin bir alemi yok diyorum.
   <br/>
   <br/>
   Büyük şirketler kendilerini bu süreçten geçirerek iyi bir reyting notu almak istiyor. Reyting şirketlerini samimi buluyor musunuz?
   <br/>
   <br/>
   Reyting kuruluşlarını inkâr edemeyiz.
   <br/>
   <br/>
   Sizin bir şikayetiniz vardı. 'Mısır'dan düşük reytingimiz nasıl olur?' diye. Ama Türkiye'deki dinamizm Mısır'da yok?
   <br/>
   <br/>
   Biz yabancıları öyle sıkıştırıyoruz ama işin bize bakan kısmını görmezlikten gelemeyiz. Mısır'daki yönetim kaç seneden beri ayakta. Enver Sedat ve devamında Hüsnü Mübarek yıllarca istikrarlı bir görünüm çizdiler. Türkiye'de durum tam tersine. Reyting kuruluşları siyasi istikrara çok önem veriyor. Yoksa Mısır'da ne doğru düzgün bir sanayi, ne doğru düzgün bir ticaret var. İnanın Mısır sanayii bizim sanayimizle mukayese kabul etmez. Ama bugün Mısır libor artı 1 ile borçlanıyor. Türkiye libor artı 15 ile borçlanıyor. İnanılmaz bir haksızlık var ama bunu meydana getiren biziz. İstikrarlı bir 5 yıllık hükümet seçilse adamlar parayı verecek.
   <br/>
   <br/>
   Sizin epey başınızı ağrıtan bir konuya, Gökkafes'e geçelim. Çevrecilik açısından tenkitlere uğradınız. Son durum ne merkezde?
   <br/>
   <br/>
   Tenkitler çevrecilik açısından olsa yine iyi, başımın üstünde yeri var ama işin aslı öyle değil. Ben bütün samimiyetimle olayı size anlatayım: 1982 senesinde orayı kimi Güney Afrika'da kimi İtalya'da olan yabancı uyruklu kişilerden satın aldık. Aldığımız zaman arsa üzerinde 56 bina, üç dört katlı apartman, Lalezar gazinosu ve araba tamirhanesi vardı. Planında da zaten burası teknik üniversitenin lokal binası olacaktı. Yani her halükârda burası yeşil alan değildi. Geçmişinde de bina idi, geleceğinde de bina olacaktı. Teknik üniversiteye sorduk, onlar da 'Biz Maslak'a taşınıyoruz, bina yapmaktan vazgeçtik' dediler. O şerhi kaldırmalarını istedik, kabul ettiler.
   <br/>
   <br/>
   Zamanın Turizm Bakanı Sayın İlhan Evliyaoğlu'na gittik. Bizi yürekten destekledi ve 5 yıldızlı otel yapılması halinde her türlü yardımı yapabileceğini söyledi. Başbakan Bülent Ulusu da 5 yıldızlı otel yapılması için Bakanlar Kurulu kararı çıkardı. Biz ondan sonra Abdullah Tırtıl Paşa zamanındaki belediyeden arsayı satın aldık. Ardından Bedrettin Dalan geldi. Eski projede altıgen iki tane kule yan yana olacaktı. Dalan 'Enine geniş bina istemiyorum. Enini daraltın yüksek bina yapın' dedi. Biz karşı çıkmamıza rağmen olmadı ve planı değiştirip şimdiki halini içeren bir imar planı yaptık.
   <br/>
   <br/>
   Biz tam inşaata başladık, Nurettin Sözen Belediye Başkanlığı'nı kazandı. Gelirken Dalan'ın arkadaşıdır, çevre katliamıdır suçlaması ile propaganda yaptı. 24,5 metreden 135 metreye yükseltmiştir diyerek siyaseten karşı çıktı. Suçlamanın temeli siyasidir, çevrecilik işin maskesi oldu. Bu arada bizim de inadımız oldu esasında. Belki o sırada eski projeye dönüş yapabilirdik ama epey bir işlem olacaktı. İnşaatı yıkacaktınız, yeni imarı ayarlayacaktınız vesaire. Dedik ki; bu iş çocuk oyuncağı değil. Abdullah Tırtıl kabul etti. Dalan değiştirdi, şimdi Sözen yıkmak istiyor. Böyle şey olmaz deyip inat ettik. Nitekim Sözen'in yaptığı iki tane planı Danıştay iptal etti.
   <br/>
   <br/>
   Bu arada Sözen gitti Tayyip Erdoğan geldi. Sözen zamanında yüzde 60'ı biten binanın mahkeme kararı çıkınca tamamını yapmaya başladık ve büyük ölçüde bitmiş iken Erdoğan inşaatı yapmamamızı istedi. Biz de davaları kazandık yapmamız gerekir dedik ve yine devam ettik. Tayyip Erdoğan önce karışmadı. Ama birileri gitti kulağına birşeyler söyledi ve ondan sonra tutum değiştirdi.
   <br/>
   <br/>
   Birtakım meslek kuruluşları da karşı çıktı..
   <br/>
   <br/>
   Esasında birkaç tane meslek kuruluşu var, hayatında elle tutulur hiçbir iş yapmamış insanlar bize karşı çıkıyor. Bazıları misyonunun dışında işlerle uğraşıyor. Bunların çoğu aşırı sol fikirli insanlar. Bir de iki yüzlülük var. Bizim ile başka, dışarıda topluma ve medyaya başka konuşuyorlar. Mimarlar Odası Başkanı Oktay Ekinci ile görüşürken esasında bina projesini olumlu bulduğunu ama başka yere yapılmasını istediğini söylerken gazetecilere başka türlü konuşuyor.
   <br/>
   <br/>
   Gökkafes'i rant için yapmadım
   <br/>
   <br/>
   Son durum ne?
   <br/>
   <br/>
   Bina bitti. Türkiye'nin ve İstanbulluların iftihar edebileceği sembol bir bina olacak. Tamamlandığı zaman insanlar gurur duyacaktır. Yapmak bize kısmet oldu ve 50 sene sonra tarihe mal olacak.
   <br/>
   <br/>
   Bina için dünyanın en büyük otel zinciri Ritz oteller zinciri ile anlaştık. Toplam yatak kapasitesi otel ve apart otelle birlikte bin yatağı geçiyor. Ama sırf otel 500 yatak civarında. Binayı yaparken yüz milyonlarca dolar riske girdik. Bu paranın geri dönüşü ne zaman olacak belli değil. Süzer rant için yaptı diyorlar ama ben rantın nasıl kazanılacağını çok iyi biliyorum. Bu yatırım rant için yapılmaz.
   <br/>
   <br/>
   3. GSM ihalelerinde sizin de isminiz geçiyor. Bir hazırlığınız var mı?
   <br/>
   <br/>
   Hazırlanıyoruz ama tam hazırız diyemem. Yabancı ortak arayışımız oldu. Ama ihalede asgari fiyat çok yüksek tutuldu. Daha işin başında 600700 milyon dolar para istiyorlar. Önceki ihalede 500 milyon dolar istemişlerdi, gelişmiş şirketler olmasına rağmen zorlandılar.
   <br/>
   <br/>
   Çıtayı yükselterek katılımcı sayısını elemek istiyor olabilirler mi?
   <br/>
   <br/>
   İhaleyi kazanmayı cazip olmaktan çıkardılar. Kârlılığı kalmadı. Bu söylediğim tespitler diğer katılımcılar için de geçerlidir. İngiliz ve Fransız şirketler ihaleden çekildi bile.
   <br/>
   <br/>
   İsminizi değişik sponsorluklarda görüyoruz. Sponsorluk almada nelere dikkat ediyorsunuz?
   <br/>
   <br/>
   Hem Türkİslam kültürüne yararlı olmasını hem de beğenilmesini istiyoruz. Bu sayede müesseselerimizin imajını geliştirmeyi amaçlıyoruz. Yani işin reklam tarafını gözardı edemeyiz.
   <br/>
   <br/>
   Mevlânâ'nın yurtdışında tanıtılmasında da önemli bir etkinliğiniz oldu. Yabancılardan olumlu olumsuz nasıl tepki aldınız?
   <br/>
   <br/>
   İngiltere'deki etkinlikte çok üst düzey bir katılım oldu. Kraliyet ailesinin en önde gelenleri dahil birçok ünlü isim orada idi. Ama o işi hazırlamak bir senemizi aldı. Az yapalım ama yaptığımız iş ses getirsin istedik. Hazreti Mevlânâ yurtdışında çok iyi biliniyor. İngiltere'de Kent Dükü Prens Michel ve eşine Mevlevi hareketlerinin anlamını anlatacak oldum, baktım ki hareketlerin ne anlama geldiğini benden daha iyi biliyorlar. Prens Mevlânâ'yı üç kere ziyaret ettiğini ve kitaplarını okuduğunu söyledi.
   <br/>
   <br/>
   Biz Batı düşünürlerini, Kant veya Goethe'yi çok iyi biliyoruz ama kendi düşünürlerimize pek net bakmıyoruz?
   <br/>
   <br/>
   Doğru. Ben Faust'u 15 yaşında, Mesnevi'yi 35 yaşında okudum. Böyle bir ihmalkârlığımız oluyor ama sonra kendi kaynaklarımıza yeniden dönüyoruz. Belki böylesi daha iyi. Çünkü dışarıyı tanıyarak değerlerimize döndüğümüzde kıymetini daha iyi anlayabiliyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4534), [web.archive.org (arşiv bağlantısı)](http://web.archive.org/web/20121219134842/http://www.aksiyon.com.tr:80/aksiyon/newsDetail_getNewsById.action;jsessionid=2C19DEA9B074E47C60D88F317C704A53?newsId=4534)
