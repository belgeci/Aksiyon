# Türkiye’nin DON CARLEONE’LERİ

*Harun Odabaşı 2001.03.10*

<div>
 <img border="0" src="/web/20020222190058im_/http://www.aksiyon.com.tr/2001/327/resimler/Don.jpg"/>
 <p class="spot">
  Her birisinin aynı başlık altında toplanabilecek ortak özellikleri var: Bir kere hepsi çok  konuşmayı sevmiyor. Uzatılan  her mikrofona konuşmaya can  atan lider tipine benzemiyorlar. Az ve öz konuşup meramlarını  anlatıyorlar. Ketumlukları  bazen gerçekten konuşma  özürlü olmaktan kaynaklansa  da bu aslında onların kendi  üslupları.  Arka planda  durmakla birlikte etkili ve  başarılı olmak istiyorlar.  Sınıfınızın sessiz, sorulara  parmak kaldırmayan ama  imtihanlanlardan yüksek not  alan çalışkan talebesini  hatırlayın
 </p>
 <p class="metin">
 </p>
 <p class="metin">
  Lider olma duygusu her insanda bir şekilde vardır. Lider deyince tabii patron ya da yöneticiyi kastetmiyorum. Paran varsa patron, kariyerin varsa yönetici olursun ama liderlik için daha farklı özelliklere sahip olmak gerekiyor. Liderlik sadece istemekle olacak bir nitelik değil. Liderliğin doğuştan geldiğini savunanlar olduğu gibi sonradan kazanılabilecek bir özellik olduğunu söyleyenler de var.
 </p>
 <p class="metin">
  <img border="0" src="/web/20020222190058im_/http://www.aksiyon.com.tr/2001/327/resimler/Don-a.jpg"/>
  Liderin karizma ve vizyonuna hastalık derecesinde müştak ve bu konudaki en ufak teferruatı dahi atlamak istemeyen birisi olarak ilk ciddi lider analizi ile 14 yaşımda İtalyan yazar Mario Puzzo'nun 'Baba' lakaplı Don Carleone'sinde tanıştım. Baba'nın ve oğlu Michel'in hatırına kitabı üç kere okuduğumu söylersem kitaptan ne kadar etkilendiğimi anlayabilirsiniz. The Godfather olarak üç serilik filmi de çekilen bu klasikte Don Carleone, bütün tevazusuna, yardımseverliğine, yakınlarına karşı düşkünlüğüne, iyilikleri unutmamasına ve koyu dindar olmasına rağmen gelirini, zeytinyağı, kaçak içki ve kumar işlerinden kazanan birisidir. Az konuşur, dinlemeyi sever, gerçek niyetini kendisinden başkasının anlamasına izin vermez. Düşmanlarına korku salmayı, dostlaları için de güven kapısı olmayı başarır. Kurduğu düzen oyunun kuralları içinde öylesine adildi ki 'geri kafalılığı' yüzünden uyuşturucu işine direnmese idi karşısına çıkacak bir babayiğit de olmazdı. Yasa dışı ilişkilerle para kazanmasına rağmen siyasetin en tepesinde sadece kendisinin bildiği savunucuları vardı.
 </p>
 <p class="metin">
  Mahkemede namuslu, sözüne itimat edilen bir senatörün Baba'yı savunduğunu görünce müthiş bir şaşkınlık geçiren manevi evladı ve avukatı Tom, 'Baba'nın bütün bağlantılarını biliyorum zannediyordum ama gücü benim bile bilmediğim en yüksek yerlere kadar ulaşmış' diyordu. Don Carleone herkesle anlayabileceği dilden diyalog kurardı; 'Tom o adama asla reddedemeyeceği bir teklif götüreceksin.'
 </p>
 <p class="metin">
  Demirel gerçek Baba değil!
 </p>
 <p class="metin">
  Ne hazindir ki Baba lakabı nerede, kim tarafından verildiği bilinmez ama Türkiye'de Süleyman Demirel'le özdeşleşmiştir. Fakat Baba ile Süleyman Demirel'in tavırları arasında çok büyük farklılıklar vardır. Bir kere Demirel çok konuşur, görünme sevdalısıdır, açılışları, davetleri kaçırmaz, uzatılan mikrofonlar ile arası iyidir, hatta bazen o mikrofonları kendisi ayarlar. Don Carleone ise az konuşan, ortalarda görünmeyi sevmeyen, kendi ailesi ile şehir dışında kurduğu bir sitede yaşayan mütevazı ama etki gücü çok yüksek bir kimsedir...
 </p>
 <p class="metin">
  Tabii ki bu yazıda sadece Baba'yı anlatmayacağız. Türk siyasi hayatında ve kamuoyunda öne çıkmış bazı isimlerin birkaç özelliğini Don Carleone'yi referans alarak analiz edeceğiz. Benzer özellikleri ile arzı endam eden bu isimler benim tespit ettiğim kadarı ile, MHP Genel Başkanı Devlet Bahçeli, Cumhurbaşkanı Ahmet Necdet Sezer, Başbakan Yardımcısı Hüsamettin Özkan, Fenerbahçe Spor Kulübü Başkanı Aziz Yıldırım ve Özer Çiller. İlk bakışta 'bunlar birbiri ile uzaktan yakından alâkası olmayan isimler, normal şartlar altında aynı mekanı bile paylaşmayacak isimler var aralarında' diyebilirsiniz ama biraz sabredin.
 </p>
 <p class="metin">
  Ortak özellikleri var
 </p>
 <p class="metin">
  Her birisinin aynı başlık altında toplanabilecek ortak özellikleri var: Yüz hareketlerine bakarak ne düşündüklerini anlamak adeta imkansız. Bir kere hepsi çok konuşmayı sevmiyor. Uzatılan her mikrofona konuşmaya can atan lider tiplerine benzemiyorlar. Az ve öz konuşup meramlarını anlatıyorlar. Ketumlukları bazen gerçekten konuşma özürlü olmaktan kaynaklansa da bu aslında onların siyaset yapma üslupları. Arka planda durmakla birlikte etkili ve başarılı olmak istiyorlar. Sınıfınızın sessiz, sorulara parmak kaldırmayan ama imtihanlanlardan yüksek not alan çalışkan talebesini hatırlayın. Bir açıdan mütevazı bile sayılabilirler.
 </p>
 <p class="metin">
  Bu ortak özelliklerinin küçük nüanslarla ayrıştığını ve kendi içinde farklı bir derinlik kazandığını görüyoruz:
 </p>
 <p class="metin">
  Şu Devlet Bahçeli'nin donuk yüz hatlarına bakar mısınız! Siyasetin onca dalgalı seyrinde yüz ifadesini iktidara geldiği ilk günkü gibi muhafaza ediyor. Hollywood karakterlerine taş çıkartacak bir tarz ortaya koyuyor. Asla kısa mesafe koşucusu değil bir maratoncu. Gerçek başarıyı uzun vadeye yayma olgunluğunu gösteriyor. Bir şov adamı değil. Gerçek düşüncelerini iyi saklıyor. Bahçeli'nin zayıf anını bir yerde yakalayabildim: MHP Mersin Milletvekili Ali Güngör'ün Meclis'teki konuşması sırasında 'Vatan hainlerini affetmek Bülent Ecevit'in işi ama MHP'ye ne oluyor?' dediği anda Bahçeli yüz kaslarını gevşetmiş ve sanki 'vay vefasız' diye inlemişti.
 </p>
 <p class="metin">
  Bahçeli'nin arkadaşları ile havadan sudan konuşacağını, mesela bir film muhabbeti yapacağını hiç sanmıyorum. O konuşacağı konuların da ciddi konular olmasını ister. Bahçeli'nın zayıf noktası havas politikası yapması diye düşünüyorum. Kamuoyu çoğu zaman onu anlayabilecek, tevil yapacak girizgahlar bulmakta zorlanıyor. Nede olsa bizim halkımız bazen bir sıcak tebessüm bir iki güzel lakırtı ister.
 </p>
 <p class="metin">
  Sezer etkili bir iletişim yapıyor
 </p>
 <p class="metin">
  Ahmet Necdet Sezer ise görüşlerini dahi aracı kullanarak aktarmak isteyecek kadar arka planda durmak isteyen bir isim. 9. Cumhurbaşkanı Süleyman Demirel ile tarzları açısından büyük bir farklılık sözkonusu. Ama çok az beyanat vermesine rağmen etkili bir PR yaptığını söyleyebiliriz. O kadar az konuşuyor ki konuştuğu zaman da herkes dikkate alıyor. Belki çok konuşsa ehemmiyetini kaybedecek açıklamaları bu sayede gazetelerin manşetlerine taşınıyor. Üniversitelerin iletişim bölümlerinde 'az sözle etkili iletişim kurma başarısı' anlatılırken verilecek en güzel örneklerden birisi Sezer olur herhalde. Kimileri onu ilk başlarda ketumluğu ile eski cumhurbaşkanlarından Fahri Korutürk'e benzetmişlerdi. Ama o az konuşarak da siyaset ve halk üzerinde etkili iletişim kurdu. Kamuoyu yoklamalarında halkın Sezer'e olan büyük güveni de bu başarının somut bir ispatı.
 </p>
 <p class="metin">
  Hüsamettin Özkan'a gelince. Bu zamana kadar tanıdığım en ilginç siyasetçi tiplerinden birisi. Bazı arkadaşlarım bir kere sesini televizyonda duyduklarını zanediyorlar ama ben henüz sesini duymadım. Radyo'da falan konuşsa kesinlikle tanımam. Siz de bir düşünün, Özkan'ın ses tonunu hatırlayabiliyor musunuz? Bir insan iktidarın can alıcı birçok icraatının göbeğinde durmasına rağmen kendisini bu kadar saklamayı nasıl başarır ve bunu niye ister diye çok düşünmüşümdür. Türkiye'nin kerli ferli işadamları başları sıkıştığında, bir ricada bulunacaklarında Başbakan Ecevit'ten ziyade Özkan ile diyaloğa geçmek gerektiğini çok iyi biliyorlar. Ankara'nın lüks restoranlarında Özkan ile işadamlarının yediği yemekler meşhur.
 </p>
 <p class="metin">
  Aziz Yıldırım istese de yapamıyor
 </p>
 <p class="metin">
  Aziz Yıldırım da selefi Ali Şen ile uzaktan yakından benzerliği olmayan bir yönetici tipi. Ali Şen açık, kavgadan kaçmayan, polemiği çok seven televolelik bir kişilikti. Aziz Yıldırım ise kendisini zorlasa da çok konuşamaz. Bir ara televizyonda fazla görünmeye başladı, hatasını erken farketmiş olacak ki bundan vazgeçti. Ezeli rakibi Beşiktaş'ı yendikten, önemli bir başarıya imza attıktan sonra bile mikrofonlara tek bir kelime etmeden arabasına binip uzaklaşmak her yiğidin yapacağı iş değil. Ama Yıldırım başarının konuşarak değil icraat yaparak elde edilebileceğine inanan bir isim. Şimdilik planları tutuyor.
 </p>
 <p class="metin">
  Özer Çiller de eşi Tansu Çiller'in iktidarda olduğu dönemlerde etkili bir isimdi. Bazı açılardan Hüsamettin Özkan ile benzeyen tarafları olmakla birlikte felsefe, reenkarnasyon, Budizm gibi meta—fizik konulara meraklı bir isim. Fethullah Gülen ile görüştüklerinde de bu tip konuları açmak istemesi onun bu yönünü ele veriyor. Zannediyorum bu tip konularda konuşmaktan ayrıca zevk alan, salon muhabbetlerine de uygun birisi. Evliliklerinde bile soyadını eşinin soyadı ile değiştirebilecek kadar farklı düşünebilen Özer Çiller buna rağmen Tansu Çiller'in arkasında pekçok kararın gizli mimarı unvanına sahip.
 </p>
 <p class="metin">
  Tabii bu saydığımız isimler en başta belirttiğimiz lider tipine tam uyacak diye birşey söz konusu değil, böyle bir iddiamız da yok. Hatta bu onların icraatlarını tasvip ediyoruz anlamına da gelmez. Bazılarının uygulamalarından şiddetle rahatsız olan birisiyim. Hitler'i de sevmem ama Hitler'de de halkı peşinden koşturacak olumlu kişisel özellikler vardı. Yukarıda saydığımız isimlerden bazıları ellerindeki makamları alındığı takdirde bir köşede ölümü bekleyecek kadar yalnız insanlar da olabilirler. Ama bu insanların idare etme tarzları en azından bilinen ve Türkiye'de popüler olandan farklı ve şu nokta çok önemli: 'Başarılılar.'
 </p>
 <br/>
 <center>
  <a class="anaorta" href="http://web.archive.org/web/20020222190058/mailto:harunodabasi@usa.net">
   harunodabasi@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/haberler/4.htm), [web.archive.org (arşiv bağlantısı)](http://web.archive.org/web/20020222190058/http://www.aksiyon.com.tr:80/2001/327/haberler/4.htm)
