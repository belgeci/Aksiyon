# Tarabya’da sanayiciler Etıler’de faızcıler

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050302223841im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223841im_/http://www.aksiyon.com.tr/resim/296/50.jpg" vspace="5"/>
  </p>
 </font>
 <font class="content">
  “Biz de öteki Türkiye olduk. Sanayiciler olarak Türkiye’nin tüm olumsuz şartlarına rağmen inatla üretimden para kazanmaya çalıştık. Paradan para kazanarak şu anda plajlarda güneşlenenlerden bu salonun içinde olan arkadaşlarımızdan yoktur zannediyorum.”
 </font>
 <br/>
 <p>
  <font class="content">
   İstanbul Sanayi Odası eski Başkanı Mumduh Hacıoğlu’nun Odakule Meclis Salonu’ndaki bu konuşması gerçek sanayicilerin psikolojisini çok iyi özetliyordu. Bir süreden beri medyada tartışılan gelir adaletsizliğine bağlı “Öteki Türkiye” tartışmasına böylece bir ucundan da sanayiciler katılmış oluyordu.
   <br>
    <br>
     İSO 500 Büyük Sanayi Kuruluşu’nun açıklandığı toplantıya sanayicilerin ilgisi büyüktü. Klimalarla donatılmış salon, yaz ayının kavurucu sıcağına rağmen tıklım tıklımdı. İSO Başkanı Hüsamettin Kavi’nin çok uzun “brifingini” sanayiciler can kulağı ile dinleyip dikkatle not alıyorlardı.
     <br>
      <br>
       İş adamı Jak Kamhi’nin o Fransız aksanlı bozuk Türkçesi ile dikkat çektiği kara para konusu toplantının ilgi çeken bir diğer enstantanesi idi. Kamhi uluslararası araştırmaların Türkiye’de 90 milyar dolar kara para sirkülasyonu ile üçüncü sırada yer aldığını, Maliye’nin yanlış vergi politikalarının bozuk yapıyı azdırdığını anlattı.
       <br/>
       <br/>
       Neyse, ana konumuza dönersek, 32 yılın en kötü tablosunu oluşturan İSO’nun açıkladığı 500 Büyük Sanayi Kuruluşu raporu Türkiye’nin içinden geçtiği süreci çok iyi çerçevelemişti. Aslında geçen yıla göre değişen pek birşey yoktu: 1999 yılında 468 özel büyük kuruluş, 500 Büyük Sanayi Kuruluşu kapsamına girmiş. Özel büyük kuruluş sayısı 1998 yılında 459. 1999 yılında bu kuruluşlardan 387’si kâr, 113’ü zarar bildirmişken 1998 yılında kâr bildiren firmaların sayısı 407’ye çıkmış. 1998 yılı zaten kötü bir yıldı. Zarar eden firma sayısındaki artış 1999 yılının ne kadar kötü olduğunu izah ediyordu. Kavi medyanın itibar ettiği şu sözlerini sık sık tekrarladı: “1998 yılında duvara dayanmıştık, 1999 yılında duvarın içine gömüldük.”
       <br/>
       <br/>
       Faizci yapı devam ediyor
       <br/>
       <br/>
       Raporu fazla rakama boğmadan özetleyecek olursak, sanayici yine faaliyet dışı kârlarla ayakta kalmayı başarmış. Faaliyet dışı gelirler derken sadece faiz anlaşılmamalı fakat faiz bu gelirler içinde %40’ı oluşturuyor. Faaliyet dışı gelirlere, iştirakler, temettüler, satılan ya da kiraya verilen iş yerleri dahil.
       <br/>
       <br/>
       İstanbul Sanayi Odası’nın 500 Büyük Sanayi Kuruluşu kapsamındaki özel büyük sanayi kuruluşlarının net dönem kâr ve zararı geçmiş yıllara göre cari fiyatlarla %9.7 oranında düşüş var. 1999 yılında özel kuruluşların net kârı 720.4 trilyon TL.dir. Buna karşılık net kârın içinde olan ana faaliyet dışı diğer gelirlerin toplamı 1999 yılı için 1.577.3 trilyon TL.dir. Bu gelirlerin 1999 yılındaki artışı %225.5’tir. Diğer bir ifade ile ana faaliyet ile elde edilen kârın(milli gelir anlamında kâr) —856.9 olduğu, yani firmaların ana faaliyetleri zarar ettiği gözükmektedir. 1982 yılından bu yana yapılan bu hesaplarda ana faaliyet dışı gelirlerin net dönem kârı içindeki payı, 1988 yılında en yüksek noktası olan %87,7’ye çıkmıştı. 1999’da ise bu oran %219.0 olmuştur.
       <br/>
       <br/>
       500 Büyük Sanayi Kuruluşu Türkiye ekonomisinin önemli bir kesimi. Türkiye ekonomisindeki gelişmelere son derece duyarlı olduğu gibi ekonomiyi etkileyebilecek ağırlıkta bir kesim. Ve ekonominin genel gidişi ile 500 Büyük Sanayi Kuruluşu (sakıncalı noktaları olmakla birlikte) arasında birebir ilişkiler kurmak mümkündür. 1999 yılında GSMH %6,4 düşerken 500 büyük kuruluşun satışlarının da %6,6 düşmesi bu ilişkiyi kuvvetlendiriyor.
       <br/>
       <br/>
       Geçen hafta medya zaten İSO raporunun olumsuz ama gerçek yönlerine yeterince yer verdi. Peki rapordan hareketle söylenecek hiç mi iyi birşey yoktu? Rapora biraz daha yakından bakıldığında gördük ki tek tek incelendiğinde harikulade başarılara imza atmış şirketler de var. 500 Büyük Sanayi Kuruluşu içinde 207 tane firma 1999 yılını 1998 yılına göre daha iyi bir performansla kapatmış. Bu sayı oldukça yüksek aslında. Bu şaşırtıcı bilgiyi biraz daha derinleştirince ortaya ciddi bir KOBİ analizi çıktı:
       <br/>
       <br/>
       Orta büyüklüktekiler başarılı
       <br/>
       <br/>
       500 Büyük Firma üretim ve satış ölçeğine göre belirlendiğinde her biri farklı boylarda firmaları içermekte. Bilindiği gibi biz ne kadar büyük şirket desek de 500 büyük firmanın yaklaşık 400 tanesi Batı standartlarına göre ya orta büyüklükte ya da küçük ölçekli firmalar. Bu açıdan istihdam açısından yapılan değerlendirmeler Türkiye’deki KOBİ’lerin anatomik yapısını da ele veriyor. Prof.Dr. Erol Katırcıoğlu, KOBİ’ler açısından rapora yaklaşmış ve çarpıcı sonuçlara ulaşmış. Bir tablo eşliğinde bu sonuçları özetlersek:
       <br/>
       <br/>
       Bütün dünyada olduğu gibi Türkiye’de de KOBİ konusu, yani küçük ve orta ölçekli işletmeler konusu önemli bir konudur ve öyle olmaya devam etmektedir. Önemlidir, çünkü hemen hemen her sektörde küçük ve orta ölçekli işletmeler büyüklere göre sayıca daha çoktur. Bu her sektörde böyle olduğu gibi her ülkede de böyle. İkinci olarak boyları daha küçük olduğu için daha hızlı hareket edip farklı talepleri daha hızlı giderebildiklerinden daha etkin, daha kârlı ve dolayısı ile daha başarılı firmalar olabilirler.
       <br/>
       <br/>
       250 —499 arasında kişi çalıştıran 141 firma 1999 yılının en başarılı firmaları olmuş. 1999 yılının olumsuz ortamından en az etkilenmiş firmalardır. Satışlarda %12, kârlılıkta %9, ihracatta %12, istihdamda %16, bürüt katma değerde ise %12 gibi oldukça yüksek artış göstermişlerdir.
       <br/>
       <br/>
       100 ila 249 aralığında kişi istihdam eden şirketler de başarılıdır. Bu kıstasa giren 66 şirket bütün firmalar içinde aynı dönemde kârlılığını %15 gibi büyük bir oranda artırmış, satışlarını %4, istihdamını %8 oranında artırmıştır. Bu gruptaki firmaların tek başarısızlığı ihracatta olmuş ve %13 gibi büyük bir düşüş yaşamışlardır. Ancak stratejilerindeki değişiklikle ihracattaki tıkanıklığı iç pazarda kapamasını bilmişlerdir.
       <br/>
       <br/>
       Büyüklerin en büyükleri ile küçüklerin en küçüklerinde ise durum hiç de iç açıcı olmamıştır. 0—99 grubundaki 14 firma bu dönemde %26 gibi önemli bir kâr kaybına uğramıştır. Büyüklerin en büyükleri yani 100 kişiden fazla çalışanı olan 110 firmanın kan kaybı aynı oranda olmuştur. En büyüklerin bir altındaki grup yani 500 ile 999 kişi çalışanı olan 137 firma kârlarını yüzde 21 gibi oldukça düşük oranda azaltmıştır.
       <br/>
       <br/>
       Yani elimizdeki verilere biraz daha yakından bakınca bazı çok çarpıcı gerçeklere ulaşabiliyoruz. 207 firma 1999 yılının tüm olumsuz koşullarına rağmen oldukça iyi bir performans göstermiştir. Buna karşılık en büyüklerin ve en küçüklerin 1999 yılının olumsuz koşullarından en fazla etkilenen firmalar oldukları ortaya çıkmaktadır.
       <br/>
       <br/>
       Anadolu’nun yükselişi sürüyor
       <br/>
       <br/>
       Genel toplamda araştırma yılın en kötü tablosunu ortaya koyarken, aynı zamanda Anadolu sanayicisinin zorlukları başarma gücünü de gösterdi. Bu yıl İstanbul dışından listeye 44 yeni şirket girerken, Anadolu’dan 239 şirket ‘500 Büyük Sanayi Kuruluşu’ arasında yer aldı.
       <br/>
       <br/>
       Anadolu’daki başarılı şirketler arasında İzmir 61 şirketle ilk sırayı alırken, Bursa 28 şirketle ikinci, Ankara 27 şirketle ücüncü sıraya oturdu. Adana ve Kayseri 15’er şirketle dördüncü sırada yeralırken, Denizli ve Kocaeli 10’ar şirketle beşinci sıraya girdi.
       <br/>
       <br/>
       Özel sektör mutasyon geçirmeli
       <br/>
       <br/>
       Şimdi önemli bir polemik konusuna girelim. 500 büyük sanayi kuruluşunun yapısal sorunlarının kısmen Türkiye ekonomisinin yapısal sorunlarından kaynaklandığı tezi ne kadar gerçeği yansıtmaktadır?
       <br/>
       <br/>
       Sanayiciler arasında yanlış algılanabilecek bizce önemli bir noktaya parmak basmak isteriz: 9 Aralık kararlarının başarılı sonuçlar vermesi 500 kuruluşun performansını yükselteceği açıktır. Fakat suçu sadece kamuya atarak özel sektörün yapılması gereken değişimleri ertelemesi yanlış olacaktır. Çünkü sorun sadece devletin yapısından kaynaklanmamaktadır. Yukarıdaki iddiada büyük bir haklılık payı vardır. Fakat daha büyük bir hakikat vardır ki şirketler bu gerçeği göz ardı ederlerse kamu ekonomisi ne kadar rahatlarsa rahatlasın şirketler gelecekte çok büyük sıkıntılarla karşılaşacaktır. Yani ekonominin global parametrelerinde ciddi değişiklikler vardır ve şirketler global bir kimlik kazanmak istiyorlarsa mutasyona uğrayarak bu parametrelere ayak uydurmalıdır. Kamunun bu konuda yapacağı pek birşey yoktur. Global parametrelerden bazıları, katma değerin ve yüksek kârların hergeçen yıl azaldığı, ekonominin ısındığı ve yeni tüketim alanları açamamasından dolayı büyümenin yavaşladığı. Kârlılığın yeni ekonomi ayağı ile birlikte yürüyebileceği gerçeği. Birbirini tamamlama özelliği olan şirketlerin birleşerek zayıf taraflarını kapamaları zorunluluğu. Dünya şirket birleşmeleri ile çalkalanırken Türkiye’de henüz ne sanayi ne de finans kesiminde böyle bir birleşmeyi yaşamaması düşündürücüdür. ‘Küçük olsun benim olsun’ dönemi bitmelidir artık.
       <br/>
       <br/>
       Türkiye’nin hâlâ dünya standartlarında global kimlik kazanmış bir şirketi yok. Gerçek anlamda büyük olarak tanımlayabileceğimiz şirketler ise iç piyasanın şirketi, dışarıda ise tanınmamaktadır. Büyüklükle uluslararası olma birbiri ile paralellik arzetmektedir. Buradan şu noktaya gelebiliriz. Türk şirketleri biran önce hızlı biçimde şirket evliliklerini gerçekleştirmelidir. Hazır zaman varken bunu kendi inisiyatifinde ve çoktan seçmeli seçenekler içinde yapmalı. Aksi takdirde bazı şirketler ileride öylesine sıkışık bir noktaya gelir ki inisiyatifi elinden kaçırarak olumsuz şartlarda birleşmek zorunda kalabilir.
       <br/>
       <br/>
       Türkiye’nin şu an itibarı ile 111 milyar dolar dış borcu var. 47 milyar dolar da iç borcu görünüyor. 23 milyar dolarda saklanan iç borcu var. Görev zararı adı altında. Yani toplamda 181 milyar dolar borç var. Bu milli gelirin tamamına denk bir rakam. Yani şimdilik IMF makyajı ile ekonomide bir iyimser rüzgârla yürüyoruz. Ama karadelikler tüm dehşeti ile varlığını sürdürken bu makyajın daha ne kadar dayanabileceği ayrı bir merak konusu....
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14120), [web.archive.org (arşiv bağlantısı)](http://web.archive.org/web/20050302223841/http://www.aksiyon.com.tr:80/detay.php?id=14120)
