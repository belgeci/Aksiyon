# Osmanlı Coğrafyasına Irak Değiliz

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050113150329im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113150329im_/http://www.aksiyon.com.tr/resim/456/32.jpg" vspace="5"/>
  </p>
 </font>
 <font class="content">
  Birinci Ordu Komutanı Orgeneral Çetin Doğan"ın Irak"a asker gönderilmesi ile ilgili giderayak sarf ettiği "Mehmetçiğin kanını Galiçya"da, Yemen"de akıttık. Niçin akıttığımızı hâlâ soruyoruz" sözleri kadim tartışmanın ateşine benzin döktü. Osmanlı Devleti"nin 700. yıl kutlamaları sırasındaki polemikler  Irak üzerinden ama bu sefer daha sert yapılıyor.
  <br>
   "İhtilalci devletlerin, devirdikleri ve yerine getirdikleri ve mümkün olan her yola başvurarak itibatlarını sarsmaya çalıştıkları rejimlerden kendilerini uzak tutmaları ortak özellikleridir.
   <br>
    Bu yöntem hem onların iktidarı ele geçirmelerini meşru kılmak, hem de "eski rejim" diye adlandırılan düzeni yeniden getirmeyi öngören her girişimi engellemek amacı ile gereklidir.
   </br>
  </br>
 </font>
 <br/>
 <p>
  <font class="content">
   Bu durumda yeni olan şey iyi, eski olan da kötüdür. Böylelikle eskinin çalışılması bile şüpheli bir durum yaratabilir. Türk devrimi de diğer yerlerdeki ataları ve vârisleri gibi tüm bu evrelerden geçmiş ve Osmanlı İmparatorluğu ve hatta başkenti İstanbul bile bir süre her nasılsa küçük düşürülmüştür."
   <br>
    <br>
     Bu ifadelerin sahibi ünlü Osmanlı tarihçisi Prof. Dr. Bernard Lewis, 1999 yılında Osmanlı Devleti"nin kuruluşunun 700. yılı münasebeti ile yaptığı iyimser değerlendirmede "Türkiye"de başka yerlerde olduğu gibi, bu evre atlatıldı ve Osmanlı mirasına tarihçiler ve diğerleri arasında şimdi daha olumlu ve de rasyonel denebilecek bir yaklaşım egemen" diyor. Ancak kimilerini sevimsiz bir hayalet gibi takip eden, kimilerini ise "kökü mazide ati" anlayışı içinde heyecanlandıran aziz Osmanlı mirası, zaman zaman sıkı tartışmaların konusu haline dönüşüyor. Bu sefer tartışmayı 30 Ağustos"ta emekli olan bir orgeneral tetikledi. Bazıları sözlerini emeklilik psikolojisi ile açıklasa da Birinci Ordu Komutanı Orgeneral Çetin Doğan"ın Irak"a asker gönderilmesi ile ilgili giderayak sarf ettiği "Mehmetçiğin kanını Galiçya"da, Yemen"de akıttık. Niçin akıttığımızı hâlâ soruyoruz" sözleri kadim tartışmanın ateşine benzin döktü.
     <br/>
     <br/>
     Konu ucuz bir polemikten öte belki de son yüzyılın en derin tartışmalarının devamı niteliğinde duruyor. 1999 yılında Osmanlı Devleti"nin kuruluşunun 700. yıl kutlamalarında da benzer tartışmalar-sataşmalar olmuştu. Bir kısım aydınlar bu kutlamaların Cumhuriyet kazanımlarını ortadan kaldırdığını belirtmiş, Türkiye Cumhuriyeti ile Osmanlı arasında hiçbir bağın kalmadığı gerekçesi ile kutlamaların yapılmaması gerektiğini savunmuş, hatta bunlardan bazıları biraraya gelerek kutlama sürecini protesto etmek için dönemin cumhurbaşkanına mektup bile yazmıştı. O dönemde kamuoyuna yansımamasına rağmen Türk Silahlı Kuvvetleri de sınırlı ölçüde kutlamalara katılmıştı. Kutlamalara karşı herhangi bir çıkış yapmayarak olumlu bakışını ortaya koymuştu.
     <br/>
     <br/>
     80 sene önce suçtu!
     <br/>
     <br/>
     9. Cumhurbaşkanı Süleyman Demirel"in Türkiye Büyük Millet Meclisi"nin 1 Ekim 1999 tarihindeki açılış töreninde sarf ettiği sözler, Türkiye Cumhuriyeti"nin kuruluş yıllarında söylense idi ölüm ya da hapis cezasını zorunlu kılacak kadar radikal unsurlar taşıyordu: "Kurucusu ve mirasçısı olduğumuz ve bu yıl 700. kuruluş yıldönümünü idrak ettiğimiz Osmanlı İmparatorluğu, 624 yıl boyunca Akdeniz ve Avrupa kültür ve medeniyetinin şekillenmesinde belirleyici rol oynadı. Üç denizin, üç kıtanın ve muhtelif kültürlerin buluşma noktası olan geniş bir coğrafyayı yüzyıllarca etkilemiş bir cihan imparatorluğunun mirasçısı olmak, bugünümüzü etkilediği gibi yarınımızı da etkileyecektir. Dolayısı ile geleceğe bakarken, öncelikle tarihimizi iyi anlamak, insanlık tarihi içindeki yerini doğru tespit etmek zorundayız."
     <br/>
     <br/>
     Irak operasyonu fikir hayatını etkiledi
     <br/>
     <br/>
     Mazi ve ati yüzyıllık ayrılığına son veriyor. 1990"lı yılların başları ile bugün arasındaki Osmanlı"yı anlamlandırma noktasında Türk aydını ve kamuoyu cephesinde çok büyük değişimler yaşandı. Balkanlar, Orta Asya ve Ortadoğu hatta Afganistan"da bile olup biten hadiselere bakış açısında ve üretilen politikalarda Osmanlı"nın devamı olduğumuz yönünde tam bir konsensüs hali oluştu. Dışarıdan bakış da Türkiye"yi tarihi ile bağını güçlendirme konusunda zorluyor: Amerika, Afganistan"a Türk askeri isterken Osmanlı"ya atıf yapıyor. İsrail Devlet Başkanı Ariel Şaron, "Kudüs"te bir Osmanlı çavuşunun temin ettiği barışı biz modern ordularla sağlayamıyoruz" diyerek Osmanlı Devleti"nin bir dönem muvazene unsuru olduğunu hatırlatıyor. Konuyu bir kaza sonucu hafızasını kaybetmiş bir adamın ara ara geçmişi ile alâkalı anılarını hatırlaması şeklinde düşünebiliriz. Türk aydınının ve üretilen siyasetin derinliğine bakarak hafızanın tam anlamı ile yerine geldiğini söylemek için çok erken. Ancak son hadisenin Türk aydını üzerinde Bosna Hersek"teki dramdan daha derin etkileri görünüyor. Bosna Hersek"te Türkiye dünya ile beraber hareket etmiş ve bu anlamda risk almamıştı. Fakat Irak sorunu öyle değil. Domino taşlarının yıkılması gibi birbiri peşi sıra coğrafi ve siyasi değişim süreçleri öngörülüyor. Hesap hatası ve hayalperestliğin bedeli çok ağır olabilir. Türkiye"nin Osmanlı vizyonuna yaslanarak politika üretmesi halinde ABD ve diğerleri Türkiye"ye moda tabir ile "süper devlet" psikolojisi üzerinden yaklaşma zorunluluğu içerisine girecek.
     <br/>
     <br/>
     Osmanlı yıkıldı, sorun başladı
     <br/>
     <br/>
     1919"da 1. Dünya Savaşı sonrasında İngiltere, Fransa, ve ABD"li devlet adamları Paris"te bir araya gelip yeni bir dünya düzeni kurma kararı aldıklarında sınırları çizilen Irak, bu sefer Amerika"nın ve İngilizlerin karşısına patlamaya meyilli bir bomba olarak ortaya çıktı. Yıl ise 2003. Osmanlı"yı parçalamak için toplanan devletler bugün Osmanlı"nın yegane mirasçısı olan Türkiye"nin bölgeye barış adına asker göndermesini istiyor. Osmanlı"nın barışçıl ve huzurlu ortamının Türkiye tarafından sağlanması bekleniyor. "Paris 1919: That Changed The World"" isimli kitabın yazarı Margaret McMillan bugün Ortadoğu"da, Kafkasya"da ve Balkanlar"daki sonu gelmez sorunları Osmanlı"nın dağılmasına bağlıyor. McMillan böyle bir açıklamayı yaparken Amerikalı tarihçi David Fromkin, mart ayında New York Times"te yazdığı yazıda konuyu daha da detaylandırarak Usame bin Ladin, Saddam Hüseyin, Slobodan Miloseviç gibi figürleri Paris"te tasarlanan barışla ilgilendiriyor. Yani iş Osmanlı"nın dağıtılması projesine kadar uzanıyor.
     <br/>
     <br/>
     Türkiye Osmanlı"nın devamı
     <br/>
     <br/>
     Türkiye Cumhuriyeti devletini kuran hakim ideolojinin özellikle ilk yıllarında Osmanlı"ya redd-i miras yaptığı konusunda, karşıt düşünceler arasında bir fikir ayrılığı yok. Redd-i mirası olumlayanlar, Osmanlı"nın zaten miadını doldurduğunu, köhne kurum ve devlet felsefesinin devam etme imkanından yoksun olduğunu, dolayısı ile Osmanlı"nın değerlerini reddederek yeni baştan bir ulus ve devlet inşasının zorunlu olduğunu savunuyorlar. Karşıt görüşte olanlar ise Osmanlı"yı karalayarak Türk toplumunun hafızasının silindiğini ve devlet ile toplumun birbirine yabancılaştığını ileri sürüyorlar. Prof. Dr. İlter Turan"ın şu ifadeleri kutuplaşan iki fikir için bile kabul edilebilir argümanlar içeriyor: "Osmanlı İmparatorluğu"nun Birinci Dünya Savaşı sonunda birden çöküşü ve yerine kurulan Türkiye Cumhuriyeti"nin imparatorluktan önemli ayrılıklar göstermesi, bu iki devletin birbiri ile bağlarının çok zayıf olduğu kanısını doğurmuş ve yaygınlaştırmıştır. Cumhuriyetin getirdiği yenilikleri inkâr etmemekle beraber, onun tarihi bir boşluk içerisinde doğmadığını da itiraf etmek gerekir. Başka bir deyimle, başarı ile sonuçlanan ulusal kurtuluş direnişinin köklerini ve Cumhuriyet"in kurulmasına yol açan gelişmeleri, Osmanlı toplumunda aramamız zorunludur." Danwart A. Rusttow"un yaptığı bir araştırmaya göre Türkiye Cumhuriyeti bütün karşı koymasına rağmen Osmanlı Devleti ordusunun yüzde 93"ünü ve idari yapısının yüzde 85"ini bünyesine taşımıştır.
     <br/>
     <br/>
     Son yıllarda yapılan tartışmalar ile Meşrutiyetin ilan edilmesinden Cumhuriyetin kuruluşuna kadar yapılan tartışmalar arasında müthiş benzerlik dikkat çekiyor. "Osmanlılık", "Garpçılık", "İslamcılık" "Türkçülük" üzerine o dönemin aydınları arasında bugünkü entelektüel seviyenin de üstünde tartışmalar yaşanıyordu. Batılılaşma ve Türkçülük, Cumhuriyeti kuran temel felsefe olunca diğer ikisi bütün yönleri ile dışlanan, aşağılanan ve kabul edilemez olana indirgenmişti.
     <br/>
     <br/>
     Osmanlı"nın Türkü ile
     <br/>
     <br/>
     ulus-devletin Türkü farklı
     <br/>
     <br/>
     Çetin Doğan"ın ifadelerinde ulus-devlet anlayışına bir gönderme var. Bu görüşe göre; Osmanlı Türk değildi. Hatta Türklüğünü inkar etmişti. Geçerliliği kalmayan ümmetçi ve İslamcı politikalar ile geri kalınmıştı. O halde Batı"nın ürettiği değerlerle yeniden bir millet yaratılmalı idi. O da Türkiye Cumhuriyeti devleti oldu. Halbuki Osmanlı"nın Türk tabirini ırkçı unsurlardan azade ve etkili bir şekilde kullandığı görülüyor. Osmanlı Devleti"nin Türk karakteri devletin asimilasyon adı ile anılabilecek herhangi bir zorlaması olmaksızın hem Anadolu"da hem de özellikle Balkanlar"da açık bir şekilde kendisini hissettiriyor. Müslüman Arnavut ve Boşnaklar yirminci asrın başına kadar Osmanlı idaresinin çekildiği yerlerde bile kendilerini Türk saymakta herhangi bir sakınca görmedi. Müslümanlık ile Türklük o kadar birbirine cem olmuştu ki kimliği sorulanlar arasında hangi unsura ait olursa olsun "Elhamdülillah Türküm" diyenler azımsanmayacak kadar fazla idi. Burada birçok kimsenin anlamakta zorlandığı hususu Prof. Dr. Ekmelettin İhsanoğlu şöyle izah getiriyor: "Osmanlı Türklüğü vasfı asırlar boyu İslam ile Osmanlılığın iç içe girdiği ve Türk idaresi ve kültürü ile imtisac etmiş tarihi birikimin sonunda bir "üst kimlik" olarak ortaya çıkmıştır. Bu kavram, Ziya Gökalp"in kastettiği modern milliyetçilik neticesinde ortaya çıkan "Türk"lük kavramından çok farklı bir kavramdır." Osmanoğlulları"nın kendilerini Türk kabul etmeleri veya yabancıların onları Türk olarak görmeleri, başka ırklardan gelen Müslümanların kendilerini Türk telakki etmeleri gibi ifadeler Osmanlı Devleti"nin bugünkü manada bir ulus-devlet olduğu anlamına gelmiyor. Kendi tarihi şartları içinde oluşan Osmanlı Türk kimliği ile Cumhuriyetin kurulmasından bu yana oluşan Türk kimliği arasındaki bariz farkı gözönünde bulundurmak gerekiyor. Konumuz dışı olduğu için bu kadarla iktifa ediyoruz. Ziya Gökalp, Fransız Devrimi ile ortaya çıkan milliyetçilik akımını olduğu gibi intihal ederek Türk milletinin kendine has yapısını ihmal etti. Ziya Gökalp"in Cumhuriyetin ilan edildiği yılda basılan Türkçülüğün Esasları adlı eserinde Türk ile Osmanlı kavramları birbirinin zıddı ve hatta düşmanı olarak ele alındı. Cumhuriyetin kuruluş yıllarının fikir hayatına hakim olan görüşler resmi tarih tezinin temel unsurları arasında girince yeni yetişen nesil ile Osmanlı arasına Berlin Duvarı örülmüş oldu.
     <br/>
     <br/>
     Vizyon arayışı yeni bir rüzgar bekliyor
     <br/>
     <br/>
     "Turgut Özal"lı yıllar" adı ile literatüre geçmeye aday 1980-90 arası dönemi iyimser bir havada ve ekonomik olarak büyüyerek geçiren Türkiye son 10 yılda vizyon arayışlarından çıkarak vaktini "borsa endeksi-döviz kuru-faiz oranı" üzerine yapılan tartışmalarla geçirmeye başladı.
     <br/>
     <br/>
     Özellikle Batı"nın geçirdiği Sanayi Devrimi ile ülkelerin güçlerini tanımlayan öğelerde paradigmal bir değişim yaşandı. Hızlı ve yaygın büyüme ve kalkınma son 250 yılın ortaya çıkardığı yeni bir olgu. Bu olgu ülkelerin iç bünyelerinde ve dış ticaretlerinde dolayısı ile dış politikalarında yeni tür nüfuz özellikleri kazandırdı. 2. Dünya Savaşı"nın sonuna kadarki dönemde ekonomik büyüme Batı Avrupa ülkeleri, Kuzey Amerika ve kısmen Japonya"da yaşandı. İkinci büyük dönüşüm İkinci Dünya Savaşı"nın arkasından Batı Pasifik ülkeleri yani G. Kore, Tayvan, Singapur, Hong Kong, Malezya ve Endonezya"da oldu. Bu ülkeler yüksek işsizlik ve düşük milli gelir handikapından sıyrılarak refah toplumunu başarı ile oluşturuyorlar. İngiltere"nin 200, Amerika ve Batı Avrupa ülkelerinin 150 yılda gerçekleştirdiği kalkınma hamlesini Doğu Asya kaplanları 50 yılda tamamladı.
     <br/>
     <br/>
     Yeni trend yola çıktı, kaçırılmamalı
     <br/>
     <br/>
     Şimdi dünya yeni bir dönüşümün eşiğinde. 1990"lı yılların başında Soğuk Savaş"ın bitmesi, Sovyetler Birliği"nin dağılması Orta ve Doğu Avrupa"daki eski Sovyet uydularının dışa açılmalarını, özellikle de Avrupa ekonomilerine entegre olmalarını sağladı. Gerçekleştirdikleri başarının net bir şekilde gözükmesi ile kısa sürede Sovyet uydusu şeklinde nitelenen bu ülkeler Avrupa Birliği"ne girmek için gün sayıyorlar. Türkiye kısa aralıklarla yaşadığı derin ekonomik krize rağmen şu anda AB"ye girmek için şafak sayan ülkelerin hemen arkasından bir ümitle ilerlemeye çalışıyor. Bu amaçla birbiri ardına çıkartılan uyum paketlerinin sayısı yediye ulaştı. Özellikle demokrasi ve insan haklarını ilgilendiren konularda bazılarınca "devrim" şeklinde nitelendirilen kararlara imza atıldı. Örneğin demokrasinin önünde en büyük engellerden biri olarak gösterilen Milli Güvenlik Kurulu"nun konumu ile alâkalı, gelişmiş ülkeler standartlarında düzenlemeler yapıldı. Türkiye sinyallerini verdiği yeni vizyonu istikametinde son dönemde önemli sayılabilecek fikri ve aksiyona dönük değişimlerden geçti. Örneğin asla bir araya gelemeyeceğimize inandığımız Yunanistan ile aramızdaki buzlar belli ölçüde eritildi. "Dört bir tarafımız düşmanlarla çevrili" tezinden sıyrılarak komşu ülkelerle olan ticari ilişkileri geliştirmek için adeta seferberlik başlatıldı. Yok saydığımız komşularımızla ticari ilişkilerin geliştirilmesi konusu MGK"nın tavsiye niteliğindeki kararlarına bile yansıdı.
     <br/>
     <br/>
     İşte ekonomik, siyasi ve dış politikayı hatta toplum yapısını derinden etkileyen bir travmayı bütün yönleri ile yaşıyoruz. Türkiye"de rejim üzerinden yapılan tartışmalar bir tarafa Osmanlı"nın modası iyice artmış durumda. Balkanlarda Osmanlı tarihi yeni yeni okunmaya başlandı. Arnavutluk"ta Osmanlı tarihi eski antipatilere karşı önemli. Yunanistan"da bile üniversitelerde Osmanlı tarihi belirli seviyede bir objektiflik içinde öğrencilere aktarılıyor. Aynı şekilde Arap dünyasında da Osmanlı tarihi bilinci giderek değişiyor, eski dönemdeki hoşgörü üzerinde duruluyor. Cihcago, Harvard üniversitelerinde başta olmak üzere Amerika"da 20 ayrı üniversitede Osmanlı kürsüsü bulunuyor. Osmanlıcayı öğrenmeye olan yabancı ilgisi ise Osmanlı"nın yeniden gündeme getirilmesinde etkili.
     <br/>
     <br/>
     Prof. Dr. Halil İnalcık:
     <br/>
     <br/>
     "IRAK"A DÜZENİ
     <br/>
     <br/>
     MİTHAT PAŞA GETİRDİ"
     <br/>
     <br/>
     Osmanlı ile Türkiye arasında somut bir devamlılık aranmamalı. Elbette birbirinin tamlayıcısı ve arada bir bağ vardır. Türk askerinin Irak"a gidip gitmemesi konusunda bir yorum yapmam. Yalnız şu vardır, Mithat Paşa Irak"ta çok ileri bir idare düzeni kurup sürdürmüştür. Bugüne gelen Irak"ın temelinde bu idare şeklinin etkisi çok fazladır. Genellikle Arap memleketlerinde Birinci Cihan Harbinden sonra koloni idareleri yaşanmıştır. Dış güçlerden dolayı yanlış ve farklı fikirler Araplara empoze edilmiştir. Arap dünyasında hakim olan görüş Osmanlı"nın onları ezdiği, aşırı vergi aldığı yönünde. Böyle bir anlayış yerleşmiş. Kitaplarında bunlar anlatılır. Ancak yeni yeni bu anlayış iyi hazırlanmış kitaplar sayesinde değişiyor. Bu bir avantaj olabilir.
     <br/>
     <br/>
     Prof. Dr. Yusuf Halaçoğlu
     <br/>
     <br/>
     (Türk Tarih Kurumu Başkanı):
     <br/>
     <br/>
     "ORTADOĞU"DA KABİLE
     <br/>
     <br/>
     DEVLETLERİ OLDUĞU
     <br/>
     <br/>
     UNUTULMAMALI"
     <br/>
     <br/>
     Şöyle bir soru sorabilirim: Savaş sırasında Türk askerinin Irak"a gitmesini istemeyenler şimdi niye istiyor? Ancak yine de Osmanlı"nın mirası konusunda durumları değerlendirmek lazım. Örneğin Kosova"ya Türk askeri giderken farklı bir durum vardı, şimdi Irak"ta farklı bir durum var. Yani ortada işgalci olan bir devlet var. Osmanlı devleti döneminde bölgelerde bir çatışma yoktu. Sadece Osmanlı değil Selçuklu zamanında da olmamıştır. Sonradan Osmanlı"ya karşı cephe açılmasında dış mihrakların etkisi vardır. Şu unutulmamalı: Ortadoğu"da kabile devletleri oluşturuldu. Sorun burada ortaya çıkıyor. Demokrasi kültürü olmadan demokrasi getirmek olmaz.
     <br/>
     <br/>
     İsmet Bozdağ (Tarihçi):
     <br/>
     <br/>
     "ÇIKARLARIMIZ VARSA GİDERİZ"
     <br/>
     <br/>
     Osmanlı devletinin hâlâ etkinliğinin var olduğunu kabul ederim. Türkiye Cumhuriyeti devleti var oldukça Osmanlı yaşıyor demektir. Türkiye devleti diye birşey yoktur. Atatürk Türkiye Cumhuriyeti demiştir. Anadolu cumhuriyeti deseydi o zaman küçücük bir devlet anlaşırdı. Türkiye Cumhuriyeti demekle Osmanlı"yı var sayıyor, bir kaynak olarak görüyor. Orta Asya"daki Türkleri yanına almak, Avrasya ve Osmanlı mirasındaki devletleri bir araya getirerek güçlü bir devlet kurmak istemiştir. Ancak yapmamıştır. Bu tutumu Osmanlı"nın mirasından kaynaklanıyor. Türkiye"yi Avrupa istemez, samimi değil. Türkiye"yi zaafa uğratmak istiyor. Türkiye bir karar almak zorunda, tek başına yaşayamaz. Eski bağlarını kullanarak, Balkanlar"a, Asya"ya, Ortadoğu"ya açılmak zorunda. Türk askeri bugün geçmişin misyonunu taşıma şuuru içerisinde Irak"a giderse çok başarılı olur. Ki ordaki insanlar bunu bekliyor. Bir de bölgede tabii haklarımız var. Musul"da varlığımızın bilinmesi bir zaruret.
     <br/>
     <br/>
     Osmanlı mirası Türkiye"nin içinde hâlâ devam ediyor ve etmeli de. Bunun için Amerika ile işbirliği sözkonusu bile olsa bir işbirliğine gidilmeli. Çünkü geçmişten kalan birtakım emeller var. Türkiye bulunduğu konumda komşularına göre en modern ve ileri seviyede olan ülkedir. Tek eksiğimiz demokrasiyi yürütmemizdir. Galiçya"da niye asker öldü tartışması... Oraya asker göndermek bizim çıkarımıza uygundu. Tarih bilmemezliktir, gerçeği çarpıtmaktır.
     <br/>
     <br/>
     Orhan Koloğlu
     <br/>
     <br/>
     (Tarihçi-Araştırmacı):
     <br/>
     <br/>
     "TÜRKİYE CESARETİNİ
     <br/>
     <br/>
     OSMANLI"DAN ALIYOR"
     <br/>
     <br/>
     Cumhuriyet Osmanlı"dan ayrı değildir. Bir miras aktarımı vardır. Atatürk devri Tanzimatla başlar. Tanzimat olmasaydı Mustafa Kemal olmazdı. Dolayısıyla birbirinden ayrılmaz. Misak-ı Milli aynen uygulanamamıştır. Musul"u niçin bıraktık? Halep bile bu sınıra dahildir. Batum buna dahildir. Osmanlı Haçlılardan sonra herkesin kabul ettiği bir huzur dönemini getirmiştir. Herkesin Türkleri istemesi, ilgisi oradan geliyor. Hakikaten Osmanlı barışı, huzuru çok iyi sağlamıştır. Ama o rolünü oynamış ve sahneden çekilmiştir. Şimdi Türkiye var onun yerine. O bu işi devam ettiriyor. Türkiye hiçbir ülkenin yapamadığını yapıyor. Bu cesareti Osmanlı"dan geliyor. Osmanlı yaşamıyor ama misyon ve birikim olarak Türkiye Cumhuriyeti önemli şeyler yaşatabilir.
     <br/>
     <br/>
     Prof. Dr. Semavi Eyice:
     <br/>
     <br/>
     "OSMANLI MİSYONUNU
     <br/>
     <br/>
     KARŞILAYACAK RUH YOK"
     <br/>
     <br/>
     Irak Osmanlı"yı arkadan vurmuştur. Irak Arapları bunu yaparken hiç acımamışlardır. Mekke Şerifi Hüseyin diye birisi vardır. İngilizlerden para alıp bize ihanet ediyor. Ancak 2. Meşrutiyet"te bu adam Meclis"te milletvekilidir. Araplarda fikir birliği yoktur, her kafadan bir ses çıkıyor. Irak"ta hakim olan Kürtler. Çünkü Amerika bunları destekliyor. Azerbaycan, Balkanlar, Ortadoğu"ya asker gönderiyoruz. Biz tarihi unutuyoruz. Osmanlı"nın misyonunu karşılayacak bir ruh bu ülkelerde ya da bölgelerde yok. Bu sorundur. Bir de geçmişte hep ihanetler olmuş. Biraz da bunlardan kaynaklanan güvenmeme problemi var. Tarih tekerrür eder mi diye tereddüt var. Bütün halkları Osmanlı bağrına basmış. Türkiye"nin Osmanlı"nın misyonunu taşıyacak birikimi olan, dil bilen, kültürü ve çalışması olan insan yeterliliğinin olduğunu zannetmiyorum. Arapça ya da Balkan dillerini bilmek de yetmiyor. O bölgelerle ilgili tarihi de yeteri derecede bilmek şarttır. Yani şuanda Türkiye misyon olarak hazır bile değildir. Bu, bir çalışma ve birikim işidir.
     <br/>
     <br/>
     Hıfzı Topuz (Yazar):
     <br/>
     <br/>
     "CUMHURİYET
     <br/>
     <br/>
     OSMANLI"NIN ÖZLEMİNİ
     <br/>
     <br/>
     HİÇ ÇEKMEDİ"
     <br/>
     <br/>
     Osmanlı kendi döneminde çok iyi şeyler yapmıştır. Doğrudan doğruya bir sömürücü değildi. Ne Galiçya"da ne de başka bir yerde. Davranışlarında bir eşitlik politikası takip etti. Müslüman ülkelerde bu tavrını daha da belirginleştirdi. Ama o günün koşullarıyla bugününkü şartları çok farklı. Bizim çıkarlarımız Osmanlı"nın gittiği yerlerdi. Bugün Amerika emperyalist bir sömürgecilik yapıyor. Osmanlı ile kıyaslanamaz. Türkiye"nin menfaatleri Anadolu sınırlarını aşar demek çok riskli bir sözdür. Bunlardan ben çekinirim. Osmanlı dönemi kapandı, cumhuriyet yeni amaçlarla kuruldu. Cumhuriyet herhalde Osmanlı"nın özlemini hiç çekmedi. Çünkü başka temellere  oturtuldu.
     <br/>
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2923&yorum_id=1), [web.archive.org (arşiv bağlantısı)](http://web.archive.org/web/20050113150329/http://www.aksiyon.com.tr:80/detay.php?id=2923&yorum_id=1)
