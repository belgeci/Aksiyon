# Komploya ınanma komplosuz kalma!

*Harun Odabaşı 2001.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de ekonomik, siyasi ve toplumsal hadiseleri sadece kendi dinamikleri ile değil 'diğer faktörler' ile izah etmek öteden beri kullanılan bir metod.
  </font>
 </div>
 <div id="newsText">
  <font class="detail-text">
   Ve komplo izahlarının medyada arzı endam eden, prim yapan belli temsilcileri var: İşçi Partisi Genel Başkanı Doğu Perinçek, eski MİT görevlisi Mahir Kaynak ve gazeteci Fehmi  Koru ilk akla gelenler. Kendilerini takip eden belli bir kesimde bıkkınlık uyandıracak kadar kitleleri yoğun bir komplo bombardımanına tâbi tutan bu isimler tam kendi durumlarından şüphe etmeye başlamışlardı ki paketten yeni çıkan teoriler 'kompo pazarı'nın yeniden canlanmasına sebeb oldu.
   <br/>
   <br/>
   Komplolar sınır tanımıyor, gelişmiş, gelişmekte olan ülke ayrımı dinlemiyor, her yerde var. Siyaset ve ekonomi tarihi, resmi söylemi tekzip eden, olayları komplolarla izah eden teorilerle dolu. Ama en mide bulandırıcı olanları kapalı ve otoriter rejimlerde oluyor. Demokrasi ve saydamlıkta ileri noktalara gelmiş ülkelerdeki komplolar diğerlerine göre daha kabul edilebilir boyutta.
   <br/>
   <br/>
   Meydan Larousse 'komplo' tabirini, bir kimse ya da bir kuruma karşı toplu olarak ve gizlice alınan karar şeklinde tanımlarken, Anna Britannica 'iki ya da daha çok sayıda kişi arasında, hukuka aykırı bir eylemde bulunmak ya da hukuk dışı araçlar kullanarak hukuka uygun bir sonuç elde etmek için yapılan anlaşma' diyor.
   <br/>
   <br/>
   Sonuca dolaylı bilgilerle ulaşılır
   <br/>
   <br/>
   Yasal düzenlemede komplo suçunun oluşması için anlaşmanın belirli bir biçimde yapılması gerekmiyor. Günümüzde birçok yasada suçu işlemeye yönelik bir anlaşmanın varlığının kanıtlanması için belirgin bir eyleme girişilmiş olması koşulu yer almaktaysa da, komplo suçunun oluştuğu kanısına daha çok dolaylı delillerden ulaşılır. Bu bakımdan tek tek komplocuların başka komplocuların varlıkları ya da kimlikleri konusunda bilgi sahibi olması şart değil.
   <br/>
   <br/>
   Komploların ispatı mümkün değil
   <br/>
   <br/>
   Komploların ortak özelliği ispatının bir fizik kanunu gibi mümkün olmamasıdır diyebiliriz. Bu durum komploların hem en zayıf hem de en güçlü tarafını oluşturuyor. Komploların zayıf yönünü "kolaycılığı" oluşturuyor. Analitik bir izaha gerek yok. 'ABD yaptı, İsrail yapmıştır, Sabataycıların işi, Koç'un planında vardı' gibi kestirme izahlar kafalarda hiçbir soru işareti bırakmıyor! Her önüne gelen bilgi sahibi olmadan fikir sahibi olabiliyor ve doğru ile eğri birbirine karışıyor.
   <br/>
   <br/>
   Komploların güçlü tarafına baktığımızda ise mevcut bilgilerle açıklanması mümkün olmayan gelişmeleri aydınlatma imkanı ortaya çıkıyor. Görünen kurulu düzen bazen olayları basitleştirebiliyor ve arkasındaki gerçekleri saklayabiliyor. Ama arka planı, işin iç yüzü öyle değil aslında. Masum ifadeler olan globalleşme, serbest piyasa ekonomisi, insan hakları ve demokrasi gibi kelimeler aslında önemli bir menfaat politikasının uzantıları gibi kullanılabiliyor. Şimdi Türkiye'nin gündemini 50 yıldan bu yana meşgul eden ünlü komplolarımızı uzmanlar eşliğinde analiz etmeye çalışalım.
   <br/>
   <br/>
   IMF kimin sesi
   <br/>
   <br/>
   1950 yılından itibaren Marshall yardımı, IMF ve Dünya Bankası üzerine değişik görüşler ortaya atılır. Bunların aslında bir yardım kurumu, bir kredi kurumu değil de ABD'nin uluslararası şirketlerinin menfaatlerini gözeten paravan kurumlar olduğu söylenir. Bu yaklaşım bilim çevresinde klasik solcu görüşü denerek yıllarca dışlanmıştır. Ama bugün ılımlı kişilikleri ile tanıdığımız bilim adamları dahi bu kurumlara çok farklı tanımlar getirebiliyor. Uzlaşmacı kişiliği ile bilinen Prof. Dr Sebahattin Zaim Hoca bakınız IMF ve Dünya Bankası için ne diyor: "IMF ve Dünya Bankası gibi kurumlar semada kendi başlarına asılı duran yıldızlar değildir. Bu gibi kurumları finanse eden uluslararası şirketler vardır. ABD hakimiyetindeki bu kurumların arkalarında petrol şirketleri, kömür kartelleri ve uluslararası bankalar vardır. Ve şu anda IMF ve Dünya Bankası ABD ve ABD'li şirketlerin menfaatleri çerevesinde yönlendirilmektedir"
   <br/>
   <br/>
   Zaim Hoca'nın doğru söylediğini kabul ettiğimizde IMF'nin bugün Türkiye'ye standby anlaşmaları çerçevesinde verdiği milyarlarca doların hangi şirketlerin önünü açmak için verildiği sorusu meşru hâle geliyor. Ama bunu yazılı protokollerde görmemiz mümkün değildir. İşte bu noktada analitik derinliği olan, bilgiye dayalı komploların işimize yaradığını itiraf etmeliyiz.
   <br/>
   <br/>
   Türkiye'ye yabancı sermaye niçin gelmiyor?
   <br/>
   <br/>
   Bir de biz yıllardan beri Türkiye'ye niçin yabancı sermaye gelmiyor diye sorarız. ABD ve Japonya'nın itibarlı derecelendirme şirketleri Türkiye'yi dünyanın yatırım yapmaya müsait 10 cazip pazarından biri olarak göstermesine rağmen Türkiye'ye yılda gelen yabancı sermaye miktarı 12 milyar doları geçmiyor. Dünyada yatırım için cazip pazar arayan 40 trilyon dolar para var. Bu paranın binde biri gelse Türkiye'nin yapısı değişir ama bir türlü gelmiyor. Yabancı Sermaye Derneği (YASED) Genel Sekreteri Abdurrahman Arıman herkesin sorduğu soruyu kendisine soruyor ve bakın neler söylüyor: "Gelişmekte olan pazarlar arasında Türkiye yerinde sayarken  her yıl 3040 milyar dolarların Çin'e, Güney Kore'ye gittiğini anlamakta zorluk çekiyorum. Belki Türkiye'nin de birtakım hataları var ama sermayeyi yöneten bir üst siyasi aklın olduğu fikri hiç yadırgadığım bir fikir değil."
   <br/>
   <br/>
   DPT eski Müsteşarı İlhan Kesici de Abdurrahman Arıkan'dan farklı düşünmüyor. "Sermaye ve mal hareketlerini sadece serbest piyasa ekonomisi kuralları ya da kârlılık ile izah edemeyiz" diyen Kesici bir örnek veriyor: 'Skorsky helikopterlerini Türkiye almak istiyor. Bu ilgili firma için sevindirici ve kârlı bir olay. Ama Skorsky firması ABD devletine sormadan bu satışı kesinlikle gerçekleştiremez, devletin teyidi şarttır. Özellikle ABD bu tip satışlarda müthiş titizdir. Firma Türkiye'ye kendisinden izinsiz bir satış yapsa hemen firmanın işini bitirirler.'
   <br/>
   <br/>
   Globalleşme spekülatörlerin işini kolaylaştırdı
   <br/>
   <br/>
   Açık piyasa işlemlerinde uluslararası sermaye hareketlerinin önündeki yasal engellerin büyük ölçüde kalkmış olması uluslararası ölçekteki büyük spekülasyonlara imkan veriyor. Bu tip spekülasyonlar daha ziyade küçük ölçekli derin olmayan borsalarda etkili oluyor. New York Borsası gibi derin borsalarda bu tip spekülasyonlar yapmak mümkün değildir. Çünkü spekülasyon azami 1 ya da 2 milyar dolar gibi bir rakamla yapılır. Bu borsa için bir iki milyar dolar devede kulak bile değil. Ama Türkiye gibi sığ bir piyasada bir milyar dolar piyasada ciddi bir dalgalanmaya sebeb olabiliyor.
   <br/>
   <br/>
   DPT eski Müsteşarı İlhan Kesici'ye göre, spekülatörlere en iyi örnek George Soros. Soros azami bir milyar dolar ile piyasalarda istediği hedeflere ulaşabiliyor. Emekli sandıkları gibi büyük pörtföylerin bu tip sekülasyonlara girmesi mümkün değil. Bu onlar için bir kumar olur ve bunu göze alamazlar. Spekülatif hareketler ya daha fazla kâr elde etmek, ya da yerli ve yabancı sermayeyi ürkütmek amacını güdebilir. Ülkelerin Merkez Bankası başkanları bu tip sabıkalı spekülatörler ülkelerine geldiğinde ya da gelmek istediğinde kendi aralarında birbirlerini uyararak, 'Falanca adam ya da şirket ülkeme geliyor, yapacağı şeylere dikkat etsin' türü uyarılar yaparlar.
   <br/>
   <br/>
   Kara Çarşamba Alman işi mi acaba?
   <br/>
   <br/>
   Kara Çarşamba olarak bilinen Deutsche Bank'ın iki milyar dolarını Türkiye'deki sistemden çekmesinde Almanya Dişişleri Bakanlığı'nın etkili olup olamayacağı sorusuna Kesici, "Kesinlikle evet" şeklinde net bir cevap veriyor. Kesici, "Ülkenin dış politikası ile ekonomi politikasını birbirinden ayıramayız. Bu tarihin her döneminde böyle olmuştur. Ekonomisi güçlü olan ülkeler dış politikada bu enstrümanlarını sonuna kadar kullanmak isteyeceklerdir. Bunu sadece Almanya için değil başka ülkeler için de söyleyebiliriz. Dışişleri Bakanlığı ekonomi politikaları üzerinde direkt etkilidir" diyor.
   <br/>
   <br/>
   Fakat bu bakışa katılmayan hatta şiddetle eleştirenler de var. TÜSİAD Yönetim Kurulu Başkanı Erkut Yücaoğlu diyor ki: "Kopenhag kriterlerinin, bizi zayıflatmak için düzenlenmiş bir komplo olduğu yaklaşımı Türkiye'nin önünü tıkamaktan başka bir işe yaramamaktadır." Ekonomist Mahfi Eğilmez de Yücaoğlu'na paralel bir görüşü savunuyor. Eğilmez, Almanya Dışişleri Bakanı'nın Deutsche Bank Genel Müdürü'nü arayıp 2 milyar doları istemesini, genel müdürün de tıpış tıpış itaat etmesini mümkün görmüyor.
   <br/>
   <br/>
   Uluslarararası ekonomik hadiselerin siyasi amaçlardan soyutlanamayacağını bunun ise yanlış anlaşılabilecek lastikli bir tabir olan komplo kelimesi yerine Siyasi Taciz demeyi daha doğru bulduğunu vurgulayan Kesici'ye göre Türkiye ekonomik ve siyasi açıdan tam bir cendere altında. İç ve dış borçlar açısından sıkışık bir döneme girildi. Bazı ülkeler bu  cenderenin daha da sıkıştırılarak Türkiye'nin acziyetini artırıp amaçlarını gerçekleştirme arzusu gütmüş olabilir.
   <br/>
   <br/>
   Neyse komploların eksik olmadığı dünyamızda komplocularımız da olacak. Ama ben komplocunun zeki, çevik ve ahlaklısını severim!
   <br/>
   <br/>
   email: harunodabasi@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7151-34-komploya-inanma-komplosuz-kalma.html), [web.archive.org (arşiv bağlantısı)](http://web.archive.org/web/20120621034208/http://www.aksiyon.com.tr:80/aksiyon/haber-7151-34-komploya-inanma-komplosuz-kalma.html)
