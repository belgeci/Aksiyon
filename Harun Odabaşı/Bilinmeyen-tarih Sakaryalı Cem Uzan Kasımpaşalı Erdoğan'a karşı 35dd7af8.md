# Sakaryalı Cem Uzan, Kasımpaşalı Erdoğan'a karşı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041115182122im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041115182122im_/http://www.aksiyon.com.tr/resim/445/50.jpg" vspace="5"/>
  </p>
 </font>
 <font class="content">
  PETKİM ihalesinde 605 milyon dolar ile geçtiğimiz haftayı ‘haftanın yükseleni’ olarak kapatan Uzan Grubu, Enerji Bakanlığı’nın Çukurova Elektrik (ÇEAŞ) ve Kepez Elektrik’in yönetimine el koyması ile sıkıntılı ve belirsiz bir sürece girmiş oldu. Yıllardır süren anlaşmazlıkta müdahalenin zamanlama açısından PETKİM ihalesinin hemen sonrasına rastlaması AKP’nin PETKİM’i Uzanlar’a vermek istememesi şeklinde yorumlanıyor.
 </font>
 <p>
  <font class="content">
   Uzan Grubu’na bağlı Star gazetesi basın tarihinde pek rastlanmayan bir üslupla Başbakan Tayyip Erdoğan’a söz konusu karar dolayısı ile ‘Kalleş’ manşeti ile cevap verdi. Uzun süredir medya ile iyi ilişkiler içerisinde olmaya ve kavga çıkartmamaya özel bir önem veren AKP böylece bu kararı ile ilk cepheyi açmış oldu.
   <br/>
   <br/>
   Geçmiş yıllarda yaşanan deneyimler Uzan ailesinin medya gücünü bir silah kadar etkili kullandığını ve bunu yaparken acımasız davranmaktan çekinmediğini gösteriyor. Uzanlar Turgut Özal ile başbakanlığı ve cumhurbaşkanlığı döneminde sert kavgalar yapmasına rağmen mücadeleden yenik çıkmadı. Aydın Doğan ve Motorola ile yaptığı kavgalarda da aldığı sonuçlar açısından başarılı çıktığı söylenebilir.
   <br/>
   <br/>
   PETKİM Uzanlar için artık bir hayal
   <br/>
   <br/>
   ÇEAŞ ve Kepez Elektrik’te yükümlülüklerin yerine getirilmemesi dolayısıyla Hükümet’in harekete geçmesi PETKİM ihalesinin nasıl sonuçlanacağı ile ilgili ipuçları veriyor: Özelleştirme konusunda deneyimli isimler Özelleştirme İdaresi Kurulu’nun bu gelişmelerin ardından PETKİM’in Uzanlar’a ait Standart Kimya’ya verilmesini mümkün görmüyor. İtibar kaybına uğramış ve ticari kurallara uymayan bir şirketin normal şartlar altında özelleştirme ihalesine bile sokulmayacağı belirtiliyor.
   <br/>
   <br/>
   Medya dışında da Genç Parti Genel Başkanı Cem Uzan’ın Bursa mitingindeki acımasız ifadeleri savaşın daha da tırmanacağı sinyallerini veriyor. Siyasi parti kavgaları içerisinde ilk diye nitelendirebileceğimiz ölçüde taşkın ve alışılmadık üslupla Tayyip Erdoğan’ı suçlayan Cem Uzan’a Erdoğan’ın ve kamuoyunun nasıl tepki göstereceği merak konusu. Beyaz ve kolları sıvalı gömleğinden yine teviz vermeyen Cem Uzan’ın meydan hatiplerine taş çıkartacak sözlerini hatırlayalım:
   <br/>
   <br/>
   “Dokunulmazlığı kaldıramadılar. Kaldırsalar, kabinenin yarısı devleti soymaktan hapse girecek... Hükümetiz ama iktidar değiliz, diyorlar. Yani bunlar iktidarsız iktidar...
   <br/>
   <br/>
   Genel başkanları kendi ağzıyla ‘Bizim tek rakibimiz Cem Uzan ve Genç Parti’dir’ diyor. Bu lafın üzerinden iki gün geçmeden, ÇEAŞ ve KEPEZ’i işgal ettiriyor. Senin bu yaptığına eşkıyalık denir.
   <br/>
   <br/>
   Ey kalleş adam! Sana ÇEAŞ ve Kepez’i yedirirsem bana da adam demesinler!
   <br/>
   <br/>
   Bak kalleş adam! Sen ne biçim bir Müslümansın be adam... Müslüman haram yemez. Müslüman kul hakkına tecavüz etmez. Senin gözünü korku ve ihtiras bürümüş.
   <br/>
   <br/>
   Kalleş adam, sen yoldan çıkmışsın. Sen iflah olmazsın. Sende Allah korkusu kalmamış. Sen Allahsız kişisin. Allahsız herif!...
   <br/>
   <br/>
   Aklınca beni yıldıracak, beni sindirecek! Ey kalleş adam, bilesin ki, benim malım da, canım da bu vatana feda!...
   <br/>
   <br/>
   Kalleş adam! Beni iyi dinle bak! Bu beyaz gömlek var ya, bu benim kefenim. Hadi gel canımı da al, alabiliyorsan!...
   <br/>
   <br/>
   Bütün bürokratlara sesleniyorum. Siyasilerin siyasi emelleri uğruna, size hukuk dışı uygulamalar yaptırmalarına izin vermeyin! Unutmayın ki, sizler devletin esas yöneticilerisiniz. Siz hancısınız, onlar yolcu!...”
   <br/>
   <br/>
   Sabancı hükümetin yanında
   <br/>
   <br/>
   Enerji Bakanı Hilmi Güler ise kararın siyasi olmadığını, uzun süren bir davanın hukuki sonucu oluduğunu ısrarla vurguluyor. ÇEAŞ ve Kepez Elektrik’te yaşanan gelişmelerin pasif müdahillerinden biri de Sabancı Gurubu’na ait olan EnerjiSA. Uzan cephesinin Sabancıların hükümeti etkilediği yönünde suçlamalarda bulunması üzerine Sabancı Holding CEO’su Celal Metin, Çukurova Elektrik ve Kepez Elektrik’e devletin el koyma kararını olumlu karşıladığı yönünde bir açıklama yaptı. Metin, yaptığı yazılı açıklamada, “Yatırımlarının büyük bir bölümü Çukurova Bölgesi’nde bulunan Sabancı Holding, ÇEAŞ ve Kepez’e devletin el koymasını, hukuk devleti olan Türkiye’de yasaların her durumda işlemeye başladığının bir kanıtı olarak görmektedir” dedi. Metin, hükümet ile davaya konu olan şirketler arasındaki anlaşmazlığın netleştirilmesinin hukuksuzluğu ve bölge sanayicisinin olumsuz etkilenmesini sona erdirdiğine değindi.
   <br/>
   <br/>
   Üç ayağı ve üç farklı ilişki yumağı olan bir savaş başladı. Bir tarafta Sakaryalı Cem Uzan, öte tarafta Kasımpaşalı Tayyip Erdoğan ve Adanalı Sakıp Sabancı. İzleyiciler için renkli geçeceğini şimdiden söyleyebileceğimiz bu mücadelenin tarafların sinirlerini yıpratacağını tahmin etmek kehanet olmasa gerek.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2688&yorum=107), [web.archive.org (arşiv bağlantısı)](http://web.archive.org/web/20041115182122/http://aksiyon.com.tr:80/detay.php?id=2688&yorum=107)
