# Çin yola girecek

*Harun Odabaşı 2004.09.20*

<div bgcolor="#FFFEF6">
 <font>
  <img border="0" height="1" src="/web/20060106023943im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106023943im_/http://www.aksiyon.com.tr/resim/511/28.jpg" vspace="5"/>
  </p>
 </font>
 <font class="content">
  Siemens Türkiye'nin CEO'su Dr. Zafer İncecik, Çin'in taklit ürünlerinden herkesin şikayet etmesine rağmen dünyanın en büyük şirketlerinin bu ülkeye yatırım yaptığını söylüyor.
 </font>
 <p>
  <font class="content">
   İncecik, şirketlerin vergi vermesi ve çalışanların   daha yüksek ücret istemesiyle Çin'in normalleşeceğini tahmin ediyor.
   <br>
    <br>
     "Çin'de taklidin önüne geçilmek isteniyorsa oradaki şirketlerle ön anlaşmaları çok iyi yapmak gerekiyor. Ekonominin gidişi lineer değil, inişli çıkışlıdır. Bugün Çin böyleyse 5 sene sonra yine aynı şeyleri yapacak diye bir şey yok."
     <br/>
     <br/>
     Çin tehlikesine karşı iyimser bir bakış sunan cümlelerin sahibi Siemens Türkiye'nin CEO'su Dr. Zafer İncecik. Şirketlerin vergi vermesi ve çalışanların daha fazla ücret istemeye başlamasıyla birlikte Çin’in dünya şartlarına entegre olmaya başlayacağını düşünüyor.
     <br/>
     <br/>
     İncecik, Avusturya Lisesi mezunu. Bu lisede okumasının Alman kültürünü ve Siemens'i tanımasında etkili olduğunu kabul ediyor. İTÜ'yü bitirdikten sonra yurt içi ve dışında 6 senelik akademik kariyeri var. Çalışma hayatının önemli bir bölümünü Siemens bünyesinde tamamladıktan sonra şimdi Siemens Türkiye'nin en yetkili ismi.
     <br/>
     <br/>
     Çin'e pozitif bakan bir CEO
     <br/>
     <br/>
     Sahasında dünyanın önde gelen şirketlerinden biri olan Siemens, son yıllarda entegre alanlarda ciddi bir değişim yaşıyor. Önceleri sadece elektronik sektörünün üretim ayağında faaliyet gösteren şirket, başta e-iş olmak üzere hizmet sektörüne de ağırlığını koymuş durumda. 90 dönümlük alana kurulu fabrikasında Siemens, Türkiye'nin yeni yüzünü konuşurken söz, her üretici firmanın sorunu olan Çin sendromuna kayıyor. İncecik, kötümserlerin aksine konuya daha olumlu bakıyor.
     <br/>
     <br/>
     Siemens dahil olmak üzere dünyanın en büyük şirketlerinin üretim tesislerini taklit tehlikesine rağmen Çin'e kaydırdığına dikkat çeken İncecik, büyük nüfusun taklit yapmayı kolaylaştırdığını, önce kötü taklit yapmasına rağmen zaman içinde Çin'in orijinaline benzer ürünleri kendi markası ile üretebildiğini, bu dev ülkede teknolojiyi özümseyecek bir yapının oluştuğunu kaydediyor. İncecik'e göre Çin ile mücadele etmenin en kestirme yolu AR-GE vasıtasıyla sürekli daha iyisini üretmek. Bir de uluslararası normların Çin tarafından uygulanması.
     <br/>
     <br/>
     Taklit konusunda Zafer İncecik, kendi başından geçen bir olayı şöyle anlatıyor: "Çin, Simens'in ürettiği nispeten kompleks olmayan şalterleri taklit etti. Üzerine amblemimi koyup aynı şekilde ambalajladı. Ben bile baktığımda gerçeği taklidinden ayıramadım. Ancak ölçüm yapıldığında fark edildi." Kaçakçılıkla mücadelede Türkiye'nin çok geride olduğunu belirten İncecik'e göre, bu tür vakalarda mahkemeler 5 yılda karar veremiyor. En büyük mağduriyeti üretici firma yaşıyor. Çözüm, taklit ve kaçakçılığı mahkemelere gitmeden çözümleyebilmekte.
     <br/>
     <br/>
     Cep telefonu üretmek kolay değil
     <br/>
     <br/>
     1990'lara kadar silah sanayisinde de faaliyet gösteren Siemens, bugün, enformasyon ve komünikasyon, otomasyon ve kontrol, enerji, ulaşım sistemleri, tıp çözümleri, bina yönetimi ve hizmetleri, pasif elektronik devre elemanları ve leasing alanında faaliyet gösteriyor.  Türkiye'de, cep telefonu ile sadece pazarlama aşamasında ilgileniyor. Üretim aşamasını Türkiye'ye getirmek ise şimdilik pek mümkün değil. Zafer İncecik cep telefonunu Türkiye'de üretmek isteyen firmalar olduğunu; hatta üretildiğini, ancak 6 ayda yepyeni teknolojisi ile üç beş ürünün girdiği bir pazarda sürekli yenilenmenin maliyetinin çok yüksek olmasının yerli üretimin devamını engellediğini anlatıyor.
     <br/>
     <br/>
     Siemens ile Türkiye'nin ilk teması 150 sene önce Osmanlı topraklarına gelen telgraf sistemi ile başlıyor. Telgraf sistemlerini Siemens&amp;Halske şirketi kuruyor. Kurumsal anlamda Türkiye macerasının temeli ise Vehbi Koç'la birlikte atılıyor. 1958'de iki şirketin isimlerinin kısaltılması ile Simko kuruluyor. 2000 yılına kadar Koç ve Siemens yollarına birlikte devam ederken, o yıl Vehbi Koç'un isteği üzerine Koç grubu, sahip olduğu yüzde 50'lik ortaklık payını Siemens'e devrediyor. Mustafa Koç'un Siemens'te yönetim kurulu üyeliği ise sürüyor. Zafer İncecik'e, bu ortaklığın bitmesindeki gerçek sebebi sorduğumuzda, "Koç gibi büyük şirketler bazı sektörlerde yoğunlaşma ya da bazılarından çekilme gibi kararlar vermek durumunda kalabiliyor" cevabını veriyor.
     <br/>
     <br/>
     Siemens zihniyet değiştirdi
     <br/>
     <br/>
     Sanayi ürünleri alanında kalitesiyle ün yapan Almanlara yapılan en önemli eleştiri, "Çok kaliteli mal üretirler, ama pazarlamayı bilmezler. Müşteri odaklı hareket etmezler" şeklindedir. Bunun için cep telefonu örneği verilir. Siemens'in ilk cep telefonu olan S1 modeli, ses kalitesi ve duyarlılığı çok yüksek ve askeri amaçlar için de kullanılmaya müsait olmasına rağmen o kadar büyük üretilmiştir ki elde taşınması mümkün değildir. Yani müşterinin estetik ihtiyaçları hesap edilmemiştir. Pazarda var olmanın yolunun müşteri odaklı hareket etmek olduğunu fark ederler. Bugün Siemens, cep telefonunda Avrupa pazarında ve Türkiye'de ikinci sırada.
     <br/>
     <br/>
     Siemens benzer bir sıkıntıyı tıp sektöründe de yaşar: Ürettikleri tıp cihazı çok yönlü ihtiyaçlara cevap verecek şekilde ve kaliteli malzemeden yapılır. Maliyeti yüksek olduğundan fiyat, piyasada tek bir ihtiyaca cevap veren cihazlardan çok pahalıdır. Hastaneler maliyet hesabı yaptığı için Siemens ürünlerini tercih etmeyince mamulleri elinde kalan Siemens, bu sektörden çekilmeyi bile düşünür. Müşteri odaklı üretme kararı verdikten sonra ürünleri ihtiyaca cevap verecek şekilde donatmaya başlar. Bu noktadan itibaren pazarda hızla büyür.
     <br/>
     <br/>
     Türkiye'nin toplam elektronik pazarı 15 milyar euro. M3 diye tanımlanan bu pazarda Siemens 1,5 milyar euro ile yüzde 10'luk bir paya sahip. Ürettiklerimizin yüzde 20'sini, yani 300 milyon dolarlık kısmını ihraç ediyor. Türkiye Siemens'te 7 bin 500 kişi istihdam ediliyor. Geçen sene Türkiye içindeki faaliyetlerinden dolayı 100 milyon dolar vergi verdi. Siemens'in dünyadaki pazar payı yüzde 7 iken Türkiye Siemens'in Türkiye pazarındaki payı yüzde 10. Bu açıdan Türkiye Siemens'in performansının genel performansın üstünde olduğu görülüyor. Siemens olmadan bilişim hizmetleri telekom ve enerjinin altyapısını kurmak adeta mümkün değil. Bugün Turkcell, Avea, Türk Telekom ve Maliye Bakanlığı başta olmak üzere birçok kurumun teknik altyapısında Siemens'in bilgi ve ürün hizmetleri yatıyor. Siemens bina hizmetlerine de ağırlık veriyor. Bina Yönetimi Hizmetleri Birimi kuruldu. Teknik anlamda, su ısıtmadan elektrik sistemlerine kadar her türlü hizmeti veriyor. Çırağan Sarayı, Siyami Ersek Hastanesi ve İTÜ bu anlamda ilk büyük eserleri.
     <br/>
     <br/>
     Yabancı sermaye gelişi patlamaz
     <br/>
     <br/>
     Aralık ayında AB'nin müzakere tarihi vereceğine inanan Dr. İncecik, genel kanaatin aksine müzakere tarihinin verilmesinin ardından yabancı sermaye gelişinde büyük bir patlamanın olmayacağını kaydediyor. İncecik'e göre, önemli olan, müzakerelerin ne zaman başlayacağı. Yabancı sermayenin müzakere tarihi alınmasının ardından Türkiye'ye olan ilgisi artacak. Yabancı sermayenin akışında büyük bir patlama olmaz. Bu konu daha ziyade Türk müteşebbisleri motive eder, yatırımların önünü açar.
     <br/>
     <br/>
     Zafer İncecik, Türkiye ekonomisindeki toparlanmayı kabul etmekle birlikte mevcut büyümenin ancak 1994 ekonomik krizi öncesindeki seviyeyi yakalamak anlamına geldiğini kabul ediyor. İncecik'e göre, Türkiye çok büyük ekonomik krizleri kısa aralıklarla yaşamış bir ülke. 1999'daki deprem doğal bir krize sebep oldu. 2001 yılında siyasi ve ekonomik kriz geldi. Türkiye'nin geldiği nokta 1990'lı yıllarda kaybettiklerini telafi etme çabasından ibaret. Sanayimiz daha sağlıklı bir hale geldi. İhracatımız artıyor olmasına rağmen ithalat da arttığı için makas çok büyüdü. İhracatta katma değere bakmak gerekiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15815), [web.archive.org (arşiv bağlantısı)](http://web.archive.org/web/20060106023943/http://www.aksiyon.com.tr:80/detay.php?id=15815)
