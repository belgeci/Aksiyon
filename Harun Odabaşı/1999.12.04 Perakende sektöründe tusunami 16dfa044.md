# Perakende sektöründe tusunami

*Harun Odabaşı 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomik krize rağmen Türkiye'nin öncü firmalarının çılgınca yatırım yaptığı sektörlerin başında alışveriş ve hipermarket zincirleri geliyor.
  </font>
 </div>
 <div id="newsText">
  <font class="detail-text">
   Sattıkları mal insanların temel ihtiyaçları içerisinde yer aldığı için krizden en az etkilenen perakende satış sektöründe şimdilerde çılgın bir pazar kapma savaşı yaşanıyor. Büyük balıkküçük balık ilişkisini hatırlatan yeni dönemde acımasız rekabet sürecine küçük ve orta ölçekteki firmaların dayanması pek mümkün gözükmüyor. Planlı plansız her yere mağaza açan büyük firmalar sırtlarını dayadıkları uçsuz bucaksız sermaye gücünün verdiği avantajla küçüklere nefes aldırmamaya kararlı.
   <br>
    <br>
     Tansaş, Migros, Carrefoursa ve Gima önümüzdeki 10 yıl içerisinde perakende satış piyasasının yüzde 8590'ını ele geçirmeyi planlıyor. Şu anda sektörün yaklaşık yüzde 10'unu elinde bulunduran bu firmalar pazarlamanın en son tekniklerini kullanarak dar alan markajı uyguluyorlar. Moda tabirle yakında bu alanda şirket evliliği haberlerine bol miktarda rastlanacağı belirtiliyor.
     <br>
      <br>
       Finans kurumları
       <br>
        <br>
         destekliyor
         <br/>
         <br/>
         TansaşDoğuşGaranti Bankası, CarrefoursaSabancıFransaAkbank, GimaHüsnü ÖzyeğinFinansbank, MigrosKoçMetroKoçbank denklemi ile hareket eden bu firmaların finans sorunu yok. Pazarda doldurulmayı bekleyen büyük bir boşluk var, her birisinin büyüme stratejileri daha şimdiden belirlenmiş durumda. Küçüklere düşen ya birleşecekler (yutulacaklar), ya da yok olacaklar...
         <br/>
         <br/>
         Yeni dalgayı bazı firmalar şimdiden farkederek felaketten önce bir çıkış yolu aramaya başladılar ama genel görüntü birçok küçük ve orta ölçekli firmanın gelecekteki tehlikeyi fark etmedikleri yönünde. Kendi öz kaynakları ile büyüklere kafa tutamayacağını anlayan firmalar güç birliği ya da güçlü bir ortak arayışına girdiler.
         <br/>
         <br/>
         Türkiye Avrupa'nın yolunda!
         <br/>
         <br/>
         Avrupa ile kıyaslandığında Türkiye'de perakende ticaretinin küçük partiküller halinde dağınık olduğu söylenebilir. Batı ülkelerindeki gibi belirli birkaç grubun elinde toplanmış değil. Bu dağınıklık belki serbest piyasa ekonomisi açısından bir sağlık alameti kabul edilebilir ancak önümüzdeki günlerde birleşmeler ve ortaklıklar kaçınılmaz deniliyor. Sadece finans sorunu olmayan şirketler, mağaza zincirleri ayakta kalacak. Türkiye'de şu anda 60'a yakın zincir var. Bu zincirlerin her birisinin pazar payı yüzde 1'ler 2'ler mertebesinde. Bu dilimler zamanla belki 56 firma arasında paylaşılacak.
         <br/>
         <br/>
         Avrupa'ya baktığımızda ilk üç perakendecinin toplam perakende ticaretinden aldığı payın çok yüksek olduğunu görüyoruz. Bu oran İsveç'te yüzde 95, Norveç'te yüzde 86, Almanya'da yüzde 53, İngiltere'de yüzde 52, Türkiye'de yüzde 8. Türkiye'de perakende ticarette ilk üç sırayı Migros, Tansaş ve BİM oluşturuyor.
         <br/>
         <br/>
         Sistem yabancıların lehine
         <br/>
         <br/>
         İsmar Marketler Zinciri Gıda Tüketim Malları San. Tic. A.Ş. Yönetim Kurulu Başkanı Hasan Yalçın, Türkiye'de yasaların finans gücünü elinde bulunduranların veya yabancı şirketlerin lehine işlediğini iddia ederek, küçük ve orta büyüklükteki yerli firmaları koruyan bir sistem olmadığından şikayet ediyor. Avrupa'da ise küçük firmaları büyüklerin eziciliğine karşı korumak için sistemler geliştirildiğini söyleyen Yalçın, "Fransa ve Almanya'da yabancı firmaları istedikleri gibi yatırım yapmasına yerli firmalarını korumak amacıyla yasal zorluklar getirilirken Türkiye'de aynı ülkelerin firmaları rahatlıkla yatırım yapabiliyor" diyor.
         <br/>
         <br/>
         "Holdingler ve bankalar doğrudan ya da dolaylı bir şekilde mağaza zinciri ya da alışveriş merkezlerini destekleyerek piyasadaki etkinliklerini hergeçen gün artırıyorlar." diyen Yalçın, çılgınca, plansız, anormal ve yıkıcı bir yarışın olduğunu, gelişmelerin perakende piyasasını büyük holdinglerin rantiyesi haline getirdiğini, ufukta tekelleşme tehlikesinin bulunduğunu kaydetti. Yalçın daha çok devletin çifte standardından şikayet ediyor. "Kendi ülkelerinde 300 metrekarenin üzerinde mağaza açmak için kamudan izin almakta zorlanan yabancı firmalar Türkiye pazarına adeta ellerini kollarını sallayarak saldırıyor."
         <br/>
         <br/>
         'Türkiye KOBİLER'i birleşin'
         <br/>
         <br/>
         Küçük ve orta ölçekli firmaların şimdiden gelecekteki öldürücü dalga için tetbir alması gerektiğine değinen Hasan Yalçın, İSMAR'ın şimdiki durumu iyi olmasına karşın bunun 10 sene sonra da iyi olacağı anlamına gelmediğini, Carrefoursa, Migros, Tansaş ve Gima'nın arkalarına aldıkları finans gücü ile akılalmaz bir hızla büyüdüklerini, çok yakında büyüklük ve öz kaynak itibarı ile rekabete dayanamayacak olan firmaları ele geçireceklerini vurguluyor. Yalçın "Hele ellerinde üçdört satış merkezi bulunduran firmaların dayanma gücünün olacağını hiç sanmıyorum. Bizim de şimdiden güç birliğine giderek geleceğe hazırlanmamız gerekiyor." diyor.
         <br/>
         <br/>
         Ekonomik krizin sektör üzerindeki etkisi hakkında da bilgi veren Yalçın'a göre krizden her sektör olumsuz etkileniyor. 'Etkilenmedim' diyen ise yalan söylüyor. Ancak gıda ağırlıklı çalışan sektörler tüketimin doğası gereği en az etkilenir. Şu anda İSMAR da dahil olmak üzere bütün alış veriş zinciri sahibi firmalar 1998 yılının cirosunu yakalamaya çalışıyor. Sektör bundan önce sürekli büyüme trendi içindeyken 1999 yılında durumu muhafaza etme çabasında.
         <br/>
         <br/>
         Yakın bir zamana kadar hızla büyüdükten sonra el değiştiren BİM Marketler Zinciri'nin de yeni ekonomik trendin bir sonucu ortaya çıktığını savunan Yalçın, "BİM'in amacı mesleğini icra etmek değildi. Mantar bitirir gibi mağaza açtı ve bir anda mağaza sayısını 250300'e çıkarttı ve tatlı bir paraya sattı. Satan açısından kârlı bir durum ama alan için aynı şeyleri söyleyemem." diyor.
         <br/>
         <br/>
         ABD'de neler oluyor?
         <br/>
         <br/>
         Büyük alışveriş merkezlerinin 1980'lerden 90'lara ABD'deki gelişimi ile ilgili birkaç rakam vererek gelecekte neler yaşayacağımıza ilişkin ip uçları bulabiliriz. ABD'de ortalama ziyaret edilen mağaza sayısı 3,6'dan 2,6'ya, harcanan zaman 90 dakikadan 70 dakikaya düşerken, planlı alışveriş % 20'den %33'e çıkıyor. Alışveriş merkezine sık giden yetişkinler %42'den %36'ya düşerken, alışveriş merkezlerine hiç gitmeyenler %12'den %18'e çıkıyor.
         <br/>
         <br/>
         Şimdi ABD'li pazarlama uzmanları tüketici alışkanlıklarındaki bu değişikliğin nedenini ve ne yönde geliştiğini anlamaya çalışıyorlar. Önceleri tüketici için çok zevkli bir deneyim olan büyük alışveriş merkezi belirgin bir alışveriş için çok fazla zamanın harcandığı bir mekan olmaya başlıyor. Uzmanlar tüketicilerin kendilerine daha fazla zaman ayırmak istediklerini ve kısa yoldan ihtiyaçlarını gidererek farklı aktivitelere yöneldiklerini belirtiyorlar. Burada vakit geçirilecek ve alışveriş yapılacak mekanlar anlayışının birbirinden ayrıldığı fikrinin güçlendiğini söyleyebiliriz.
         <br/>
         <br/>
         Türkiye için erken
         <br/>
         <br/>
         Türkiye'de ise ABD ile kıyaslandığında durumun tam ters yönde geliştiğine değinen Hasan Yalçın ise "Türkiye'de büyük alışveriş merkezlerine rağbet arttı. ABD'deki gibi alışveriş merkezlerinden geriye dönüş Türkiye için erken bir durum. Büyük mağazalar hediye veriyor, otopark sorunu yok. Sirkülasyon fazla olduğu için daha taze ve daha ucuz ürün sattıkları düşünülüyor." diyor.
         <br/>
         <br/>
         Firmalar hergeçen gün genişleyen ticaret piyasası içerisinde yaşanan yoğun rekabete karşı imajlarını ve pazar paylarını koruyabilmek için günümüzde geniş hacimli perakende ticaret birimlerini, alışveriş merkezlerini oluşturmakta. Alışveriş merkezleri perakendecileri tek bir imaj altında toplamakla, bu birimlerin tek başlarına sağlayamayacakları fiziki ortamları oluşturabilmektedir. Bu fiziki ortamlar, tüketicileri çekecek modern alışveriş mağazaları, birçok tüketicinin damak zevkine hitap edebilecek farklı türlerde ve dekorasyonlarda yemek mekanları, kültürel ve eğlence imkanı sunan mekanlar, iş merkezleriofisler, spor alanları olarak tanımlanabilir. Aslında geçmişte yapılmış ve günümüze taşınmış olan hanlar, bedestenler geçmişin modern alışveriş merkezleri değil mi? Mısır Çarşısı, Kapalıçarşı dünyasındaki alış vereş merkezlerinin ilk örnekleri belki de.
         <br/>
         <br/>
         Bundan 10 sene kadar önce 'Kahraman bakkal süpermarkete karşı' sloganı ile tanımlanan süreç şimdilerde 'Kahraman Süpermarket'in sonu' şekline büründü. Büyük firmaların neler yapabileceğini biliyoruz ama 'küçükler'in ne yapabileceği meçhul. İnce ipleri teker teker kopartmak kolay ama hepsi biraraya gelirse iş değişiyor...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5600-perakende-sektorunde-tusunami.html), [web.archive.org (arşiv bağlantısı)](http://web.archive.org/web/20140331075723/http://www.aksiyon.com.tr/aksiyon/haber-5600-perakende-sektorunde-tusunami.html)
