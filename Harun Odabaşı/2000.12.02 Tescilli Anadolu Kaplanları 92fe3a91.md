# Tescilli Anadolu Kaplanları

*Harun Odabaşı 2000.12.02*

<div>
 <p class="spot">
  Kayseri'nin TÜSİAD'ı olarak kabul edilen Kayseri Genç Sanayici ve  İşadamları Derneği(GESİAD) İSO 500 içinde yer alan 17 Kayserili firmayı  ödülendirdi. İkinci nesil Kayserili  sanayiciler sonuçları üç beş senede rakamlara yansıyacak büyük bir sanayi patlamasına hazırlanıyor
 </p>
 <p class="metin">
 </p>
 <img border="0" src="/web/20010421092346im_/http://www.aksiyon.com.tr/2000/313/resimler/Tescilli.jpg"/>
 <p class="metin">
  Kayseri'yi sadece pastırması, sucuğu, Erciyes'i ve halısı ile meşhur sayanlar benim gibi yanılıyorlar. Ve bu yanılgılarının farkına da ancak Kayseri'yi görmeye gittiklerinde varıyorlar. Kayseri Türkiye'de benzerine rastlanmayacak ölçüde düzgün bir şehir yerleşim planının dışında 'sanayi kültürü' (İstanbul, Ankara ve İzmir'i hariç tutarsak) diğer Anadolu illeri ile kıyaslanmayacak ölçüde gelişmiş bir ilimiz. Şehirde suni bir sanayileşme yok. Her biri pazar olarak dünyayı kabul etmiş, altyapısını küresel imkanlara göre kurmuş geniş bir sanayici kitlesi var Kayseri'de. Özellikle babalarından sanayi mirasını omuzlarına yükleyen 30'lu yaşların eşiğindeki ikinci kuşak genç sanayiciler sonuçları üç—beş sene içerisinde rakamlarla da ispatlanacak ciddi bir atılımın içerisinde. Şu anda Kayseri Sanayi Odası'da bağlı 700 sanayici firması var, Organize Sanayi Bölgesi'nde 300 firma faaliyet gösteriyor. Mal sirkülasyonuna büyük katkı sağlayacağı beklenen Serbet Bölge'de firmalar çalışmalara başladı.
 </p>
 <p class="metin">
  Kayseri'nin TÜSİAD'i
 </p>
 <p class="metin">
  Kayseri'nin TÜSİAD'ı olarak kabul edilen Kayseri Genç Sanayici ve İşadamları Derneği(GESİAD) tarafından üç yıldır rutin olarak düzenlenen ve İstanbul Sanayi Odası'nın 'En Büyük 500 Sanayi Kuruluşu' listesinde yer alan 17 Kayserili firmanın ödüllendirdiği toplantı renkli görüntülere sahne oldu. Kayseri'nin yıl içinde düzenlediği en önemli etkinlik olan ödül töreninde milletvekili ve valisinden tutun da Garnizon komutanına varıncaya kadar herkes hazır bulundu. Hatta benden duşmuş olmayın ama 9. Cumhurbaşkanı Süleyman Demirel dahi toplantıya katılmayı çok arzu etmiş. Bir işadamı ile sohbet ederken söylediği şu sözler toplantının amacına ulaştığının en önemli göstergesi: " Allah'a dua ediyorum beni bu ilk 500 şirket arasına soksun diye. Amacım ya gelecek sene ya da iki yıl sonra İSO 500 içerisinde yer alarak o toplantıda ödülümü almak."
 </p>
 <p class="metin">
  Denizsiz Serbest Bölge
 </p>
 <p class="metin">
  GESİAD Başkanı Ertuğrul Topçuhasanoğlu, Kayseri'nin yurt dışından yabancı sermaye almadan öz sermayesi ile bugünkü noktaya geldiğini belirterek, Türkiye'nin ihracatının azaldığı bir dönemde Kayseri'nin ihracatının arttığını, işsizlik oranının çok düşük olduğunu söylüyor. Topçuhasanoğlu, Sürekli deniz kıyısında kurulan organize sanayi bölgelerine göönderme yaparak, "Kayseri'ye deniz gelmedi ama serbest bölge kuruldu." Hatta Kumsel şimdiden serbest bölgede faaliyete başladı.
 </p>
 <p class="metin">
  Toplantının ilginç isimlerinden biri de Boydak Grubu'nun genç ismi Memduh Boydak oldu. Koç ailesinde taşıdığı atak ve hırslı yapısı ile Ali Koç'u hatırlatan Memduh Boydak İstanbul'da olsa idi sanırım medyanın ilgi odağı olurdu. Memduh Boydak, ekonomideki kötü gidişe ilginç bir analiz yaparak katkıda bulunuyor. Tüm kötü gidişe rağmen bu süreçte çok önemli bir kazanım gerçekleştirdiklerinin altını çizen Boydak, "Ekonomik kriz sürecinde satışların daraldığı, maliyetlerin artış gösterdiği ortamda biz önemli bir tecrübe yaşadık. Normal zamanda asla kazanamayacağımızı, kriz sürecinde ayakta durmayı öğrendik. Artan maliyetlere rağmen alternatif pazar bulmayı ve profesyonelliği öğrendik. Bu açıdan ben Boydak Grubu'nun ekonomik krizden daha da güçlenerek çıktığı kanaatindeyim" diyor.
 </p>
 <p class="metin">
  GESİAD'ın gecesinin şeref konuğu İTO Meclis Başkanı Atalay Şahinoğlu idi. Şahinoğlu, ihracatta özellikle mark ile satış yapan işadamlarının ciddi sıkıntılar içinde olduğunu hatırlatarak, ekonomiyi oluşturan üç ayağın, devlet, finans ve sanayi kesiminin ciddi sıkıntılar içerisinde olduğuna dikkat çekiyor. Hükümetin vergi politikasını ağır bir şekilde eleştiren Şahinoğlu, "Hükümet vergi oranlarını artırarak topladığı vergiyi artıracağını zannediyor. Halbuki toplanılan vergi ancak vergi oranı düşürüldüğünde artar." diyor.
 </p>
 <p class="metin">
  Ödül Alan Kuruluşlar
 </p>
 <p class="metin">
  İSO 500'e Kayseri'den sonra 17 firma girdi. İkinci 500 diliminde de 4 Kayserili firma vardı. Merkez Çelik A.Ş, Kayseri Şeker Fabrikası, Orta Anadolu Mensucat, Boytaş Mobilya, HES Hacılar Elektrik Sanayi A.Ş, Birlik Mensucat, Yaşat Yatak Sanayi A.Ş, Kaarsu Tekstil, Süntaş Sünger Sanayi, Heskim Kimya Sanayi A.Ş, Erbosan Erciyes Boru Sanayi A.Ş, Atlas Halı, İstikbal Mobilya, Çinkur, Özkoyuncu Demir Madencilik, Çetinkaya Mensucat Sanayi, Saray Halı.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/ekonomi/2.htm), [web.archive.org (arşiv bağlantısı)](http://web.archive.org/web/20010421092346/http://www.aksiyon.com.tr:80/2000/313/ekonomi/2.htm)
