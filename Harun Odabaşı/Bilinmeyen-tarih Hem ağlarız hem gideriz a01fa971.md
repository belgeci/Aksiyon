# Hem ağlarız, hem gideriz

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050226214542im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214542im_/http://www.aksiyon.com.tr/resim/335/19.jpg" vspace="5"/>
  </p>
 </font>
 <font class="content">
  İster Türkiye’de son 10 yıldır süren ekonomik ve siyasi kaosun meydana getirdiği bıkkınlığın bir neticesi olarak görün, isterseniz Türk insanının kalitesini yükseltme arzusuna bağlayın bugün dört gençten üçü kesinlikle yurt dışına çıkmak (kaçmak!) istiyor.
 </font>
 <br/>
 <p>
  <font class="content">
   Çok değil bundan birkaç sene öncesine kadar ‘beyin göçü’ diyerek karşı çıktığımız yurt dışına gitmeler artık en milliyetçi insanlar tarafından bile ‘olumlu bir gelişme’ olarak değerlendiriliyor. Bugün pekçok genç eğitimini yurtdışında tamamlamak istiyor. Fakat vize almaktan tutun da ilgili ülkeye gidildiğinde karşılaşacağı zorlukların belirsizliğine kadar bir sürü sebeple bu isteğini gerçekleştiremiyor. Hani derler ya ‘damdan düşenin halinden damdan düşer anlar’ diye. İşte bu tip zorluklardan geçerek Amerika’ya giden ve başarılı olmuş kişiler size kolay kolay reddedemeyeceğiniz bir alternatif sunuyor. Ama önce onların hikayesi...
   <br>
    <br>
     İstanbul Üniversitesi mezunu üç kişiydiler. Önemli bir üniversiteyi bitirmişlerdi ama asgari ücretin biraz yukarısında çalışmak çok ağırlarına gidiyordu. Potansiyellerini değerlendirecek vasatın Türkiye’de olmadığını düşünüp alternatif bir çıkış arıyorlardı. İstanbul Şirinevler’in tıkış tıkış ev ve insan kalabalığında yine efkârla doldukları bir gün bu üç kafadar ne yapıp edip Amerika’ya gitmeye karar veriyorlar. Üniversitede okurken başlayan arkadaşlıkları kader birliğine dönüşüyor. Bu kararlarının daha sonraki hayatlarında ne gibi ciddi değişiklikler yapacağını belki o anda hesap dahi etmemişlerdi ama cesaretlerini toplayıp düşüncelerini çevrelerindeki arkadaşlarına, anne ve babalarına açıyorlar. İlk tepki çok olumsuz, hatta biraz da alaycı: ‘Bırakın bu boş hayalleri, işinize bakın’.
     <br>
      <br>
       Üç kafadar yine de zorlanarak aldıkları vizeleriyle uçağa binip umuda doğru uçuyorlar. Amerika’daki ilk günleri oldukça sıkıntılı geçiyor. Her şeyden evvel bir kültür şoku yaşıyorlar. Uzun bir süre kalacak yer ve iş bulma sorunları ile boğuşuyorlar. Fakat zaman geçtikçe ortama alışmaya başlıyorlar. Amerika’da yaşamanın imkansız bir hadise olmadığını görüyorlar.
       <br/>
       <br/>
       Amerika’da oyunun kurallarını öğrendikten sonra piyasaları oluşmaya başlıyor. Türkiye’den giden işadamları onlara birlikte çalışma teklifi götürüyorlar, ama onlar kabul etmiyor. Kafalarında yapacakları işin projesini çoktan oluşturmuşlardır çünkü. Türkiye’den Amerika’ya gitmek isteyen gençlerin kendi yaşadıkları sıkıntıları yaşamaması için sadece bu hizmeti veren bir şirket kurmak: United Towers.
       <br/>
       <br/>
       Bugün 30’dan fazla arkadaşları bu üç arkadaşın açtığı pencere sayesinde Amerika’da eğitimlerini sürdürüyor. Şirketin Amerika ve Kanada ayağı şu an hizmetlerine devam ediyor. Türkiye’de 2001 yılı sonuna kadar 30 ilde faaliyete başlamayı hedefliyorlar.  Şimdi onlardan, kendilerine en çok sorulan sorulara verdikleri cevapları alalım:
       <br/>
       <br/>
       — Müşterilerinize verdiğiniz hizmetler arasında sizi rakiplerinize göre farklı kılan nelerdir?
       <br/>
       <br/>
       New York ve İstanbul’da bulunan yerel ofislerimiz sayesinde, birebir danışmanlık hizmeti, vize alımındaki gerekli işlemler, Amerika’daki bütün üniversite ve dil okulları hakkında geniş bilgi, gideceğiniz eyalet hakkında ekonomik, sosyal ve merak ettiğiniz bütün bilgiler, ekonomik bilet temini, havaalanında karşılanma, üniversite ve dil kurslarına kayıt işlemlerinin yapılması, ikamet edeceği yerin belirlenmesi (yurt, ev, aile yanı ve otel). Ailelerin, çocuklarının yurt dışında eğitimleri süresince her zaman ulaşabilecekleri bir danışma merkezinin olması her türlü olumsuz etkiyi gidermektedir. Zaruri ihtiyaçlarınız olan; banka hesabı açtırma, telefon alma, ehliyet alma, araba alma ve kiralama, yeme içme, kısacası bütün ihtiyaçlarınız hakkında birebir yardım. İş bulma konusunda hiçbir yerde bulamayacağınız, adres, telefon ve tavsiyeler...
       <br/>
       <br/>
       — Vize konusunda bize biraz bilgi verebilir misiniz?
       <br/>
       <br/>
       Hiçbir şekilde kulaktan dolma bilgilere itibar etmesinler. Araya torpil koymayı ya da iş takip bürolarını denemesinler. Zaten öğrenci vizelerinde konsolosluk öğrencinin kendisini görüşmeye çağırmaktadır. Vize başvurusu öncesinde vize işlemleri için sosyo—ekonomik durumunuzu gösteren, gitme amacınızı belirten ve geri döneceğinizi gösteren evrakları doğru olarak tamamladıktan sonra vize almamanız için hiçbir sebep yok. Her yıl Amerika konsolosluğu binlerce öğrenci vizesi vermektedir. Sizde niye problem çıksın ki? Ama konsolosluğa gitmeden önce evraklarınızı bu meseleyi iyi bilen birine kontrol ettirmeniz yararınıza olacaktır. Böylece hayalleriniz kabusa dönüşmemiş olur. Şu ana kadar vize alamadığımız arkadaş olmadı. Her duyduğunuza inanıp kafanızı karıştırmayın. Bir arkadaşımız geçenlerde üç kişiye yetecek evrakla gittiği halde red cevabı almıştı. Herkesten bir şeyler duymuş, kafası karışık bir şekilde evraklarını hazırlamış, tabii ki konsoloslukta iki soru ve malum sonuç; red. Bunu nasıl başardın dedim. Hakikaten o evraklarla vize alamamak bir başarıdır ve arkadaş bunu başarmıştı. İkinci defa başvurdu. Evraklarını yeniden düzenledik, yol yöntem konusunda fikir alışverişinde bulunduk. Gitti ve vizesini aldı. Şimdi Amerika’da. Yani bazen çok basit işleri acemiliğimizle imkansız hale getiriyoruz. En önemli konu görüşme sırasında tutarlı, mantıklı cevaplar vermektir. Vize memurları çoğu zaman evraklara bakmazlar bile, kabaca bir göz atarlar. Sözlerinizde ya da evraklarınızda en ufak bir çelişki yakalarsa mantıklı cevaplarınız olsa bile sizi pek dinlemeyecektir. Ve vize görevlisi kararını verdikten sonra itirazlarınız bir sonuç vermeyecektir.
       <br/>
       <br/>
       —Niçin Amerika?
       <br/>
       <br/>
       Amerika Birleşik Devletleri ulaşmış olduğu bilimsel ve teknolojik seviyesi, yüksek hayat standartları ve aktif sosyal hayatıyla eğitim için en çok tercih edilen ülkelerin başında gelir. Bu ülkedeki bir çok dil okulu ve üniversiteler sayesinde öğrenciler zengin eğitim programlarına ulaşma şansı bulurlar.
       <br/>
       <br/>
       Amerika’da eğitim tüm dünya öğrencilerinin hayallerini süsler. Amerika’nın büyülü atmosferi gençleri hep çekmiştir. Orası bir rüyalar ve fırsatlar ülkesi. Amerika’da dil eğitimi, lisans veya yüksek lisans eğitimi birçok kişinin en büyük rüyalarından birisidir. Filmleri, müziği, teknolojisi, ekonomik ve askeri gücüyle varlığını hayatımızda sürekli hissettiğimiz Amerika’yı tam anlamıyla tanımak, kuşkusuz bu ülkede yapılacak bir dil veya üniversite eğitiminden geçer.
       <br/>
       <br/>
       Amerikan Konsolosluğu’nun verdiği yıllık rakamlar ne demek istediğimizi açıkça ortaya koymaktadır. 1998 yılında konsolosluk 7 bin 265 adet öğrenci vizesi vermiştir. 1999 yılında bu rakam 10 bini aşmıştır. Ve 1999 rakamlarına göre Türkiye’yi Amerika’ya eğitim amaçlı öğrenci gönderen ülkeler sıralamasında 12. sırada görmekteyiz.
       <br/>
       <br/>
       Amerika’nın yabancı öğrencilere sunduğu eğitim seçeneklerinin zenginliği bu ülkeye olan talebi daha çok artırmıştır. Amerika’nın çeşitli eyaletlerinde her bütçeye ve tercihe uygun her türlü eğitim ihtiyacınıza cevap verebilecek 3 bini aşkın üniversite ve binlerce dil kursu bulunmaktadır. Ve gittikçe Amerikan İngilizcesinin, İngiliz İngilizcesine göre dünyada daha yaygın olarak kullanılmaya başlanması ayrı bir avantaj.
       <br/>
       <br/>
       Yaşam maliyetinin İngiltere’ye göre daha düşük olması... Eğitim masraflarınızın bir kısmını karşılayabileceğiniz çeşitli iş imkanları... Bu yüzden biz özellikle eğitim için Amerika üzerine yoğunlaşmayı uygun gördük.
       <br/>
       <br/>
       — Eğitimin yurtdışında yapılmasının avantajları nelerdir?
       <br/>
       <br/>
       Birincisi; kendi ülkenizde ders veya sınıf dışında sizi öğrendiğiniz dili konuşmaya zorlayacak bir etken olmayacaktır. Yurtdışında ise öğrendiğiniz dili sınıf dışında da kullanmanız, sürekli pratik yapmanız zorunlu olacaktır. Çünkü çevrenizdeki insanlarla başka türlü anlaşma imkanınız olmayacaktır.
       <br/>
       <br/>
       İkincisi; dilin kendi kültürü dışında öğrenilmesi çok yavaş olmaktadır. Yani dil kullanıldığı kültür içinde öğrenilir. Bir Amerikalı gibi düşünerek öğrenebilirsiniz. Dili o kültür içinde öğrenirseniz kültürel anlamda uyumunuz da kolaylaşacaktır. Pratik yapma imkanınız fazla olacaktır. Yurt dışında pek çok akademik özel amaçlı program mevcut olacaktır. Ama ülkemizde bu tür imkanlar sınırlı olacaktır.
       <br/>
       <br/>
       Üçüncüsü; “kariyerinizi yükseltmek sizin elinizde”. Teknolojinin ilerlemesi ve dünya pazarlarının genişlemesiyle birlikte iş dünyası hızlı bir değişim ve gelişme süreci içerisine girdi. Rekabet eskisinden daha acımasız bir hal adı. Rekabeti yönlendirebilmek için eğitime ve tecrübeye gereken ihtiyaç arttı. Alınan bu eğitimi en verimli biçimde uygulayabilmek için aranan niteliklerin başında iyi bir dil eğitimi gelmektedir. Bir grup İngilizce öğrencisine neden dil öğrendiklerini sorun, “Diğer ülkelerdeki insanlarla konuşabilmem için” gibi bir çok değişik yanıt alacaksınız. Bu yanıtların yanısıra, gittikçe artan oranda “Gelecek için” yanıtının verildiğini göreceksiniz.
       <br/>
       <br/>
       — Yurtdışına eğitim amaçlı gitmek isteyen insanlara tavsiyeleriniz nelerdir?
       <br/>
       <br/>
       Bize göre önemli olan birkaç husus üzerinde durmak istiyorum. Birincisi; yeterli bir dil seviyesi olmadan yurtdışına gidilmemeli. Bu seviyeden kastım en az intermediate seviyesidir. Şu bir gerçek ki düşük seviyedeki bir İngilizce, eğitiminizin süresini uzatacaktır. İkincisi; lisans, master ve doktora için gidecekler, gidecekleri üniversitenin YÖK tarafından denkliğinin kabul edilip edilmediğini öğrenmeli. Üçüncüsü; gittikleri ülkede bir kültür şokuna kendilerini hazırlasınlar.
       <br/>
       <br/>
       Bu genç kadro ve sizlere neler vaadettikleri hususunda daha geniş bilgi almak istiyorsanız. www.unitedtowers.com adresine bir gidin. Temasa geçmek istiyorsanız mesai saatleri dahilinde (0212) 5517236—5525288 no’lu telefonu çevirin. Kimbilir; ABD ve Kanada’da eğitim yapmak bir telefon numarası kadar uzağınızda olabilir.
       <br/>
       <br/>
       e—mail: harunodabasi@usa.net.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13065), [web.archive.org (arşiv bağlantısı)](http://web.archive.org/web/20050226214542/http://www.aksiyon.com.tr:80/detay.php?id=13065)
