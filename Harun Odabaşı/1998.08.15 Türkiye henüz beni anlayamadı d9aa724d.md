# “Türkiye henüz beni anlayamadı”

*Harun Odabaşı 1998.08.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye ekonomisindeki güç dengeleri son yıllarda ciddi değişimlere uğradı. Anadolu Kaplanları diye tabir edilen yeni bir zengin grup doğdu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514003611im_/http://www.aksiyon.com.tr/resim/193/21.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yok olmamak ve ezilmemek için güç birliğine gitmeye başlayan çiçeği burnunda zenginlerimiz, rekabette piyasalara 75 yıl hakim olmuş zenginlerimizi zorluyor. Anadolu Kaplanları geleneksel zenginlere ‘aynı şartlarda rekabet edelim’ mesajı gönderirken, karşı taraf, ‘Biz güçlüyüz, yaşamak için arkamızda hizaya geçin’ cevabını veriyor.
   <br>
    <br>
     1990’lı yılların başında Türkiye’nin kazandığı yeni zenginlerimiz arasında belki de en ilginç simaların başında geliyor Fadıl Akgündüz. Bakırköy’de bir sürücü kursu ile başlayan ticaret serüveni, kurduğu Jet—Pa adlı pazarlama şirketi ile farklı bir boyuta taşındı. Türkiye çapında yaptığı oto ve televizyon pazarlamacılığının yanında konut yapımı ve Caprice Otel ile turizm sektörüne hızlı bir giriş yapan Akgündüz şimdi Anadolu’da kuracağı otomobil fabrikasının heyecanını yaşıyor.
     <br>
      <br/>
      Kanal 6’yı satın alarak iş dünyasından medya patronluğuna geçen iş adamlarımız kervanına girmeyi tasarlayan Akgündüz, önümüzdeki yıllarda sürpriz çıkışları ve yatırımları ile yine çok konuşulmaya aday bir isim. ‘Kendisini Arap kökenli bir Türküm’ diye tanımlayan Akgündüz ile çıkışlarını, heyecanlarını, öfkelerini ve hedeflerini konuştuk.
      <br/>
      <br/>
      — Siyasetle ilişkiniz ne seviyede?
      <br/>
      <br/>
      İktidardan geçmeyen parti kalmadı: ANAP, DYP, DSP, RP, CHP. Ama memleketin sorunları bir türlü çözülemiyor. Hiçbirisi memleketini sevmiyor denemez. Sorunların çözülememesindeki en önemli engeli, hükümetlerin uzun vadeli iktidar olamamasında görüyorum. Türkiye'de en az faydalı olduğuna inandığımız parti bile 5—6 sene iktidarda kalsa büyük işler yapar. Onun için ben ideolojiden önce istikrarı destekliyorum. Beni muhafazakar bilirler ama İşçi Partisi 'iktidara gelip 10 sene Türkiye'yi götürecek' deseler samimiyim desteklerim. Çünkü hiçbir şeyden çekmedik istikrarsızlıktan çektiğimiz kadar.
      <br/>
      <br/>
      — Ama İşçi Partisi gelirse özel teşebbüsün canına okur?
      <br/>
      <br/>
      Benim esasta söylemek istediğim şu; istikrarlı bir yönetim gelsin. Ben onun bile bu istikrarsız yapıdan daha iyi sonuçlar doğuracağına inanıyorum. Ona oy vermem ama farzedelim İşçi Partisi’nin iktidara gelmesi için bir oya ihtiyacı var, verirsek uzun süre iktidara gelecek, ben o oyu veririm.
      <br/>
      <br/>
      — Türkiye’de istikrar istemeyen gruplar var mı?
      <br/>
      <br/>
      Çok açık ve herkes biliyor bunları ve bunların organizasyonunda olan çevreler istikrardan değil istikrarsızlıktan besleniyor. İstikrarsızlık senaryoları yazılıp uygulanıyor. Yabancı sermayenin Türkiye’ye gelmemesinin arkasında, yaşadığımız istikrarsızlıkları aramak lazım.
      <br/>
      <br/>
      — Fakat küreselleşme baskısı onları da değişime zorlamıyor mu? Altyapılarını gözden geçirmeye ve kendilerini küresel rekabete hazırlamak için yabancı ortaklığa yönelmeye başlamadılar mı?
      <br/>
      <br/>
      Değişmek zorundalar ama, değişmeleri çok kolay olmaz. Çünkü yıllardır altyapılarını globalleşmeye göre oluşturmamış. Altyapısını tekelleşmeye göre oluşturmuş. Kanunları kişisel menfaatleri için değiştirmiş. Son zamanlarda artık bu yanlışlıkları engelleyebiliyoruz. Şimdilerde olduğu gibi kamuoyunun tepkisini ensesinde hissetmediler, ama şimdi bu baskıyı hissediyorlar. Örneğin son Ford yatırımı ile ilgili, her ne kadar temel atıldı ise bile konu kamuoyunda hâlâ aklanmış değil, yargılanıyor. Sokaktaki insana gidin sorun, çoğu size yanlış yapıldığını söyleyecektir. Mesela Koç’un globalleşmeye gittiği bir yatırımını söyleyin? Son Ford yatırımı kastediliyor ise onu da kabul etmiyorum. Ne olduğu belli olmayan bir araba üretilecek ve bunun için devletten 100 milyon dolarlık bir arazi bedavaya alınıyor. Ne olduğu hâlâ açıklanmıyor çünkü gizli tutuluyor. Güya teknolojisi taklit edilmesin diye saklanıyormuş.
      <br/>
      <br/>
      — Koç’u sürekli eleştiriyorsunuz. Dilinizin kemiği yok. Açıktan hedef gösteriyorsunuz. Reklam filminizde bile bazı araba markalarını tenekeye benzetiyorsunuz. Sizi hafakanlar mı basıyor? Yaptığınızı doğru buluyor musunuz?
      <br/>
      <br/>
      Koç ailesinin herhangi bir ferdi ile bu zamana kadar bırakın konuşmayı, aynı mekanda bile bir araya gelmedik. Kişisel bir düşmanlığımız asla yok. Ama tam tersine Koç’un bize bir tepkisi var.
      <br/>
      <br/>
      — Koç’un size medya önünde cevap verdiği vaki değil. Koç’un tepkisi nasıl oluyor?
      <br/>
      <br/>
      Biz bir iş yaparken bu işi engelleme şeklinde oluyor. Medyada bizi kötüleme, kampanyamızı engelleme şeklinde oluyor. ‘Devlet Jet—Pa’ya el koydu’ diye bir haber çıktı. Ben de çıktım dedim ki ‘Bu haber eğer doğrulanmıyorsa bunu yazan medya şerefsizdir’. Zira hem Türk mahkemelerinden hem Alman mahkemelerinden tekzip kararı çıkarttım.
      <br/>
      <br/>
      — Tekzibiniz yayınlandı mı?
      <br/>
      <br/>
      Yayınlanmadı. Tabii ki benim tepkim tepkilere karşı. Bizim işimiz Türkiye’ye birşeyler kazandırmak. Benim eleştirilerim halkın kendi eleştirileri. Bugüne kadar bunları söyleyen çıkmadı.
      <br/>
      <br/>
      — Sizin Kanal 6’yı satın almak isteğiniz bu tip haksızlıklara daha net cevap verebilmek düşüncesinden mi kaynaklandı?
      <br/>
      <br/>
      Türkiye’de dünya standartlarında bir medya kuruluşu olduğuna inanmıyorum. Kafamda elbette böyle bir örnek model ortaya koyma düşüncesi var. Ancak benim esas işim ticaret. Biz pazarlama şirketiyiz. Senede 10 milyon dolar reklam bütçemiz var. Ben bunu 20—30 milyon dolara çıkarabilirim. Bu reklamları kendi medya kuruluşumda kullanıp onu amorti etmek istiyorum. Medyaya yüzde 90 ticari hesapla giriyorum. Hiçkimse biri ile kavga etmek için 100—200 milyon doları bir yere yatırmaz. Yüzde 10’u da işin ideolojisi, sevgisi. En azından caydırıcı olur. Sadece Jet—Pa için değil, diğer haksızlığa uğrayanlara da hiçbir maddi menfaat beklemeden yardımcı olunacaktır. Çıkışım bundan ibaret.
      <br/>
      <br/>
      — Kanal 6 ile olan ilişkiniz şu anda ne seviyede?
      <br/>
      <br/>
      Kanal 6 ile kısa bir süre önce el sıkıştık ve prensip kararı aldık. Oranın bazı ihtiyaçları vardı, onları karşıladık. 2 milyon dolarlık bir para aktardık. Telekom için gerekli mektup formunu ödedik. Aylık giderleri ile ilgili ödemeler yaptık. Yüzde 50—50 olan bir ortaklık en hassas ortaklıktır. Hukukçularımız bunun için çalışmalar yapıyor.
      <br/>
      <br/>
      — İdareyi almak istiyorsunuz?
      <br/>
      <br/>
      Karşı taraftan geldi bu teklif. Mehmet Kurt bey zaten ilgilenmiyormuş bu işlerle. Oradaki yetkililere bırakmış. Bizim bu konuda aktif olabileceğimizi düşünmüş herhalde, biz de kabul ettik.
      <br/>
      <br/>
      — Fiyat ne seviyede?
      <br/>
      <br/>
      Aldığımız prensip kararı gereği açıklamıyoruz. Ancak bizim dışımızda verilmiş 120—130 milyon dolarlık bir teklif var. Bizimkinin de bu tekliften aşağı olmadığı muhakkak. Hatta biz girdikten sonra bu teklifler 150 milyon dolara kadar çıktı. İmzaları atmadıkça bir açıklama yapmamız doğru olmaz. Zaten hisseler benim kasama girmedikten sonra Kanal 6’yı satın aldık diyemem.
      <br/>
      <br/>
      — Yaptıklarınıza baktığımız zaman öyle çok akıllı adamın yaptığı işler gibi görünmüyor, sizde bir deli cesareti var. Kendinizi nasıl tanımlıyorsunuz?
      <br/>
      <br/>
      Dünya standartlarında baktığımda kendimi vasat bir iş adamı olarak görüyorum. Ama Türkiye standartlarında Türkiye’nin anlamayacağı bir iş adamıyım. Türkiye dünyaya kapalı durumda. Reklam ve Amerikan filmleri ile dünya tanınamaz.
      <br/>
      <br/>
      — Siz işe ehliyet kursları ile başladınız. O dönemde birçok insan böyle kurslar işletti ama sizinki gibi devleşen ikinci bir kişi görmedik?
      <br/>
      <br/>
      Ama sürücü kursları bir başlangıçtı. İki sene önce kâr getirmiyor diye kapattık. Oradan para kazanmıyoruz. Bizi meşgul ediyordu. Biz oradan kazandıklarımızı işleterek büyüdük.
      <br/>
      <br/>
      — Yabancı sermaye ile bir bağlantınız var mı?
      <br/>
      <br/>
      Açık söylüyorum, kimse bu kadar açık olmaya cesaret edemez: Bizim gruba ait hiçbir şirketin yurt içi, yurt dışı veya başka bir yerden kullandığı bir tek kuruş kredi borcu yok.
      <br/>
      <br/>
      — Büyümeyi özkaynaklarınızla mı sağlıyorsunuz?
      <br/>
      <br/>
      Türkiye’de en çok denetlenen firmaların başında geliyoruz. Kazandığımız bütün birikimler şirketin kasasında. Kendi hesabıma naklederek kaçmamışım. Hepsini buraya yatırmışız. Bazılarına göre bu yaptığım yanlış, niye şirkette göstererek kendini riske atıyorsun diyorlar. Ama gelir—gider ve kârlarımı hep şirkette gösteriyorum. Türkiye’de hep şirketler zayıf tutulur. Vergi rekortmenleri şirketlerden değil şahıslardan çıkar. Biz ise sürekli sermayemizi artırırız. Benim kadar rahat konuşabilmek için kendinizden emin olmalısınız. Eğer aksi bir durum varsa dosyayı önünüze atarlar.
      <br/>
      <br/>
      — Türkiye’de ismi duyulmamış insanlardan (POAŞ ve Türkbank özelleştirmesinde gördük) korkunç paralar çıkıyor. Bu çıkışları normal mi karşılıyorsunuz.?
      <br/>
      <br/>
      Biraz önce dediğim gibi belli platformlara çıktığınızda bazı şeyleri çok farklı görüyorsunuz. Onların bu parayı nereden bulduklarını, hangi bağlantıları olduğunu bilmiyorum. Artık 600 milyon dolar para büyük bir meblağ olmaktan çıkmıştır. Bir şirket dünyada 100—200 milyar dolar ciro yaptığı zaman büyük şirkettir. Biz ise Türkiye’de birkaç yüz milyon dolarlarla çekiştiriyoruz. Bir adamın 1 milyar doları çıkartıp vermesi bana göre bir olay değil. Böyle binlerce iş adamımızın olması lazım. Yurt dışındaki şirketleri inceliyorum. Biz onların yanında kuş mertebesindeyiz. Jet—Pa’nın neyi var? 200—300 milyon dolar ciro yapıyoruz ve büyük sansasyon yapıyoruz. Yanlış şeyler bunlar.
      <br/>
      <br/>
      — Kombassan ile beraber bir otomobil fabrikası projeniz vardı. Ne oldu da ayrılmak zorunda kaldınız? Kim yanlış yaptı?
      <br/>
      <br/>
      Bu bir yanlışlık değil. Bu ortaklığı Türkiye’nin menfaatleri için herkesle yaparım. Koç da aynı hedeflerde benim gibi düşünsün, ortaklık kurmada tereddüt etmem.
      <br/>
      <br/>
      Biz Kombassan ile oturduk anlaştık. Ancak sonra onların SPK ile sorunları çıktı. Daha temkinli gitmek zorunda kaldılar. Bu gerekçelerle ayrıldık. Ayrılma teklifi onlardan geldi. Bir miktar para vermişlerdi; geri vermedik, karşılığında Yenibosna’daki arsamızı verdik. Buraya bir alışveriş merkezi yapacaklar. Hâlâ samimi diyaloglarımız sürüyor.
      <br/>
      <br/>
      — Kombassan ile çalışmanız sizi bazı noktalarda damgalı, sakıncalı hale getirmedi mi?
      <br/>
      <br/>
      Bunlar gerçekten küçük düşünceler. Kombassan’ın yaptıkları beni bağlamadığı gibi Jet—Pa’nın yaptıkları da Kombassan’ı bağlamaz. Ben Ahmet Kaya ile çalışıyorum. Bunun için de eleştirildim. Ben ona bir menfaat sağlamıyorum ki. İşin özünde ben de istifade ediyorum kendisinden. O insanların da bir hayran kitlesi var. Bu kitleyi Jet—Pa’ya taşımaya çalışıyorum. Menfaatlerimiz kesişsin Koç ile de çalışırım ve kimseye hesap vermem.
      <br/>
      <br/>
      — Proton arabalarınız için 1 milyon kilometre garanti verdiniz. Bu sansasyona sebeb oldu. Gerçekten de çok uçuk bir rakam. Dünyada bu hususta bir örneğiniz var mı?
      <br/>
      <br/>
      Şimdi olayın bir teknik bir de ticari yönü var. Garanti imalatta çıkan hataları karşılamak için verilir. Üretiminde bir hata varsa birkaç ay içerisinde ortaya çıkar. Çıkmaz ise araba sağlam demektir. Bir ay veya bir yıl garanti o arabanın ömrü o kadardır anlamına gelmez. Yedek parçaların maliyeti ortalama 460 dolar. Bu rakamı fiyatlara ekledik. Arabanın istatistiklerine, kaza oranlarına bile baktık. Fabrika 3 yıl garanti verdi, biz de 2 yıl ekledik. Bilimsel hareket ettik. Bizim yakaladığımız farklılık bu oldu. Proton da konuyu hayretle izliyor. Şu anda pilot çalışması yapıyoruz ve bu trent bütün dünyaya yayılacak.
      <br/>
      <br/>
      — Fabrikanızın temellerini ne zaman atacaksınız?
      <br/>
      <br/>
      Otomobil fabrikamızın temellerini muhtemelen 1999’un ikinci yarısı atacağız. 2001 yılında üretime geçeceğiz. Ancak bu 2000 yılına da çekilebilir. Ford’da 2001 diye açıkladılar. Biz şu anda hummalı bir çalışma yapıyoruz. Fabrikayı bir sene önce açmaya çalışacağız.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16780), [web.archive.org (arşiv bağlantısı)](http://web.archive.org/web/20060514003611/http://www.aksiyon.com.tr:80/detay.php?id=16780)
