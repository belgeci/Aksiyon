# İş dünyası üst vizyon istiyor

*Harun Odabaşı 2004.06.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bazı sektörlerin ömrünü tamamladığını belirten KASİAD Başkanı Mustafa Çalışkan, "Sektörlerin check-up"ı yapılmamış. 20 senelik vizyonu ortaya konmamış. Herkes kendince faaliyette bulunuyor. Üst vizyon ortaya koyulmayınca her sektörün bu tip tıkanmalara girmesi normal" diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070823190401im_/http://www.aksiyon.com.tr/resim/497/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1980"li yıllarda küçük ve orta ölçekli şirketler serpildi ve yüzünü dışarıya dönerek ihracat yapma kabiliyetini geliştirdi. O dönemde eline çantasını alan girişimcilerin Balkanlar ve Orta Asya ülkelerinde attığı adımların, bugün rekor kıran ihracat rakamlarında büyük payı var. Kendi şehirlerinde belli bir büyüklüğe ulaşan işadamları sinerji meydana getirmek ve daha kontrollü hamleler yapabilmek amacıyla il ve ilçelerde SİAD (Sanayici ve İşadamları Derneği) çatısı altında bir araya geldi. Bugün SİAD"lar kendi aralarında meydana getirdikleri birlikteliklerle köklü sermaye grupları karşısında önemli bir güç oldu. Türkiye"yi dışarıda ve içeride tek başına temsil etme iddiasındaki TÜSİAD"ın karşısında sağlam bir duruş gösteriyorlar. Bu sebepten olsa gerek TÜSİAD, SİAD"larla daha sıkı ilişki içine girme ısrarından vazgeçmiyor. Geçmişte bu tip girişimleri başarıya ulaşmadı. TÜSİAD"ın başına Anadolu"da olumlu imajı olan Sabancı ailesinden bir ismin geçmesinin bu durumu değiştirip değiştirmeyeceğini zaman gösterecek.
   <br>
    <br>
     Kocaeli Aktif Sanayici ve İşadamları Derneği (KASİAD), Kocaelili işadamlarının ve Kocaelilerin sorunlarına sahip çıkmak ve gerek yurtiçi gerekse yurtdışı geziler tertip ederek işadamlarının dünyaya entegre olmalarını sağlamak düşüncesi ile 1998 yılında kurulmuş derneklerden biri. KASİAD Başkanı Mustafa Çalışkan, Türk işadamlarının dünyanın gidişatına uygun hareket etmek için Türkiye"nin ve global ekonominin yönünü çok iyi okuması gerektiğine inanıyor. Geçmiş yıllarda ekonomik fırsatları kurumsallaşılamadığı için değerlendiremediklerini belirten Çalışkan, "Birkaç sene önce İstanbul Laleli"de 10 milyar dolarlık bir pazar vardı. Çok iyi kazanan işadamları bu durumun sürekli olduğunu zannederek kendilerine çeki düzen vermedi. Hatta istismar ederek bindikleri dalı kesti. Fakat çevre ülkeler kontrolü ele alınca Laleli için zor günler başladı ve bugün o anlamda Laleli diye bir yer yok. Geçmişe takılıp kalanlar geleceği kaybediyor" diyor.
     <br/>
     <br/>
     "Değişmeyen ayakta duramaz"
     <br/>
     <br/>
     Çalışkan"a göre, eski fırsat dönemlerinin hayalleri ile yaşamanın bir âlemi yok çünkü o günler geri gelmeyecek. Doğu Bloku"nun yıkıldığı ve denetimin olmadığı bir dönemde bir patlama yaşandı. Ya da 1980"li yıllarda bireysel çabalarla ve gözü kara cesaretle önemli başarılara imza atıldı. Ancak artık o dönemler geride kaldı. Daha organize olmak gerekiyor. Girişimci, gözü kapalı yatırım yapamaz. Doğru bilgiye ulaşmak zorunda. Fizibilitesi yapılmamış, risk faktörleri etüt edilmemiş yatırımların hüsranla sonuçlandığı, örnekleriyle sabit.
     <br/>
     <br/>
     Mustafa Çalışkan işte tam bu noktada SİAD tarzı sivil toplum kuruluşlarının çok büyük bir misyona sahip olduğuna dikkat çekiyor. İşadamlarının tek başına gerekçekleştirmesi mümkün olmayan birçok organizasyon ve yatırımın SİAD çatısı altında pratiğe yansıtılabildiğine işaret eden Çalışkan, "KASİAD bu zamana kadar yaptığı yurtdışı gezileri, verdiği seminerler ile işadamlarımızın ufkunu açtı. Geldiğimiz nokta başarılı olduğumuzu gösteriyor"diyor.
     <br/>
     <br/>
     "Komşu ülkeler öncelikli hedefimiz"
     <br/>
     <br/>
     Komşu ülkelerle ekonomik ilişkilerin geliştirilmesinin KASİAD"ın öncelikleri arasında yer aldığını belirten Çalışkan, değişik organizasyonlarla işadamlarını yurtdışı gezilerine dahil ederek tecrübe ve birikimlerinin artmasını sağladıklarını ifade ediyor.
     <br/>
     <br/>
     Bazı sektörlerin ömrünü tamamladığını, ya da değişmesinin zaruri hale geldiğini anlatan Çalışkan, "İşadamları sektördeki tıkanıklıktan şikayet ediyor. Ama ne yapacağını bilmiyor. Halbuki sektörün check-up"ı yapılmamış. 20 senelik vizyonu ortaya konmamış. Herkes kendince faaliyette bulunuyor. Üst vizyon ortaya koyulmayınca her sektörün bu tip tıkanmalara girmesi normal" diyor.
     <br/>
     <br/>
     Dünyada artık kalite sorunu kalmadığını fiyat rekabetinin ön plana çıktığını hatırlatan Çalışkan, "Dünya ölçeğinde düşünmeliyiz" dedikten sonra Kocaeli"nin meşhur ürünü pişmaniyeden örnek veriyor: "Pişmaniye üretip satarak çok iyi para kazananlar oldu. Ancak pişmaniyeyi daha geniş pazarlara açmak hatta yurtdışına ihraç etmek için ciddi bir çaba gösterilmedi. En büyük üreticiler bile 20 sene önceki paketler içerisinde pazarlamasını yapıyor. Şu anda yeniliğe açık küçükler bu sektöre girerek büyükleri tehdit etmeye başladı bile."
     <br/>
     <br/>
     Kısır çekişmeler ekonomiyi olumsuz etkiliyor
     <br/>
     <br/>
     Coğrafi ve tarihi anlamda Türkiye"nin önünde çok önemli fırsatların belirdiğini ancak bu fırsatların kısır çekişmelerden dolayı değerlendirilemediğini belirten Mustafa Çalışkan, müteşebbislerin birkaç yıldan bu yana düzenli yatırım yapamamasından dolayı istihdamın yetersiz kaldığını, ekonomide cansiparane bir mücadelenin yapılabilmesi için geçmişten ders alınarak emin ve temkinli adımlarla geleceğe yürünebileceğini, aksi takdirde Türk insanını zor günlerin beklediğini söylüyor.
     <br/>
     <br/>
     Farklı zenginlikleri ile Kocaeli"nin aslında sanayi bölgesi olmaması gerektiğinin altını çizen Çalışkan bütün istismarlara rağmen bu ilin yüzde 40"ının ormanlık arazi olduğuna değiniyor. Toprakları herçeşit tarıma uygun. İstanbul"daki 5 yıldızlı otellerin birçoğunun gıda ihtiyacı Kocaeli"nden karşılanıyor. Kış turizmine son derece uygun bir yapısı olmasına rağmen değerlendirilebilmiş değil. Greenpark Otellerinin sahibi Adil Üstündağ"ın Kocaeli"nde gerçekleştirmeyi planladığı projesinin hayata geçmesi küçük engellerin aşılmasına bağlı. Mustafa Çalışkan"a göre Kocaeli İstanbul"a yakın olmasının hem avantajını hem dezavantajını yaşıyor. Büyük bir pazara ve dağıtım merkezine yakınlığı dolayısı ile yatırımcı şirketlerin tercih ettiği bir il. Ancak İstanbul"un gölgesinde kaldığı için özne olamamaktan şikayetçi. Mevcut ekonomik büyüklüğü ile örneğin Karadeniz"de olmuş olsa idi Kocaeli çok önemli bir marka haline gelebilirdi. Türkiye imalat sanayiinin yüzde 12"si Kocaeli"nde. Bugün Kocaeli Sanayi Odasına bağlı 1250 sanayi kuruluşu faaliyetini sürdürüyor. İlk 100 büyük ölçekli sanayi kuruluşunun 15"i Kocaeli"nde. Kocaeli ilinde 16 Organize Sanayi Bölgesi, 2 serbest bölge ve 3 teknopark bulunuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11588), [web.archive.org (arşiv bağlantısı)](http://web.archive.org/web/20070823190401/http://www.aksiyon.com.tr:80/detay.php?id=11588)
