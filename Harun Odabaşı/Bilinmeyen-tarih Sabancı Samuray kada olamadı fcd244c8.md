# Sabancı Samuray kada olamadı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050129004839im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129004839im_/http://www.aksiyon.com.tr/resim/480/36.jpg" vspace="5"/>
  </p>
 </font>
 <font class="content">
  Sabancı Center"daki cinayetin ardından ToyotaSa"nın izlediği agresif pazarlama metodu aniden değişti. Bu değişiklik Sabancı ile Toyota"nın yollarını ayırdı. Toyota ise yerli ortağının ayrılmasının ardından yaptığı yatırımlar sayesinde 2004 yılında 1,5 milyar Euro"luk ihracat hedefliyor.
  <br>
   9 Ocak 1996 tarihinde Sabancı Holding Yönetim Kurulu üyesi Özdemir Sabancı, Toyota-Sa Genel Müdürü Haluk Görgün ve sekreter Nilgün Hasefe"nin Sabancı Center"ın 26. katında öldürülmesinin ardından geçen sürede Toyota"nın Türkiye"de izlediği yatırım stratejisi inişli çıkışlı bir grafik çizdi.
  </br>
 </font>
 <br/>
 <p>
  <font class="content">
   Ancak 90 milyar dolarlık piyasa değerine sahip dünya devi Toyota 2001 yılında Sabancı Holding ile ortaklığını bitirmesinin ardından agresif büyüme dönemine girdi. Toyota, 2004 yılında Adapazarı"ndaki tek fabrikasından yapacağı ihracatın 1,5 milyar Euro olacağını açıkladı. 2003 yılında gerçekleşen ihracatı ise Sabancı Grubu"nun onlarca şirketinin yaptığı ihracata denk. Bu noktada maraton koşucusu Sakıp Sabancı"nın "Özdemir"in vasiyeti" dediği ToyotaSa"yı ara dönem performansına bakarak nasıl olup da sonlandırdığı sorusu akla geliyor.
   <br>
    <br>
     ÖS"den önce ÖS"den sonra
     <br>
      <br/>
      ToyotaSa"nın Özdemir Sabancı"dan önce ve Özdemir Sabancı"dan sonraki performanslarına, fiyat ve satış stratejilerine baktığımızda çok ciddi farklar dikkat çekiyor: 100 bin araç kapasite ile kurulan Toyota-Sa"nın o yıllarda cazibesi yüksek modeli Corolla, başlangıçta Tofaş ve Renault"un korkulu rüyası olmuştu. Tofaş"ın ağırlıklı hissedarı Koç Grubu, Runault"un yerli partneri ise Oyak. 1993 yılında 200 bin 740, 1995 yılında 120 bin 868 adet otomobil üreten Tofaş, 1996 yılında ciddi bir üretim kaybına uğrayarak 96 bin 873"e geriledi. Toyota-Sa"nın ise kurulalı bir yıl olmasına rağmen üretimi 1995 yılında 21 bin 458 adetten 1996"da 26 bin 36"ya yükselmişti. Özdemir Sabancı"nın ölümünün ardından ToyotaSa"nın yükselen trendi önce ivme kaybetti, sonra da tam tersine döndü. Agresif pazarlama metodundan vazgeçildi. Reklam kampanyasındaki azalışa bağlı olarak en fazla zammı, rakiplerine kıyaslanmayacak büyüklükte Toyota-Sa yaptı. 1998 yılında Toyota-Sa ürünlerinin satışlarında ciddi düşüşler görülürken Renault ve Tofaş satışlarını artırdı. Bu arada gümrük birliğinin de etkisi ile ithal arabalar pazardaki paylarını hızla artırıyordu. Özellikle Alman markaların satışları da ciddi ölçüde arttı. Toyota-Sa ürünlerindeki düşüş 2001 yılının ilk 8 ayında 1019 satış rakamına kadar sürdü.
      <br/>
      <br/>
      Toyota vazgeçmedi ve kazandı
      <br/>
      <br/>
      Sabancı Holding ile Toyota arasındaki ortaklığın bitiminin ardından ise Japonlar yüksek miktarda yatırım ve hızlı büyüme stratejilerine geri döndü. Adapazarı"ndaki fabrikaya yaptıkları yatırım sonrasında 2003 yılında ihracat rakamları 600 milyon Euro"ya çıktı. 2004 yılında ise ihracat hedefi 1.5 milyar Euro"ydu. Sabancı"nın grup olarak yurt dışı ihracatı ise toplamda 655 milyon Euro. 2001 yılında 1019 adete kadar gerileyen Toyota arabalarının üretimi iki yıl içerisinde 120 bin rakamına kadar geldi. Birçok alanda yatırımı olan Sabancı Holding"in ihracat toplamının iki katı ihracat hedefleyen Toyota"nın Sabancı tarafından niçin terk edildiği gelinen noktada daha fazla merak ediliyor. Sabancı"yı Türkiye"nin en büyüğü yapabilecek bir yatırım avuçların arasından kayıverdi. Toyota 2004 yılında 120 bin adetlik ihracat ve bu ihracattan 1,5 milyar Euro gelir hedefliyor. Toyota"nın yeni modeli Verso 2004 yılında 73 bin adet üretilecek ve 30"dan fazla ülkeye ihraç edilecek. Corolla ve Verso için toplam 140 milyon Euro yatırım yapıldı.
      <br/>
      <br/>
      Otomotiv kısa vadeli yatırım değil
      <br/>
      <br/>
      Sabancı"nın birkaç yıllık tıkanıklığa ve uygulanan yanlış politikalara bağlı olarak hemen pes etmesine sektörün özellikleri bilindiğinde anlam verilemiyor: Stratejik, yüksek maliyetli ve uzun vadeli yatırım kategorisinde yer alan otomotiv yatırımları en az 15-20 yıllık perspektif üzerinden planlanıyor. Zaten 1994 yılında Japon sermayesi Türkiye"ye gelirken o günkü potansiyeli değil gelecekteki potansiyelleri dikkate alarak yatırım yapmıştı. Hedef çok netti; sadece Türkiye değil, Ortadoğu, Orta Asya ve Balkanlar hedef pazara dahildi ve bu pazarlar genişledikçe üretim kapasitesi de artırılacaktı. Hiç şüphesiz Sabancı da bu meseleye kısa süreli bakmayacak kadar tecrübeli ve uzun soluklu düşünen bir grup. Fakat Özdemir Sabancı"dan sonra ne oldu ise iştahı bu sektörde tamamen kaçtı, Koç ve Oyak ile olan tatlı rekabet otomotivde bitmiş oldu.
      <br/>
      <br/>
      Ne zamandır otomotivde
      <br/>
      <br/>
      yabancı kötü oldu
      <br/>
      <br/>
      ToyotaSa eski Genel Müdürü Hazım Kantarcı, Milliyet gazetesinden Meral Tamer"e Toyota ile ortaklığın niçin bitirildiğinin ipuçlarını verirken "Otomobilde tarafların kendi markaları diye bir durum yok tabii. Marka bir tane. Sahibi Japonlar. Dolayısıyla da tek söz sahibi onlar. Hele bir de ortada iç pazar diye bir şey kalmamışsa" diyordu. Kantarcı"nın beyanatında Fiat, Renault ve Ford gibi köklü kuruluşların neden hâlâ yerli ortaklarla devam ettiğinin izahı yok tabii. Bugüne kadar büyümesini yabancı ortaklıklarla yürütmüş olan Sabancı Grubu"nun Toyota ile ön fizibilitesi yapılmış ve maliyeti yüksek bir projede anlaşamaması mümkün görünse bile zincirin halkalarına bakıldığında açıklama yeterli görünmüyor. Zira Auto Show"98 Fuarı"nda ToyotaSa standını ziyaret eden Sakıp Sabancı"nın ağzından bakınız neler dökülüyor: "Otomobil deyince rahmetli Özdemir Sabancı"yı hatırlıyorum. Özdemir Sabancı, ToyotaSa fabrikasının açılışında "Bu bir köşebaşıdır. Türk otomobil sanayiinde değişimin habercisidir" demişti. Nitekim rekabetçi koşullar geldi. 10 yıldır aynı modeli üreten Renault ve Tofaş, uyandı. Yeni modeller üretmeye başladı. Türk otomobil sanayii böylece bir yere geldi. Aynı şey otobüste de yaşandı. Mercedes 15 yıldır değiştirmediği modelini, rahmetli Özdemir Sabancı"nın Japonlarla ortak ürettiği Mitsubishi sayesinde değiştirdi.""
      <br/>
      <br/>
      Özdemir Sabancı"nın öldürüldüğü dönemde Adalet Bakanı olan Şevket Kazan inanılmaz iddialar ortaya atmıştı: "Gerek Toyota, gerek Mitsubishi gibi Japon firmalarının yerli bir ortakla Türkiye"de üretime geçmesi aynı sahada üretim yapan yabancı ortaklı diğer firmaların kaderini çok yakından ilgilendiriyordu. İşte böylesine bir ortamda işleniyordu bu cinayet, daha doğrusu cinayetler. Özdemir Sabancı acaba o dönemde özellikle Kürt sorunu konusundaki resmi politikalarla çelişen açıklamalar yapan Sakıp Sabancı"ya gözdağı vermek için derin devlet tarafından mı öldürüldü, yoksa olay yerinde bir Toyota ekibi hayatını kaybettiğine göre bir rekabet sebebiyle mi?" Şevket Kazan tarafından yalanlanmayan ya da farklı yönlere çekilebilme ihtimaline karşın açılmayan bu ifadeler arşivlerde tozlanmaya bırakıldı.
      <br/>
      <br/>
      Distribütörlüğe devam
      <br/>
      <br/>
      1990 yılında başlayan Sabancı Holding ile Toyota"nın işbirliği önce distribütörlük ile sınırlıydı. 1994 yılında Adapazarı"nda 400 milyon dolarlık yatırımla üretim ortaklığına gidildi. Bu fabrikada Toyota Motor"un yüzde 40, diğer Japon Mitsui"nin yüzde 10, Sabancı"nın ise yüzde 50 payı vardı. Fabrikada ilk olarak Corolla üretildi. Ancak 2000 yılında Sabancı Holding"in yüzde 50 olan payı yüzde 25"e geriledi. Dünyada piyasa değeri 90 milyar dolar civarında olan otomotiv devi Toyota Motor"un payı yüzde 65"e çıktı. 2001 yılı sonunda ise Sabancı, kalan hisselerini de Toyota"ya devretti ve fabrikadaki ortaklıktan tamamen çekildi. Fabrikanın ToyotaSa olan adından SA çıkarıldı ve Toyota Türkiye oldu. Sabancı, şu anda sadece ToyotaSa şirketiyle Toyota otomobillerin iç piyasa satış ve pazarlamasını yürütüyor.
      <br/>
      <br/>
      Özdemir Sabancı suikastinin üzerindeki sır perdesi hâlâ kalkmış değil. Tasarlanışı ve uygulanışı itibarı ile kurmay bir zekayı gerektiren bu suikast o dönemde DHKP-C"nin ve Dursun Karataş"ın bir şovu şeklinde görülmüştü. Kimbilir belki de cinayetin sırları rakamlarda saklı."
     </br>
    </br>
   </br>
  </font>
 </p>
</div>


## Yorumlar

### m f kan, 23-Şubat-2004
> yanlış gidiş: 
> hatirlatmalar 1. toyata Co'nun % 50 si GMC nindir yani USA capital, nobody can do anything 2. sabancinin danone ortakligi da bozuldu dusundurucudur 3. phillip morris sigara  ortakligi bitecek diye duydum. 4 Sabancinin yanlis bir iside piyale makarnayi almak oldu

### serhat kaan, 18-Şubat-2004
> toyotaSA: 
> özdemir sabancının öldürülmesi sıradan bir olay değil. türkiyeye verilmiş bir gözdağıdır.nasıl türkiyede derin devletten bahsedenler varsa dünya üzerinde de çöreklenmiş      derin güçler var.tabi bu olay menfaat çatışması ve türkiyeniiiiin önünü kesme olayıydı.toyota türkiyede üretilip avrupa pazarının büyük kısmını ele geçirecekti,buda diğer şirketlerin işine gelmedi,allah rahmet etsin özdemir beye.amin.

Kaynak: [www.aksiyon.com.tr](http://www.aksiyon.com.tr:80/detay.php?id=11165&yorum_id=789), [web.archive.org (arşiv bağlantısı)](http://web.archive.org/web/20050129004839/http://www.aksiyon.com.tr:80/detay.php?id=11165&yorum_id=789)
