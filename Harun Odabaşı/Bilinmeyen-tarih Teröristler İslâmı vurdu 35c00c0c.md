# Teröristler İslâmı vurdu

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20040120185454im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040120185454im_/http://www.aksiyon.com.tr/resim/469/34.jpg" vspace="5"/>
  </p>
 </font>
 <font class="content">
  11 Eylül’den sonraki tartışmaların benzeri İslâm ve terör konusunda yapılıyor. Haricîlik, Batınîlik, Selefîlik ve Vahhabîlik merkezli terörü besleyen akımlar hakkında değişik kaynaklardan bilgi akıyor. Terör eylemlerinin arka planında dinden esinlenmiş olabileceği yönünde görüşler savunuluyor. Eylemcilerin mensup olduğu din sebebi ile gerçekliği mümkün olmasa bile dinî terörizm algı düzeyinde zihinlere yer etmiş durumda. Önce sinagoglarda, sonra İngiliz HSBC Bank ve İngiltere Konsolosluğu’nda birbiri ardına patlayan bir kamyon dolusu bomba Türkiye Cumhuriyeti’nin tarihinde yaşadığı en dehşetli ve en büyük terör eylemi oldu. Görsel ve yazılı medyanın olaydan birkaç dakika sonra gelişmeleri ve görüntüleri canlı canlı vermesinin de etkisi ile tüm Türkiye 17 Ağustos depreminden bu yana yaşadığı en ciddi şok dalgasını iliklerine kadar hissetti. Kamuoyu; eylemin tarzı, zamanlaması ve Türkiye’nin dış politikasına tesiri konularında yoğun bir analiz bombardımanına tutuldu.
 </font>
 <p>
  <font class="content">
   Birbirinin zıddı stratejik ve politik fikirler, daha ölülerimiz defnedilmeden hararetle tartışıldı. Zamanın acıları toprak gibi örttüğü gerçeği bir kez daha hükmünü icra etti. Ve suların durulmasıyla, Türkiye, başından geçenleri daha serin kanlı değerlendirme sürecine girdi. Eylemin uluslararası boyutu olduğu noktasında taraflar arasında görüş birliği oluşmuş gibi gözükse de bir tartışma var ki sadece bizim değil, tüm dünyanın zihnini kurcalıyor. 11 Eylül’de İkiz Kuleler’e yapılan saldırıdan sonraki tartışmaların benzeri İslâm ve terör konusunda yapılıyor. Müslümanların tarihinde terör örgütlerinin varlığı ve bu örgütlerin çıkış sebepleri üzerine çok farklı görüşler var. Haricîlik, Batınîlik, Selefîlik ve Vahhabîlik merkezli terörü besleyen akımlar hakkında değişik kaynaklardan bilgi akıyor. Bilgi kirliliğinin de sebebi ile terör eylemlerinin arka planında dinden esinlenmiş olabileceği yönünde görüşler savunuluyor. Sıkça kullanılan dinî terörizm fenomenini çözümleyebilmek için 1400 yıllık kültürel birikimin yeniden gözden geçirilmesi zorunluluğu ortaya çıktı. Son yıllarda, eylemcilerin mensup olduğu din sebebi ile gerçekliği mümkün olmasa bile dinî terörizm algı düzeyinde zihinlere yer etmiş görünüyor.
   <br/>
   <br/>
   ‘İSLÂMÎ TERÖR’ NİÇİN DEMİYORSUNUZ?’
   <br/>
   <br/>
   Terörü gerçekleştirenlerin kimliği dolayısı ile bazıları ‘İslâmî terör’ kavramını fütursuzca kullanmakta sakınca görmezken, Başbakan Recep Tayyip Erdoğan’a ‘Neden terör diyorsunuz da, mesela ‘İslâmî terör, demiyorsunuz?’ diye sorulabiliyor. Başbakan’ın bu soruyu sükutla geçiştirmesi birilerini yine rahatsız etti. Hattâ bazı yorumlar, ‘Erdoğan terörü zımnen destekliyor’ şeklinde tuhaf suçlamalara kadar vardırıldı. Başbakan Erdoğan’ın 25 Kasım akşamı yaptığı  Ulus’a Sesleniş konuşmasında verdiği cevap yeterli olmalıydı ancak tartışma daha uzun süre gündemde kalacağa benzer. Sıkı bir hazırlık yaptığı belli olan konuşmasında Erdoğan, İslâm ve terör sorgulamasının  haklı bir sorgulama olmadığına dikkat çekerek, “Bizim için terörün tek bir tarifi vardır ve o tarife uyan her hareketi, her eylemi, her düşünceyi, her niyeti aynı oranda lanetliyoruz. Terörün farklı tarifleri karşısında bocalayan, niteliğini kaybeden, sözünü eğip büken dünya politikacılarına da bu ödünsüz tavrımızı benimsemelerini tavsiye ediyoruz. Bu kavramı tartışmaya açacak başkaca tariflere yönelme, kabul edilemez iki sakınca doğurur: Bunlardan ilki terör kelimesinin önüne koyacağımız her bir kelimenin örselenmesi, yaralanması ve zarar görmesi tehlikesidir. Dünyanın her köşesinden insanların inandıkları, kutsal bildikleri değerler vardır. Bu değerleri her söz konusu edişimizde, dünyada incitebileceğimiz masum çoğunluklar bulunduğu gerçeğini aklımızdan ve vicdanımızdan çıkarmamalıyız. Modern dünyada her inanç ve fikir grubunda ortaya çıkabilecek marjinal sapmaları teşhis ve teşhir ederken, bu sapmalarla hiç ilgisi olmayan geniş inanç ve fikir bütünlüklerini rencide etmekten özenle kaçınmalıyız. Terör ve şiddet eğilimleri, başta bütün semavi dinler olmak üzere bütün inanç ve fikir bütünlüklerinden kopuk, sapık hareketlerdir. Hiçbir terör hareketi, herhangi bir semavi dine, herhangi bir inanç grubuna izafe edilemez. Hele kendi adını barıştan, esenlikten alan muazzez İslâm dini asla böyle bir izafete konu edilemez. Bunlar asla birlikte düşünülmeyecek kavramlardır. ‘Bir insanı öldürmek, Allah’ın binasını yıkmak gibidir’ diyen saf ve temiz İslâm dini, hiçbir terör ve tedhiş eylemine sıfat yapılamaz. Şunu da hemen ilave edeyim. Bu hassasiyeti kendi inancımız olan İslâm için ne kadar büyük bir dikkatle taşıyorsak, başka insanların kutsal değerleri karşısında da aynı dikkatle ve özenle taşımak zorundayız.”
   <br/>
   <br/>
   İSLÂMÎ TERÖRİZM ALGILAMA OLARAK VAR
   <br/>
   <br/>
   İslâmî terörizm Başbakan’ın ifade ettiği gibi gerçekte olmasa bile, algılama düzeyinde hayatiyetini devam ettiriyor.
   <br/>
   <br/>
   İptidaî bir din imajına bürülü İslâm, Doğu Bloku’nun yıkılmasından sonra önce fundamentalizm ve fanatiklikle, sonra şiddete yatkınlıkla, nihayetinde de terörizmle anılır oldu. Yavaş yavaş yükseltilen bu tansiyonun ve zamanla değişime uğrayan bakış açısının sorumlularından biri, Türk dostu ve yaşayan en büyük oryantalist kabul edilen tarihçi Bernard Lewis’tir. Amerika ve Avrupa’daki akademik çevre, Amerika’nın Afganistan ve Irak’ta izlediği politikaların fikir babalığını Bernard Lewis’in yaptığı konusunda nerede ise görüş birliği içinde. George Bush yönetimi üzerinde büyük etkisi olan Lewis’in son yıllardaki çalışmaları, İslâm ile terörizm arasında bağlantı kurulmasına mesnet gösterilecek marjinal gruplar üzerine. Lewis’in kitaplarının adının ‘Hasan Sabbah ve Fedaileri’, ‘İsmailiye’ ve ‘İslâmın Krizi’ olması manidar duruyor. Ortaçağ’da oryantalizm, Doğu’daki birikimin Batı’ya aktarılması noktasında büyük bir misyon üstlenmişti. Çağdaş oryantalizm bu anlamda emperyal güce devamlılık sağlamak için her türlü altyapıyı hazırlamaya ve elde ettiği akademik birikimini yine Batı’ya aktarmaya devam ediyor. Adı Ahmet, Mustafa, milliyeti Arap olan kişilerin sebebi ne olursa olsun gerçekleştirdiği terör eylemleri Amerika’nın ve Batılı ülkelerin yapacağı her türlü operasyonu meşrulaştırıcı bir görev ifa ediyor.
   <br/>
   <br/>
   LEWİS’İN TÜRKİYE’YE BİÇTİĞİ ROL
   <br/>
   <br/>
   Lewis bir konferansta Türkiye ile alakalı şu düşüncelerini dile getiriyor: “Şimdi Türkiye’nin önünde önemli bir seçim var. Türkiye Atlantik’in hangi kıyısını seçeceğine karar verecek... Daha önce de Türkiye’nin önünde İslâm ve Avrupa seçenekleri vardı. Türkiye Avrupa’yı seçti. Şimdi ABD ile AB arasında seçim yapması gerekecek. Türkiye geleceğe dönük politik hesaplarına Rusya, Çin ve Hindistan’ı da katmalıdır. Rusya yeniden uluslararası alana bir güç olarak dönecek.”
   <br/>
   <br/>
   EMPERYALİZM İSLÂMDAN KORKUYOR
   <br/>
   <br/>
   İslâmî terörizm tabirinin soğuk savaş döneminin bitişine denk düşmesi, dünyaya verilecek yeni nizamda İslâma biçilen rolün ipuçlarını ortaya seriyor. 1950’li yıllara kadar sistemler ve insanlar üzerinde etkisini sürdüren materyalizm hız kaybetmeye başlayınca, hor görülen din yine cazibe merkezine dönüştü. SSCB ve Varşova Paktı’nın da yıkılması ile Doğu Bloku ülkelerinde insanlar yeniden kiliseye koştu. İslâm dini sadece doğal coğrafyası içinde değil, diğer ülkelerde de hüsnükabul gördü. 1990’lı yılların başında, Müslüman ülkelerde ekonomi gittikçe düzelip nüfus artarken, Batı’da tam tersi bir durumun yaşanması, Batılı siyasi fütüristler açısından büyük bir tehlike şeklinde görülmeye ve gösterilmeye başlandı. Enerji kaynaklarının ve taşıyıcı koridorun Ortadoğu—Asya kıtasında odaklanması, Batı refahının sürdürülmesi için Müslümanları ve ülkelerini kontrol altına almayı zarurî kılıyordu. Yine aynı dönemde dinler arası diyalog çalışmaları uç verdi. Özellikle Hıristiyanlık ve İslâm dininin müntesipleri arasında dinsizlik, ahlaksızlık ve çevre kirliliği gibi konularda birlikte hareket etme fikri uygulama imkanı yakaladı. Samuel Huntington gibi isimlerin medeniyetler arasında çatışma çıkacağını öngören tezlerinin olduğundan fazla değer verilerek pazarlanması ve İslâmî terör tabirinin küresel anlamda kullanılır hale gelmesi tam bu süreçte gündeme geldi. İslâm eşittir terör şeklindeki algılama Batı ülkelerinde hızla artmaya başladı. 11 Eylül 2001 saldırısının ardından Arap eşittir terörizm noktasına gelindi. Türk milletinin Araplara nispeten daha az yara aldığı söylenebilir. Ancak geçtiğimiz yıllarda Hizbullah’ın yurt içinde domuz bağı ile ya da satırla öldürme eylemlerini gerçekleştirmesi terörist potansiyelinin Türkiye’de de bulunduğunu bize gösterdi. Kanlı Kasım saldırılarını yurt içinden isimlerin yapması bu yaklaşımı daha da kuvvetlendirdi. Prof. Dr. Niyazi Öktem, Prof. Dr. Suat Yıldırım, Prof. Dr. Mustafa Fayda, Dr. Tahsin Gögün, Cemal Uşşak gibi akademisyen ve yazarlar ittifakla dikkat çektikleri bir nokta var: İslâmın yükselişi ve İslâm ile diğer dinler arasındaki diyaloğun artması savaştan ve savaşın getirdiği imkanlardan rant sağlayan çok önemli güç merkezlerini rahatsız etti.
   <br/>
   <br/>
   ‘İSLÂM İLE MÜSLÜMAN AYNI ANLAMA GELMEZ’
   <br/>
   <br/>
   Prof. Dr. Mustafa Fayda 1400 yıllık İslâm tarihinde terörist sıfatı ile anılmayı hak eden birçok grubun olduğunu ancak bunların hiçbir zaman İslâm dini ile irtibatlandırılmadığını vurguluyor. Her inanç sisteminin radikal uçlarının olabileceğine değinen Mustafa Fayda, “İslâm ile Müslüman aynı anlama gelmez. İslâm başka bir şeydir, Müslümanın İslâmdan anladığı başka şey. Müslüman günah işleyebilir, büyük hatalar yapabilir ancak bunda İslâmın bir suçu yoktur. Aynı durum diğer dinler ya da ideolojiler için de geçerlidir” diyor. Prof. Dr. Suat Yıldırım son tartışmalara farklı bir noktadan yaklaşıyor. İslâm ile terörizmin yan yana olamayacağı yönündeki bir polemiğin ya da savunmanın içerisine girilmesinin sakıncalarına işaret eden Yıldırım, “Bu tartışma Müslümanların konusu olamaz. Savunmaya geçtiğimizde sanki böyle bir şey varmış durumuna düşmez miyiz?” diyor. İslâm’da cihat kavramının da tıpkı terör gibi istismar edildiğine değinen Prof. Dr. Bekir Karlığa, cihat kavramının sadece savaş anlamı olmadığına hatta ilk anlamının barış ortamında inandığı değerleri diğer insanlara aktarma olduğuna vurgu yapıyor. İslâm’da savaşın zaruri olmadıktan sonra istenmediğini, aslolanın barış olduğunu söyleyen Karlığa, savaş hukukunda da cihadın kullanılabildiğini anlatıyor.
   <br/>
   <br/>
   İslâm dünyasının terör eylemlerine bakışında homojen bir görüntü sergilediği söylenemez. Özellikle Ortadoğu’da masum sivil halka dönük saldırı veya intihar eylemlerine ‘Benim teröristim iyidir’ anlayışıyla ya da ‘özgürlük mücadelesi’ nitelendirmesi ile sahip çıkanları görmek mümkün. Ve Batı medyası terör eylemlerini camide namaz kılan Müslümanlar eşliğinde vermekte ısrar edince enforme olmaya yatkın kamuoyu her Müslümanı terörist görme eğilimine giriyor ister istemez. Ayrıca El Kaide örgütünün lideri Üsame Bin Ladin’in, 11 Eylül saldırısı sonrası Bangladeş, Nijerya ve Endonezya gibi ülkelerde sokak yürüyüşleri ile desteklendiğini de hatırlıyoruz.
   <br/>
   <br/>
  </font>
 </p>
</div>


## Yorumlar

### Ömer Çağlayan, 07-Aralık-2003
> islami zina olur mu: 
> islami zina olmayacağı gibi islami terör de olamaz. Bütün müslümanlar ahlaktan uzaklaşsa zina etse adı islami zina olmaz. Çünkü zina islamda haramdır. haramı helal yapma yetkisi inananlarda yoktur, inanılandadır sadece o yetki.  Bir önceki yorumu yapan arkadaş yazınızı okumamış sadece başlığı okuyup yorum yapmış. Başarılar

### Ali Karaman, 02-Aralık-2003
> EMPERYALİZM İSLÂMDAN KORKUYOR: 
> Bu baslik sizin düsünce kimligini ortaya koyuyor.  yapilan Analizlerin büyük hatasi var, Dönüp dolasip, "her halukarda baskalari suclu" ithami yatiyor. Müslümanlar barisci, kincilige karsi. Sloganlariyla bir yere gidilmez. Birakin su sacmaligi, her olayin altinda mosad' CIA,KGB, art niyetli bati Medyasini, bilmem nerde aramayi. Kendimize bir bakin, kendi "durum" analizi yapalim, tedbirleri tartisalim, Cevreyi düsman görme kurgularindan vazgecelim. Bati dünyasina objektiv yaklasalim, bakin ozaman ney nasil degisiyor.  Selamlar

Kaynak: [www.aksiyon.com.tr](http://www.aksiyon.com.tr:80/detay.php?id=3242&yorum_id=479), [web.archive.org (arşiv bağlantısı)](http://web.archive.org/web/20040120185454/http://www.aksiyon.com.tr:80/detay.php?id=3242&yorum_id=479)
