# Petrole terör endeksi

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050220042140im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220042140im_/http://www.aksiyon.com.tr/resim/496/40.jpg" vspace="5"/>
  </p>
 </font>
 <font class="content">
  Petrolün fiyatının yükselmesinden üç kesim kârlı çıkıyor: Üretici ülkeler dediğimiz OPEC üyeleri ve diğerleri. Kârlarını katlayacak ikinci grup, dev petrol şirketleri. Bir de petrol alım satımı yapan spekülatörler var. Saldırıdan sonra oluşan dalgalanmanın arkasında bu spekülatörler bulunuyor. 29 Mayıs 2004 Cumartesi günü sabah erken saatlerde Suudi Arabistan"ın petrol bölgesi El Hobar"da çoğunlukla yabancıların yaşadığı üç siteye saldırı düzenlendi. Rehineleri kurtarmak isteyen güvenlik güçleri ile teröristler arasında çıkan çatışmada 22 kişi öldü. Kanlı saldırının ardından El-Kaide"nin petrol bölgelerini hedef aldığı görüşü petrol fiyatlarını son yılların en zirve noktasına taşıdı. Amerika"da ham petrol fiyatları, tarihinin rekorunu kırdı.
 </font>
 <br/>
 <p>
  <font class="content">
   Yüzde 5"lik bir artışla varil başına 42,45 dolarla zirve yaptı. Japonya, Avrupa ülkeleri, Türkiye, Çin ve Hindistan gibi petrole bağımlı ülkelerin ekonomik hedeflerini baştan aşağı değiştirebilme özelliğine sahip bu saldırı, İspanya"da seçim sonuçlarını değiştiren tren patlamasını hatırlatıyor. Terör adına dünyanın herhangi bir bölgesinde patlayan bombaların karar mekanizmalarını etkileyen bir güce sahip olduğu anlaşıldı. Belki de teröre petrol piyasalarının verdiği tepki yeni bir yumuşak karnın daha bulunduğu şeklinde yorumlanabilir.
   <br>
    <br>
     El Hobar"daki saldırı ilk değildi. Suudi Arabistan"da bir yıl içinde başka saldırılar da olmuştu. Saldırıların şiddetinin ve sayısının artması halinde petrolün varil fiyatının 50 doların da üstüne tırmanabileceği, bu noktadan itibaren her türlü felaket ve kaos senaryosuna hazır olmak gerektiği ifade ediliyor.
     <br>
      Enerji piyasalarındaki dalgalanma ister istemez "100 yıllık petrol oyunu" ile alakalı çok sıcak soruları gündeme getiriyor. Petrol fiyatlarının birçok faktöre göre belirlenmesine rağmen acaba fiyat artışından kimler fayda görüyor? ABD, artıştan, şikayet ettiği kadar olumsuz etkilenecek mi? Bıçak sırtında giden Türkiye ekonomisi fiyat dalgalanmasından nasıl etkilenecek? Kriz derinleşerek 1970"li yılları hatırlatan bir noktaya tırmanır mı?
      <br>
       <br/>
       Petrol, bütün arayışlara rağmen alternatifi olmayan bir ürün. Ekonomik sistemin temel maddesi olduğu için petrole hakim olanın dünyaya hakim olduğu gerçeği yüzyıl boyunca değişmedi. En az 40 yıl daha bu gerçeğin değişmeyeceği, rezervler analiz edildiğinde ortaya çıkıyor. Uluslararası Enerji Ajansı (IEA) tarafından yayımlanan "Dünya Enerji Yatırımlarına Bakış" konulu raporda, 2030 yılına kadar petrolün dünya enerji piyasalarında ana paya sahip olacağı ve aynı döneme kadar dünya petrol üretiminde beklenen artışın tamamına yakınının, başta Ortadoğu olmak üzere OPEC ülkelerinde gerçekleşecek olması konunun önemini artırıyor. Bu veriden hareketle Amerika"nın ortaya attığı Büyük Ortadoğu Projesi"nin merkezinde yine enerji kaynaklarını kontrol etme arzusu yatıyor. İTÜ Maden Fakültesi Petrol ve Doğalgaz Mühendisliği Bölüm Başkanı Prof. Dr. Abdurrahman Satman da enerji ile alakalı aktüel gelişmeleri ülkelerin ve özellikle Amerika"nın petrol politikası çerçevesinde değerlendirmenin doğru olacağını, aksi takdirde bütünü görmekte zorlanılacağını söylüyor.
       <br/>
       <br/>
       Petrol fiyatının oluşmasını sağlayan pek çok faktör var. Terör saldırısı bu faktörlerden sadece biri. Son saldırı gerçekleşmeden önce de yılbaşından bu yana petrolün fiyatında anormal çıkış görünüyordu. Hatta bir ay evvel petrolün varil fiyatı 41 doları bulmuştu. Dolayısı ile fiyat analizini çok önceden başlatmak gerekiyor. Dünya petrolünün yüzde 40"ını üreten OPEC 2000 yılının başında petrolün varil fiyatını 22-28 dolar bandı içerisinde tutma kararı almıştı. Bu bandın altına düşüldüğünde ya da üstüne çıkıldığında müdahale edilecekti. Ancak 2004 yılına girildikten sonra petrolün fiyatı 30 doların üstüne çıkmasına rağmen OPEC hiçbir müdahalede bulunmadı. Enerji Uzmanı Necdet Pamir çalkantının ardında OPEC üyeleri ve diğer petrol üretici ülkelerin, dünyayı petrolün varil fiyatını 32-34 ve 36 dolar seviyesine alıştırmak olduğunun altını çiziyor. "İlk önce 40 doları gösterip ardından 30"lu rakamlar razı edecekler."
       <br/>
       OPEC"in 11 üyesi bulunmakta: Birleşik Arap Emirlikleri, Cezayir, Endonezya, Irak, İran, Kuveyt, Libya, Nijerya, Katar, Suudi Arabistan ve Venezuela. OPEC üyesi olmayan üreticiler arasında en büyük paya sahip olanlar ise, Kanada, ABD, Meksika, Norveç, İngiltere, Çin, Brezilya, Rusya ve eski Doğu Bloku ülkeleri. En son Beyrut toplantısının ardından petrol fiyat bandının resmen değiştirileceği açıklaması yapıldı.
       <br/>
       <br/>
       Petrol piyasalarında geçtiğimiz üç yıl içinde önemli dalgalanmalar olmuştu. 1997 Uzakdoğu Krizi"nde gelişmiş ekonomilerin resesyona girmesinin de etkisi ile talep azalınca Ekim 1997"de yaklaşık 20 dolar olan petrolün varil fiyatı hızla düşmeye başladı. Nisan 1998"de en dibe yaklaşık 10 dolar seviyesine indi. Bunun üzerine, OPEC ülkeleri petrol arzının kontrol altına alınması için Nisan 1998"de üretimlerini azaltmayı kararlaştırdı. Dünya petrol rezervlerinin yüzde 78"ine sahip olan ve dünya petrol üretiminin yaklaşık yüzde 40"ını gerçekleştiren OPEC ülkelerinin bu kararı Meksika, Norveç ve Rusya tarafından da desteklendi. Kararın sonuçları Nisan 1999"dan itibaren hissedilmeye başlandı. Özellikle 11 Eylül Saldırısı"nın ardından yükseliş hız kazandı ve bugüne gelindi.
       <br/>
       <br/>
       Rezerv sorunu yok
       <br/>
       <br/>
       Necdet Pamir, Suudi Arabistan petrol yataklarına yapılan saldırının ardından piyasada dalgalanmaları normal karşılıyor. Ancak petrol fiyatını belirleyen en temel kriterin arz talep dengesi olduğunu belirtiyor. Mevcut dünya petrol rezervleri açısından bir sorun görmeyen Pamir, "Öteden beri rezervlerin biteceği ile alakalı bir korku vardır. Hatta 1980"lerin başında 20 yıl sonra petrolün biteceği bile iddia edilmişti. Nüfus ve tüketim miktarı artmasına rağmen şu anda en iyimser tahminle 40 yıllık bir rezerv söz konusu. Bulunan yeni petrol yatakları ile bu süre belki iki katına çıkabilecek" diyor.
       <br/>
       <br/>
       Petrol fiyatının artması petrol şirketlerinin yararına
       <br/>
       <br/>
       Petrolün fiyatının yükselmesinden kârlı çıkan kesimler olduğuna dikkat çeken Pamir, "Bir kere üretici ülkeler dediğimiz OPEC ülkeleri, Rusya, Norveç ve Venezuela fiyat artışlarından olumlu etkilenecekler. OPEC ülkeleri petrole daha bağımlı olduğu için memnuniyetleri daha da artacak" diyor. Pamir"e göre fiyat artışı ile kârlarını katlayacak olan kesimlerin içerisinde dev petrol şirketleri geliyor. Bir de petrol alım satımı yapan spekülatörler var. Petrolü düşük fiyata alıp yüksek fiyattan satıyorlar. Terör saldırısının ardından meydana gelen fiyat hareketliliğinin temelinde de bu spekülatörler var. Pamir bir örnek veriyor: Bir günde varil başına hiçbir geçerli sebep olmamasına rağmen bazen 3 dolara yakın fiyat farkları olabiliyor. Spekülatörlerin etkisini bu durum açıkça gösteriyor.
       <br/>
       <br/>
       ABD kârlı çıkacak
       <br/>
       <br/>
       Uluslararası petrol şirketlerinin ABD menşeli olması dikkate alındığında, petrol fiyatının yükselmesinin bazı siyasi ve ekonomik sonuçları itibarı ile ABD"nin işine gelebileceğini savunan Pamir, uluslararası şirketlerle ABD yönetiminin birbirinden bağımsız düşünemeyeceklerini ve mübalağasız bu uluslararası şirketlerin dünyayı idare edebilecek bir güce sahip olduklarını söylüyor.
       <br/>
       <br/>
       Petrolün fiyatının artışında mevsimsel etkiden de bahsedilir. Tatile giden insanların daha fazla tüketime yöneldiği söylenir. Ancak geçen yılki fiyat artışları ile kıyaslandığında turizmde yeni bir talep artışı olmamasına rağmen fiyatların yükselmesi, mevsimsel etkinin az olduğu hatta hiç olmadığı şeklinde değerlendiriliyor.
       <br/>
       <br/>
       Prof. Dr. Abdurrahman Satman da ABD"nin petrol fiyatının yükselmesinden zararlı çıkmayacağı görüşünde. Belki halk nazarında tüketici zarar edecek ama petrol şirketlerinin güçlenmesi, rakip ülkelerin önünün kesilmesi gibi çok önemli noktalarda ABD büyük avantaj elde edecek. Ayrıca ABD, Avrupa, Çin ve Japonya kadar petrole bağımlı değil. Değerlendirebileceği kaynakları da var. Japonya ve Çin tükettiği petrolün nerede ise tamamını ithal ediyor. Avrupa Birliği yüzde 70 dışa bağımlı. Türkiye de yüzde 90"ını ithal ediyor.
       <br/>
       <br/>
       Stokların yetersizliği spekülatörlerin elini güçlendirdi
       <br/>
       <br/>
       Necdet Pamir"e göre reel düzlemde mevcut fiyat dalgalanmasına sebep olan ekonomik etkenlerin başında iki husus var: Stokların yetersizliği ve ek kapasitenin kalmaması. Ülkelerin stok olarak tuttuğu petrol miktarı azalınca petrol fiyatının artmasını engelleyecek enstrüman da kalmadı. Böylece spekülatörlerin eli daha da güçlendi. Petrol doğru dürüst depolanamadığına ve ne kadar üretilirse o kadar tüketildiğine değinen Prof. Dr. Abdurrahman Satman da petrolün hassas bir terazisinin olduğunu, unsurlardan biri değiştiğinde ne kadar küçük görünse de fiyatlara etkisinin büyük olduğunu kaydediyor. Prof. Dr. Satman, tıpkı Pamir gibi fiyata tesir eden pek çok faktör olduğunu belirttikten sonra, ilginç hatırlatmalarda bulunuyor: "Petrolün birim fiyatının belirlenmesinde dolardan euro"ya geçilmesi ve euro"nun dolara karşı değer kazanması bir faktör. 11 Eylül saldırısı bir faktör. Shell petrol şirketinin rezervinin açıklanandan yüzde 15 daha az olduğunu bildirmesi bir faktör. Çin"in enerji tüketimini yüzde 13 gibi rekor seviyede artırması ile petrole duyduğu ihtiyacın artması başka bir unsur. Çoğu ABD merkezli petrol şirketlerinin bozulan bilançolarını düzeltmek istemeleri de çok önemli. Neticede petrolün fiyatı yükselince petrol aramaya aktarılan kaynaklar da artıyor. Petrol arama cihazlarının satılması da ayrı bir yekûn tutuyor. ABD"nin süper güç konumunu devam ettirmek istemesi de işin siyasi boyutunda baş etkenlerden biri. Bütün bu değişkenler bir araya geldi ve petrolün fiyatı yukarılara doğru tırmanmaya başladı."
       <br/>
       <br/>
       Eksik kapasite çok az
       <br/>
       <br/>
       OPEC"in internet sitesindeki bilgiye göre Mayıs ayı itibarı ile OPEC"in toplam ek kapasitesi 2,65 milyon varil seviyesinde. Bunun 1,7 ile 2"lik bir kısmı Suudi Arabistan"ın elinde. Birazı da Birleşik Arap Emirlikleri"nde. Bunun dışındaki ülkelerde eksik kapasite yok. Bunun dışında çalışıyorlar. Bu sebeble OPEC toplantısında Arabistan dışında günlük üretimin artırılması ile ilgili söz sarfedenleri fazla ciddiye almamak gerekiyor. Çünkü böyle bir güçleri kısa vadede yok. ABD"yi sadece petrol ithal eden bir ülke olarak görmemek gerekiyor. Enerji politikaları noktasında ABD"nin uzun vadeli bir oyun planı olduğu şüphe götürmez. Enerji kaynaklarının kontrolünü ele geçirerek uzun vadede kendisine rakip olabilecek Çin, Rusya ve Hindistan gibi ülkelerin büyümelerini engellemek istiyor. Fiyatların yüksek seyretmesinin önü alınmadığı takdirde en fazla zarar görecek ülkeler Japonya, Çin, Hindistan, Türkiye ve AB ülkeleri gibi petrole bağımlı ülkeler. OECD ülkeleri arasında yapılan bir araştırma sonucuna göre petrolün fiyatındaki 10 dolarlık bir artış OECD ülkelerinin GSMH"sinde yüzde 0,4"lük bir azalmaya enflasyonda da yüzde 0,5"lik bir artışa sebep oluyor. Bu etki ABD"de biraz daha az. Prof. Dr. Satman, ABD"nin OPEC ülkeleri üzerindeki etkisine bakıldığında herşeyi bu ülkenin yaptırdığı gibi komplo noktalara varılabileceğini ancak diğer unsurların etkisini göz ardı etmemek gerektiğini söylüyor.
       <br/>
       <br/>
       Türkiye olumsuz etkilenecek
       <br/>
       <br/>
       Türkiye petrole bağımlı olduğu için fiyat hareketlerinden mutlaka etkilenecektir. 2004 yılı bütçesinde alınacak petrolün varil fiyatını 23,80 dolar olarak belirlemişti. Bu rakamın yıl sonu ortalamasının 30 doların üstünde olacağı görülüyor. Alım miktarı ile bakıldığında her 1 dolar için ödenecek fazla miktar 170 milyon doları buluyor. 7-8 dolarlık bir sapma yaklaşık 1,7-2 milyar dolarlık ek bir maliyet anlamına geliyor. Bu kadar bir para Türkiye"yi yıkmaz ancak ekonominin enflasyon hedefi, IMF ile ilişkiler dikkate alındığında sıkıntı çekeceğimiz çok açık. Enerji Bakanlığı petrol artışını fiyatlara yansıtmayınca bu sefer ÖTV"den fedakarlık etmek zorunda kalacak.
       <br/>
       <br/>
       Yaşanan hareketliliğe rağmen bu sürecin kriz doğurmayacağına inanan Satman, "Bu veriler ışığında petrolde daha büyük bir kriz beklemiyorum. Petrolün tarihinden bu yana bu tip dalgalanmalar olagelmiş. Fiyatı artınca üretici şirketlerin geliri artıyor ve artan kazancı petrol aramaya yatırıyorlar. Daha fazla petrol çıkınca bu sefer petrolün arzı artıyor ve fiyatı düşüyor" diyor. Abdurrahman Satman"a göre dünyada bir tarafta piyonlar var, diğer tarafta vezir. Türkiye gibi ülkelerin söz hakkı bile yok. ABD enerji kaynaklarını kontrol etmek istiyor. Niçin Irak"a ve Afganistan"a gitti? Niçin şu anda Suudi Arabistan karışıyor? Bütün bunların arkasında petrolle ilgili uzun vadeli planlar var.
       <br/>
       <br/>
       "Yerli üretim teşvik edilsin"
       <br/>
       <br/>
       Mevcut şartlarda Türkiye"nin petrol fiyatına etki etmesinin mümkün olmadığını söyleyen Satman, uzun vadeli çıkarların yerli üretimi teşvikten geçtiğine değiniyor. "Türkiye"nin doğru dürüst bir  enerji politikası olmadı. Bir türlü kendimizi güvende hissedemedik. Bazen Ortadoğu"ya yakınlaştık, bazen de Azarbaycan ve Kazakistan ile işbirliğine gittik. Ama hiçbirisi derdimize derman olmadı. Gerçi gücü yok. Gücü olmayan bir ülkenin de şimdikinden farklı bir politika üretmesi çok zor. Yine de yapılacak çok şey var. Örneğin yerli üretime ağırlık verilebilirdi. TPAO genişletilebilirdi. Petrol aramaları cazip hale getirilerek sondaj sayısı artırılabilirdi. Çünkü Türkiye"de petrol var. Ama aramazsan bulamazsın. Para koymazsan para kazanamazsın."
       <br/>
       <br/>
       OPEC üyeleri günlük üretimini 2 milyon varil artırarak petrol fiyatının ateşini düşürmüşe benziyor. Ancak yeni saldırıların olmayacağı garantisi yok. Petrol fiyatının yükselmesinden büyük menfaat temin eden tröstler var oldukça bu garantiyi almakta daha zorlanacağız.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11578), [web.archive.org (arşiv bağlantısı)](http://web.archive.org/web/20050220042140/http://www.aksiyon.com.tr:80/detay.php?id=11578)
