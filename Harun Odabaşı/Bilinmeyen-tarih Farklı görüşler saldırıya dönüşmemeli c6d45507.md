# Farklı görüşler saldırıya dönüşmemeli

*Harun Odabaşı Bilinmeyen-tarih*

<div>
 <p>
  <font>
   İslamın temel eserleri dikkate alınarak yapılan Hz. İsa dosyası, içeriği incelenmeden art niyetli yorumlara muhatap oldu. Haksız ithamlar bir cevabı zaruri kıldı.  Kanal 7"de İskele Sancak adlı programda Hz. İsa"nın (a.s) yeryüzüne tekrar gelip gelmeyeceği tartışılıyordu. Yer yer tansiyonu yükselen programda İsevilik üzerine çalışmaları ile tanınan Prof. Dr. Suat Yıldırım, nüzûl-i İsa için Buhari ve Müslim"deki ilgili hadisleri delil gösteriyordu.
   <br/>
   <br/>
   Bu yöndeki hadislerin uydurma ve dine sonradan sokulduğunu savunan bir akademisyen, Buhari ve Müslim"de sözü edilen hadisleri görmediğini, olsa bile Ebu Hureyre kaynaklı olduğu için ve Ebu Hureyre"nin de yapısından dolayı (!) naklettiği hadislere itibar edilemeyeceğini söyleyiverdi. Nüzûl-i İsa"yı akla ve İslama aykırı bularak reddetmek mümkün görünse de, böyle bir konuda uzman olarak çıktığı ve kitlelere etki ettiği bir platformda, Kur"an"dan sonra ikinci önemli kaynak kabul edilen Buhari ve Müslim"in fihrist kısmına baktığı takdirde bile kolaylıkla bulabileceği hadisleri ilmi tartışma üslubuna uymayacak şekilde "görmedim, olsa bile" gibi ifadelerle yok sayması öğretim görevlisinin temel kaynaklara bakış açısını gösteriyordu. Aynı konuyla ilgili tartışmalar, CHP Milletvekili Yaşar Nuri Öztürk"ün Star gazetesinde önce haber içinde, sonra köşesinde başlattığı polemiğin ardından, Vatan gazetesinde ve nihayet Hulki Cevizoğlu"nun Ceviz Kabuğu programında tavan yaptı.
   <br>
    <br>
     Aslında her şey Aksiyon dergisinin 470. sayısındaki bir haber dosyası ile başladı. Dergimiz 8 Aralık 2003 sayısının kapak dosyasını yaklaşan yılbaşını da vesile ederek Hz. İsa"ya ve onun Müslümanlar nezdindeki önemine ayırmıştı. Gayet masum ve komplekslerden arınmış bir düşünce ile ele alınan dosyada amaç "Hz. İsa"ya vurgu yapmak ve ahir zamana dönük peygamber beşaretinin nasıl anlaşılması gerektiği yönünde ipuçları vermekti. Bu yönü ile Aksiyon yeni bir şey söylemiyor, 1400 yıldır şöyle ya da böyle devam ettirilen ama konjonktürün ve modern algılamaların da etkisi ile geri plana itilen bir konunun üzerindeki tozlara üflüyordu. Ama bir kesimde algılamalar hiç de öyle olmadı. Sanki yeni bir din icat ediyormuşuz gibi muameleye tabi tutulduk. Bazıları fırsattan istifade eteğinde biriktirdiği ve savurmak için uygun zamanı kolladığı taşları komplo teorileri kurarak halka mal olmuş isimlere atma kurnazlığını gösterdi.
     <br>
      <br>
       Elbette kötü niyetlilerin elinde silaha dönüşebilecek suiistimale açık böylesine sarsıcı bir konuda farklı fikirler olacaktı. Ancak suçlamalar tartışmanın çerçevesinin de dışına çıkarılarak "misyonerlerin ekmeğine yağ sürmek" hatta "Hıristiyanlaşmak" iftiralarına kadar tırmandırıldı. Böylece Türkiye"de alışık olduğumuz fikir kısır döngüsü yeniden başlıyor ve insanların farklı görüşleri öğrenme hakları ellerinden alınarak daha fazla kafası karıştırılıyordu. Polemikle bir şeyleri anlatmanın zorluğunu bildiğimizden uzun süre cevap vermeme hakkımızı kullandık. Ehl-i insaf insanların dosyayı okuduğunda hakkı teslim edeceğini düşündük. Fakat görülen o ki, bazı mahfiller sükutu sanki ikrar anlayabiliyordu.
       <br>
        <br>
         Din savaşları geride kalmalı
         <br/>
         <br/>
         Birilerinin "haçlı seferi" düzenlediği, savaş tüccarlarının kiliseleri yönlendirerek düşmanlıkları hortlatmaya çalıştığı bir süreçte dinler arası savaş senaryolarını akim bırakmanın bir yoluna işaret ediyordu dosya. Sükûnetle düşünüldüğünde herkesin hak vereceği bilgi ve değerlendirmelerin yer aldığı çalışmanın oturduğu zemini Zaman gazetesinin yorum sayfasında Aksiyon Dergisi yayın danışmanı Hamdullah Öztürk şu ifadelerle açıklıyordu: "Konjonktürel durumu şu şekilde resmedebiliriz: Sovyetler Birliği"nin dağılmasıyla birlikte NATO yeniden yapılanmaya gitmiş, Sovyet tehdidinin yerini "belirsizlik" almıştı. Yani artık tehlikenin nereden geleceği belli değil deniliyordu. Kısa bir süre sonra belirsiz tehlike "İslamî terör" olarak belirginleşmeye başladı. ABD"nin önce Afganistan"a, ardından da Irak"a yaptığı müdahale, Ortadoğu başta olmak üzere tüm dünyada gerçekleştirilmesi düşünülen yeniden yapılandırma sürecinin başladığını gösteriyordu. İşte böyle bir zamanda Aksiyon entelektüel bir yaklaşım getirerek Hz. İsa"yı hatırlattı. Maksat ne "tanassur etmek"tir ne de Hıristiyanların Müslüman olması meselesidir. Mevcut konjonktürel durumu okumak ve geçmişte olmuş kötü hadiselerin vesayetinden zihinlerimizi kurtararak yeni ve farklı bakış açıları bulma çabasıdır. Buna ihtiyaç vardır. İmkanların oluşmaya başladığını söylemek de ihtimal dahilinde görünmektedir. Çünkü eskiden kralların yanında halkı savaşa teşvik eden rahipler vardı. Şimdi de olması mümkündür. Ancak papalık makamının geçmişte sebebiyet verilen şiddet ve benzeri şeylere ortaklıktan dolayı özür dilediğini de görmek gerekir. [Bu konu ile ilgili olarak Papalık tarafından yapılan açıklamada kısaca şöyle deniyordu: "Hıristiyanlar arasında yol açtığımız bölünmelerden, bir kısmı din adına başvurulan şiddetten ve bazen diğer dinlerin mensuplarını da hedef alan düşmanca ve güvensiz tavırlardan dolayı bizi affedin", John Paul II, biblia.com/islam/pope.htm] Ayrıca Kur"an, "ince kalpli, gözü yaşlı rahiplere" dikkat çekmektedir. [Maide, 82-84, Ali İmran, 199] "
         <br/>
         <br/>
         Mesele imandan bir cüz sayılmasa da İslam külliyatı ve İslam literatürü üzerinden söz söyleyip fikir yürüten isimlerin konuyu "yoktur" yaklaşımı ile ele almaları mümkün gözükmüyor. Bu tespitin ardından yapılacak tevillerde ayrılığa düşmek ise gayet normal karşılanıyor. Yani Hz. İsa"nın bizzat mı yoksa şahsı manevisi ile mi geleceği, hadislerin umumiyetle müteşabih olmasından dolayı farklı farklı yorumlanabilir ve yorumlanmış da. Hz. İsa"nın şahsen nüzûlünü, Cenâb-ı Hakk"ın hikmetine aykırı bularak, bu nüzûlü "şahs-ı mânevî" şeklinde anlamışlardır. Akla aykırı bulanlar zahiri mananın tuzağına düşerek hadisi reddetmişlerdir. Hadis-i Şerif"lerin sıhhatine dokunamayanların bir kısmı ise olmadık yorumlarla olayı muhali bekler bir hale dönüştürmüşler.
         <br/>
         <br/>
         Mihenk noktası hakikat olmalı
         <br/>
         <br/>
         Hz. İsa"nın yeniden gelişi ile ilgili Hıristiyanlıkta da bir beklentinin olması ve bu husustaki ifadelerin Hıristiyanlığa hizmet ettiği şeklindeki yaklaşım bizce tutarlı değil. Hatta biraz kompleksli ve marazi bir tavır. Mihenk noktası, hakikatin kendisine sahip çıkılması olmalı. Hıristiyanlar Allah"a ve ahiret gününe de inanıyor. Aynı mantıkla bizim bu konuları da inkar etmemiz gerekmez mi?
         <br/>
         <br/>
         Müteşabih hadisler
         <br/>
         <br/>
         Peygamber Efendimiz (s.a.v), gaybe ait konuları erbabının anlayacağı bir üslup içinde temsili ya da müteşabih ifadelerle dile getirmiş. Havassın elinden avama geçtikçe bazı misallerin gerçek gibi algılanması düsturunca zaman içinde nüzûl-i İsa ile alâkalı hadisler Müslümanlar tarafından yer yer mübalağalı şekillerde yorumlanmış ve bazı yanlış uygulamalar meydana gelmiş. Titiz İslam alimleri Şam"da Ak Minare"ye inmesi, ata binip kılıcı ile deccalı öldürmesi gibi ayrıntılara girmeden, fasıldan ziyade asıl ile ilgilenerek sonradan suiistimal edilmesi mümkün konulara girmekten çekinmişler. İşte biz Hz. İsa dosyasında tam da bu görüşlere yer verdik. Hadisin zahiri anlamlarından Hz. İsa"nın geleceği ile ilgili meselenin bizzat değil de İseviliğin tasaffi ederek özüne döneceği şeklindeki yoruma itibar ettiğimizi işaretledik. Yazılanlar apaçık ortada iken hatta Hz. İsa"nın Allah"ın oğlu olamayacağı fikrini örnekleyerek izah etmemize rağmen söz üstadı ulemalarımızın neyi kasdettiğimizi anlayamamış olmaları manidar.
         <br/>
         <br/>
         Ancak kötü sözün sahibine ait olduğu hakikatince biz sadece orta yolun naslarını anlatmakla yetiniyoruz.
         <br/>
         <br/>
         <br/>
         TEMEL ESERLERDE VAR
         <br/>
         <br/>
         İki hadis
         <br/>
         <br/>
         Buhârî, Tirmizî ve Müsned"de rivayet edilen bir hadiste Allah Rasulü (sallallâhu aleyhi ve sellem) buyuruyor: "Nefsim kudret elinde olan Allah"a yemin ederim ki, adaletli bir hükümdar olarak Meryem oğlu İsa"nın aranıza inmesi yakındır. Haçı kıracak, domuzu öldürecek, cizyeyi kaldıracak ve bolca mal dağıtacak. Mal o kadar çoğalacak ki, artık kimse onu kabul etmeyecek." (Buhârî, Tirmizî ve Müsned)
         <br/>
         <br/>
         "Ümmetimden hak üzere cihat eden bir taife kıyamete kadar devam edecektir. İsa b. Meryem nâzil olunca Müslümanların emiri "Buyurun, bize namaz kıldırın" diyecek, Hz. İsa da "Hayır, siz birbirinizin emirisiniz. Bu Allah"ın İslâm ümmetine bir ikramıdır" diyecektir." (Müslim, Ebû Davud ve Müsned)
         <br/>
         <br/>
         Fıkh-ı Ekber"de var
         <br/>
         <br/>
         İmam-ı Azam, birkaç sayfadan ibaret olan Fıkh-ı Ekber adlı fezleke mahiyetindeki eserinde şöyle diyor: "Miraç olayı ve haberi haktır. Kıyamet kopmadan önce; Ye"cüc ve Me"cüc"ün zuhuru, güneşin batıdan doğması, İsa"nın nüzûlü ve öbür kıyamet alâmetlerinden sahih habere dayalı olanları haktır, olacaktır!"
         <br/>
         <br/>
         <br/>
         BEDİÜZZAMAN SAİD NURSİ"NİN KONUYLA İLGİLİ GÖRÜŞLERİ
         <br/>
         <br/>
         "Ahir zamanda dinsizliğin iki cereyanı kuvvet bulacak: (...) İkinci cereyan ise: Tabiiyyun, maddiyyun felsefesinden tevellüt eden bir cereyan-ı nemrudâne, gittikçe âhirzamanda felsefe-i maddiye vasıtasıyla intişar ederek kuvvet bulup, Ulûhiyeti inkâr edecek bir dereceye gelir.(...) İşte böyle bir sırada, o cereyan pek kuvvetli göründüğü bir zamanda, Hazret-i İsâ Aleyhisselâmın şahsiyet-i mâneviyesinden ibaret olan hakikî İsevîlik dini zuhur edecek, yani rahmet-i İlâhiyenin semâsından nüzul edecek, halihazır Hıristiyanlık dini o hakikate karşı tasaffi edecek, hurafattan ve tahrifattan sıyrılacak, hakaik-i İslâmiye ile birleşecek, mânen Hıristiyanlık bir nevi İslâmiyete inkılâp edecektir. Ve Kur"ân"a iktida ederek, o İsevîlik şahs-ı mânevîsi tâbi ve İslâmiyet metbû makamında kalacak, din-i hak bu iltihak neticesinde azîm bir kuvvet bulacaktır."
         <br/>
         <br/>
         (On Beşinci Mektup)
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2119 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11145), [web.archive.org (arşiv bağlantısı)](http://web.archive.org/web/20050126115847/http://www.aksiyon.com.tr:80/yazdir.php?id=11145)
