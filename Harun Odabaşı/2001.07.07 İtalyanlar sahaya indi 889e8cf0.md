# İtalyanlar sahaya indi

*Harun Odabaşı 2001.07.07*

<font class="agenda2NewsSpot">
 İtalya, Türk halkını en çok 3. GSM hattının ihale sonuçları açıklanınca şaşırttı. Kazanma ihtimali olan aktörler arasında belki de en düşük reytingi Telekom İtalyaİş Bankası Konsorsiyumu alırdı. Ama sonuç herkesi şaşkına uğratacak kadar sürpriz olmuştu, hem de rekor bir fiyatla: KDV hariç 2,5 milyar dolar.
</font>
<font class="newsDetail">
 İkinci şaşkınlık Garanti Bankası'nın çoğunluk hisselerini İtalya'da yüzde 20'lik pazar payı ile (ki bu İtalya'da kanunen en üst limittir, daha fazlası kartelleşme olur gerekçesi ile yasaklanmıştır) en büyük bankacılık grubu olan Intesa BCI'nın almak istemesi ile yaşandı. Ve yine bir İtalyan bankası Uni Credito bir zamanlar Türkiye'nin 5. büyük bankası olan Demirbank'ı almak üzere.
 <br/>
 <br/>
 İtalyan Eni Firması'nın Mavi Akım Projesi'nin alt yapısını yapıyor olmasını ya da İtalyan Cementir şirketinin 121 milyon dolara İzmir'deki Çimentaş'ı satın almasını saymıyorum, bu belki İtalya'nın Türkiye'de geleneksel olarak görmeye alıştığımız sektörlerdeki atağı idi. Ama ilk ikisi, iletişim ve finans, ekonomik büyüklüğü de dikkate alınırsa daha derin bir stratejik yönelimin işaretlerini taşıyor.
 <br/>
 <br/>
 İşte bu düşüncelerle bundan üç hafta önce dergimizin haftalık olağan haber toplantısında yapmayı planladığımı söyleyip de fırsat bulup bir türlü yayınlayamadığım haber konusunun önemli bir ayağının Uğur İpekçi'nin Habertürk'teki yazısında işlendiğini görünce kadim gazetecilik ilkesi ile hakkalyakin tanışmış oldum. Ne diyordu bu ilke: 'Ey oğul, aklına bir haber konusu geldiğinde vakit geçirmeden onu çalış ve haber yap, çünkü bir başka gazeteci senin aklına geleni düşünüp haber yapabilir. Haber elinde patlar ve üzülürsün.'
 <br/>
 <br/>
 Uğur İpekçi İtalya'nın son dönemde Türkiye'ye ekonomik ölçekte çok yüksek tutarlarla yatırım amaçlı gelmesi ile Fatih Terim, Emre ve Okan'ın İtalyan ligine transferi arasında birebir ilişki kuruyordu. Birçoğunun komplo teorisi olarak nitelendireceği ve elinin tersi ile reddedeceği bu yaklaşım hakkında, başka girizgahlarda bularak bizim de söyleyecek bir iki sözümüz var deyip konuyu işlemeye karar verdim
 <br/>
 <br/>
 Sanayi ve finans lobisi akıllıdır
 <br/>
 <br/>
 Bir kere İtalyan sanayi ve finans lobisinin bu tür bir çalışma içerisinde olması ekonomipolitik gerçeklere cuk oturduğu gibi, 'futbol sadece futbol değildir' tezini de destekliyor. Fiat ve Juventus'un sahibi olan Agnelli'nin Apo krizinin yaşandığı süreçte Rahmi Koç'un araya girmesi ile Hakan Şükür'ü transfer etmek istemesini hatırlayalım. FIAT yüzde 42'lik payı ile Tofaş Otomobil Fabrikası'nın en büyük ortağı. Bakın şu sözler Başbakan Yardımcısı Mesut Yılmaz'a ait: 'Hakan Şükür'ün Juventus'a tranfseri İtalyan sanayi lobisinin Türkiye'ye yakınlaşmak için attığı bir adım olabilir.'
 <br/>
 <br/>
 İkinci olarak İtalya şirketlerinin Terim, Emre ve Okan üzerinden böylesi bir PR çalışması düşünmesi kötü birşey değil ki. Aksine akıllı ve başarılı bir imaj çalışması olarak görülmeli. Hatta bu taktiği Türk firmaları da hedef pazar olarak seçtikleri ülkeler için uygulamalıdır bile.
 <br/>
 <br/>
 Üçüncü olarak Milan ve İnter takımlarının bu transferlerinde politik bir yaklaşım olsun ya da olmasın iki ülke halkı birbirlerine biraz daha yaklaşacaktır.
 <br/>
 <br/>
 Batu: Yakıştırıyorlar
 <br/>
 <br/>
 Fakat bu yaklaşıma, uzun süre Türkiye'nin İtalya Büyükelçiliği'ni yapmış olan İnal Batu kesinlikle katılmıyor. Hakan Şükür'ün Juventus'a transferi meselesinde, İtalyan mallarının boykot edilmesinden dolayı böyle bir ihtiyacın olduğunu söyleyen İnal Batu, ama artık dikenin ayaktan çıktığını ve böyle bir taktiğe gerek kalmadığını savunuyor. İnal Batu'ya göre Futbol artık bir endüstri. Hele İtalya'da futbol gerçekleri daha acımasız. Fatih Terim iki maç kaybettiğinde başına gelecekleri düşünmek bile istemiyorum. Milan kulübünün sahibi böyle bir riski göze almaz.
 <br/>
 <br/>
 Intesa BCI'nin Türkiye temsilcisi Mehmet Uçukoğlu da İnal Batu gibi düşünüyor. Fatih Terim'in Milan takımına teknik direktör olarak gelmesi ile Türkiye'ye İtalyan sermayesinin girmesinin aynı zamana denk gelmesini sadece bir rastlantı olarak görüyor ve bu tip iddialara 'sadece gülerim' diyor
 <br/>
 <br/>
 Gümbür gümbür geliyorlar
 <br/>
 <br/>
 Türkiye ile İtalya arasındaki ilişkiler parfüm, ayakkabı, otomotiv ya da hazırgiyim ile sınırlı değil. İtalyanlar Mussolini döneminden bu yana Almanlar'ın da desteği ile otoyol, baraj ve tünel yapımında çok büyük bir gelişme yaşamıştır. Türkiye'de de bu üç alanda çok önemli projelerde imzası vardır. Örneğin Bolu tüneli bir italyan firması tarafından yapıldı. Biz İtalya'nın Türkiye'deki faaliyetlerini Fiat, Pirelli, Benetton, Magneti, Marazzi ve Barilla gibi köklü ve başarılı firmalar üzerinden tanıyorduk. Ta ki 2000 yılına kadar.
 <br/>
 <br/>
 'Bir devin uyanışı'
 <br/>
 <br/>
 Intesa BCI'nin Türkiye temsilcisi ve Garanti Bankası ile ortaklık görüşmelerini yürüten Mehmet Uçukoğlu, İtalya'nın Türkiye'nin gerçek potansiyelini yeni yeni algılamaya başladığını belirterek son yatırımları da 'bir devin uyanışı' olarak yorumluyor. İtalya'nın uzun yıllar Türkiye ile olan ilişkilerini ihmal ettiğini belirten Mehmet Uçukoğlu, "Türkiye'ye FIAT ve Pirelli dışında hiçbir büyük İtalyan firması girmedi. Belki de İtalya'daki istikrarsız koalisyonlar dönemi, Temizeller Operasyonları böyle bir yönelişi engelledi. Ancak Aria'nın milyarlarca dolarını Türkiye'ye yönlendirmesi tetikleme görevi yaptı' diyor.
 <br/>
 <br/>
 Bankacılık sektörünün bir ülkeye girmesinin hem bir başlangıç hem de sonuç olduğunu kaydeden Uçukoğlu, bankacılık sektörü girmeden ön sektörlerin piyasaya girmesi gerektiğini, Aria ve Fiat'ın ek yatırımlara girmesinin öncü girişler olarak değerlendirilebileceğini anlatıyor. Uçukoğlu'na göre, finans sektörüne İtalya'nın en büyük bankasının gelmesi Türkiye üzerine yönelimleri büyük ölçüde artıracaktır. Türkiye'nin sorunu kısa vadede. Bütün uluslararası reyting kuruluşları, Türkiye'nin gelecekte çok büyük bir potansiyel olduğunda hemfikir. Ancak kısa vadede reyting çok düşük. Örneğin siyasi belirsizlik bir giderilebilse Türkiye'ye olan talep tahmin edemeyeceğimiz ölçüde artacak.
 <br/>
 <br/>
 Aracılar levanten ve Musevi
 <br/>
 <br/>
 Türkiyeİtalya ilişkilerinin gelişmesinde aracı ya da danışman olan kişilerin yapısına bakıldığında ilginç bir nokta dikkat çekiyor. İtalya patentli ürünlerin Türkiye distribütörlüğünü yapan şirketlerde de aynı durum söz konusu. İtalyanlar genelde Türkiye'de köprü görevi yapacak olan kişileri bizim levanten dediğimiz yüzyıllardan beri ya Türkiye'de yaşayan Hıristiyan İtalyanları, ya Cenevizleri,  ya Rum kökenli aileleri, ya da 500 yıl önce İspanya'dan göç eden Musevi vatandaşlarımızı tercih ediyorlar. Türkiye'de İtalyan kökenli aileler Türkçe ve İtalyancayı ana dilleri gibi kullandıkları için ve her iki toplumda da pozitif karşılandığı için ticari işlerin yürümesinde olumlu bir durum ortaya çıkıyor.
 <br/>
 <br/>
 'Bu durum gayet akılcı'
 <br/>
 <br/>
 Intesa BCI'nin Türkiye temsilcisi Mehmet Uçukoğlu böyle bir ilişkinin aklın gereği olduğunu ve gayrimüslim tebanın sadece İtalyanlar tarafından değil diğer Avrupa ülkeleri tarafından da ilk planda tercih edildiğini çünkü bu yapı ile daha rahat ilişkiye geçebildiklerini, doku uyuşmazlığının olmadığını söylüyor. Her ülkenin kendine göre şartları olduğunu ve bunu dikkate almak gerektiğini ifade eden Uçukoğlu, İtalyan bankasının Pakistan'daki ilişkilerin yürütülmesinde bir Türk olarak kendilerini tercih ettiğini, çünkü Pakistan'da Türk imajının diğer milletlere göre çok iyi bir noktada olduğuna işaret ettikten sonra İtalyanların huyunu bildikleri insanlarla Türkiye'de çalışma yürütmelerinin gayet doğal olduğunu belirtiyor.
 <br/>
 <br/>
 Aldo Kaslowski diye biri
 <br/>
 <br/>
 İtalya ile ilişkiler deyince ilk akla gelen isimlerden olan Aldo Kaslowski bu duruma verilecek en iyi örneklerden birisi. TÜSİAD Başkan Yardımcısı ve Dış İlişkiler Komisyonu Başkanı Aldo Kaslowski 117 yıl önce Şark Ekspresi inşaatı için Türkiye'ye gelen Kaslowski ailesinin 3. kuşak ferdi. 1937 yılında İstanbul'da doğdu. 1957'de Kaslowski aile şirketinde çalışma hayatına başladı. 1965'te organik kimya AŞ'yi, 1970'te Organik Holding'i kurdu. 1971 Young President örgütünün İstanbul şubesi kurucularından oldu. 1977'de İtalya Cumhurbaşkanı tarafından Cavaliere Ufficiale nişanı ile taltif edildi. 19831985 Young President AvrupaAvrupa Başkanı ve Yönetim Kurulu üyesi. 1995'ten sonra TÜSİAD Dış İşleri Komisyonu Başkanı. 1997'den sonra TÜSİAD Yönetim Kurulu üyesi ve Başkan Vekili. Organik Holding Yönetim Kurulu Başkanı ve CEO'su. Türk Pirelli Kablo Yönetim Kurulu üyesi.
 <br/>
 <br/>
 Uluslararası deneyimi ve popülatiresinden dolayı Sabancı Holding, McKinsey'in 'yeniden yapılanma' kapsamındaki önerisine uyarak, yönetim kurulu üyeliğine Can Paker ve Lütfi Yenel ile birlikte Aldo Kaslowski'yi getirdi. Paker, Kaslowski ve Yenel, Sabancı Grubu dışındaki asli görevlerini bırakmayacak. Bu üç profesyonel, birikim ve tecrübelerini Sabancı Grubu'na da yönetim kurulunda aktaracak.
 <br/>
 <br/>
 Yine İtalya'dan Türkiye'ye göçen Musevi ailelerin en iyi bilinenlerinden olan Bernar Nahum'un Koç ailesinin İtalya ile özellikle otmotiv alanında gerçekleştirdiği başarılı çalışmaların Koç Grubu'nu ne ölçüde büyüttüğü ise piyasa tarafından bilinen bir gerçek.
 <br/>
 <br/>
 Rakamlar ne diyor?
 <br/>
 <br/>
 Biraz da rakamların dili ile iki ülke arasındaki ilişkileri değerlendirelim: İtalya ülkemiz dış ticaretinde önemli bir yere sahip. İtalya, 1997, 1998, 1999 ve 2000 yıllarında  Türkiye'nin en çok ithalat yaptığı ülkeler arasında Almanya'dan sonra 2., en çok ihracat yaptığı ülkeler arasında ise 3. veya 4. sırada yer almıştır. Toplam ticaret hacmi 6 milyar dolar ve bunun 4 milyar doları ithalat.
 <br/>
 <br/>
 1993 yılında İtalya, 419 milyon dolarlık yabancı sermaye izni ile ilk sırayı alırken, takip eden yıllarda izin verilen İtalyan sermayesinde düşüş görüldü ve İtalyan firmaları 1994 yılında 164 milyon dolarlık, 1995 yılında ise 98 milyon dolarlık yabancı sermaye izni aldılar. 19801996 yılları arasında izin verilen İtalyan yabancı sermayesinin toplam miktarı ise 1 milyar 239 milyon dolara ulaştı. 1997 yılından itibaren izin verilen İtalyan sermayesinde yeniden artış gözlendi. 2000 yılında ise İtalya, 271.6 milyon dolarlık yabancı sermaye izni ile Hollanda ve Almanya'dan sonra üçüncü sırayı aldı.
 <br/>
 <br/>
 1988 yılında toplam 17 İtalyan firması ülkemizde faaliyet gösterirken, bu rakam İtalyan yatırımcıların ülkemize artan ilgileri sonucu 2000 yılında 194'e ulaştı. Bu firmaların toplam yabancı sermaye içindeki payları yüzde 7.5. İtalya ülkemizdeki dış yatırımlar arasında yedinci sırada yer alıyor. Türkiye'deki İtalyan yatırımları imalat sanayiinde taşıt araçları ve yan sanayi, kimyasallar, lastik, elektronik, hazır giyim, seramik ve demirçelik; hizmetler alanında ise ticaret ve sigortacılık sektöründe yoğunlaşıyor.
 <br/>
 <br/>
 3. GSM lisansı için Ulaştırma Bakanlığı tarafından açılan ihaleyi İş BankasıTelekom Italia Konsoriyumu kazandı. Bu ortaklık iki ülke arasındaki ilişkilerin daha da gelişmesine katkıda bulunacak ve İtalyan yatırımcılara örnek teşkil edecek özellikte. İtalyan yatırımcıların Türkiye'ye gelmelerini teşvik etmek amacıyla DEİK bünyesinde faaliyet gösteren Türkİtalyan İş Konseyi de çalışmalarını sürdürmekte ve bu çerçevede 2001 yılı içinde İtalya'da gerçekleştirilecek olan İş Konseyi Ortak Toplantısı ve toplantıyı takiben düzenlenecek Tanıtım Seminerleri sırasında İtalyan yatırımcıları Türk pazarı, yatırım koşulları ve işbirliği yapılabilecek sektörler konularında bilgilendirmeyi planlıyor.
 <br/>
 <br/>
 Türkiye ile İtalya arasındaki ekonomik bağlantının en üst ilmiğinde P2 Mason Locası'nın olduğu yönündeki iddialara değinmek istemedik, bu tip üst yapıların inkarı mümkün olmayacak ölçüde ortaya çıktığını bilmekle birlikte biz konunun daha ziyade ekonomik ve tarihi gerçekliklerine temas etmek istedik. Siz isterseniz uluslararası bu yapıyı kurgulayabilirsiniz...
 <br/>
 <br/>
 email: harunodabasi@usa.net
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-7962-35-italyanlar-sahaya-indi.html), [web.archive.org (arşiv bağlantısı)](http://web.archive.org/web/20110818173441/http://aksiyon.com.tr:80/aksiyon/haber-7962-35-italyanlar-sahaya-indi.html)
