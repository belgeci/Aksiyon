# İstanbul'dakı taşralılar

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050226214234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214234im_/http://www.aksiyon.com.tr/resim/350/36.jpg" vspace="5"/>
  </p>
 </font>
 <font class="content">
  Ortaokul ve liseyi okuduğumuz yıllarda “Çocuklar sizler bizim geleceğimizin garantisisiniz” gibi sözler hep hamasi nutuklar gibi gelir, bir kulağımızdan girer diğerinden çıkardı.
 </font>
 <br/>
 <p>
  <font class="content">
   Ama orta yaş sendromlarını yaşarken, hele okula kayıt zamanı yaklaşmış bir çocuğunuz da varsa eğitimin ne kadar önemli bir hadise olduğunu kavramak durumunda kalıyorsunuz.
   <br>
    <br>
     Eğitim bilimcilerin de ifade ettiği gibi okul çok önemli bir ‘şekillendirme’ yeri. Sosyal mirasın, bilimin ve bütün gerçeklerin sistematik olarak nakledilmesinde, dolayısı ile yeni nesillerin şekillenip, yönlendirilmesinde ana rolü eğitim kurumları oynamakta.
     <br>
      <br>
       Yani okulun önceden tespit ettiği bir ‘model insan’ prototipi var. Bu modelin, fikriyatı ne olursa olsun her okulda olması da gayet normaldir. Osmanlı’nın son dönemlerinden ya da Türkiye Cumhuriyeti’nin ilk dönemlerinden günümüze kadar gelen her okulun ruhunu ortaya çıkartırken onun model insan tipini tespit etmek büyük önem taşıyor.
       <br/>
       <br/>
       Bu cümleden olarak, Haydarpaşa Lisesi Türkiye’nin en büyük lisesi olmakla birlikte dev cüssesi ile Anadolu’da kabuğunu yırtmaya çalışan, kıpraşan bir neslin filiz verdiği yerli okullarımızın en önemlilerindendir. Vefa, Kabataş, İstanbul Erkek Lisesi ile aynı kategoride değerlendirilmesi gereken bir yerliliği ve kozmopolitliği olmakla birlikte Mardin, Zonguldak, Urfa, Şebinkarahisar, Antalya, Sivas gibi Anadolu’nun her yerinden, her etnik gruptan fakir ama zeki çocukların daha yoğun bir araya geldiği bir okul olmuş Haydarpaşa Lisesi. Haydarpaşa’nın belki de en önemli tarihi misyonu Anadolu ile İstanbul arasında köprü olmasında aranmalı.
       <br/>
       <br/>
       Haydarpaşa Lisesi’nin şu anda Marmara Üniversitesi’ne ait eski binasında iki binden fazla öğrencisi vardı ve bu öğrencilerin yarısından fazlası yatılı okurdu. Okul o kadar büyüktü ki, eski talebeleri 17 tane lise 1 sınıfının olduğunu hatırlıyorlar. Bazı yatakhanelerinde 200 öğrenci birarada yatardı.
       <br/>
       <br/>
       Sol’un kahramanları da Haydarpaşa’dan
       <br/>
       <br/>
       Sol düşüncenin bir fırtına gibi estiği yıllardan da nasibini almış okul. Mahir Çayan, Deniz Gezmiş ve Halil Ergün gibi isimler Haydarpaşa’da okumuşlar. Bunlardan bir tek Deniz Gezmiş kendi ifadesi ile sıkıldığı için lise üçte iken okuldan ayrılarak Bilir Koleji’ne kaydını yaptırır. Aslında Deniz Gezmiş’in Haydarpaşa Lisesi’nden ayrılma nedeni fizik dersinden aldığı nottur. Deniz, 1963—64 döneminde fizik dersinden 0.5 not alarak, okulun sınav yönetmeliğine göre; “Fen kolunda, fen derslerinden bütünleme sonunda tek derse indirilse dahi sınıfta kalınır” gerekçesi ile bir sene kaybeder.
       <br/>
       <br/>
       Okulun bugün bile az rastlanır bir disiplini vardı. Hatta bir senesinde tarih öğretmeni öğrenciler sınıfa makul bir gerekçeleri olmasına rağmen gelmeyince bütün sınıfı o sene sınıfta bırakmıştı.
       <br/>
       <br/>
       Haydarpaşa bizden bir okul
       <br/>
       <br/>
       Haydarpaşa Lisesi’nde örfi anlamda bir Anadoluluk hakimdi. Bu özelliğinden dolayı Kadıköy’ün ya da Moda’nın en zengin ailelerinden bazıları çocuklarını Saint Josef, ya da Saint Benoit Lisesi’ne verebilme imkanları olmasına rağmen Haydarpaşa Lisesi’ni tercih etmişlerdir. Yabancı okullar gelenekten gelen zenginlerimizi biraz ürkütüyordu. Tabii bu sosyete ailelerin kökenine de bakıldığında yine bir Anadolu şehrinden göçtükleri görülüyor. Haydarpaşa’nın en uçtaki fakir ile en uçtaki zengin çocuklarından oluşan harmonisi içerisinde eriyen ve kaynaşan çocuklar hayatlarının ilerleyen bölümlerinde de bu kazanımlarından çok istifade etmişlerdir. Kadıköy Belediye Başkanı Selami Öztürk, Haydarpaşa ekolünün temsilcilerinden. “Bugün insanların maddi durumları ne olursa olsun, zengin ve fakirle samimi bir diyalog kurabiliyorsam bunu Haydarpaşa Lisesi’nin sağladığı imkanlara borçluyum” diyen Selami Öztürk’e göre özellikle gelir dağılımı adaletsizliklerinin yaşandığı, zenginlerin fakir hayatından tamamen kendisini izole ettiği bu dönemde böyle kaynaşma ortamlarının varlığı daha bir önem kazanıyor. Üzüntülerin, parasızlığın, sevinçlerin paylaşıldığı Haydarpaşa Lisesi’nde kolejlerde yaşanması mümkün olmayan bir harmoni oluşuyordu.
       <br/>
       <br/>
       Haydarpaşa Lisesi’nde yatılı okuyan Prof. Dr. Haşmet Başar da Haydarpaşa’nın yatılı olmasının getirdiği çok önemli bir psikolojisi olduğunu söylüyor. Türkiye’nin her bölgesinden okula talebelerin geldiğini ifade eden Başar şu tespitleri yapıyor: “Doğudan gelen arkadaşlarımızla aramızda hiçbir problem yaşanmadığı gibi ciddi bir kaynaşma yaşanıyordu. Elazığ, Mardin ve Malatya’dan gelen fakir ama zeki Kürt arkadaşlarımız vardı. Bugün bile eksikliğini hissettiğimiz bu kaynaşmayı Haydarpaşa Lisesi bize sağladı. Yatılılık psikolojisi içerisinde okul bizi Türk—Müslüman kimliği içinde eritiyordu. Hayatımın ilerleyen bölümlerinde kendi insanımdan kopmadan yaşayabildi isem lisemin bunda büyük payı var”.
       <br/>
       <br/>
       Yatılı okulların kaynaştırma misyonunu görünce bugün Türkiye’de yatılı okul sayısının artırılması gerektiğini düşünmeden edemiyoruz. Çünkü kozmopolit yapıda tutacağınız okulda insanlara birbirini tanıma imkanının küçük yaşta verilmesi halinde gelecekte bu nesil şuuraltında besledikleri barışçı yapıları ile memleketin tutkalı olacaklardır.
       <br/>
       <br/>
       Okulda gelecekte de kendini devam ettirdiği için dikkat çeken ilginç arkadaşlıklar da oluyordu. Ahmet Hamoğlu, Kadir İnanır, Mehmet Ali Yılmaz ve Mehmet Ağar aynı dönemde yatılı okuyorlar. Farklı alanlarda kendilerini ispat eden bu kişiler arasındaki dostluklar bugün bile çok kuvvetli.
       <br/>
       <br/>
       Hamamında ders çalışanlar vardı
       <br/>
       <br/>
       Haydarpaşa Lisesi’nde kendisini İstanbul’a kabul ettirmek zorunda olan öğrenciler bulunduğu için bu okulun öğrencileri derslere daha bir hırsla çalışıyordu. Türk eliti arasında hatırı yüksek bir okul olmadığı için yabancı okullara göre bu okulun mezunları maça bir sıfır mağlup başlayan futbol takımı oyncuları gibi idi. Bu sebeple normal etüt saatleri dışında çalışmak yasak olmasına rağmen yat saatinden sonra bile okulun bodrumunda, hamamında ders çalışırlardı. Hatta bir gün müdür muavini bu öğrencileri bodrumda yakaladığında görmezlikten gelecek, “Çalışın bakalım, Türkiye’nin sizin gibi Anadolu toprağından çıkmış insanlara ihtiyacı var” diyecekti.
       <br/>
       <br/>
       Bu büyük okulda Türk nüfus çok fazla olduğu için gayri—müslim teba genelde Haydarpaşa Lisesi’ne çocuklarını göndermemiştir. Genelde kendi okullarına ya da yabancı okullara göndermeyi tercih etmişlerdir.
       <br/>
       <br/>
       Tıbbiye iken lise oldu
       <br/>
       <br/>
       Okul II. Abdülhamit zamanında 1903 yılında Makteb—i Tıbbıye—i Şahane’ye tahsis edilmişti. Tıp Okulu olarak 1933 yılına kadar öğretime devam etti. 26 Eylül 1934’te Atatürk’ün emriyle Haydarpaşa Erkek Lisesi olarak öğretime açıldı.
       <br/>
       <br/>
       Okul adını 1887’de Osmanlı—Yunan harbinde büyük fedakarlıklar gösteren Haydar Paşa’dan almıştır. Okul kısa zamanda her yönden gelişerek çevrenin yatılı ve gündüzlü ortaöğretim ihtiyacını karşılar duruma geldi. 1979—1980 öğretim yılında yatılı öğretimin sona erdirilmesiyle okulun bina sorunu başladı. Marmara Üniversitesi Tıp Fakültesi’nin binaya taşınması okulun kullanım alanını daraltmış, eğitimi zorlaştırdı.
       <br/>
       <br/>
       1989—1990 öğretim yılı ara tatilinden faydalanılarak, Altunizade’de Validebağ Öğretmenler Hastanesi bahçesinde yapılan yeni binasına taşınmıştır.
       <br/>
       <br/>
       Bugün Haydarpaşa Lisesi’nden isminin dışında hiçbir eser kalmamış. Okul tarihî binasından taşınarak daha küçük bir binaya nakledilmiş. Şimdilerde okulun eski ve nüfuzlu öğrencileri tıbbiye olarak kullanılan eski binayı Haydarpaşa Üniversitesi’ne dönüştürmek için kolları sıvamış durumdalar.
       <br/>
       <br/>
       e—mail: harunoda@mynet.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12930), [web.archive.org (arşiv bağlantısı)](http://web.archive.org/web/20050226214234/http://www.aksiyon.com.tr:80/detay.php?id=12930)
