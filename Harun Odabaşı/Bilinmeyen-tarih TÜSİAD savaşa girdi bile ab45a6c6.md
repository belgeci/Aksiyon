# TÜSİAD savaşa girdi bile

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20030627063040im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627063040im_/http://www.aksiyon.com.tr/resim/39/50.jpg" vspace="5"/>
  </p>
 </font>
 <font class="content">
  Irak operasyonu öncesinde Türkiye’nin kayıtsız şartsız ABD’nin yanında olması gerektiğine dönük sözleri ‘Boğaziçi Kulübü’nü zor durumda bıraktı. ABD’de bile savaş konusunda ittifak sağlanamamışken ve savaş çıkması halinde Türkiye’nin meçhule doğru yol alması muhtemelken TÜSİAD’ın kraldan fazla kralcı kesilmesi ne ile izah edilebilir? “TÜSİAD’ın yapısının bozulmasındaki en büyük sebep yabancı sermayeli şirketlerin derneğe üye olması oldu.
 </font>
 <p>
  <font class="content">
   Benim görev yaptığım dönemde yabancı sermayenin TÜSİAD’a girmesine izin vermedik. Hatta yabancı sermaye ağırlıklı bir şirketi yönetime getireceklerdi, karşı çıktık. Bir Türk yönetici yok mu ki TÜSİAD’ın başına bir yabancıyı getiriyoruz? Benden sonra yabancı şirketler derneğe üye yapıldı. Yönetimde ve dış temaslarda aktif görevler verildi. TÜSİAD’ın millilik vasfı ikinci plana itildi.”
   <br/>
   <br/>
   Bu sözler içeriden birisine, TÜSİAD’da en uzun süre genel sekreterlik yapan (1980’den 1993 yılına kadar) İhsan Özol’a ait. 2000 yılının ortalarında kendisi ile yaptığımız röportajda Türkiye Sanayici ve İşadamları Derneği’nin (TÜSİAD) yabancı dil, azınlıklar ve Güneydoğu sorunu ile ilgili konularda hazırlattığı raporlarla alakalı bu değerlendirmeyi yapan Özol, TÜSİAD’ın filtre kullanmadan Batı’nın isteklerine boyun eğmesini tehlikeli bir süreç olarak görüyordu.
   <br/>
   <br/>
   Yönetim Kurulu Başkanı Tuncay Özilhan’ın geçen hafta 58. hükümete yönelik yaptığı sert açıklamalar TÜSİAD’ın ‘varlık gerekçesi’ üzerine zaman zaman yapılan tartışmayı yeniden ateşledi. Bir toplantının açılışında konuşan Özilhan, dış ticaretten sorumlu Devlet Bakanı Kürşat Tüzmen’in 350 kişilik bir işadamı heyeti ile yaptığı Irak gezisini eleştirerek, hükümetin yaklaşan savaşla ilgili ‘kararsız ve kapalı tutum’ içerisinde olduğunu iddia etti. Özilhan, “Dünya dengeleri içinde tek başınıza bu çözümü üretemeyeceğiniz bir noktaya geldiğinizde, yapılacak şey, zararı en aza indirecek, kayıplarınızın telafisini en yüksek düzeye çekecek önlemleri alarak, desteğinizi gerçekçi bir düzeyde tutarak, müttefiklerinizin yanında yer almaktır. Türkiye, demokratik bir ülke olarak, hiçbir zaman totaliter bir rejimin yanında yer almamalıdır. AB’nin konuyla ilgili tutumu yakından ve dikkatle izlenirse, meşruiyetle ilgili hissedilen sıkıntılar da büyük ölçüde ortadan kalkar. Hükümet tek parti iktidarı gücüyle toplumsal uzlaşma zemini yaratmak yerine popülist söylem ve uygulamalara gitti. İstikrar programının gereklerine uymayan icraatları hayata geçirdi” diyerek ne demek istediğini yuvarlak ve belirsiz cümlelere girmeden açık bir dille ortaya koydu.
   <br/>
   <br/>
   Yeni hükümete sert tepki
   <br/>
   <br/>
   TÜSİAD’ın sert üslubuna önceki dönemlerde sadece muhatap olduğu kesimden cevap gelirdi. Fakat bu sefer öyle olmadı; medya ve sivil toplum örgütlerini içine alan çok geniş bir çevreden, hatta kendi üyelerinden bile tenkit oklarına muhatap oldu. Vatan hainliği, hezeyan geçirme, bölgeyi bilmemek ve insan unsurunu atlamak gibi farklı noktalardan suçlandı. Muhtemel Irak operasyonu öncesinde Türkiye’nin kayıtsız şartsız ABD’nin yanında olması gerektiğine dönük sözleri ‘Boğaziçi Kulübü’nü zor durumda bıraktı. ABD’de bile savaş konusunda ittifak sağlanamamışken ve savaş çıkması halinde Türkiye’nin bir meçhule doğru yol alması muhtemelken TÜSİAD’ın kraldan fazla kralcı kesilmesi ne ile izah edilebilirdi?
   <br/>
   <br/>
   Türkiye İhracatçılar Meclisi (TİM), kendisine üye 57 ihracatçı birliğinin altına imza attığı bir bildiri ile TÜSİAD’a duyduğu tepkiyi ortaya koydu: “Kurulmuş erken ve yanlış cümlelere verilecek zerre kadar primimiz yoktur. ABD’de yoğun bir biçimde tartışılırken, bu denli hassas bir coğrafyada tartışmayı kararsızlık sayan ve savaşın bedelini insani bir utançla değil, yalnızca rakamlarla ölçen ve bu ölçümü yaparken bile doğru hesaplar yapamayan her türlü hezeyancı ve kışkırtıcı anlayışa karşıyız!”
   <br/>
   <br/>
   Türkiye Giyim Sanayicileri Derneği (TGSD) Başkanı Umut Oran, TÜSİAD üyelerinin bölgeyi ve bölge insanını bilmeden sözkonusu konuşmayı yapmış olduklarını ileri sürdü. Bütün dünya ülkelerinin uluslararası ilişkilerde ekonomiye öncelik verdiğine değinen Oran, Türkiye’de ise bunun ayıp sayıldığını, ekonomik garantiler almadan Irak operasyonuna katılmanın yanlış olacağını söylüyor. TÜSİAD’a karşı üslubunu sertleştiren Oran, “Savaş yanlısı politika takip etmeyi savunmak doğru değil. Bölge insanının ne düşündüğünü yerinde tespit etmek gerekiyor. ABD yanlısı politika takip etmemizi isteyenler ABD’nin Türkiye’ye ne gibi kolaylıklar sağladığına bakmalılar. ABD ekonomisi şu anda dünyanın en güçlü ve canlı ekonomisi. Türkiye ABD’ye kota uygulamazken, ABD Türkiye’ye 4 katı uyguluyor. Aynı zamanda miktar kısıtlaması var” diyor.
   <br/>
   <br/>
   Ulusal Sanayici ve İşadamları Derneği (USİAD) Başkanı Kemal Özden ise konuya daha farklı bir yerden yaklaşıyor. Özden, can çekişen ve yok olmaya mahkum bir kurum olan TÜSİAD’ın, zemininin kaydığını gördükçe paniğe kapılıp daha çok saçmalamaya başladığını söylüyor. TÜSİAD’ın eskisi gibi homojen bir dernek olmadığını ve görüşlerine katılmadığı halde sırf popüler olduğu için bu derneğe üye olan birçok vatanperver işadamının bulunduğunu ifade eden Kemal Özden, Tuncay Özilhan’ın “TÜSİAD’ın hükümete yönelttiği eleştirilere katılmayan birçok üyesi var” dedi. “Faiz borçlarını verirken seslerini çıkarmayanların emeklilere verilen paralara gelince kaynağını sormasına anlam veremiyorum. Eleştiriyor ama bunu yaparken  lafları yuvarlamıyor, yumuşatmıyor; adeta ültimatom verir gibi konuşuyor. Türkiye ekonomisinin IMF politikalarına kayıtsız şartsız boyun eğmesini istiyor. Geleceğini Türkiye’nin kaderine değil uluslararası şirketlerin kollarına emanet etmiş” diyor.
   <br/>
   <br/>
   MÜSİAD: 57. hükümete niçin sabrettiniz?
   <br/>
   <br/>
   58. hükümete en uzun vadeli krediyi açan MÜSİAD da Özilhan’ın çıkışını değerlendirme hususunda diğerlerinden farklı bir yerde durmuyor. TÜSİAD’ı isim vermeden eleştiren MÜSİAD Başkanı Ali Bayramoğlu, “MÜSİAD, evvelki iktidara kayıtsız şartsız yıllarca tahammül edenlerin, hükümete tanınan sürenin dolduğu iddialarını da ucuz tehditler olarak görmektedir” dedi. Nema ödemeleri, asgari ücret, emekli maaşları, kamu yatırımları gibi uygulamalar üzerine yapılan eleştirilerin güven ve istikrar atmosferini zedelemeye başladığını belirten Bayramoğlu; hükümetin, çoğu maksatlı bu eleştirileri cevaplamaktan icraat yapamadığını, bakanların morallerinin bozulduğunu, bunun da ekonomiyi olumsuz etkilediğini söyledi.
   <br/>
   <br/>
   ‘Türkiye Ortadoğu’da inisiyatif kazandı’
   <br/>
   <br/>
   Eleştirilerine derinleştirerek devam eden Bayramoğlu, açıklamaları dinlediğinizde sanki Türkiye’de işlerin çok kötüye gittiğinin, ekonomik göstergelerin “alarm” verdiğinin sanılacağını, oysa bugün Türkiye’nin uzun yıllardır hasret kaldığımız bir istikrar ortamını yaşadığını belirtiyor. “Açıklamalar boşa düşmüştür. Çünkü felaket tellallığının haklı bir zemini yok. Daha önce hükümete açık destek veren kesimler, henüz 3 ay dolmadan ne oldu da bu kadar keskin bir dönüş yaptılar? Bunun iyi düşünülmesi gerekir” diyor. Hükümetin dış politikalarına yöneltilen eleştirilerin haksız olduğunu belirten Bayramoğlu, Başbakan Gül’ün Ortadoğu’da yaptığı ziyaretlerin, uzun bir süredir ilk defa, Türkiye’nin AB ülkelerinden daha önce inisiyatif kazanmasını sağladığını söylüyor.
   <br/>
   <br/>
   Milli burjuvaziden uluslararası partnere
   <br/>
   <br/>
   Milli burjuvazi projesinin bir ürünü olmasına rağmen TÜSİAD’ın uluslararası sermaye ile bu denli  entegre olması ayrı bir analiz konusu. Ziya Gökalp ve Atatürk’ün fikri temellerini attığı milli burjuvazinin oluşturulması projesi 1950 ve 60’lı yıllarda ‘holding’ler şeklinde semeresini verdi ve 1970’li yılların hemen başında gözle görülür bir büyüklüğe ulaştı. 1971 yılında karma ekonomi modelini benimseyen bu çok özel zengin kesim biraraya gelerek Türk Sanayicileri ve İşadamları Derneği (TÜSİAD) adı altında somut bir temsil yapısına kavuştu. İşte o günden bu yana TÜSİAD Türk siyasi hayatının inişli—çıkışlı, darbeli—muhtıralı döneminde çok önemli roller üstlendi. İthal ikameci ve iki darbeli bu dönem TÜSİAD üyelerinin devlet eli ile servetlerine servet kattığı dönem oldu. Üye sayısının 469 olmasına bakıp küçük bir grubun sesi gibi algılanabilir. Ancak üyelerin ekonomik gücü göz kamaştırıcı. Ülke GSMH’nın yüzde 35’ini bu mutlu azınlık üretiyor.
   <br/>
   <br/>
   Türkiye, çok partili sisteme geçtiği 1946’dan bu yana sivil—asker demokrasisi ile idare edildi. İçe kapalı ekonomi modelinin uygulandığı zaman diliminde devletçi ekonominin açmazlarını görmezden gelen TÜSİAD, özellikle 1980’li yılların ortalarından itibaren demokratik yapının askeri rejim ile popülizm arasında gidip gelen bir sarkaca dönüştüğünü ve sistemin içinin sürekli kemirilerek eritildiğini fark etmeye başlıyor. TÜSİAD’ın birbiri ardına patlattığı demokratikleşme raporlarınının arkasında iki önemli faktör yatıyor. Birincisi TÜSİAD üyesi sermaye gruplarının önemli bir kısmının uluslararası şirketlerle yani global sistemle entegre olması. İkincisi, Türkiye’nin AB’ye girme şansının somutlaşması. 1987 yılında AB’ye tam üyelik başvurusu yaptığımız günden bu yana inişli çıkışlı bir grafik izleyen Türkiye—AB ilişkileri 12 Aralık 2002 Kopenhag virajına girerken tünelin ucunun görüldüğü bir noktaya taşındı. Devlet refleksine her zaman saygılı olmuş TÜSİAD cesur adımlar atmaya başladı.
   <br/>
   <br/>
   TÜSİAD, SİAD’lardan ne istiyor?
   <br/>
   <br/>
   TÜSİAD’ın büyük sermaye gücüne rağmen etkisini yitirmeye başlamasına sebep olan en önemli faktörlerden biri hiç şüphesiz 1980’li yıllarda Anadolu’da palazlanmaya başlayan ve ‘Anadolu Kaplanları’ yakıştırması yapılan yeni bir sermaye grubunun ortaya çıkması oldu. TÜSİAD üyeleri gibi devlet imkanları ile değil kendi özkaynakları ile büyüyen bu şirketler, güç kazandıkça merkezden yani devletten daha fazla hak talep etmeye başlamıştı. TÜSİAD, yurtdışındaki temsillerde de zorlanmaya başlamıştı. Almanya Sanayici ve İşadamları Derneği’nin 500 bin üyesi var iken, 469 üye ile 70 milyonluk Türkiye’nin temsilciliğine soyunmak artık gizlenemeyen bir paradoks haline gelmişti. TÜSİAD’ın son 7—8 yıldır Anadolu Sanayici ve İşadamları Dernekleri ile ortak platform oluşturma çabası biraz da bundan. Fakat bu zamana kadar biraraya gelmelerden somut bir netice alındığı söylenemez. Çünkü TÜSİAD abi ve sözcü konumunu devam ettirerek diğer SİAD’ları temsil etmek istiyor. Ancak Anadolu dernekleri daha etkin ve demokratik bir platform oluşturulmasından yana. Anadolu SİAD’ları, TÜSİAD’ın gücüne ve birikimine saygılı olduklarını, ancak bu kurumun üyelerinin kendileri hakkında karar vermelerini içlerine sindiremediklerini belirtiyorlar.  Ayrıca, yurtiçi ve yurtdışında önemli ekonomik roller üstlenmeye aday Türk burjuvazisi, içe kapalı bir Türkiye ile bu hedefine ulaşamazdı. İç sorunlarını çözmüş, demokrasi ve serbest piyasa ekonomisini yerleştirmiş bir ülke ancak Asya—Orta Asya ülkelerinde etkin bir partner olabilirdi. Evet, TÜSİAD bu fotoğrafı 1990’lı yılların sonlarında tüm çıplaklığı ile gördü ve gördüğü andan itibaren de kendisini üreten sistem ile bağlarını yavaş yavaş koparma stratejisine yöneldi.
   <br/>
   <br/>
   Seri halinde yaptıkları ‘insan hakları, demokratikleşme standartlarının yükseltilmesi paketi’, tartışma toplantıları ve demokratikleşme raporu TÜSİAD’ın gündeminin sadece ekonomiyi değil, Kopenhag Kriterleri’ne uyumu da içerdiğini gösteriyordu. Fakat son hamleleri TÜSİAD’da iplerin kimin elinde olduğu sorusuna kuvvet kazandırdı. Yoksa, Kemal Özden’in iddia ettiği gibi TÜSİAD kendi fikri olmayan ve dışarıdan empoze edilen fikirlerin sözcülüğünü yapan bir dernek mi? Bu dernek daha çok tartışılacak...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2326), [web.archive.org (arşiv bağlantısı)](http://web.archive.org/web/20030627063040/http://www.aksiyon.com.tr:80/detay.php?id=2326)
