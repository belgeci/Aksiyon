# Yeni bir 1929 buhranına doğru

*Harun Odabaşı 1998.09.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet Bakanı Güneş Taner'in tespiti konuyu özetliyor aslında; 'Bundan yıllar evvel dünya küresel ekonomi olmasının zevkini yaşarken, bugün küresel ekonomi olmanın sorunları ile karşı karşıya.'
  </font>
 </div>
 <div id="newsText">
  <font class="detail-text">
   1997 yılında Asya Kaplanları ile başlayan ekonomik çalkantı şimdi Japonya ve Rusya'yı da içine aldı. Rubleye yapılan devalüasyonun ardından Rus Borsası'ndaki büyük düşüş borsaların 'anası' kabul edilen New York Borsası'nı ve dünya borsalarını sarsıyor. Rusya'nın ardından Çin ve Doğu Avrupa ülkelerinin de ciddi bir kriz histerisine yakalanacağı tahmin edilirken bu süreç de başlar ise Avrupa ve ABD'nin büyük ölçüde etkilenmesi engellenemez. 1929'daki ekonomik buhranın işaretlerini taşıyan gelişmeler, iktisatçıları ve politikacıları çözüm için kara kara düşünmeye sevk ediyor. Küreselleşme olgusu bütün zaafları ve tuzakları ile genişlerken taşınamaz hale gelen yanlışlıkların masaya yatırılması herhalde bu 'küresel çöküş'le birlikte gündeme gelebilecek.
   <br/>
   <br/>
   Uzakdoğu krizinde son puan durumu: 1998 yılı sonuna kadar Endonezya GSMH'sında %20, Tayland'ın %10.5, Güney Kore'nin %4 ve Malezya'nın GSMH'sında ise %5 oranında bir düşüş bekleniyor. Japon Yeni'nin ABD Doları karşısında son 8 yılın en düşük değerine inmesi, Çin'de devalüasyon yapılacağı söylentileri, Asya borsasındaki rekor düşüşler ve Kıbrıs Rum kesiminin S300 füzeleri gibi etkenlere son aşamada Rusya'daki kriz de eklenince İMKB tarihinin en karanlık dönemlerinden birisine girmiş oldu. Japonya Başbakanı'nın Parlamento'da yaptığı  konuşmada, Japonya'nın durumunun sanıldığından daha ciddi olduğunu, sadece Japonya'nın toplanabilmesi için en az iki yıla ihtiyacı olduğunu söylemesi krizin derinliği hususundaki kanaatleri daha da güçlendiriyor.
   <br/>
   <br/>
   ABD ve Rusya, Almanya'ya oyun mu oynadı?
   <br/>
   <br/>
   Rusya'daki krizin perde arkası ile alakalı çok şeyler söyleniyor. Kimilerine göre kriz, ABD ve Rusya'nın elele vererek Almanya'ya karşı yürüttüğü bir 'para operasyonu! Bu tezi kuvvetlendirecek deliller toplamak mümkün. Almanya'nın Rusya'ya para girişi 800 milyar dolar. Büyük kısmı borsada olan paranın Rusya'nın yüzde 50'lere varan devalüasyona gitmesi ile dışarı çıkması engellendi. Sadece bu operasyonla 800 milyar dolar yüzde 50 değer kaybetti. Ardından Rus Borsası'ndaki düşüş Almanya'nın Rusya'daki parasını 250 milyar  dolar seviyelerine çekti. Şu halde operasyon başarıyla gerçekleşmiş oluyor. Teoriyi yanlışlayan gerekçeler, 'katlanılması gereken bedel' ya da 'kaz gelecek yerden tavuk esirgenmez' mantığı ile izah edilebilir.
   <br/>
   <br/>
   İktisat teorisyenleri ve işadamları ise krizin nedenini ekonomik yanlışlıklar ve yapısal sorunlara bağlamakta ısrarlı gözüküyor: Rusya uzun süre bütçe dengesini sağlayamadı. Gelirin büyük kısmı petrol ve gaza bağlı olan Rusya'da petrol fiyatlarında düşüş hesaba katılmadı ve buna dayalı tedbirler de alınmadığı için ödemeler dengesi açık verdi. Vergi toplamakta güçlük çekilince açığın büyümesi hız kazanıyor.
   <br/>
   <br/>
   Her kesimin üzerinde ittifak ettiği bir yaklaşım var; Rusya'daki ekonomik kriz, Komünist Blok'un yıkılışının ardından geçen 9 senede Rusya'nın dünyayla entegrasyonu gerçekleştirdiğini gösterdi. Rusya krizi, başta Dow Jones endeksi olmak üzere Latin Amerika ve Avrupa borsalarını allak bullak etti. Türkiye krizden nasibini aldı ve son iki haftada İMKB tarihi düşüşlerle sarsıldı.
   <br/>
   <br/>
   Krizin Türkiye'ye etkileri
   <br/>
   <br/>
   Krizin borsaya yapacağı etkinin dışında reel ekonomimiz üzerindeki tesirleri ne olacak? Rusya'da yatırımı bulunan Türk işadamları, ihracat ve ithalatçılarımız ve 'Bavul Ticareti' bu durumdan nasıl etkilenecek?
   <br/>
   <br/>
   Türkiye'nin BDT ülkeleri arasındaki bavul ticareti hariç 56 milyar dolarlık bir ticaret hacmi var. BDT ülkeleri içerisinde Rusya ile ilişkimiz %5080'ini oluşturuyor. Türkiye 1997 yılında Rusya federasyonuna 2 milyar 56 milyon dolar ihracat yaparken, aynı yıl içerisinde bu ülkeden 2 milyar 174 milyon dolar ithalat gerçekleştirmiş. Bu rakama Laleli'den yapılan ve Bavul Ticareti olarak adlandırılan rakamlar dahil değil. Kayıtlı ihracatımızın kriz öncesinde sürekli arttığı görülüyor. 1997 yılında ticaret hacmi açısından Rusya, Almanya'dan sonra ikinci sırada. Sektör bazında daralmadan, 600 milyon dolar mal gönderen tekstil ile 140 milyon dolar ihracat yapan gıdanın en çok etkilenecek alanlar olacağı söyleniyor.
   <br/>
   <br/>
   1997 yılı itibarı ile Rusya'daki müteahhitlik projelerinin toplam değeri, 6 milyar dolar. Bu ülkede sürdürülmekte olan 244 inşaat projesi var. Türk firmaların umutlu beyanatlarına rağmen Rus Hükümeti'nin ilan ettiği moratoryumun olumsuz yansımalarının görülmesi kuvvetli bir ihtimal. Taze para olmadan büyük projelerin sürdürülmesi mümkün gözükmüyor. Rusya'nın da şu anda en fazla ihtiyaç duyduğu şey taze para. Turizm sektörü de krizden direkt etkilenecek sektörlerin başında geliyor. 1997 yılında Rusya'dan Türkiye'ye 1 milyonun üzerinde turist geldi.
   <br/>
   <br/>
   Baydur; Türkiye'ye birşey olmaz
   <br/>
   <br/>
   Türkiye İşverenler Sendikası(TİSK) Başkanı Refik Baydur, Rusya'daki krizden Türkiye'nin etkilenmesinin normal karşılanması gerektiğini, ancak Türk sanayiinin ölümcül bir krize girmesinin mümkün olmadığını söyledi. Rusya'da 'Gizli Para'nın çok olduğuna dikkat çeken Baydur, "Türk işadamları inşaat ve tekstil sektörü başta olmak üzere Rusya'da çok geniş bir alana yayılmış durumda. Nisbi bir daralma olabilir. Ama alacaklar 'gizli para'larla ödenir. Laleli piyasasının da krizden olumlu etkileneceği şimdiden görünmeye başlandı" diyor.
   <br/>
   <br/>
   Türk borsasının şimdiye kadar suni bir seyir takip ettiğini vurgulayan Baydur, bazı gelişmelerin kabul edilebilir sınırların çok üstünde borsayı etkilemesini birtakım spekülatörlerin sağladığını ve belli bir inişçıkıştan sonra borsanın yeniden yükseliş trendini yakalayacağını savundu.
   <br/>
   <br/>
   Alarko Holding'in Yönetim Kurulu Başkanı İshak Alaton, IMF'nin Rusya ekonomisinin çöküşüne izin vermeyeceğine inanıyor. Rusya'da 650 milyon dolarlık iş hacmi bulunan Alarko Holding'in ve diğer inşaat şirketlerinin krizden etkilenmeyeceğini söyleyen Alaton, mali krizin inşaat sektörüne yansımadığını kaydediyor. Alaton, hisse senedi sahiplerinin gelişmelerden büyük ölçüde etkilenmesinin kaçınılmaz olduğunu anlatıyor.
   <br/>
   <br/>
   Türkiye hazırlık yapıyor
   <br/>
   <br/>
   Devlet Planlama Teşkilatı (DPT) Rusya'daki kriz ile alakalı teferruatlı bir rapor hazırladı. Finansal krize rağmen Rusya'nın ödemeler dengesi fazlası veren bir ülke olduğunun altı çizilen çalışmada, bu yıl ham petrol fiyatlarındaki gerilemenin, ülkenin döviz gelirlerinin azalmasına yol açtığı belirtildi. Çalışmada, Rusya'da önemli ekonomik reformlar gerçekleştirilmiş olmasına rağmen, ekonomik sistemin henüz sağlıklı bir yapıya kavuşturulamadığı ifade edildi. Raporda, söz konusu gelişmelerle birlikte bu yıl ülkenin bir miktar cari işlemler açığı vermesinin tahmin edildiği, kriz öncesi ekonomik durum değerlendirildiğinde, dış denge açısından ciddi bir sorun görülmediği vurgulandı.
   <br/>
   <br/>
   Krizden etkilenebilecek sektörler
   <br/>
   <br/>
   Bu bilgiler ışığında, yaşanan kriz sonrası, ihracat performansları Rusya ekonomisine önemli ölçüde bağımlı bulunan bazı sektörlerin krizden etkilenebileceği bildiriliyor. Çalışmada, Rusya dahil ağırlıklı olarak Bağımsız Devletler Topluluğu (BDT) pazarına satılan ürünlerin başında hububat, un, nişasta ve süt müstahzarları, ayakkabılar, kara taşıtları ve bunların aksam ve parçaları, sabunlar, plastik ve mamulleri, kağıt ve karton ile alkollü içkilerin yer aldığı belirtiliyor.
   <br/>
   <br/>
   Tekstil ürünlerinin de Rusya'ya en çok satılan ürün grubunu oluşturmakla beraber, toplam tekstil ihracatı içinde Rusya'nın payı yüzde 67'lerde. Buna karşın bavul ticaretinin geçen yıl 5.8 milyar dolar düzeyinde olduğuna dikkat çekilen çalışmada, bunun önemli bir kısmını tekstil ve konfeksiyon ürünlerinin oluşturduğuna işaret ediliyor.
   <br/>
   <br/>
   Sonuç olarak, Türkiye'nin bu ülkeden 810 milyar dolar civarında döviz geliri elde ettiği, bu rakamın Türkiye'nin toplam döviz gelirlerinin yaklaşık yüzde 1315'i civarında olduğu görülüyor. Dolayısıyla Rusya'daki  krizin derinleşmesi halinde, Türkiye'nin döviz gelirleri bir miktar etkilenecek. Ayrıca krizin çevre ülkelere yayılması ve Rusya ile önemli ticaret ve yatırım bağlantıları bulunan Almanya'nın büyümesine olumsuz etkide bulunması durumunda, ortaya çıkacak kaybın daha da artabileceğine dikkat çekiliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4099-yeni-bir-1929-buhranina-dogru.html), [web.archive.org (arşiv bağlantısı)](http://web.archive.org/web/20120719224724/http://www.aksiyon.com.tr:80/aksiyon/haber-4099-yeni-bir-1929-buhranina-dogru.html)
