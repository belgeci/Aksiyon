# İğneli koltukta 2000 tangosu

*Harun Odabaşı 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   18Nisan genel seçimlerinin 4 gün öncesine rastlayan İHKİB (İstanbul Hazır Giyim ve Konfeksiyon İhracatçıları Birliği) başkanlık seçiminin tarihi yaklaştıkça tansiyon da o nisbette yükseliyor.
  </font>
 </div>
 <div id="newsText">
  <font class="detail-text">
   Başkanlık için şimdilik 4 aday çıktı. Son anda başka isimler de çıkabilir. Adayların açıkladığı programlar ve manifestolar öylesine profesyonel ki, genel seçimlerdeki renkliliği aratmıyor. Başkan adayları seçmenlerini vaad bombardımanına tutmanın yanında, yakın markaj uyguluyor, internette sayfa açıp interaktif iletişim kuruyor, 5 yıldızlı otellerde özel seanslar düzenliyor.
   <br/>
   <br/>
   1998 yılında 7.8 milyar dolarlık hazır giyim ve konfeksiyon ihracatının yüzde 79'unu gerçekleştiren ve yaklaşık 10 bin üye firması bulunan İHKİB'in başkanlık seçimleri belki önceki seçimler gibi sönük geçecekti. Fakat üç dönem İHKİB başkanlığını yürüten Okan Oğuz'un son seçimlerde başkan adayı olmayacağını açıklaması diğer adayların önünü açtı, yarışa sert bir rekabet havası hakim oldu. Okan Oğuz son iki yıllık performansı ile üyelerin yoğun eleştirilerine maruz kalmış, ANAP'a yakın durması ve sektörün krizde olduğu bir dönemde sorunları yüksek sesle dile getirmemesi yönündeki kanaatler İHKİB üyeleri arasında eleştirilerin yoğunlaşmasına yol açmıştı. Bu açıdan başkanlığa aday olsa bile seçilme şansının çok az olduğu söylenen Oğuz, 14 Nisan'dan sonra sadece TİM Başkanı olacak. Geçmiş yıllardaki teamüller dikkate alınırsa Okan Oğuz'un bu koltuğu da bırakması gerekiyor. Ancak kulislerde Oğuz'un Türkiye İhracatçılar Meclisi(TİM) başkanlığını bırakmak niyetinde olmadığı ve İHKİB seçimlerinde kendisine bu yönde destek sağlayan grubun listesine girebileceği konuşuluyor. Okan Oğuz yıpranmış bir isim olmasına rağmen sektörün duayeni ve önemli büyüklükte bir kitle üzerinde belirleyici nitelikte gücü bulunuyor. Nuri Artok'a yakın durduğu bilinmekle birlikte deklare edilmiş bir desteği olmadı. Oğuz şimdilik 'mavi boncuk'u cebinde taşımayı ve oyunun rengini belli etmemeyi uygun buluyor olmalı. Ya da gerçekten artık bu işlerden yoruldu ve bayrağı başkalarına devretmek istiyor. Bu konu 14 Nisan'da netlik kazanacak.
   <br/>
   <br/>
   Başkan adayları iddialı
   <br/>
   <br/>
   TRİSAD Dış Ticaret Yönetim Kurulu Başkanı Bülent Barlak, Teneks A.Ş'nin sahibi Nuri Artok, Mekateks Tekstil'in sahibi ve KOSDER Başkanı Kayaalp Cinel, Balinler'in sahibi ve Türkiye Giyim İmalatçıları ve İhracatçıları Teşvik Vakfı'nın Başkanı Veysi Balin 14 Nisan'da Holiday Inn Otel'de yapılacak seçimde yarışacak adaylarımız. Dört adaydan Veysi Balin hariç hepsi bir basın toplantısı düzenleyerek adaylıklarını ve programlarını açıkladılar. Veysi Balin ise 7 Nisan 1999 tarihinde programını açıklayacak.
   <br/>
   <br/>
   İHKİB 2005'e ayarlı
   <br/>
   <br/>
   İHKİB'in sorunları belirli olduğu için dört adayın seçim vaadlerinde birbirine benzeyen argümanları kullandığı gözleniyor. Ancak isterseniz adaylarımızın ne söylediklerini kendi ifadelerinden takip edelim. Bülent Barlak, 2000'li yılların başından itibaren sıkı bir çalışma ile 2005 yılında tüm dünyada kalkacak olan gümrük duvarlarının Türk hazır giyim sektörüne zarar vermesini engellemeyi hattâ bunu bir avantaja çevirmeyi amaçladıklarını söylüyor. "İçinde bulunduğumuz şu günlerde yaşanan sorunların farkındayız. Birlik Grubu'nun en büyük hedefi hazır giyim sektörünü bir bütün olarak kucaklamak olacaktır" diye konuşan Barlak, herkesin kendisini ifade edeceği, sorunların çözümlerinin ise birlikte aranacağı, ayrım yapılmaksızın küçük, orta ve en büyük ölçekli şirkete kadar bütün sorunların beraberce masaya yatırılacağı yeni ve güçlü bir İHKİB hayal ettiklerini kaydetti.
   <br/>
   <br/>
   Bütün sorunları nedenleri ile birlikte çok iyi bildiklerini, doğru planlama, doğru strateji ve uzun yıllara dayanan tecrübeleriyle daha güçlü bir İHKİB kuracaklarını anlattı. Yurtdışı temsilciliklerine de değinen Barlak özetle şunları söylüyor: "Şu ana kadar ABD ofisimizin sizlere aktif bir yarar sağlamadığını bilmekteyiz. Artık bu temsilciliğimiz sizlerin hizmetinize sunulacaktır. Brüksel temsilciliği de benzer bir statü ile aktif hâle gelecektir. Finans sektörünün yaşadığı daralmanın etkisi ile haksız yere yapılan uygulamalarda üyelerimizin yanında olacağız. Risk sermayesi şirketlerinin oluşması için atacağımız adımlarla sektörün geleceğini güvence altına alacağız. "
   <br/>
   <br/>
   İlginç isimler var
   <br/>
   <br/>
   Bülent Barlak'ın yönetim kurulu listesinde sektörün yakından tanıdığı güçlü isimler göze çarpıyor: Hasan Doğan (RAMSEY), Hikmet Tanrıverdi (MESİAD Bşk.), Zeki Karahan (İSO Meclis Üyesi), Mithat Akar(Gümrük Komisyoncuları Derneği Bşk.), Fuat Çakoroğlu (Sunko A.Ş.), Tunç Özkan(Polorois), Cem Kaprol (İHKİB Yönetim Kurulu Üyesi).
   <br/>
   <br/>
   Hazır giyim milli politika olacak!
   <br/>
   <br/>
   Nuri Artok, ihracata yeterli desteğin verilmemesi ve yanlış politikalardan kaynaklanan finansman sıkıntısı nedeni ile ülkenin tekstil ve konfeksiyon tesisi mezarlığı olması riski bulunduğuna dikkat çekiyor; "Finansal sorunların çözümünde hazır giyim ve konfeksiyon ihracatçıları olarak vizyonumuzu ve gücümüzü göstereceğiz. İhracat milli politika haline gelene kadar ilgililerin peşinde koşacağız. "Made in Turkey" etiketi, dünyada en geçerli pasaport, İstanbul da dünyanın önemli bir moda merkezi olana kadar çalışacağız". Artok İHKİB üyelerinin, dünya pazarlarındaki rekabet gücünü artırmak için modamarka perspektifine uyum sağlaması yolunda gereken tedbirlerin alınmasında öncü olacaklarını, karar vericileri zorlayacaklarını vurguluyor.
   <br/>
   <br/>
   Cinel'in internetli seçimi!
   <br/>
   <br/>
   İHKİB seçimlerine adaylığını açıkladıktan sonra manifestolarını ortaya koyarak seçime sıkı hazırlandığını ispatlayan Kayaalp Cinel, şimdi de seçim kampanyasını internete taşıyarak başkanlık yarışına yeni bir boyut kazandırdı.
   <br/>
   <br/>
   Sitede yer alan 'Demokratik Katılım Platformu' uygulaması ile Türkiye'de bir ilki gerçekleştiren Cinel, Seçim Çalışma Grubu arasında interaktiviteyi sağlamayı amaçlıyor.
   <br/>
   <br/>
   İHKİB seçimleri ile ilgili bir manifesto hazırlayan Cinel, sözcülüğünü üstlendiği bu kesimin ülke ekonomisi ve ihracatı içindeki payı ile doğru orantılı olarak temsil niteliğini ekonominin ve siyasetin her kesiminde artırmak, hem merkezi hükümet hem de uluslararası kamuoyu nezdinde lobi faaliyetlerinde bulunmanın gerekliliği üzerinde duruyor.
   <br/>
   <br/>
   Sektörün rekabet gücünü ve düzeyini yükseltmek, yeni üretim metodları geliştirmelerine yardımcı olmak amacıyla destek programları oluşturmanın zorunluluk haline geldiğini söyleyen Cinel proje geliştirilmesine dikkat çekiyor: "Sektörün teknolojisini yenileyebilmesi, yeni teknolojik gelişmelerden ve araştırmalardan, knowhow konusundaki gelişmelerden, rekabet piyasasında oluşan teknolojik rant öncesi fiyat üzerinden faydalanabilmesi için yeni projeler üretmeye, bu amaçla İHKİB'in destekleyeceği ve Dünya Bankası, AB kapsamındaki Avrupa Yatırım Bankası MEDA ve ECIP vb. fon kaynaklarından yararlanılarak Teknoloji Borsası'nın oluşturulmasına çalışılmalı. AB Komisyonu'nun 19992002 yılları arasında uygulamaya koyduğu 5. Çerçeve Programı kapsamında, özellikle KOBİ'lere yönelik teknolojiye erişim destek paketinden faydalanma yolu bulunmalı."
   <br/>
   <br/>
   Rusya pazarı kaybedilmeyecek
   <br/>
   <br/>
   Rusya ve Orta Asya'daki pazarlarda %40 seviyesinde düşen konfeksiyon ihracatımızı artırma gayreti içinde olacağını söyleyen Cinel, yeni destek tedbirleriyle kalıcı ve güçlü imajlar oluşturulmasına katkıda bulunulması ve "Made in Turkey" etiketinin gururla taşınmasını sağlamak için, sektörü pazarda aktif ihracata yönelterek bu bölgelere yönelik aktif fuar politikasını hayata geçireceğini anlattı.
   <br/>
   <br/>
   Sektörün en önemli sorunlarından birisinin finansman ve teminat olduğuna değinen Cinel, "İhracatın fonlaşması hızlı ve acil bir çözüm bekleme noktasına gelmiştir. Bu konuda ulusal ve uluslararası alanda, hazır giyim sektörüne yönelik yeni ihracat finansman destekleri ve modelleri geliştirmek ve AB'de tarih olmuş ipotek sisteminin kaldırılması yönündeki çalışmaları sektör lehine artırmaya çalışacağız. Yüksek enflasyonun sürekli kriz olduğu olgusundan hareketle, bu konuda izlenen enflasyon azaltıcı politikalara destek verirken, izlenen yüksek faiz politikasına şiddetle karşı çıkacağız. Küreselleşme sürecinde ülke ekonomisi, tarihinin en keskin virajlarından birine girmiştir. Sloganımız şudur; 'Ya ihracat, ya yüksek faiz"
   <br/>
   <br/>
   Balin: Eximbank'ın üzerine gideceğiz
   <br/>
   <br/>
   Geçmişte yaşadığı tecrübeler ışığında ağır ve temkinli adımlarla seçimlere hazırlanan Veysi Balin, sektörün sorunlarını aşması için Eximbank kredilerinin limitini artırmaya çalışacaklarını ifade etti. İHKİB üyelerinin ortak olacağı İhracat Yatırım Bankası kurulmasını sağlayacaklarına değinen Balin, "Sektörde firmaların markalaşması için patent ve avukatlık büroları ile işbirliği yapılacak. İrtibat büroları, showroom, şube ve satış merkezlerinin sayısı artırılacak. Serbest bölgelerin ihracata yönelik çalışmaları için çalışmalar yapılacak. Teşvik eğitim, vergi ve gümrük için projeler üretilecek. Halka açık bir Dış Ticaret Şirketi kurulacak" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4914-igneli-koltukta-2000-tangosu.html), [web.archive.org (arşiv bağlantısı)](http://web.archive.org/web/20131219135639/http://www.aksiyon.com.tr:80/aksiyon/haber-4914-igneli-koltukta-2000-tangosu.html)
