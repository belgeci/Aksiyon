# Buğday kartellerı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227031453im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031453im_/http://www.aksiyon.com.tr/resim/362/26.jpg" vspace="5"/>
  </p>
 </font>
 <font class="content">
  Dünyada üretilen tarımsal ürünlerin toplamı dünyanın her bölgesindeki açlık sıkıntısını ortadan kaldırmaya yetecek boyutta. Fakat tarımsal yeterliliği sağlayan ve ürün fazlalığına erişen gelişmiş ülkeler ellerindeki ürünleri çürütme pahasına stoklayarak bir arz kısıtlamasına gidiyorlar. Bütün mesele arz ve talep dengesini lehlerinde tutmak. Peki bu dengenin arasına sıkışan aç insanlar?..
 </font>
 <br/>
 <p>
  <font class="content">
   11 Eylül 2001 tarihinde New York’taki İkiz Kuleler’e yapılan terör saldırısının hemen ardından Chicago ve Kansas City'deki hububat fiyatlarındaki hızlı yükseliş vahşetin dehşetini yaşayanlar için gözlerden kaçan önemsiz bir ayrıntıydı belki. Buğdayın ton fiyatı 85 dolardan 135 dolara çıkmıştı. Yüzde 60’a varan bu anormal yükseliş anlamlı bir iz bırakmadan hafızalarımızdan silindi. Hem, dünya tarım toplumundan sanayi toplumuna, oradan da bilgi ötesi topluma geçmişti. Önemli olan Nasdaq endeksi, Mikrosoft, internet şirketleri değil miydi? Buğday gibi iptidai dönemin ürünündeki fiyat değişikliğinin dünya nizamındaki yeri ne olabilirdi ki? Zaten çoğumuz IMF’nin Türkiye’deki hububat destekleme fiyatlarına getirdiği sınırlamayı doğru bulmuyor muyuz? ABD’de nüfusun yüzde 2’si, AB ülkelerinde yüzde 1,5’u tarımla uğraşırken Türkiye’de hâlâ yüzde 40’lık bir tarımla uğraşan kesim olması bizim geri kalmışlığımızı tescilleyen net bir görüntü vermiyor mu? ABD yüzde 2 ile dünya tarımına yön verip fiyatları istediği gibi indirip çıkartırken biz hâlâ ‘Türkiye tarımda bir zamanlar kendi kendine yeten 7 ülkeden biriydi’ geyiğini tekrarlıyoruz...
   <br>
    <br>
     Bazı kesimlerin iddia ettiklerinin tersine tarımın geleceğin en kazançlı ve stratejik sektör gruplarını bünyesinde barındırdığını Mary Linch gibi uluslararası araştırma şirketlerinin raporlarına ya da Koç ve Sabancı’nın yeni yatırım stratejilerine bakarak görmek mümkün. Hatta ABD, Japonya, İsrail ve Çin heyetlerinin GAP bölgesinde turlar atıyor olması bile tarım ürünlerinin geleceğin dünyasında petrol kadar değerli olacağı öngörüsünü doğrulayan deliller. Türkiye’nin hâlâ dünyanın alacağı yeni şekle göre geliştirdiği bir tarım politikasının olmadığını IMF karşısında takındığımız savruk ve kırılgan tutumumuzdan anlayabiliyoruz. Biz hâlâ tarım toplumu mu yoksa sanayi toplumu mu olacağız kısır tartışmasını devam ettirirken ABD ve Avrupa tohum ve yem ıslahı projelerine yatırılan milyarlarca dolarlık harcamanın yetersizliğini ve hayvansal genlerle karıştırılarak yapılan yeni domates geninin verimlilikte meydana getirdiği artışı konuşuyor. Tarımda yeterlilik ile bağımsızlık arasında birebir ilişki dikkatlerden kaçmıyor. Bu tespitin tersinden yaklaşırsak tarım ürünleri yetersiz olan ülkeler başkalarının koyduğu kurallara tabi olmak zorunda kalıyor.
     <br>
      <br>
       Mesele arz ve talep dengesini tutturmak!
       <br/>
       <br/>
       Tarım sektörüne buğday özelinde baktığımızda ortada insanların açlıktan ölmesini göze alabilecek kadar ‘şirket vatandaşı’ olmuş insanlardan kurulu kirli bir sistemle karşı karşıya kalıyoruz. Dünyada üretilen tarımsal ürünlerin toplamı dünyanın her bölgesindeki açlık sıkıntısını ortadan kaldırmaya yetecek boyutta. Fakat tarımsal yeterliliği sağlayan ve ürün fazlalığına erişen gelişmiş ülkeler ellerindeki ürünleri çürütme pahasına stoklayarak bir arz kısıtlamasına gidiyorlar. Klasik bir serbest piyasa ekonomisi kuralını hatırlayalım: Arz talep dengesi. Arz ile talep arasına sıkışan insan cesetleri. Arz, yani ürün, talebe göre ne kadar fazla ise fiyat ucuzlar, arz talebi karşılayamayacak boyutta ise ürünün fiyatı o kadar artar. Hele sözkonusu ürün buğday gibi olmazsa olmaz temel bir gıda maddesi ise iş daha bir ciddiyetle ele alınmak zorunda. Dünya ölçeğinde buğdayın arz sıkıntısının olduğu muhakkak. Zira BM’nin hazırlattığı raporlara göre dünyada 750 milyon insan açlık sınırının altında yaşıyor. ABD ve Kanada, ambarları tüketmek isteseler bile tüketemeyecekleri kadar buğday stoku ile dolu olmasına rağmen bu ürünleri ellerinde tutmayı yeğliyorlar. Çünkü çok uluslu şirketler (ÇUŞ) böyle istiyor.
       <br/>
       <br/>
       6 ÇUŞ tarımın hakimi
       <br/>
       <br/>
       Dünya tarımını tekeli altında bulunduran belli başlı 6 ÇUŞ var: Örneğin bir ABD firması olan Cargill ile Archer Daniels Midland(ADM) tek başlarına dünyanın yüzde 60’ını kontrol ediyorlar. Novartis, Monsanto, Aventis ve Du Pont gibi çok uluslu dört firmayı daha dikkate aldığımızda bu 6 firmanın dünya tarımının yüzde 90’ını kontrol altında tuttuğunu görüyoruz (Rotel A.Ş.nin verdiği bilgilere göre).
       <br/>
       <br/>
       Peki buğdayın fiyatı nerede tespit ve speküle ediliyor? Dünyada buğday ile alâkalı fiyat tespitini yapabilecek üç borsa var. Ve bunların merkezleri hep ABD: Chicago Borsası, Kansas City Borsası ve Minneapolis Borsası.
       <br/>
       <br/>
       Ulusal Tarım Platformu Sözcüsü Cumali Doğru’ya göre bu üç merkez borsada kartel konumunda olan şirketlerin isteği doğrultusunda fiyatlar belirleniyor. Depolarında stokladıkları buğdayın miktarını istedikleri gibi azaltıp çoğaltarak bu şirketler fiyatları tespit ediyorlar. Tarım ürünlerinin fiyatları iki şekilde belirleniyor. Birincisi borsa fiyatı. Bu fiyatı zengin ülkeler tayin ediyor. Dünyada buğday ve tahıl ihraç etme kapasitesi bulunan dört ülke var. ABD, Kanada, Rusya ve AB. Bunların içerisinde ABD ve Kanada başkumandan rolünde. İkinci fiyat ise üçüncü dünya ülkelerine ürün satılacağı zaman oluşuyor. Örneğin 250 bin dolarlık bir buğdayı başka bir ülkeye satmak istediklerinde bunu ucuza örneğin 160 bin dolara satar firma. Ancak aradaki farkı AB ortak tarım kasasından alıyor.
       <br/>
       <br/>
       Rakamlar da ABD’nin tahıl ihracatında gittikçe artan gücünü net bir şekilde ortaya koyuyor. Dünya tahıl taşımaları 1998 yılındaki 196 milyon ton değerinden, 1999 yılında 210 milyon tona çıktı. Yıl ortasında Avustralya ve Arjantin’in kombine ihracatı bir yıl önce gerçekleşen değerden az olurken, Uluslararası Tahıl Konseyi’nin buğday ve işlenmemiş tahıl değerleri ABD’nin ihracatının yıl bazında yüzde 18 arttığını ve 87.6 milyon tona ulaştığını göstermekte.
       <br/>
       <br/>
       Cargill ne derse o
       <br/>
       <br/>
       Ziraatçiler Derneği Başkanı İbrahim Yetkin de aynı konuda Cargill firmasına dikkat çekiyor ve iki kutuplu dünya döneminde Rusya’nın tarımsal ürünler konusunda belli bir gücü temsil ettiğini, şimdi de bu konuda iddialı bir konumda olduğunu ancak ABD’nin muazzam kapasitesi ile Rusya ve AB ülkelerinin patronu konumunda olduğunu söylüyor. İbrahim Yetkin “Cargill gibi dünyaya meydan okuyan ve tarımsal ihtiyacın yüzde 30’unu tek başına karşılayan firmalar istemeden piyasada yaprak bile kımıldamaz” diyor ve şöyle devam ediyor: “Bu şunu gösteriyor, dünyayı süper güçler, süper güçleri de süper şirketler yönetiyor. Ve uluslararası kuruluşların (bunların içerisine BM ve alt kuruluşları dahil) hiçbirisi bu kuruluşların kabul etmeyeceği, ikna olmadığı bir projeyi hayata geçiremez.”
       <br/>
       <br/>
       Ege Çiftçiler Birliği Başkanı Hulusi Tanman, meseleye ihracat açısından yaklaşıyor: “ABD ve Fransa gibi ülkelerin ellerinde çok büyük tarım stokları bulunuyor. Ve bu stokları kullanarak tüketmeleri mümkün değil. İhraç etmek istediklerinde onu da sübvanse ederek satıyorlar. ABD dampingli ürünlerini piyasaya satarken örneğin pamukta kilo başına 30 cent destek veriyor. Bize 70 cente satma imkanı veriliyor. Yani ülkede üretmektense yurt dışından almak Türk tekstilcisi, iplikçisi açısından daha avantajlı. Bu durum pamuk üreticilerinin rekabet etme şansını elinden alıyor. İthalat lobisi ortaya çıkarak neden ‘dışarıdan almıyoruz’ propagandası yapıyor. ”
       <br/>
       <br/>
       Cargill’in yeni hedefi GAP
       <br/>
       <br/>
       Cargill’in önemli bir unvanı var: En büyük özel sahipli şirket. 130 yıldan fazla geçmişi olan bir sermaye grubu. “Hoovers Şirketler Raporu”na göre dünyanın en büyük özel sahipli (halka açılmamış) şirketi. Tohum, tarım ürünleri ve gıda prosesi başlıca çalışma alanları. Ama gerçek bir çok uluslu şirket olarak finans ve metalürji gibi daha pek çok alanda da faaliyeti var. Kendi ifadeleriyle 65 ülkede, 130 değişik alanda, 1000 ayrı yerde, 80 bin 600 kişi istihdam ediyorlar. 1998 yılında 51 milyar dolarlık satış gerçekleştirmiş. Bu aynı zamanda ABD gıda sektöründe tüm şirketler kategorisinde onu Pepsi ve Coca Cola’nın önünde üçüncü sıraya yerleştiriyor. Şirketin ana hissedarları Cargill ve MacMilan aileleri, patronlar dünyasında da oldukça etkinler. Ortaklardan Whitney MacMilan’ın aktif bir üyesi olduğu “İş Dünyası Yuvarlak Masası” grubu uluslararası ticaretin “serbest”leşmesi için lobi faaliyeti yürütüyor. Cargill aynı zamanda General Motors, Industrial Bank of Japan, Philips Electronics gibi diğer ulusötesi şirketlerle birlikte Dünya Patronlar Konseyi’nin de bir üyesi.
       <br/>
       <br/>
       Cargill, Financial Times’in verdiği bilgiye göre ABD’de sığır kesimi ve et paketlemenin yüzde 20’sini gerçekleştiriyor. Forbes Magazin’e göre dünya tahıl ticaretinin dörtte birini kontrol eden Cargill, dünyanın en büyük tahıl şirketi. Dünyanın dörtte biri Cargill’in kontrolünde. Sadece tahıl satışlarının, Continental ile birlikte yüzde 60’ını gerçekleştiriyor.
       <br/>
       <br/>
       Kendi kaynaklarında, Cargill, faaliyet gösterdiği 65 ülkeden biri olan Türkiye ile 1960’lardan beri ticaret yapıyor. 1986 yılında kendi bürosunu açmış. Mustafakemalpaşa’daki fabrikalarında genetik olarak değiştirilmiş bir ürün olan hibrid mısır ve ayçiçeği tohumu üretiyorlar. Pendik’te yaş mısır, Hendek’te fındık işleme tesisi var.
       <br/>
       <br/>
       Türkiye IMF görüşmeleri sırasında Cargill’in yıllardan beri bir türlü gerçekleştiremediği bir hayaline izin çıktı. 90 milyon dolarlık yatırımı ile ABD dışında yaptığı mısır sektöründeki en önemli yatırımı olan bir tesisi Bursa Orhangazi’de açacak olan Cargill mısır şurubu üretmeyi planlıyor. Cargill Orhangazi Mısır İşleme Tesisi yılda yaklaşık 440 bin ton mısır şurubu üretim kapasitesine sahip. Yılda yaklaşık 600 bin ton mısırı işleyebilecek. IMF’nin çıkartmak için dayattığı Şeker Kanunu sayesinde Cargill bu yatırımın akıbeti hususunda derin bir nefes almış oldu.
       <br/>
       <br/>
       Ayrıca Cargill Stelle ile dünya çelik piyasasında da söz sahibi olan Cargill İsraille birlikte GAP bölgesinden hisse almak için uğraş veren firmaların başında geliyor.
       <br/>
       <br/>
       Tarım fakiri ülkeleri yönetmek kolay
       <br/>
       <br/>
       Bir önemli iddia da IMF’nin Arjantin, Mısır, Türkiye, Brezilya, Şili gibi ülkelere dayattığı tarım politikaları ile ilgili. İddia tarihsel perspektifini ABD eski Başkanı Reagan dönemine oturtuyor. Kendileri dışında tarımsal yeterliliği olan ülke bırakmak istemeyen ABD ve AB ülkeleri dışarıdan sağladıkları ucuz gıda ürünleri ile ekili alanlarının miktarını azaltmaya çalışıyorlar. Yeşil Kuşak Projesi diye de adlandırılan bir proje sayesinde Türkiye yanlış yönlendirilerek bugün bugday ithal etmek zorunda bırakılmıştır. TBMM gündemine gelen son tarım reformu ile Reagan ile başlayan Yeşil Kuşak Projesi’nin sonuna gelindiğini iddia eden İbrahim Yetkin, Türkiye’nin pahalı da olsa kendi ürününü kendisinin oluşturması gerektiğine ve akılcı sübvansiyondan asla vazgeçmemesi gerektiğine dikkat çekiyor.
       <br/>
       <br/>
       Ulusal Hububat Konseyi neye yarar?
       <br/>
       <br/>
       Buğday üzerinden yürütülen politikalar deyince Uluslararası Hububat Konseyi’nden bahsetmeden olmaz. İlk adı Uluslararası Buğday Konseyi idi ve 1 Temmuz 1949 tarihinde, Birleşmiş Milletler bünyesinde 23 Mart 1949’da Washington’da imzalanan Uluslararası Hububat Anlaşması uyarınca kuruldu. Aynı çatı altında 1995 yılında kurulan Gıda Yardımı Komitesi’nin (FAC) amacı uluslararası toplumun ortak çabalarıyla gelişmekte olan ülkelere insan tüketimine hazır halde yılda en az 10 milyon ton gıda yardımı hedefine ulaşmak. 1949 yılından bu yana dünyanın herhangi bir yerindeki açlık sıkıntısına çare olamadıkları gibi yardım miktarlarında da Kanada, ABD ve Norveç’in yıllık katkılarında bir azalma, İsviçre’nin katkısında ise bir artış gözleniyor. Kalkınmakta olan ülkelere ve OECD’nin Kalkınma Yardımı Komitesi tarafından tanınan bölgelerin kategorize edilmesiyle gelişmekte olan ülke tanımına kesinlik kazandırılması ve böylelikle, yardım yapılırken önceliğin en az gelişmiş bölge ve ülkelere ya da düşük gelirli ülkelere verilmesi kararlaştırıldı.
       <br/>
       <br/>
       Pratik FAC’ı yalanlıyor
       <br/>
       <br/>
       Kağıt üzerinde açlık sınırının altında yaşayan 750 milyon insanın temel ihtiyaçlarını sağlamak amaçlı olmasına rağmen pratikte FAC bu amacını hiçbir zaman gerçekleştiremedi. Dünyada bir türlü önlenemeyen açlıktan ölümlerin bu yetersizliğin en önemli delili olduğu ifade edilirken bir BM kuruluşu olan FAC’ın aslında tıpkı IMF gibi gelişmiş ülkeler ve uluslararası şirketler tarafından idare edildiği ve yönlendirildiği, gıda yardımı alabilmek için gelişmiş ülkelerin ticari ve politik isteklerine olumlu cevap vermek gerektiği savunuluyor. Ulusal Tarım Platformu Sözcüsü Cumali Doğru FAO’nun dünyadaki açlık meselesine çözüm bulmak için kurulduğunu ancak hiçbir meseleyi halledemediğini söyledikten sonra, bu kuruluşun tıpkı IMF gibi politik bir kurum olduğunu anlatıyor: “ABD elinde 5 yıl beklettiği pirinçleri hayvanlarına yem olarak veriyor ancak açlık çeken ülkelere göndermiyor. Sadece politik olarak menfaatine uygun hareket eden ülkelere yardım göndertiyor. Gerisi hikaye. Madem açlığı yok etmek için kuruldu, niçin dünyada milyonlarca aç insan var? Bu sadece bir sistem meselesi değil bir vicdan meselesi aynı zamanda; ancak FAO’nun vicdanı yok.”
       <br/>
       <br/>
       Hiçbir şeyin göründüğü gibi olmadığını söylemek bazen hayal kırıklığı meydana getirebilir. Yani insan başkalarının açlığına bilerek seyirci kalan bir vicdansız kâr kazanma kültürünün modern şirketlerin ruhu olduğuna gerçekten inanmak istemeyebilir. ‘Bunlar sadece filmlerde olur’ deyip geçiştirebilir. Genel kabul gören düşüncelere göre hareket etmenin yanlış da olsa insanı rahatlatan bir tarafı var. Matrix filmindeki hainin kızarmış eti yerken ‘anladım ki cehalet mutluluk demekmiş’ ifadesinde olduğu gibi bilmemek bazı insanları mutlu edebiliyor. Ancak çağı iyi okumak, çağla hesaplaşmak için vitrine iyice parlatılarak konulan kavramların arka planına geçmek zorundayız. Küreselleşme, özelleşme, MAİ, çok uluslu şirketler, tarım reformu, patent kanunu ve uluslararası tahkim gibi kavramları ‘altından yapılmış çeket’ gibi kabul edip ‘bize göre’sini yapmaya çalışmaz isek bu yüzyılda da geçen yüzyılda olduğu gibi yine oyunun parçası olmaya devam ederiz.
       <br/>
       <br/>
       HUBUBAT FİYATLARINA YÖN VEREN BORSALAR
       <br/>
       <br/>
       Chicago Borsası: 1848 yılında kurulan Chicago Borsası dünyanın en eski ve en büyük vadeli işlemler borsası. 3.600’ü aşkın borsa üyesi 51 değişik mal üzerinden 1997 senesi içinde 242.7 milyon mukavele gerçekleştirdi.
       <br/>
       <br/>
       Kansas City Borsası: 120 senedir Kansas Borsası, dünyanın başlıca gıdası olan sert kırmızı kış buğdayının işlem gördüğü borsa.
       <br/>
       <br/>
       Minneapolis Borsası: Bu borsa sert kırmızı ilkbahar buğdayı ve beyaz buğdayın vadeli piyasalarda resmi olarak işlem gördüğü tek yer. Günde ortalama 10 milyon kilo civarında bir hacmi vardır. Aynı zamanda nakit bazda dünyanın en büyük borsasıdır ve buğday, arpa, yulaf, makarnalık buğday, çavdar, keten tohumu, mısır, ayçekirdeği, sorgum işlem görmekte.
       <br/>
       <br/>
       Hulusi Tanman (Ege Çiftçiler Birliği Başkanı):
       <br/>
       <br/>
       Buğday Konseyi IMF gibi
       <br/>
       <br/>
       ABD ve Fransa gibi gelişmiş ülkelerin ellerinde çok büyük tarım stokları bulunuyor. Bu stokları kullanarak tüketmeleri mümkün değil. İhraç etmek istediklerinde onu da sübvanse ederek satıyorlar. ABD, dampingli ürünlerini piyasaya satarken örneğin pamukta kilo başına 30 cent destek veriyor. Bize 70 cente satma imkanı veriliyor. Yani ülkede üretmektense yurtdışından almak Türk tekstilcisi, iplikçisi açısından daha avantajlı. Bu durum pamuk üreticilerinin rekabet etme şansını elinden alıyor. İthalat lobisi ortaya çıkarak neden ‘dışarıdan almıyoruz’ propagandası yapıyor.
       <br/>
       <br/>
       İTKİB’in bu sene yaptırdığı bir çalışmaya göre; ABD kendi çiftçisine çiftçi başına yılda ortalama 29 bin dolar teşvik vermektedir. Yine AB ülkeleri tarımlarına yıllık 47 milyon–247 milyon dolar teşvik vermektedir. FAO’nun arkasında ABD var. Bugün biz IMF ile masaya oturmuş görünüyoruz ama aslında ABD Hazine Bakanlığı ile masaya oturmuş durumdayız. Ve sadece ekonomik değil politik meseleleri de masaya yatırarak borcun pazarlığı yapılıyor. FAO’nun da yardımları politik oluyor. Eğer ülke ABD'ye kafa tutuyorsa insani yardımlardan yararlanması imkansız.
       <br/>
       <br/>
       Tarımsal stokların gelişmiş ülkelerin elinde bulunması ve gelişmekte olan ülkelerin bu ürünleri ithal etmek zorunda oluşu ilgili ülkeyi kontrol altına almayı kolaylaştıran bir faktör. Bunun için bizim tarımsal ürün açısından kendi kendine yeten hatta dışarıya ihraç eden bir ülke olmamızı gelişmiş ülkeler büyük tehlike olarak görüyorlar. Bir zamanlar Mısır da Türkiye gibi hububat ihtiyacı olmayan bir ülke idi ama bugün her iki ülke de buğday açığı veriyor. Yağ da stratejik bir ürün ama ciddi bir açığımız var. Fiyatlardaki tırmanış da bunun bir işareti.
       <br/>
       <br/>
       İbrahim Yetkin (Ziraatçılar Derneği Başkanı):
       <br/>
       <br/>
       6 ÇUŞ dünya tarımını kontrol ediyor
       <br/>
       <br/>
       Dünyada da Türkiye’de olduğu gibi tarımsal ürünlerde belli tekeller var. Sermaye ve üretim gücünü elinde bulunduran ülkeler belli bir süreç içerisinde ürün tekelleşmesini merkezileştirmiş. Tarımsal ürünler konusunda başı ABD ve onun partneri Kanada çekiyor.
       <br/>
       <br/>
       İki kutuplu dünya döneminde Rusya, tarımsal ürünler konusunda belli bir gücü temsil ediyordu. Şimdi de iddialı bir konumda ancak ABD patron, AB ülkeleri daha ziyade havuz görevi üstleniyor. Örneğin bir ABD firması olan Cargill ile ARCHER DANIELS MIDLAND (ADM) tek başlarına dünyanın yüzde 60’ını kontrol ediyorlar. Novartis, Monsanto, Aventis ve Du Pont gibi çok uluslu dört firmayı daha dikkate aldığımızda bu 6 firmanın dünya tarımının yüzde 90’ını kontrol altında tuttuğunu ve onlar istemeden uluslararası piyasalarda yaprak kımıldamayacağını bilmeliyiz. Bu şunu gösteriyor; dünyayı süper güçler, süper güçleri de süper şirketler yönetiyor. Ve uluslararası kuruluşların hiçbirisi (bunların içerisine BM ve alt kuruluşları da dahil) bu kuruluşların kabul etmeyeceği, ikna olmadığı bir projeyi hayata geçiremez.
       <br/>
       <br/>
       Türkiye’deki tarım politikaları da zannedildiği gibi bağımsız değil, uluslararası tarım politikasının bir parçası. Bakınız IMF Türkiye’nin buğday rekoltesini düşürmek için her türlü baskıyı yapıyor. Eğer buğday ya da pancarı şu rakamın üstünde üretirsen sana kredi vermem diyor. Olmadı fazla üretti isen bu sefer alacağımı hemen isterim, seni mahvederim diyor.
       <br/>
       <br/>
       Neden ürettirmediği ise gayet açık. Kendi elinde üretim fazlası var ve bunları satacak ülkelerin dünyada olması lazım. Fiyatı da düşürmüyor, parası olmayana vermiyor ve parasını geri alacağı ülkelere satıyor. FAO BM içerisinde bir gıda örgütü. Geri kalmış ülkelere yardım için kuruldu. Ancak söz konusu 6 uluslararası şirketin emir eri konumundadır. Bu zamana kadar istikrarlı bir yardımın altına imza attığı görülmemiştir; yaptığı yardımlar da göstermeliktir.
       <br/>
       <br/>
       Cumali Doğru (Ulusal Tarım Platformu Sözcüsü) :
       <br/>
       <br/>
       Açlıktan rant sağlıyorlar
       <br/>
       <br/>
       Türkiye’de buğday stoklayıp piyasada ürün daralması meydana getirdikten sonra fiyatı yükseltip yüksek kâr elde etmek isteyenler var. Bu durumun önüne ancak Toprak Mahsulleri Ofisi (TMO) geçebilir ve bunun formülü basittir. TMO elinde stok ürün bulunduracak ve spekülatörlerin başını kaldırmaya çalıştığı anda piyasaya uygun fiyatla mal satıp nabzı düşürecek. Eğer TMO acz içerisinde ise, o zaman spekülatörlere gün doğdu demektir. Serbest piyasa ekonomisi olacaksa spekülatör de olacaktır; ancak spekülatörün kötü niyetini engelleyecek sistemler geliştirilebilir.
       <br/>
       <br/>
       Dünyada da Türkiye’de olduğu gibi ama daha acımasız bir şekilde buğday spekülatörleri var. Dev stok merkezlerinde ürünlerini depolayan bu karteller fiyat artışını sağladıktan sonra istedikleri fiyattan mal satıyorlar.
       <br/>
       <br/>
       Dünyada tüm nüfusu besleyecek kadar tarımsal ürün var. Hatta daha fazlası üretiliyor. Bütün mesele elinde ürün fazlası bulunduran ABD ve Kanada’nın tarım sektörünü dünyada tahakküm aracı olarak kullanmak istemesinden kaynaklanıyor. ABD ve AB ülkelerindeki stoklar o kadar fazla ki, bazıları 5 yıldan fazla beklediği için besin özelliğini kaybediyor. Peynir, pirinç, soya, buğday ve arpa dolu ambarları. Ama yine de bu ürünleri ucuz fiyattan piyasaya sürmedikleri gibi, hibe ederek açlık tehlikesi çeken ülkelerdeki sıkıntıları da gidermiyorlar. Böyle birşey yapmıyorlar çünkü piyasadaki avantajlarını kaybetmekten ve ürünü ucuzlatmaktan korkuyorlar
       <br/>
       <br/>
       e—mail: harunodabasi@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12388), [web.archive.org (arşiv bağlantısı)](http://web.archive.org/web/20050227031453/http://www.aksiyon.com.tr:80/detay.php?id=12388)
