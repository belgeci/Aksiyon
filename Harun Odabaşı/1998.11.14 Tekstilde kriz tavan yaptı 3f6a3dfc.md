# Tekstilde kriz "tavan" yaptı

*Harun Odabaşı 1998.11.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun süreden beri Türkiye'de iş ve akademi çevreleri 'kriz ne zaman olacak?' beklentisi ile günlerini geçiriyor.
  </font>
 </div>
 <div id="newsText">
  <font class="detail-text">
   Dünyanın en güçlü ülkeleri bile az ya da çok, öyle ya da böyle belli aralıklarla ekonomik kriz içerisine giriyor. Bu sebeple birgün Türkiye'nin şiddetli bir ekonomik krize girmesi 'kriz gelecek' diyen insanların haklı olduğunu gösteren bir olgu olmayacak. Bir insanın ve bir toplumun hayatında sürekli mutluluk olmayacağına göre pozitif tavır, felaket tellallığı yapmak yerine muhtemel kriz tehlikesi karşısında ön tedbirlerin neler olacağını açıklamak, ya da krizle birlikte doğacak fırsat ortamlarını araştırmak olmalı.
   <br/>
   <br/>
   Şimdilerde ihracat kesiminde hususen 10 milyar dolarlık ihracatı ile piyasaya dinamo etkisi yapan tekstil ve konfeksiyon sektöründeki istikrarsızlık sektör temsilcilerini kara kara düşündürüyor. Global ekonomik krize bağlı olarak Türkiye'nin rakibi ülkelerin fiyat kırması ve tüketim limitinin aşağıya çekilmesi ihracat sektörümüzü zora soktu. Başbakan Mesut Yılmaz, Türkiye'nin bu genel kriz sürecinden etkileneceğini açıkça belirtmesi ihracatçılarımızın 1999 yılı planlamalarını daha dikkatli yapmalarına yol açıyor.
   <br/>
   <br/>
   Okan Oğuz'a büyük öfke
   <br/>
   <br/>
   Türkiye İhracatçılar Meclisi (TİM) ve İTKİB Başkanı Okan Oğuz ise ihracat sektöründe yaşanan sorunlara kayıtsız kalmak ve AnasolD Hükümeti'ne yumuşak davranmakla sektörün içindekiler tarafından şiddetle suçlanıyor. Okan Oğuz'un Anavatan Partisi'nden siyasete gireceği dedikodularını sağır sultanın bile duyduğu bir ortamda Oğuz'un pasif tutumunun TİM başkanlığını bir sıçrama tahtası gibi kullanmasına sebeb olduğunu, dolayısıyla en doğru kararın Oğuz'un istifa etmesi olacağını belirten ihracatçılar, TİM'in ilkesizleşmesine ve sektörün en sancılı döneminde hükümete yakınlaşmasına izin vereyeceklerini ifade ediyorlar. TİM'in dolduramadığı muhalefet boşluğunu alternatif oluşumlarla doldurmaya çalışan tekstil ve hazırgiyim ihracatçıları hükümete ve Okan Oğuz'a son ültimatomunu Çeşme'de yapılan toplantının ardından verdiler.
   <br/>
   <br/>
   Parlamentoya evet ama...
   <br/>
   <br/>
   Doç. Dr. Güngör Keşçi, ilke olarak tekstil sektöründen bir kişinin parlamentoya girmesini sonuna kadar desteklediğini söylüyor, ancak Okan Oğuz'un siyasi kulvara girmesi ile birlikte sesini kısmasının gelecek hakkındaki soru işaretlerini artırdığına dikkat çekiyor. Keşçi, "Tekstil ve hazır giyim sektöründen bu kadar feryat yükselmesine rağmen eleştiriler hükümet yetkililerine iletilmiyor, sektör hakkı ile savunulmuyorsa bu işte bir terslik var demektir" diyor.
   <br/>
   <br/>
   İhracat kesiminin bankalara kıyasla üvey evlat muamelesi gördüğünü savunan Keşçi, "Bankalara son düzenlemelerle 900 trilyon liralık bir kıyak yapıldı. Sanki tekstil ve hazırgiyim sektöründe hiç sorun yokmuş gibi davranılıyor. Tekstilcilerin hükümetten teşvik istememesi yetkililer tarafından yanlış algılanmış olacak. Özellikle baskıcı kur politikasından vazgeçilmeli" diyor.
   <br/>
   <br/>
   "Özel bankalar ekonomik faaliyetlerden çekilerek devlet kağıtları ile kâr sağlıyor" diye konuşan Keşçi, mevduatların yüzde 75'inin sanayiye kredi olarak aktarılması gerekirken rakamların tam tersini gösterdiğini anlatıyor.
   <br/>
   <br/>
   Bankalar neye yarar?
   <br/>
   <br/>
   Tekstilciler içinde bulundukları sıkıntıların hükümetin ve bankaların tutumundan kaynaklandığını, ancak kendi tutumlarının da bu sıkıntıda önemli payı olduğunu söylüyor. Bankacılık sektörünün kendilerinden umacı gibi korktuğunu, kredi tahsisi konusunda sektörel bir taassup içinde olduğunu vurgulayan tekstilciler özeleştiri yaparak, kendilerinin de zamanında devletin hatalı yönlendirmesi sonucu plansız, programsız ve kısa vadeli kredilerle yatırım yapıp, hata ettiklerini kabul ediyorlar.
   <br/>
   <br/>
   Hükümetin ihracatı artırmak için kullandırması gereken Eximbank kredilerini Türki cumhuriyetlerde yapılacak yatırımlar için tahsis etmesinin hatalı bir davranış olduğunu öne süren sektör yetkilileri, 'Bu kaynaklar bugüne kadar olduğu gibi bir daha geri dönmemek üzere Türki cumhuriyetlerde kullandırılamaz. Bu kaynaklar ağabeylik sevdası yüzünden bu ülkelerde kullandırılıyor. Bir Eximbank kredisi o ülkeye ihracatın artması için verilir. Orada yatırım yapıldığı zaman zaten mevcut ihracat imkanınızı ortadan kaldırıyorsunuz. Burada bir çelişki var' diyor.
   <br/>
   <br/>
   Sanal kredi nerede?
   <br/>
   <br/>
   Uzun süreden beri dillerde olan Japon Eximbank'ından gelmesi beklenen 200 milyon dolarlık krediye bel bağlayan tekstil sektörü yetkilileri, bunun halen gelmediğini belirtirlerken, 'Bu kredinin adı var, kendisi ortada yok. Adeta sanal hale gelen bu krediyi bekliyoruz' diyor. İhtisas gümrüklerindeki düzenlemelerin de daha işler ve etkin hale getirilmesi gerektiğini hatırlatan tekstilciler, ithalat rejiminde mevzuat değişikliği yapılmasının şart olduğunu kaydediyorlar.
   <br/>
   <br/>
   Tekstilciler küreselleşme ile devletin rolünün değiştiğini, kendilerinin devletten maddi anlamda bir beklenti içinde olmadıklarını ancak, devletin üreticinin önünü açacak önlemler almasını istediklerini ifade ediyorlar. Devletin iç ve dış pazarda Uzakdoğulu firmalarla yaşanan haksız rekabete karşı önlem alması gerektiğini vurgulayan tekstilciler, AB ülkelerinde olduğu gibi üçüncü ülkelere karşı kota konulmasını istiyorlar.
   <br/>
   <br/>
   Baskıcı kur politikasından da uzaklaşarak, kurları serbest bırakması gerektiğini kaydeden sektör temsilcileri, "Ekonomi zaten soğuyor. Talep azalıyor. Fiyatlar düşecek. Dolayısıyla enflasyon düşecek. Devletin kurları rahat bırakması lazım" şeklinde görüş bildiriyorlar. Türkiye'deki enerji fiyatlarının yüksekliğinden yakınan tekstilciler, sübvansiyon yapılmasını istememekle birlikte sanayide kullanılan enerjinin bedelinin Avrupa'daki ile eşdeğer hale getirilmesini istiyorlar.
   <br/>
   <br/>
   Bankacıların ihracatçılara takındığı olumsuz tavırdan şikayet ederek, finans kaynaklarının Türkiye'nin ihracatında en önemli taşlardan biri olan tekstil sektörünün hizmetinde olması gerektiğine işaret ediyorlar. Bugün 10 milyar dolarlık ihracat yapabilen sektörün hammadde ihtiyacını karşılayabilmesi, kapasitelerini artırabilmesi, teknolojisini geliştirebilmesi için finansal desteğe ihtiyaçları olduğunu vurguluyorlar.
   <br/>
   <br/>
   Bankacılar tekstili umacı görüyor
   <br/>
   <br/>
   Bankacılık sektörünün tekstili umacı gibi gördüğünü ifade eden tekstilciler şöyle konuştular: "Bankacılar tekstil sektörünü umacı gibi görüp, özellikle uygun koşullarda ihracat kredisi vermezlerse bindikleri dalı kesmiş olurlar. Türkiye'de bugün ihracatın yüzde 40'ını bu sektör oluşturuyor. Eğer bu sektöre kredi vermezlerse kısa dönemde verdikleri paranın döviz olarak girişini sağlayacak başka bir sektör bulamazlar. Finansmanlarını dağıtacak bir yer bulamazlar. Biz batak firmalara vermelerini istemiyoruz ama sektörel bir taassup içine girmemeleri gerekiyor."
   <br/>
   <br/>
   Tekstilciler zamanında yapılan yanlış yatırımların da düşmüş durumda etkili olduğunu ifade ederlerken, devletin de sektöre bol bol teşvik verdiğini, bunun da tekstille ilgili birikimi olan olmayan herkesi bu sektörde yatırım yapmaya yönelttiğini kaydediyorlar. Kısa vadeli kredilerle, programsız gerçekleştirilen yatırımların bedelini sektörün ödediğini belirterek, "Sektör bunun bedelini ödüyor. Toprağını satan, bu işten anlamayan herkes tekstilci oldu. Şimdi fabrikaları kapanıyor. Borçlarını ödeyemedikleri için fabrikaları ellerinden gidiyor" şeklinde konuşuyorlar.
   <br/>
   <br/>
   Büyük eyleme hazırlık
   <br/>
   <br/>
   Bu arada Ege Tekstil ve Hammaddeleri İhracatçı Birliği ve Ege Hazır Giyim ve Konfeksiyon İhracatçı Birliği'ne bağlı 136 firma temsilcisi geçen hafta bir araya gelerek sert mesajlar verdiler. Egeli tekstilciler "hükümetin sektöre bakış açısı bir ay içerisinde değişmezse işçilerle birlikte yollara düşülüp, mitingler düzenleyeceklerini" açıkladılar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4372), [web.archive.org (arşiv bağlantısı)](http://web.archive.org/web/20121224074320/http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4372)
