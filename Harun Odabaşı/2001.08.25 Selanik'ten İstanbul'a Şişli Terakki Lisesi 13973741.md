# Selanik’ten İstanbul’a Şişli Terakki Lisesi

*Harun Odabaşı 2001.08.25*

<div>
 <p class="baslik">
  Selaniklilerin diğer okulu
 </p>
 <p class="spot">
  Şişli Terakki Lisesi'nin sosyolojik anlamda hangi zemine oturduğunu bir  çırpıda söylemek mümkün değil. Okul Türkiye'deki ilk yıllarında  Selanik'ten göç eden gayr—i müslim ve Türklerin eğitim ihtiyacını  karşılamak için kuruluyor. Ama zaman içerisinde yavaş yavaş  Anadolu'nun dört bir tarafından öğrenci alan bir okul haline geliyor
 </p>
 <p class="metin">
 </p>
 <img border="0" src="/web/20010910022214im_/http://www.aksiyon.com.tr/2001/351/resimler/selanik.jpg"/>
 <p class="metin">
  Osmanlı'nın son dönemlerinde ve Türkiye Cumhuriyeti'nin kuruluşu sırasında belirleyici hareketlerin yoğunlaştığı yerleri önem sırasına göre sıralarsak İstanbul'dan sonraki sıraya Selanik'i koymak doğrusu çok şık duruyor. Resmi tarih görmezlikten gelse de Osmanlı'nın Batı'ya yönelişine en çabuk adapte olmuş ve hatta bu yönelişin mimarlığını yapmış bir şehir Selanik. Fransız Devrimi'nin ilkeleri de ilk burada yeşerir. 1492 yılında İspanya'dan Osmanlı topraklarına kabul edilen Yahudilerin yerleşim yeri olan Selanik birçok millete ait olan kozmopolit yapısı, hareketli kültür ve politika yaşamıyla ve en önemlisi zengin ekonomisi ile Batı tipi eğitim tarzının da ilk temsilcisi olmuş. Mustafa Kemal Atatürk'ün de babası tarafından 'modern eğitim veriyor' diye gönderildiği ve Muallim Şemsi Efendi'nin baniliğini yaptığı okulu Mekteb—i Şemsi İptidai de Selanik'tedir.
 </p>
 <p class="metin">
  Bu okul Selanikli ailelerin İstanbul'a göçmesinden sonra Atatürk'ün izni ile yeniden kurdurulur. Fakat bir farkla okul ikiye bölünecek ve birisi Fevziye Mektepleri (Işık Lisesi) diğeri de Şişli Terakki Lisesi adını alacaktır. Daha sonra aralarında Fenerbahçe—Galatasaray rekabetini aratmayan bir mücadele olan bu iki okulun hikayesini özetlersek "Mekteb—i Şemsi İptidai" şeklinde Atatürk'ün de anılarında bahsettiği okul şimdiki Şişli Terakki Lisesi'nin nüvesini teşkil eden bu okuldur. Bugünkü anlamda büyük ve tam bir kuruluş haline 1879 senesinde geldi ve o dönemde aldığı tam isim "Yadigar—ı Terakki Mektebi". Bundan sonra kurucular arasında oluşan ihtilaf dolayısıyla bazı kopmalar yaşanır ve Şemsi Efendi arkadaşı Derviş Efendi ile kurumda kalır. Ayrılan kurucular ise İstanbul'a gelerek "Şems'ül Maarif" adında yeni bir okul kurarlar. Şemsi Efendi bir müddet idaresinde yalnız kaldığı okulun idaresini devama çalışır; daha sonra da İstanbul'a gelerek buradaki heyetle anlaşıp 1885 senesinde Türkiye'nin ikinci özel okulu olan "Feyziye" mektebini kurar.
 </p>
 <p class="metin">
  Kolayca anlaşılacağı üzere 1870'te kurulan Şemsi Efendi Mektebi ve kurucusu Şemsi Efendi vasıtasıyla 1879 senesinde Yadigar—ı Terakki ve 1885 senesinde de Feyziye mektepleri kurulur.
 </p>
 <p class="metin">
  Şemsi Efendi kimdi?
 </p>
 <p class="metin">
  Bu arada Işık Lisesi'ni tanıtırken Şemsi Efendi hakkında verdiğimiz bir bilgiyi tekrarlamakta fayda var: Tarihçi Prof. Dr. İlber Ortaylı, "Osmanlı Modernleşmesi ve Sabetaycılık" isimli kitabında Şemsi Efendi'nin Sebatay Sevi'nin soyundan geldiğini belirtir. Hatta bir Yahudi ismi olan asıl ismini de zikreder. Ortaylı'ya göre, Şemsi Efendi modern fikirleri ve iki Sabetaycı muhalif grubu birleştirme gayreti yüzünden cemaat tarafından aforoz edilmiş, sonra İstanbul'a göçmüş (1912) ve 1917'de orada ölüp Üsküdar'da defnedilmiştir.
 </p>
 <p class="metin">
  Şişli Terakki Lisesi'nin sosyolojik anlamda hangi zemine oturduğunu bir çırpıda söylemek mümkün değil. Okul Türkiye'deki ilk yıllarında Selanik'ten göç eden gayr—i müslim ve Türklerin eğitim ihtiyacını karşılamak için kuruluyor. Ama zaman içerisinde yavaş yavaş Anadolu'nun dört bir tarafından öğrenci alan bir okul haline geliyor. Ümit Meriç kendi zamanlarında (1950'li yılların başı) 25 kişilik sınıfta 6 Yahudi çocuğu bulunduğunu söylerken 1996 yılı mezunu Volkan Sezgin sınıflarında sadece bir Yahudi olduğunu diğerlerinin değişik şehirlerden gelen Türklerden oluştuğunu ifade ediyor. Mezunlar Listesi'ni 1930'lu yıllara götürdüğümüzde ise Selanik ve Manastır ağırlıklı bir öğrenci profili göze çarpıyor. Ümit Meriç ilkokulunu okuduğu Şişli Terakki Lisesi'ni anlatırken, 1950 sonrası Demokrat Parti'nin atılımları sonucu Anadolu burjuvazisinin ortaya çıktığını, dolayısıyla Şebinkarahisar'dan Çukurova'ya kadar bir çok bölgenin çocuğunun bu okula paralı olarak kaydını yaptırdığını söylüyor. Pamuk ve zeytin tüccarlarının çocukları iyi eğitim almak için İstanbul'a, İstanbul'da da Şişli Terakki'ye gelirler. Anadolulu bir tüccarın çocuğu olan Ömer Madra bu gelişe en iyi örneklerden biri.
 </p>
 <p class="metin">
  Selaniklilik başlardaydı
 </p>
 <p class="metin">
  Kendisi de Selanik göçmeni bir aileden gelen Yetkin Gürsel (Şişli Terakki Vakfı Mezunları Derneği Başkanı), okulun ilk başlarda Selanikli ağırlıklı olmasının çok doğal olduğuna dikkat çektikten sonra zaman içersinde okulun Türkiye'nin her tarafından öğrenci aldığını belirtiyor. "Türkiye'de toplasan toplasan ne kadar Selanikli var ki. Bir okul sadece Selaniklilerle ayakta duramaz. Selanik eskidendi, şimdi yok böyle birşey. Dedem Selanik'te Babab denilen kantin memurluğu yaparmış. Beni de bu okula Nilüfer Hatun okulundan alarak vermesinin sebebi Selanik'te yaşadıklarına duyduğu hürmetti."
 </p>
 <p class="metin">
  Şişli Terakki, Osmanlı'nın oluşturduğu çok uluslu yaşama biçiminin küçültülmüş bir modeli gibi. Bu topraklarda mevcut her din ve milletten insan var. Bu belki birlikte yaşamayı öğrenme adına güzel bir altyapı oluşturabiliyor. Ama Ümit Meriç bu konuda biraz farklı düşünüyor. "Benim asıl şahsiyetimi bulmam Şişli Terakki'den ayrılıp Sultan Tepe okuluna geçtikten sonra oldu. Şişli Terakki Anadolu zenginleri ile gayr—i müslim zenginlerinin bir sentezi idi. Ben bu yapı ile uyuşamadım. Fakat Sultan Tepe'ye geçtikten sonra çok kıymetli hocalarımın da tesiri ile Türk ve Müslüman kimliğime sahip oldum. Şişli Terakki bence para ve zeka aristokrasisinin okulu idi."
 </p>
 <p class="metin">
  Işık Lisesi bir adım önde
 </p>
 <p class="metin">
  Dedik ya Şişli Terakki ile Işık Lisesi arasında tarihten gelen ve bugünkü Fenerbahçe—Galatasaray rekabetini aratmayacak bir 'en iyi olma' yarışı var. Gerek aynı şehrin okulları olması, gerek İstanbul'da aynı semtte okullarının bulunması, gerekse hedef kitlelerinin aynı grup insanlar olması sebebi ile iki okulun yönetimleri arasında sürekli bir rekabet yaşanagelmiş. Bu rekabet öğrencilere bile sıçramış, öğrenciler not ortalaması, üniversiteye kaç kişiyi kazandırdığı, spordaki başarıları gibi birçok alanda kendilerini hep birbirleri ile kıyaslamışlar. Yeni mezun Volkan Sezgin iki okul arasındaki rekabetin bugün bile sürdüğünü ve bundan zarar değil fayda gördüklerini söylüyor.
 </p>
 <p class="metin">
  İki okul arasındaki rekabete ise Ümit Meriç'in durumundan dolayı tepkisi farkı olur. Babası Cemil Meriç Işık Lisesi'nde Fransızca öğretmenliği yaptığı için böyle bir rekabeti hiç yaşayamaz Ümit Meriç. Onun o günlere ait en ciddi anısı 5,5 yaşında yatılı verildiği Şişli Terakki'de anne baba özlemi ile yanıp tutuştuğu zamanları.
 </p>
 <p class="metin">
  Vakıf yöneticilerine şok suçlama
 </p>
 <p class="metin">
  Yetkin Gürsel ise Şişli Terakki ile Işık Lisesi arasındaki rekabetin eskiden olduğunu, Şişli Terakki'nin basiretsiz yönetimlerin elinde olmasından dolayı Işık Lisesi'nin büyük fark atarak kendilerini geçtiğini anlatıyor. Işık Lisesi'nin bugün Işık Üniversitesi adı ile çaplı ve kaliteli bir okula kavuştuğunu ancak Şişli Terakki'nin yerinde saydığını söyledikten sonra Şişli—Terakki Vakfı'nın yöneticilerine karşı ağır ithamlarda bulunuyor: "Nişantaşı'ndaki eski binamız 8 sene önce yıkıldı. Oranın yapımı için Alarko ve Yapı Kredi de dahil olmak üzere Türkiye'nin en itibarlı kurumları talip oldu. Ama onlar Dinç Bilgin ve Nevzat Ak'a ihaleyi verdiler. Bunların isimleri bile yönetimin başarısızlıklarını ortaya koymak için yeterli. Eğer akıllıca bir ihale olsa idi bugün bina bitmiş ve biz yıllık 2 milyon dolarlık bir kira gelirine sahip olmuş olacaktık."
 </p>
 <p class="metin">
  1980'li yıllara kadar Şişli Terakki'nin Fevziye Mektepleri'nden daha parlak bir durumu göze çarparken Fevziye Mektepleri'nin atağa geçmesi ile bugün gerçekten aralarındaki mesafe ciddi ölçüde açılmış durumda. Okulun yönetim kurulunda Türkiye'nin en parlak isimlerinin bulunması bile Şişli Terakki'nin kan kaybetmesine engel olamamış. Atalarının okulu olması hasebi ile Can Peker ve Bülent Tanla gibi Türkiye'nin tanınmış süper isimleri Terakki Vakfı'nın yönetiminde. Bugün Terakki Vakfı'na dönüşerek hizmet veren vakfın kurucu üyeleri arasında da ilginç isimler var: Abdurrahman Malta, Ahmet Elberger, Akif Akev, Fahri Refiğ, İbrahim Telci, Necdet Üçer, Nuri Türen, Osman Üçer, Reşat Atabek, Yusuf Kapancı, Ata Refiğ, Rifat Edin, Fikret Güvenç, Mehmet İnal, Memduh Paker, Nazmi Eren, Vedat Uras, Ecvet Gürses, Neş'e Deriş.
 </p>
 <p class="metin">
  Volkan Sezgin'in söyledikleri de yöneticilerin kulaklarına küpe yapacakları kadar önemli: "Eskiden zeka seviyesi yüksek, dereceye girmiş çocuklar okula alınırken şimdilerde parayı bastıran istediğini yaptırır hale gelmiş. Bu durum okulun kalitesine de olumsuz etki yapıyor. Üniversiteye sokma yüzdelerindeki düşüşü de bu gevşemeye bağlayabilirsiniz."
 </p>
 <p class="metin">
 </p>
 <p class="arabaslik">
  Okul anıları
 </p>
 <p class="metin">
  Şişli Terakki Vakfı Mezunları Derneği Başkanı Yetkin Gürsel: Babam memurdu ve üstümüze başımıza elbise alacak paramız yoktu. 8. sınıftayım ve ortaokulu bitireceğim. Sınıf birincisi olmuşum. Ödülü törenle verecekler ama yeni elbiseler alamamışım. Buluğ çağı döneminin psikolojisi içinde utana sıkıla üstümdeki eski elbiselerle ödülü aldım. Bu beni hayatım boyunca etkileyen müessif bir hadise idi.
 </p>
 <p class="metin">
  Ümit Meriç: İlkokulu okuduğum dönemlerde çok özenerek birktirdiğim bir tüy koleksiyonum vardı. Kuşlardan kopardığım tüyleri defterimin arasına koyar ve okula götürürdüm. 4. sınıfta Jale adlı bir öğretmenim vardı. Defterimin arasındaki tüyleri görünce hırslandı ve tüyleri alıp çöp sepetinin içine attı. Bir anlam verememiştim. Çok üzülmüş ve kızmıştım. Öğretmenimin bunda ne sakınca gördüğünü ve benimle bu konuda sinirlenerek neden cedelleştiğini bir türlü anlayamadım. Bugün bile anlayamadığımı itiraf etmeliyim. Teneffüs gelince ben çöp tenekesinden tüylerimi topladım tabii.
 </p>
 <p class="metin">
 </p>
 <p class="arabaslik">
  Ünlü Mezunları
 </p>
 <p class="metin">
  Ömer Madra, Ümit Meriç, Billurdeniz Seval (mankenlik ajansı sahibi), Gülçin Telci (gazeteci), Ali Nasuh Mahruki, Sedat Üründül, Reşit Emre Kongar, Barış Manço (10. sınıfa kadar Galatasaray Lisesi'nde okuyan Barış Manço babasının vefatının ardından, kendisi de bir Selanik göçmeni olduğu için Şişli Terakki Lisesi'ne geçerek oradan mezun olur), Şarık Hamza Tara, Halit Refiğ, İshak Alaton, Orhan Pamuk, Mazhar Efe Özal (1967 Ankara, Turgut Özal'ın oğlu), Yıldız Sertel, Mustafa Taviloğlu, Bekir Kutmangil, Prof. Dr. Can Gökdoğan, Prof. Dr. Aksel Siva, Doç. Dr. Umur Çorgar, Prof. Dr. Asaf Savaş Akat, Berna Yılmaz, Sevda Sabancı, Erkut Taşkın, Prof. Dr. Ersin Kalaycıoğlu, Prof. Dr. Sema Kalaycıoğlu, Fatoş Aslı Ural (Selçuk Ural'ın kızı), Lütfi Emin Karaosmanoğlu, Mine Kantel Yıldız, Özlem Savaş (Tv sunucusu, oyuncu), İdris Kavala, Ogün Uluç, Çiğdem Subaşı, Candan Şimşek, Muzaffer Sürmeli, Fehmi Saltık, Cem İlhan, Ahmet Adil Tunca, Zahit Aydın Göğüş, İnci Selçuk, İrem Kalkavan, Yahya Murat Demirel (1967 Isparta), Murat Arman, Deniz Çupi (İslam Çupi'nin oğlu), Ahmet Zorlu, Alara Bezmen (Halil Bezmen'in kızı), Çiğdem Sabancı (Erol Sabancı'nın kızı), Esat Murat Serezli (Metin Serezli'nin oğlu), Hasan Nuri Tanla (Bülent Hasan Tanla'nın oğlu), Mehmet Yalçıntaş (Nevzat Yalçıntaş'ın oğlu), Abdullah Zaimoğlu (Rasim Zaimoğlu'nun oğlu), Salih Yavuz Uluğ, Sabetay Varol, Mehmet Erdem Yarsuvat, Fatma Necla Balkır, Halit Refik Refiğ, Hayri Erdoğan Alkin, Ahmet Bali, Emin Yalçın Öktem, Hülya Uğur (Tv sunucusu, hava durumu sundu).
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010910022214/mailto:harunoda@mynet.com">
   harunoda@mynet.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/351/haberler/7.htm), [web.archive.org (arşiv bağlantısı)](http://web.archive.org/web/20010910022214/http://www.aksiyon.com.tr:80/2001/351/haberler/7.htm)
