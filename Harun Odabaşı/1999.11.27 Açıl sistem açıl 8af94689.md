# Açıl sistem açıl

*Harun Odabaşı 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bakırköy Akıl ve Sinir Hastalıkları Hastanesi'nin bahçesindeki 'Düşünen Adam' heykelini bilirsiniz.
  </font>
 </div>
 <div id="newsText">
  <font class="detail-text">
   Bu heykel aslında Auguste Rodin'in orijinal heykelinin bir kopyasıdır ve özünde saf, çıplak, önyargısız, sancılı bir düşünme anını temsil eder.
   <br/>
   <br/>
   ABD'de üniversitelerin önüne dikilen bu heykel en bilinen örneği ile Türkiye'de bir akıl hastanesinin bahçesine layık görülmüştür...
   <br/>
   <br/>
   Düşünce, insanı insan yapan en temel organ olan beynin bir ürünü. Demokrasi de zaten düşünce farklılıklarının olduğu yerde değerli. Herkesin aynı fikirde olduğu bir ortamda demokrasiye ne gerek var ki!.. Artık jakoben olduklarını söylemekten çekinmeyen bir zihniyet halktan gelen taleplere karşı gözümüzün içine baka baka , 'Sen niçin düşünüyorsun? Ben senin yerine düşündüm ve iyi olanı buldum. Sana düşen benim istediğim gibi olmak. Düşünüyorsan bile içinden düşün! Yoksa...' diye tehdit edebiliyorsa Türkiye'de en azından düşünceye saygının asgarisinin olduğu söylenemez. Çok değerli aydınlarımızın arzı endam ettiği bir süreçte gelinen noktanın artıları inkar edilemez ama Türkiye'nin statükocularla değişimciler arasında adeta göğüs göğüse mücadele edildiğini ve statükocuların hukuk tanımayan davranış ve sözlerini görmezlikten de gelemeyiz. Bugün mevcut yasalar ve uygulama 'Düşünen Adam'a deli muamelesi yapmaktan ar etmiyor. Fakat "Yirminci yüzyıldan yirmibirinci yüzyıla geçiş, yalnızca kronolojik bir olay olmakla kalmayacak, bir çağ değişimini de beraberinde getirecek. Zira 'av mevsimi' değil, ama 'avlanma çağı' bitmiş, 'haklar ve özgürlükler çağı' başlamıştır."
   <br/>
   <br/>
   ABD Devlet Başkanı Bill Clinton Türkiye'ye gelmeden önce George Town Üniversitesi'nde yaptığı konuşmada "Türkiye'ye gittiğim zaman, 20. yüzyılın tarihinin büyük bir bölümünün, iyi veya kötü şekilde Osmanlı İmparatorluğu'nun Birinci Dünya Savaşı öncesi ve sonrasında yıkılmasıyla ve bunun ardından Avrupalı güçlerin verdiği kararlarla belirlendiğini anlatacağım. İnanıyorum ki gelecek yüzyıl, Türkiye'nin bugünkü ve gelecekteki rolünü belirlediği yol ile önemli ölçüde şekillenecek. Çünkü Türkiye, Avrupa, Ortadoğu ve Orta Asya'nın kesiştiği noktada bulunuyor. Eğer Türkiye istikrarlı, demokratik, laik bir Müslüman ulus olarak Avrupa'da tam olarak yerini alabilirse, gelecek daha iyi olacak" demişti.
   <br/>
   <br/>
   AB kapısında Türkiye
   <br/>
   <br/>
   Türkiye'den bir AGİT toplantısı geçti... İnsan hakları, demokrasi, birey egemenliği, globalleşme kavramları masaya yatırıldı ve 21. yüzyılın muhtemel şeklinin haritası çizildi. AGİT bağlayıcılığı ve acımasız müeyyideleri olan bir teşkilat değil. Ancak 56 ülkenin devlet başkanını bir araya getirecek kadar önemli bir müessese. İnsanlık açısından tarihi bir deneme... Silaha dayalı savaşların yerini ekonomik rekabete terk ederek daha insani bir modelin arayışı... Tam da Türkiye'nin Avrupa Birliği'ne üye olabilme kapısı aralandığı ve ABD ile güçlü bir ittifak çizgisi belirdiği anda... Helsinki için yakılan yeşil ışığa bakılırsa görünen o ki AB ve özellikle ABD Türkiye'yi demokrat, insan haklarına saygılı ve laik bir çizgide tutmak istiyor.
   <br/>
   <br/>
   Tartışmasız dünyanın en büyük süper gücü ABD Türkiye'de birey egemenliğine dayalı bir demokrasi ve dinlere saygılı bir laiklik istiyor. Yapacağı yardımları ve Türkiye'ye sunacağı imkanları demokratikleşmeye ve siyasi istikrara kavuşma şartına bağlarken hangi uzun vadeli çıkarlar üzerinde plan yapmakta olduğu tahmin edilebilir. Her şeyden önce ABD Türkiye'yi Balkanlarda, Orta Asya'da ve Ortadoğu'da aktif rol oynayacak bir partner olarak görmek istiyor. Aynı zamanda kriz bölgeleri olan bu coğrafyada istikrarın sağlanması gerekiyor. Ancak bunun için iç sorunlarını halletmiş ve kronikleşmiş laiklik, demokratikleşme kutuplaşmalarını çözümlemiş Türkiye lazım. Bu ABD'nin artık baskıcı rejimlerin arkasında varlığını devam ettiremeyeceğini anladığı şeklinde yorumlanabilir... Toplumbilimci Ali Bulaç'a göre ABD'nin İslamı karşısına alarak Müslüman memleketlerini yönlendirmesi mümkün değil. İslam yükselen değer ve ABD stratejisini bu temel varsayımdan hareketle belirliyor.
   <br/>
   <br/>
   Türkiye bölgenin süper gücü
   <br/>
   <br/>
   İşte bu noktada çok yönlü fonksiyon eda edecek olan Türkiye'nin bölgesel güç olabilmesi, bünyesindeki arazlardan kurtulması için cerrahi müdahale yapması ve birçok reformları gerçekleştirmesine bağlı. Fakat Türkiye'de merkez gücü elinde tutan statükocu ve egemen güçler durduk yerde reform yapmıyor. Bunun için de zorlayıcı bir etken olarak Avrupa Birliği'ne tam üye olması gündemde. Eğer Helsinki zirvesinden Türkiye'ye 'Kendini yenile, şu kadar zaman sonra seni birliğe tam üye yapacağız' denirse tutucuların elinde hiçbir mazeret kalmayacak. 200 yıllık bir Batılılaşma rüyasını kendi elleri ile altüst etme cesareti göstermeleri pek mümkün değil! Yoksa yanılıyor muyuz?
   <br/>
   <br/>
   ABD askeri razı etmeli
   <br/>
   <br/>
   Eğitim Gönüllüleri Vakfı Başkanı İbrahim Betil, Silahlı Kuvvetler'in tam bu noktada çok kilit bir rol oynadığına dikkat çekiyor. Betil, askerin değişimi onaylamaması halinde demokratikleşme yönündeki çabaların sonuçsuz kalacağını savunuyor. "Türkiye'de asker MGK vasıtası ile maalesef sivil parlamento üzerinde etkin durumda. Parlamento bu açıdan hür değil. ABD askeri ikna edemediği takdirde değişimin olabilmesi imkansız. Benim bu konuda tek ümidim Helsinki'den çıkacak karar" diyor. Sivil Halklar İnisiyatifi'nden Murat Aksoy ise, askerin belirleyici gücünü kabul etmekle birlikte, Türkiye'yi geldiği noktadan Silahlı Kuvvetler'in dahi geri döndüremeyeceğine inanıyor. Aksoy'a göre Türkiye ya Batılı düzenin bir parçası olacak ya da gereken yapılmadığı takdirde ortadan kaldırılacak. Bölünüp yokedilecek. Türkiye'siz bir Avrasya modeli oluşturacak olan süper güçlerin değişime direnen Türkiye'yi tarih sahnesinden silmek için Aksoy'un biçtiği süre 20 yıl.
   <br/>
   <br/>
   AraştırmacıYazar Etyen Mahçupyan değişimin çok güçlü gelmesi halinde değişmeyi engellemenin abesle iştigal anlamına geleceğini, şu an gücü elinde bulunduranların gücün devamı kaydıyla değişime "evet" diyeceklerini, bir orta yol belirleyeceklerini düşünüyor.
   <br/>
   <br/>
   'Güç odakları birbirini kolluyor'
   <br/>
   <br/>
   "Batı Türkiye'yi uyumlu hale getirmek istiyor, bunun için zorluyor. Ama bizim talep ettiklerimizden farklı bir biçimde. Türkiye dünyanın istediği uyumu gösterecek olursa, Batı insan hakları konusunda Türkiye'ye bir müddet daha taviz verecektir" diye konuşan Mahçupyan, "Türkiye bazı şeyleri sadece söylemsel düzeyde değiştirse bile bu Batı için önemli. Bu bağlamda yavaş bir geçiş mümkün. Bu, yönetimdekilerin bir süre daha yönetimde kalmalarını da sağlar. Akılcılık bunu gerektiriyor. Ancak bir yola çıkarken riskleri de hesap etmek gerekiyor tabii. Hangi güç odaklarının gelecekte önem kazanacağı bilinmediği için de çekingen davranılıyor. Çünkü dengeleri hesap edemezseniz iplerin elinizden çıkması her an muhtemel" diyor.
   <br/>
   <br/>
   Yazar Ömer Laçiner de bu konuda "güçlükutsal devlet" kavramıyla meşrulaştırılagelen ezici devlet anlayışı ve uygulaması, güçlenen "iç dinamik" tarafından geriletilirken, "uluslararası düzen"in kural ve normlarının da daha etkin bir "dış dinamik" olarak aynı yönde işlemekte olduğunu kabul ediyor. Laçiner, "AGİT, Paris Şartı, AB'nin siyasalhukuki önkoşulları vb. Türkiye'nin imzalamaktan kaçınamayacağı taahhütler o köklü 'devlet geleneği'mizin mutlaksı karakterini sürdürebilmesini imkansızlaştırmakta, onu gerilemeye mecbur etmekte. Ancak hâlâ çekilebileceği ve hükmünü yürütebileceği alanlar vardır" diyor.
   <br/>
   <br/>
   'Dış dinamik değil iç dinamik yapsın'
   <br/>
   <br/>
   "Değişim yapmasını 'dış dinamik'ten bekleyemeyiz, beklememeliyiz" diyen Laçiner, Türkiye'nin eğer kendi özgün tarihsel, kültürel birikiminde teşekkül etmiş bir kimlik ve kişiliği varsa ki vardır; bunun korunacak, geliştirilecek bir "değer"imiz sayılabilmesi için; onun bu demokratik yeniden yapılanma ihtiyacımızla örtüşmesi, onu beslemesi, zenginleştirebilmesi gerektiğini ifade ediyor: "Eğer bizim tarihsel, kültürel... kimlik ve kişiliğimiz temel hak ve özgürlükleri değil, aksine devleti, 'güç'lü olmayı önceler diyor isek; o zaman ya bu kimliğimizle izole bir toplum olmayı deneyeceğiz ya da bizi 'demokrasi'ye zorlayan dış dinamikler karşısında kimlik yırtılmalarına, buhranlarına kapılmaktan kurtulamayacağız."
   <br/>
   <br/>
   Roller değişti
   <br/>
   <br/>
   Statükodan, yasakçı zihniyetin devamından yana olanların 'AB'ye alınmasak da olur', 'AB'ye girmek Türkiye için zararlı olabilir' mealindeki çıkışları dikkatlerden kaçmıyor. Geçmişte Milli Görüş ve onun devamı olan Refah partisi çizgisi söylemlerinde şiddetle AB üyeliğine karşı çıkıyor ve bu durumun Türkiye'nin sömürgeleşmesine neden olacağını ileri sürüyorlardı. Ancak ABD Başkanı Clinton'ın TBMM'de Türkiye'nin AB'a üye olması yönündeki konuşmasının ardından Fazilet Partisi milletvekilleri tarafından ayakta alkışlanması Fazilet'in genlerindeki milli görüş kodları düşünülürse eski rollerin yer değiştiğinin bir göstergesi.
   <br/>
   <br/>
   Müslümanın Batı'ya bakışındaki bu değişim doğru bir değişim mi? Eskiden mi yanlış düşünüyordu yoksa şimdiki hali mi yanlış? Ali Bulaç bu sürece farklı bir yorum getiriyor: "Müslümanlardaki bu değişim sağlıklı bir değişim. 1990'lardan önce Müslümanların yaptığı analizler yorum yapma zaaflarından kaynaklanmıyordu. İkinci Dünya Savaşı'ndan sonra kurulan iki kutuplu dünyada, komünizmin tehlike olduğu bir dönemde bariz bir şekilde sömürülen Müslümanların demokrasiye, laikliğe karşıt durması gayet doğaldı. Fakat 1990'larla birlikte kafalardaki fay hatları kırıldı ve insanlar artık daha farklı düşünmeye başladı. Şimdi bireyin ön plana çıktığı bir dönem yaşıyoruz."
   <br/>
   <br/>
   Birey egemenliği
   <br/>
   <br/>
   ABD'nin insan haklarından sorumlu Dışişleri Bakan Yardımcısı Harold Koh'un AGİT'te söylediği bir söz var. '21. yüzyılda birey egemenliğinin devlet egemenliğinin önüne geçeceğini' söylüyor. Yine Clinton'ın yoğun diplomatik görüşmeleri sırasında Türkiye eskiden olduğu gibi iktidar ve muhalefetteki siyasi parti başkanları ile değil Türkiye'nin sivil toplum örgütleri ile görüştü. Bu sivil toplum örgütlerinin içerisinde devletin sakıncalı kabul ettiği MazlumDer, İnsan Hakları Derneği gibi dernekler de vardı.
   <br/>
   <br/>
   Yeni trent 'birey'i merkeze alan, sivil toplum örgütlerinin daha fazla inisiyatif kazandığı sivil bir yapılanma arayışı. Peki birey kimdir? Nasıl anlaşılmalıdır? Birey olmak aile açısından, cemaat açısından, millet ve devlet açısından ne anlama geliyor? Birey bunlara zıt bir yerde mi konumlandırılıyor?
   <br/>
   <br/>
   Batı'da bireye yüklenen misyon sürekli değişim gösteriyor: Fransız İhtilali ile birlikte krala ve tanrıya karşı çıkanlar birey kabul edilirken insanın birey olma kazanımları arttıkça Fransız İhtilali'nin ortaya çıkardığı ulusdevlet modellerinin açıklarını, zaaflarını görmeye başladı. Anladı ki, ulusdevlet bireyin ihtiyaçlarına cevap vermekten ziyade onu politik, ekonomik açıdan devlete bağlı bir vatandaş haline getiriyor. Faşist ve komünist devlet modelleri merkeziyetçi ve otoriter yapının en aşırı ve kaba biçimleri. Merkeziyetçi ulus devlet anlayışındaki ilk çatlak İkinci Dünya Savaşı'ndan sonra sanayi devriminin sona ermesiyle oluştu. Ama somut ve fiilen hissedilir dağılma 1990'ların başlarında SSCB'nin dağılış döneminde vuku buldu.
   <br/>
   <br/>
   Tevazu sahibi demokrasi
   <br/>
   <br/>
   Murat Aksoy, faşizan zihniyetlerin bitmesi sürecine klasik liberalizmi de ekliyor. Klasik liberal görüşün de tükendiğini söyleyen Aksoy, "Salt bireyi merkeze koyan bir proje dünyada bitmiş bir projedir. Artık demokrasi dediğimiz çok farklı. Sorumluluk duygusu olan doğası gereği bir diğerinden sorumlu olan insan öne çıkmakta. Demokratlığın zihniyet düzlemindeki karşılığını; dış gerçeklik karşısında insanın mütevazılığı, olarak tanımlıyor Aksoy. Demokrat "Ben bilmiyorum, sormak zorundayım' diyebilmeli. Dahası 'Öteki olanın farklı olduğunu kabul ediyorum. Onunla birlikte yaşayacağıma göre onu anlamak onunla diyalog ve ortak bir gelecek kurmak zorundayım' bilincinde olmalı" diyor.
   <br/>
   <br/>
   Teba=vatandaş mı oluyor?
   <br/>
   <br/>
   Türk milleti kaba hatları ile devletin idare ettiği 'teba' olmaktan çıkarak devleti idare eden 'vatandaş' olma şuuruna ermek istemekte. Aslında bu Türkiye Cumhuriyeti ile başlamış bir problem değil. Teba olmanın sıkıntıları Osmanlı'nın son dönemleri ile başlıyor. Ancak vatandaş tanımı da öylesine yavanlaştırıldı ki bir dönemde Saray'ın 'teba'sından istediğini şimdi Ankara 'vatandaş'ından istiyor... Doğrudur vatandaşlık Cumhuriyetin bir kazanımı ancak bu birey öncesi bir vatandaşlık. Birey olma imkanı vermediğinizde vatandaşlık adeta kamuflaj aracına dönüşüyor. Birileri vatandaş dediğinde sanki hür bireyi kastediyor ama aslında birey değil. Vatandaşa yeni şeyler eklemleyerek aslında birey ortaya çıkartabilirsiniz ancak bu başarılmış değil.
   <br/>
   <br/>
   Yazar Ömer Laçiner, Türkiye'de devletin "teba" üzerinde neredeyse sınırsız bir müdahale hakkı olduğuna inanan arkaik, pederşahi devlet anlayışı ve uygulamasını, cumhuriyet ve demokrasiye güya geçmiş olmamıza rağmen hâlâ etkinliğini sürdürdüğünü söylüyor. Bu anlayış ve uygulamanın, son yirmi yıl içinde 12 Eylül darbesi, "Kürt sorunu" ve "laikantilaik gerilimi" gibi olaylar bağlamında birkaç kez "insan hak ve özgürlüklerini ihlâl" zirvelerinde dolaştığına değinen Laçiner, "Mevcut anlayış aslında gerileme ve çökme sürecinde. Çünkü herşeyden önce Türkiye'de toplum çoğunluğu, arzu edilen kadar hızla olmasa da, 'teba' psikolojisinden sıyrılmakta, yurttaş yani temel hak ve özgürlüklerine devletin asla dokunamayacağı insanbirey bilincine giderek daha fazla sahip çıkmaya başlamakta" diyor.
   <br/>
   <br/>
   Türkiye'deki yapı insana birey olma imkanı tanımıyor. Hep bir yerlere aidiz, ya Fenerbahçeli, ya laik, ya İslamcı, ya sağcı, ya solcuyuz. Herkes bir yerlere ait. Birey bu yapının içerisinde kendisine bir yer bulamıyor. Prof. Dr. Nilüfer Göle'nin televizyonda söylediği bir söz aklıma geliyor: "Ben kendim laiklik taraftarıyım ama bugün öylesine bir baskı var ki laik olmak için laikçi olmak, saf belirlemek zorunda imiş gibi hissediyorsunuz."
   <br/>
   <br/>
   Başkaları da var
   <br/>
   <br/>
   Toplumdaki bilinçlenmenin, insanların yalnızca kendilerini veya ait oldukları toplulukları ilgilendiren hak ve özgürlükleri bahsinde değil; "başkaları"nın hak ve özgürlükleri bahsinde de duyarlı olmaları, yani devletin tüm hak ve özgürlük ihlalleri karşısında tavır koyabilme olgunluk noktasında olması gerektiğine işaret eden Ömer Laçiner'e göre, Türkiye'de bireyler henüz "başkaları" için tavır koymaya, onların haklarının da savunucusu olarak devletin ihlal girişimlerini püskürtmeye, onu geriletmeye yeterince alışmamış, bunun gerektirdiği bedelleri ödemeye hazır değil. Ama bu "eksikliğin" giderilmesi yönündeki eğilimlerin giderek yaygınlaştığı da fark ediliyor.
   <br/>
   <br/>
   'Doğu Doğu'dur Batı da Batı'
   <br/>
   <br/>
   Batı ile Doğu açısından 'birey' hangi manada ele alınmakta. Bir kere tarihsel açıdan iki tarafın tecrübeleri ve hadiselere bakış açısı farklı gelişmiş. Batı'yı analiz edecek olursak Batı'da rönesans ile birlikte devlet ile birey hep çatışma halinde olmuş. Devletin alanını genişletme adına kiliseye hücum edilmiş ve birey olmak ancak bu noktadan itibaren söz konusu. Batı bireyi isteklerini çarpışarak, kavga ederek, direterek, kan dökerek elde ediyor. Örneğin kiliseye ve fodaliteye karşı yaptığı mücadeleyi kazandıktan sonra ikinci aşamada ürettiği otoriter zihniyeti ortadan kaldırmak için mücadele veriyor. Böyle olunca bireye yüklenen mana zamandan zamana değişim gösteriyor. Tıpkı bugünkü gibi. Bugün Batı'da birey denince 20 sene önce kastedilenden hatta 10 sene önce kastedilenden farklı anlamlandırmalara gidiliyor. Murat Aksoy Batı'nın bu halini relativite kavramı ile izah ediyor. Bir gelenekten gelerek yine belli bir sistem içersinde değişen, gelişen bir birey tanımı...
   <br/>
   <br/>
   GazeteciYazar Gülay Göktürk'ün '21. yüzyılda sivil toplum kuruluşları' konulu panelde kendisi için ve sivil toplum kuruluşları için yaptığı bir öz eleştiri rölativitelik sürecine delil gösterilebilir. Göktürk şöyle söylüyordu: "STK'nın en temel sorunu kendi problemlerini kendileri çözme kaabiliyetinden uzak olmaları. Gözünü iktidara dikmiş ve hep ondan istiyor. Özellikle Leninizmin sorgulanması sırasında anlaşıldı ki iktidarı ele geçirmek toplumu değiştirmek anlamına gelmiyor. Halbuki toplumu değiştirmeye dönük çalışmalara konsantre olmak gerekli".
   <br/>
   <br/>
   Doğu Batı'yı taklit ediyor
   <br/>
   <br/>
   Doğu ise daha bir tartışma geleneği ve ortamı üretmeden Batı'nın tartıştığı kavramları olduğu gibi alıp sorgulamaya çalışıyor. Doğu'nun kendi tarihinden ve kültürel mirasından hareketle oluşturulan bir temel üzerinde güncel tartışmalar yapılamayınca çözümlemelere gidilemiyor. Yani Batı bildiği bir yoldan, Doğu bilmediği bir yoldan gidiyor.
   <br/>
   <br/>
   Etyen Mahçupyan, Türklerin tarihte koyun gibi oturmadığını, belli bir birikimden geldiğini kabul etmekle birlikte demokrasi gibi değerler hususunda kendine özgü bir çizgi yakalayabileceğini, ancak bunun henüz ispatlanmamış bir varsayım olduğunu, peşin peşin 'olur' ya da 'olmaz' denemeyeceğini savunuyor. Örneğin yeni birey anlayışının bireye bir cemaate üye olma hakkını tanıdığını, bunun Türk gelenekleri ile örtüşen bir durum olduğunu söylüyor.
   <br/>
   <br/>
   Ali Bulaç ise Batı'daki bireysellik anlayışı ile Müslümanların birey anlayışının birbirinden çok farklı olduğunu vurgulayarak, "Batı'da tanrıya karşı çıkmak birey olmaktı. Müslüman için böyle bir ölçü olamaz. Müslüman Allah'a inanır. Müslüman herşeyden evvel bireydir ancak bu bireyselliğini güçlü bir aile ve cemaat içerisinde yaşıyor" diyor..
   <br/>
   <br/>
   Müslümanlar konsensüs sağlamış değil
   <br/>
   <br/>
   İslam eksenli düşünen aydınlarımızda da henüz tam bir olgunluğun, ne istediğini bilme anlamında bir 'konsensüs'ün sağlandığı söylenemez. Bu noktada sırat geçilmiş değil. İslamı anlama ve 'asra adapte etme' noktasında şiddetli muhafazakar olanlar çağdaş değerlerin getirdiklerine (düşünce birikimi anlamında) kapalı duranlar olduğu gibi demokrasiye karşı kavgalı ve mesafeli durumunu devam ettirme eğiliminde olanlar da var. Bunlar inandığı temel değerler(akaid) açısından demokrasinin vaadettiklerine itiraz etmektedirler. Hiç şüphesiz bu kesim dominant değil. Geriye giderek 'biat' ile seçim kültürünü, 'meşveret' ile demokrasi kültürünü hem hal ederek, bir tür evrimleştirme(kurumsal anlamda) ile İslamın çağdaş değerlerle uyum içersinde hareket edebileceğini söyleyenler vardır. Müslümanların, demokrasi, laiklik gibi kavramlarla kavgalarının bitmeyeceğini ve uzlaşamayacağını savunanlar vardır. Ama insanlara para karşılığında cennet satan, büyücü avcılığı yapan, dinden aforoz eden ortaçağ Avrupa'sından bugünün çağdaş Avrupa'sı çıkabiliyorsa, bağnazlıkta onlarla kıyas kabul etmeyecek kadar iyi bir noktada olan Müslümanların bu değişimi yaşayamayacağını söylemek insafsızlık ve haksızlık olacaktır. Ancak yine de bu Müslüman münevverlerin zihinsel konsensüs sağlama sorununun halledildiği anlamına gelmiyor.
   <br/>
   <br/>
   Özellikle 1990'lara gelinceye kadar Müslüman kesim Cumhuriyetin modernlik anlayışındaki köksüzlük ve uygulamadaki baskıcı tutum nedeni ile Batı değerlerine reaksiyon içersinde olmuş, Batı değerlerinin yabancı olduğu ve İslami değerlerle uyuşamayacağı görüşünü işlemiş. Adeta fobi şeklinde ortaya çıkan bu tutum bir dünya modeli olan modernliği kökleri ile irdeleme şansını da kaybettirmiş. Bu fobi çok yönlü bu meseleyi karşıtlık düzlemine sokarak sorunların daha bir içinden çıkılmaz hale gelmesine sebeb olmuş. Laiklik adına 'Din devletten ayrılır mı?' gibi reddiyeci düzlem yerine dinin toplumsal hayattaki yeri ve dini inançları dışlamayan toplumsal projelerin nasıl üretilebileceği verimlilik zemininin kaybolmasına sebeb olmakta. Dolayısı ile dinin devletten ayrılması şeklinde formüle edilen laiklik ciddi bir şekilde sorgulanamamakta idi.
   <br/>
   <br/>
   Laiklik taraftarı Müslümanlar
   <br/>
   <br/>
   Tartışmalar laikliğin yanlış uygulamalarına o kadar hapsolunmuştu ki laiklikle dinin uyumlu olacağı alanlara girilemiyordu. Örneğin toplum hayatının dini değerlere göre düzenlenmesi velev ki kabul edilse bile bu düzenlemeyi gerçekleştirecek siyasi iktidarın şekli konusunda bir netlik Türkiye'de var mıdır, bırakın Türkiye'yi dünyada var mıdır? İran, S. Arabistan, Pakistan örnekleri karşımızda dururken kimse bu hususta iddialı konuşmasın. Kaldı ki uygulamalardan hareketle İslamın siyasi iktidarın oluşma ve işleme şekline ilişkin açık bir kuralı da yoktur.
   <br/>
   <br/>
   Gelinen noktada ise Ali Bulaç 10 yıl önce söylenmesi belki mümkün olmayan şu sözleri çok rahatlıkla söyleyebiliyor: "Müslümanlar laikliğe eskisi gibi sert bakmıyor. Devlet dinler, mezhepler, siyasi görüşler karşısında eşit mesafede duruyor, onları zorla tanımlamıyorsa, bu inanç veya görüşlerden birini alıp başkasına dayatmıyorsa benim inançlarım açısından bunun adı laiklik ise ben bu laikliğin yanındayım. Müslümanlar arasında böylesi bir laiklik taraftar bulur".
   <br/>
   <br/>
   Abant ve Hoşgörü Toplantıları
   <br/>
   <br/>
   dönüm noktaları
   <br/>
   <br/>
   Fakat Abant Bildirgesi gibi aydınların bir araya gelerek laiklik, demokrasi, egemenlik, dindevlet ilişkileri, dintoplum ilişkileri, akılvahiy ilişkileri üzerine toplumun geniş kesiminin onayını alan çalışmalar Türkiye'nin modernite ile olan sorunlarını daha sağlıklı zeminlerde çözme ve sorgulama imkanını getiriyor. Özellikle fikri ayrılık içinde olanların karşılıklı hoşgörüsüne dayanan çıkışların Türk aydını üzerindeki olumlu etkisini anmadan geçemeyeceğiz. Hoşgörü sembolik anlamının ötesinde tarafların birikmiş husumetini absorbe etmiş ve tartışmaları daha derin esaslar üzerinde temellendirme gibi önemli bir misyonu yerine getirmiştir. Bir sonuç olmamıştır ama iyi bir başlangıçtır. Abant Toplantılarına da katılmış olan Ali Bulaç, Türk aydınlarının daha önce hiç yapmadıkları bir şekilde Abant'ta bir araya gelerek büyük bir enerji boşalması meydana getirdiklerini, alınan kararlar açısından ve bir araya gelip görüşme açısından Abant'ın tarihi bir dönüm noktası olduğunu belirtiyor.
   <br/>
   <br/>
   Damlayan sular taşı yonttu, denize koşan sular bir yatak oluşturdu, ancak bu yatak jakoben bir tavırla başka taraflara çekilmek istenmekte. Tarihin hiçbir döneminde büyük mücadeleler bedel ödenmeden başarıya ulaşmamış ki...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5573), [web.archive.org (arşiv bağlantısı)](http://web.archive.org/web/20120429083507/http://www.aksiyon.com.tr:80/aksiyon/newsDetail_getNewsById.action;jsessionid=05791BD201F0C2C670FF8F4F337CBDAC?newsId=5573)
