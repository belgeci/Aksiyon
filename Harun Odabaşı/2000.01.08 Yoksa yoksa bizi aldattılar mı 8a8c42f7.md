# Yoksa, yoksa bizi aldattılar mı?

*Harun Odabaşı 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gerekli tedbir alınmazsa 00 probleminin ortaya çıkaracağı olumsuz bilanço şöyle özetleniyordu: Toplam küresel maliyet 3 trilyon dolar. En az bir ay tüm kamu hizmetleri duracak.
  </font>
 </div>
 <div id="newsText">
  <font class="detail-text">
   . Su, elektrik, gaz gibi ihtiyaçlar iki haftadan fazla bir süre karşılanamayacak. Kuruluşların en az yüzde 5'i batacak. Bitmedi, nükleer silahlar ateşlenecek, bu sebeple binlerce insanın ölmesi hatta 3. Dünya Savaşı'nın çıkması mümkün. Banka hesaplarındaki paralar ya sıfırlanacak ya da birdenbire artacak.
   <br/>
   <br/>
   Böylesi bir senaryo dünyanın dört bir tarafında seslendirilse ve devletlerin bu sorunu halletmek için milyarlarca dolar para harcamayı göze aldığını duysanız ne yaparsınız? Düz bir vatandaş iseniz işinize bakarsınız ama otomasyona geçmiş bir şirketiniz varsa hemen dört elle bir danışman firma arar ve şirketinize yansıyacak problemleri altetmek için çuval dolusu para harcarsınız. İşte dünyadaki büyükküçük firmalar da bunu yaptı. Risk yaşamamak ve 1 Ocak 2000 tarihine gönül huzuru ile girmek için yan sektörler de dikkate alındığında toplamda tahminen 1.4 trilyon doları bu hizmeti veren firmalara aktardı. İçlerinde şüphe taşıyanlar olsa bile hazırlık yapmadan firmasını milenyuma sokmak kabul edilebilir bir belirsizlik değildi çünkü.
   <br/>
   <br/>
   2000 sendromu öylesine büyütüldü ki ayrı bir sektör haline geldi. Özellikle Amerika'da konu ile ilgili binlerce kitap yazıldı. İnternette özel siteler açıldı. Televizyonlarda programlar yapıldı.
   <br/>
   <br/>
   Peki ya sonuç: Korkunç senaryolardan hiçbiri gerçekleşmedi, birkaç önemsiz aksaklığın dışında hayat normal akışı ile devam etti. Banka ile işi olanlar, faturalarını ödemek isteyenler hiçbir sorun yaşamadı.
   <br/>
   <br/>
   Şimdi muhasebe zamanı. İki görüş var: Birinci grubu, tedbir alındığı için ciddi hiçbir sorun yaşanmadı, aksi takdirde bahse konu olan felakatlerin çoğu yaşanacaktı diyenler oluşturuyor. İkinci grubun kafası biraz karışık, birkaç soruyu birbiri ardına soruyor. Aldatıldık mı? Olayın hakikat kısmı vardı ama abartarak bu işten ekmek yiyen firmalar tatlı servetler mi elde ettiler? diyorlar.
   <br/>
   <br/>
   Panik olmadan insanları çalıştıramazdık
   <br/>
   <br/>
   Cyberacademy Teknik Koordinatörü Öymen Gür, Y2K (İngilizce 2000 yılının kısaltılmışı)  sorununun gerektiğinden fazla abartıldığına katılıyor. Ancak insanlara panik ve korku havası salmadan probleme dikkatlice eğilmelerinin sağlanmasının mümkün olamayacağını savunuyor. Somut gerekçelere dayanan ve çok büyük sorunlar çıkaracağı muhakkak olan Y2K problemini kamuoyuna yansıtmak isterken ortaya çıkan panik havasından bazı kişi ve firmaların haksız kazanç elde ettiğini söyleyen Gür, "Özellikle sonucu gördükten sonra insanların olaya şüpheci yaklaşmalarını doğru buluyorum. Fakat problem hayali değildi ve tehlike somuttu. Y2K sorunu için bilgisayar sistemlerinde düzeltilen çok şey oldu. Önemli çalışmalar yaptık. Bunun yanında bilgisayar sektörünü kârlı hale getirmek için olayın çığırından çıkarıldığını ve haksız kazançlar elde edildiğini söyleyebiliriz" diyor.
   <br/>
   <br/>
   Londra  Üniversite Koleji Yazılım Mühendisliği Bölüm Başkanı Profesör Anthony  Finkelstein ise Öymen Gür kadar bile iyimser değil. Anadolu Ajansı kaynaklı haberde Finkelstein, 2000 yılı sorunu üzerinde başlayan tartışmanın, bir  paniğe dönüşerek, katılan tarafların niyetlerinin ötesinde dallanıp  budaklandığı görüşünde. Profesör Finkelstein'e göre, sorundan para kazanmak için yangına  körükle giden çıkar çevreleri bile yaratılmasına katkıda bulundukları dehşet öyküsüne kendilerini kaptırmış.
   <br/>
   <br/>
   Dünyanın en büyük yazılım şirketi MicroSoft'un sahibi Bill Gates Y2K sorunu için yapılan masrafların boşa gitmediği görüşünde. Gates, korku senaryolarında canlandırılan felaketlerin olmayacağını, bununla birlikte, gelecek aylar içinde bilgisayar sistemlerinde çok sayıda küçük aksaklığın görüleceğini belirtti.  Gates, söz konusu milyarlarca dolarlık harcama için ise "İnsanlar el birliğiyle önlem aldıkları için olay oldukça önemsiz biçimde sonuçlandı. Bu önlemler alınmasaydı günümüzü görürdük" diyor.
   <br/>
   <br/>
   Türkiye'nin Y2K sorunu yoktu!
   <br/>
   <br/>
   Türkiye belki de bilgisayarlaşmaya geç geçmenin bir avantajı varsa bunun en büyük faydasını Y2K sorununda yaşadı. Dünya 1994 yılında sorunu belirleyince bilgisayar firmaları bu sorunu halletmiş ürünler çıkarmaya başladı. Türkiye'de özellikle 1996 yılından sonra otomasyona hız verdiği, firmaların bilgisayarlaşması birkaç senelik bir olay olduğu için pek tehlike yaşanmayacaktı. Ancak yine de devlet ve firmalar teyakkuza geçirildi ve bu konuda hizmet veren firmalar oldukça iyi iş yaptılar. Öymen Gür, Türkiye'de bankalar gibi büyük firmaların parası olduğu için 2000'e uyumlu hale gelme konusunda sıkıntılarının olmadığına dikkat çekerek esas sıkıntının KOBİ'lerde olabileceğini ancak KOBİ'lerin de otomasyonunun yakın zamanda gerçekleşmesinden dolayı ABD'deki gibi KOBİ'lerin finansman problemi yaşamadığını anlattı.
   <br/>
   <br/>
   Peki 'sorun bitti' denebilir mi? 2000 yılı sendromundan sonra ortaya  çıkması beklenen iki önemli duruma daha dikkat çekiliyor. Bunlardan birincisi, artıkyıl olan 2000'de Şubat ayının 29  çekmesi, ikincisi de 2000 yılında tarihin ilk kez sekiz haneli yazılacağı 10 ekim (10.10.2000) günü olacak.
   <br/>
   <br/>
   Y2K için dünyada en fazla masrafı yapan Amerika'da da benzer tartışmalar yapılıyor şimdi. Amerika'da devletin üst düzey yetkilileri de boşa harcanan paralar olduğunu söylüyor. Başkan Clinton'un 'Y2K şefi' olarak atadığı John Koskinen, 'paranın yaklaşık 10 milyar dolarının boşa harcandığını' ima etti. Koskinen, buna rağmen yapılan harcamaların haklılığını ve sonucun mükemmel olduğunu savunuyor.
   <br/>
   <br/>
   Ancak 'International Data Corp.' adlı teknoloji araştırma kuruluşu, boşa harcanan paranın miktarının 3141 milyar dolar olduğunu ileri sürüyor. Y2K sorunlarını çözmekle uğraşan uzmanların, sorunların atlatılmasından sonra eski işlerine dönecekleri, bir bölümünün de  işsiz kalacağı bildiriliyor.
   <br/>
   <br/>
   Y2K sorunun ne olduğunu hatırlayacak olursak: Dört basamak yerine iki basamak kullanmak binlerce satırdan oluşan yazılımlarda milyonlarca dolara varan tasarruflar sağlıyordu. Ayrıca ilk geliştirilen uygulamaların ve yazılımların çok uzun süre kullanılıp günümüze bu şekilde ulaşacağı düşünülmüyordu. Ancak 1994 yılında bu kısa yazım biçiminin bilgisayarların aklını karıştırmasının meydana getireceği etki ciddi bir şekilde fark edildi. Zira iki basamaklı tarih kullanımında 1999 yılına karşılık gelen 99 rakamından sonra 00 rakamı gelecek, ancak sistemler bunu 2000 yılı şeklinde algılamayacaktı. İki basamaklı tarih yazımı yüzyılın 19 ile başladığını kabul ettiğinden 1900 yılına dönecekti.
   <br/>
   <br/>
   Neler oldu?
   <br/>
   <br/>
   ABD'nin New York eyaletindeki Colonie kentinde, video kasetleri kiralayan bir mağazanın bilgisayarı, kiraladığı kaseti bir gün geç getiren müşteriye 91.250 dolar (yaklaşık 50 milyar TL)  gecikme borcu çıkardı.
   <br/>
   <br/>
   Super Video mağazası sahibi Terry Field, yaptığı açıklamada, "1 Ocak günü gelen ilk müşterimiz kiraladığı bir video kaseti bir gün  gecikmeli olarak iade etti. Bilgisayarın müşteriden 100 yıllık gecikme ücreti istemesine çok şaşırdık" dedi. Field, mağazanın bilgisayar sisteminin 2000 yılı sorunuyla ilgili  incelemelerden geçtiğini belirterek, "Geçen yıl Mart ayında bu konuda çalıştık. 2000 yılı sorunundan etkilenmeyelim diye yeni bilgisayarlar bile aldık ve tüm test sonuçları inandırıcıydı" diye konuştu.  Kendisine 50 milyar borç çıkartılan müşteri, bir günlük gecikme ücreti olarak 2.5 dolar ödedi.
   <br/>
   <br/>
   İtalyan mahkemesi şaşırdı
   <br/>
   <br/>
   İtalya bankaları ve borsaları pazartesi gününe sorunsuz girdi, ancak Napoli'deki mahkemede bazı tutuklular, 100 yıl önce tahliye edilmiş göründü. Napoli'de, 10 Ocak 2000'de tahliye edilecek tutuklu veya mahkumların tahliye tarihi  10 Ocak 1900 olarak göründü. Venedik'te de küçük aksaklıklar meydana gelirken, Cenova'da bazı  işyerlerinde çalışanların mesaiye girişte kullandıkları manyetik kartlar bozuldu, kapılar açılmadı. Napoli adliyesi adına konuşan Luigi Zuccarino, mahkeme bilgisayarlarındaki sorunu gün bitimine kadar çözmeye niyetli  olduklarını bildirdi. İtalya'nın en büyük borsasının bulunduğu Milano'da hiçbir sorun yaşanmadı.
   <br/>
   <br/>
   Korku 20 bin dolar harcattı
   <br/>
   <br/>
   ABD'nin Wisconsin eyaletinde yaşayan bir çift, bilgisayarların tarih okuma hatası yüzünden 2000 yılında pek çok alanda aksama meydana geleceği korkusuyla yaptığı hazırlıklara, 20 bin dolar (11.5 milyar TL) harcadı. Ancak, beklenen aksaklığın meydana gelmemesi üzerine büyük miktarda parayı boşuna harcamış olan elektrik mühendisi ve bilgisayar uzmanı 41 yaşındaki Dennis Olson, "Açıkçası bu şekilde sonuçlanmasını görmek  bizim için acı oldu" diyor. Karısı ve lisede okuyan iki oğluyla birlikte 2000 yılında çıkabilecek problemlere karşı çok ciddi hazırlıklar yaptıklarını  anlatan Olson, uzmanlardan tavsiye alabilmek için en az bin saatini internet başında geçirdiğini söyledi.
   <br/>
   <br/>
   Hemen her olasılığı değerlendirerek, elektrik ve su kesintisi ve iletişimdeki aksaklıklar durumunda yapılacakları belirlediğini söyleyen Olson, "Basit ameliyatları yapmayı sağlayan tıbbi aletleri bile aldım" dedi. Olson, evinde 79 kilogram makarna, 50 kalıp sabun, 9 kutu diş macununu içeren geniş bir stoklama yaptığını da belirtti. Olson ailesi, harcadıkları paranın boşa gitmemesi için, ellerindeki fazla malzemeyi hayır kurumlarına bağışlayacağını açıkladı. Ancak  ihtiyatı yine de elden bırakmayan Dennis Olson, MayısHaziran aylarına kadar "tehlikenin geçmediğini" belirterek bazı stokları koruyacağını söylüyor.
   <br/>
   <br/>
   Anlaşıldı ki 2000 sendromu bir gerçekti ama biz bu geçeği biraz fazla abartmışız. Şimdi önümüzde 29 Şubat sendromu var. Bakalım atalarımızdan gelen 'pire için deve yakma' deyimi bu sorun için de geçerli olacak mı?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5718), [web.archive.org (arşiv bağlantısı)](http://web.archive.org/web/20120925073002/http://www.aksiyon.com.tr:80/aksiyon/newsDetail_getNewsById.action;jsessionid=6F13EBAD4376BEFF5212E2EB1B635CF9?newsId=5718)
