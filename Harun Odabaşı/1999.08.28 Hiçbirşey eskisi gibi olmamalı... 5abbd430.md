# Hiçbirşey eskisi gibi olmamalı...

*Harun Odabaşı 1999.08.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kol kesilirse belki yaşanır ama kalp durursa ölürsünüz. Türk iş dünyasının kalbi Marmara bölgesi deprem dolayısı ile kriz ortamına girdi.
  </font>
 </div>
 <div id="newsText">
  <font class="detail-text">
   Yıkıntıların ve cesetlerin yeni toplandığı bir zaman diliminde ekonomi ne olacak diye sormak bu satırların sahibini de yaralıyor ama Türkiye soğukkanlı değerlendirmelerle geleceğe bakmak zorunda. Dünya dönüyor ve yapacak çok işimiz var...
   <br>
    <br>
     Çinliler o tuhaf alfabeleri içinde 'kriz' ve 'fırsat' kelimesini aynı sembolle ortaya koyuyor. Yani kriz demek onlar için aynı zamanda fırsat anlamına geliyor. Kabul ediyoruz, Türk ekonomisi durgundu ve taze kaynak girişi olmaması halinde işler hiç de iç açıcı değildi, faizler yükselmiş iç borç kontrolden çıkmıştı. Bir de bu depremle heba olan milyarlarca dolarımız dikkate alınırsa ilk değerlendirmede işimiz duman gibi. Ancak biz de Çinliler gibi krizi fırsata dönüştüremez miyiz? Beykent Üniversitesi İİBF Dekanı Prof.Dr. Ömer Dinçer ile 'Deprem öncesi Türkiye' ve 'Deprem sonrası Türkiye'yi  konuştuk. Devletin depremde iyi bir 'kriz yönetimi ortaya koyamadığından şikayet eden Dinçer, özellikle deprem bölgelerindeki ruhsat verme yetkisinin Bayındırlık Bakanlığı'nın uhdesine verilmesinin art niyetli bir karar olduğunu, deprem sonrası inşaat ihalelerine dönük kötü sinyaller verdiğini söylüyor.
     <br>
      <br>
       Susurluk kazasından sonra medyanın bir sloganı vardı; 'artık hiçbirşey eskisi gibi olmayacak'. Susurluk Türkiye'yi ne kadar değiştirdi bilemiyorum ama Türkiye öyle bir deprem ile sarsıldı ki bu sadece ekonomiyi değil, devleti ve toplumu da kökünden salladı....
       <br>
        <br>
         Türkiye hiç beklemediği bir zamanda 7.4 şiddetinde bir depremle yeni bir krize girdi? Yaşadığımız krizin tarifini yapar mısınız?
         <br/>
         <br/>
         Deprem sonrası krizi konuşmadan önce 'kriz' ne demek onu anlamaya çalışalım. Her hangi bir durumda, olması gereken durum ile mevcut durum arasında bir fark varsa bir problemden bahsedebiliriz. Bir planı gerçekleştirmek istiyorsunuz, ama engel dolayısı ile gerçekleştiremiyorsunuz. Bu bir problemdir. Fakat her sorun kriz değildir. Kriz dediğimiz şey bizim günlük veya kısa dönemde karşı karşıya kaldığımız problemlerle mukayese edilemez. Kriz herşeyden önce çok ciddi bir sorundur. Ve önceden sezilememesi gerektiği gibi çok çabuk cevap üretilmesi gerekir. 'Beklenilmeyen' tabirini bilerek kullanmıyorum. Kriz olduğu için de o cevabı üretme mekanizmalarımızın yetersiz kalması sözkonusudur. Belki normal süreçte ve zamana yayılmış bir durumda aynı mekanizmalar yeterli cevabı verebilirdi ancak çok çabuk cevap verme gerekliliği yetersizliği doğuruyor.
         <br/>
         <br/>
         Yine kriz dediğimiz zaman krizle karşı karşıya kalan toplumun ve şirketlerin mevcut temel felsefe ve varsayımlarını gözden geçirmeleri gerekir. Şimdi meseleye böyle baktığımız zaman deprem ve sonrasında maruz kalınan mesele tam anlamı ile bir krizdir: Sezilememiştir, çok çabuk cevap vermek gerekliliği vardı ve cevap verme mekanizmaları yetersizdi, adeta felç olmuştu.
         <br/>
         <br/>
         Ve nihayet bugün Türkiye, şehirleşmesi, kentlerin oluşumu, o kentlerin yönetimi hatta toplumun yönetim ve denetimi konusundaki temel felsefe ve varsayımlarını gözden geçirmekle meşgul. Tabii felaketden kaynaklanan bir toplumsal krizle karşı karşıyayız.
         <br/>
         <br/>
         Bunu işletme ortamına indirgediğimiz zaman, işletmelerin kriz ortamından etkilenmeleri çünkü içinde bulunduğumuz toplum şirketlerin çevresidir mümkündür.
         <br/>
         <br/>
         Krizi değerlendirme biçimimiz nasıl olmalı?
         <br/>
         <br/>
         Bir kere kriz kelimesi kendi içinde iki anlamı barındırır: Kriz kendi içinde mutlaka olumsuz bir anlamı barındırmaz. İçinde bulunulan karışık safhanın iyileşme veyahut yokolmaya yönelik sorunlar dizisidir kriz. Bu anlamda krizin paranın ön ve arka yüzü gibi iki boyutu olduğunu görüyoruz. Bir tanesi fırsat, diğer boyutu tehdit.
         <br/>
         <br/>
         Deprem beklenmeyen bir durum değil miydi Türkiye için?
         <br/>
         <br/>
         Deprem krizini aslında çok önceden öngörmüştük. 'Kaza geliyorum demez' diye bir söz var, halbuki tam tersi kaza geliyorum der ve deprem önceden adeta ben geliyorum diye haykırdı. Krizlerin oluşum sürecinde pek çok belirti olduğu gibi çözümüne dönük faaliyetlerde pekçok fırsatı da barındırır.
         <br/>
         <br/>
         Depreme önceden hazırlık yapılmamış. Depremden kısa bir süre sonra Başbakan Ecevit, Türkiye'nin masterplana ihtiyaç duyduğunu söyledi. Bir deprem kuşağına sanayimizin büyük kısmını nasıl yığabildik?
         <br/>
         <br/>
         Türkiye'nin masterplanı ve deprem ile alakalı ön bilgilerinin olmadığı görüşüne katılmıyorum. Türkiye'nin bir master planı var. Master planı tüm Türkiye çapında kastetmiyorum ama eğer yoksa Devlet Planlama Teşkilatı ne yapar diye sormak lazım. Ben İstanbul'da yaşayan bir vatandaş olarak İstanbul'da 7 şiddetinde bir depremin beklendiğini 1990 yılından bu yana biliyorum. Adapazarı'nın, Erzincan'ın, Afyon'un, Marmara'nın bir deprem bölgesi olduğu hakkında bir fikrim var. Bayındırlık Bakanlığı'nın daha önceki dönemlerde imar ile ilgili ilan ettiği talimatnamelerde ve ortaya koyduğu şartnamelerde bütün projelerin 7 şiddetindeki depreme dayanıklı olmasına dair zorlayıcı hükümlerin olduğunu da biliyorum. Belediyelerin bu konuda hüküm ve yönetmelikleri var.
         <br/>
         <br/>
         Sorun nereden kaynaklanıyor o zaman?
         <br/>
         <br/>
         Sorun bunun neresinde diye sormak lazım. Bunun iki boyutu var. Bir tanesi beşeri boyut, diğeri yönetim ve organizasyon boyutu.
         <br/>
         <br/>
         Türkiye'de planlama var ama beşeri boyutu eksik mi demek istiyorsunuz?
         <br/>
         <br/>
         Planlamadan ne anladığınız önemli. Bakınız İstanbul'un deprem kuşağında olduğunu herkes biliyor. Peki İstanbul'da Nazım Plan yapılıyor mu? Evet. 199495 yıllarında Nazım Plan yapıldı ondan önce de yapıldı. 1930 yılından beri İstanbul'da Nazım İmar Planı var. Ne oranda uygulandığı ayrı bir sorun. Hatta 1800'lü yılların sonunda yabancıların İstanbul'a gelip Nazım İmar Planı yaptıklarını biliyoruz. İstanbul'un deprem kuşağında olduğu göz önüne alınmadan böyle bir plan yapılabilir mi? Marmara'nın kıyılarının Beylikdüzü'nün, Gürpınar'ın deprem kuşağında olduğu, zeminin yumuşak ve kaygan olduğunu bilmeyen var mı? Peki nasıl oluyor da insanlar buralara bina yapıyorlar? İşte bu noktada meselenin beşeri boyutu ortaya çıkıyor. Ciddi anlamda bir ahlaki sorun var Türkiye'de. Hayatı ciddiye almamaktan başlayan, belki biraz yanlış tevekküle kaçan, pek çok sorunun kendi hayatları ile ilgili değil sanki bürokratik kurallardan doğan engelleme ile ortaya çıktığı varsayılan bir yaklaşım tarzı.
         <br/>
         <br/>
         Siz geldiniz ve Büyükçekmece ve Marmara Denizi'ni gören bir yere ev yapmak istiyorsunuz. Belediye 'hayır buraya ev yapamazsın' diyor. Siz kendinize bürokratik engel çıkarıldığını düşünüyor ve birtakım yerlerden ruhsat alma yollarını arıyorsunuz. Bunu yaparken birtakım gayri meşru mekanizmalar kullanmaya başlıyorsunuz. Şimdi hem gayri meşru mekanizmayı kullanan hem de o mekanizmanın kullanılmasından fayda sağlayan her kurum beşeri anlamda sorumludur. Sonra müteahhit gelir, müteahit de projesini buradaki deprem şartlarını dikkate almadan hazırlıyorsa sıra ona gelecektir. Bilmezlik ayrı birşey, basiretin kapanması ve bilincin kamaşması ayrı bir hadise. Türkiye basireti kapanmış bir toplum görünümünde. Ve beşeri anlamda bu sorun aşılmalı. Hayat çok ciddi bir olgudur, insanların hayatları ciddiye alınmalı.
         <br/>
         <br/>
         Deprem bu bilinci bize verir mi? Adana'daki depremde suçlanan müteahhitler bir sene sonra Af Yasa Tasarısı'na alındı. Gölcük depremi olunca tasarıdan çıkarıldı. Böylesine günübirlik yaşıyoruz. Beşeri hafızamız çok zayıf.
         <br/>
         <br/>
         Bu depremin beşeri zaaflarımızı ortadan kaldıracak bir enerjiye dönüştürülemeyeceği kanaatindeyim. Herşeyden önce bu bir kültür meselesi. Toplumsal kültürden bahsettiğimizde ise aklımıza gelen pekçok şey var. Toplumu düzenleyen hukuk, kanunlar, normlar, gelenekler, örfler, ilişkiler sistemi, hayat tarzımız, önyargılarımız, amaçlarımız beklentilerimiz hepsi toplumsal kültürün bir parçasıdır. Toplum kültürünü oluşturan pekçok faktör eğer sizin bireysel çıkarlarınızı toplumsal çıkarların önüne almayı öngörüyorsa, yine o kültürde siz kendiniz için istediklerinizi başkaları için istemiyorsanız, siyaset Türkiye'de kendi çıkarlarını ön plana alan bir tavır içerisinde ise bu kültürün içerisinde depremden ders alma eğiliminin zayıf olacağını düşünüyorum. Mutlaka etkisi olur ama bu toplumsal olmadığı müddetçe yetersizdir, havada kalır.
         <br/>
         <br/>
         Toplum kültüründen yönetim boyutuna geçebiliriz. Yönetim deyince toplumun geleceğinin nasıl planlandığı, nasıl örgütlendiği, hangi kurumlar tarafından yapıldığı söz konusudur. Toplumun geleceğine dönük planların ciddi olmadığı, sadece rafları süsleyen raporlar gibi durduğunu görüyoruz. Organizasyon çok yetersiz. Türkiye'de yapısal bir denetim yok. Önemli ve çok ciddi sorunlarımızdan birisi bu. Eğer siz toplumu planlamıyorsanız, normlar, yaşam şartları, kalite ölçüleri koymuyorsanız neyi denetleyebilirsiniz ki?
         <br/>
         <br/>
         Sonra bu planları hangi kurumların yapacağı çok önemli. Türkiye'de uzun zamandan beri yerel yönetimlerin güçlendirilmesi fikri var, tartışılıyor. Devletin verimli olmayan çalışmalarının uzun zamandır farkındayız. Hangi kurumların neyi yapacağı karmaşasının önüne geçmek lazım. Depremde görüldüğü gibi devlet yetersiz ve düzensiz, belediye neyi yapacak, Kızılay, merkezi hükümet, asker neyi yapacak, bunların hepsi belirsizdi. Askerin topyekûn sevkinden evvel oraya sıkıyönetim istediler. Sıkıyönetim olmadan da ordu araç ve gereçleri ile gelip yardım edebilirdi ama yapmadı. Niye? Çünkü roller belli değil; Kızılay'a bir rol vermişsiniz, Kızılay o rolü ile ilgili konuda yetersiz kaldı.
         <br/>
         <br/>
         Ordu'nun 53 bin askeri oraya sevketmesi oldu?
         <br/>
         <br/>
         Ama kaç gün kaybettik. ABD'de Los Angeles'ta deprem olduğu gün, bir saat sonra o bölgedeki müteahhitlerin hepsi göz altına alınmış ve ordu hizmetlerinin tamamı o bölgeye gelip yardıma başlamışlar. Krizde önemli olan acil cevap verme kapasitesinin yüksek olması. Acil cevap veremiyorsan o anlamda bir yönetim refleksin de yok demektir. Şimdi dikkat edin, Bakanlar Kurulu toplandı ve karar verdiler. Verdikleri karar Bayındırlık Bakanlığı 5 ay süre ile deprem bölgelerindeki ruhsat verme yetkisinin merkeze alınması oldu.
         <br/>
         <br/>
         Yerinden yönetime övgüler yağdırılıyordu. Ama kriz anında merkez daha da güçleniyor.
         <br/>
         <br/>
         Bu kararın arkasında art niyet arıyorum. Zaten merkezi hükümet sorunların çözümünde bu kadar aciz kalmışken bazı yetkilerin de merkezileşmesi asla çözüm olamaz ve asla iyi niyetle yorumlanamaz. Şimdi imar ruhsatı ve inşaat ruhsatı ile ilgili olarak ihale alımında kimlerin, hangi firmanın görev alacağını izlemenizi siz gazetecilere öneriyorum. Hükümetten kimler buranın imarı ile ilgili yetki alacak takip ediniz. Krizin en önemli sonuçlarından birisi merkezileşme tehlikesi. Halbuki merkezilik sorunları daha da karmaşık hale getirir. Burada kurumlar arasında koordinasyonu sağlamak yeterli idi. Merkezi hükümetin çok fazla birşey yapması gerekmezdi. Hemen afet bölgelerinde koordinasyonu sağlayacak şekilde bir komite oluşturacaktı.
         <br/>
         <br/>
         Şimdi belediyeleri dışladılar, sivil toplum örgütlerini dışladılar, hatta sivil toplum örgütlerini ayırdılar, şu grup bu grup diye. Herkes kendi başına iş yapmaya çalıştı. Halbuki, sivil toplum örgütlerinin, valiliğin ve yerel yönetimlerin temsilciliğinden oluşmuş bir komite oluşturulabilirdi. Herşey oradan kararlaştırılabilir ve bunların hepsi bir bakan başkanlığında yürütülebilirdi ama olmadı. Merkezileşmek kararların niteliğini bozacak ve geciktirecektir.
         <br/>
         <br/>
         Türkiye zaten bir ekonomik durgunluk içinde idi. Deflasyon olduğu söyleniyordu. Ama şimdi deprem ile birlikte krize daha büyük bir kriz eklendi. Şirketleri bu durumda neler bekliyor?
         <br/>
         <br/>
         Bir kere önceki krizin mahiyetini bilmek lazım. Dış çevredeki pazar daralmasından kaynaklanan bir krizle karşı karşıya idik. Kriz gittikçe derinleşti, nakit sıkıntısı, alım gücünün düşmesi gibi yan birçok faktör ortaya çıkardı. Bu nedenle birçok şirket üretimlerini kısmaya, nakit girdilerini azaltmaya ve taahhütlerini yerine getirmede zorlanmaya başladı.
         <br/>
         <br/>
         Deprem toplumsal hayatı sadece İzmit ya da İstanbul'da değil tüm Türkiye'de etkiledi. Çünkü Marmara bölgesi ekonominin kalbi olan bir yerdir ve Türkiye'de ekonomi ve hizmet burada üretilir. Burada bir deprem olması dolayısı ile 10 gündür üretim durmuş vaziyette. 10 gün daha duracaktır. Birden bire pazar talebi bu bölgede basitleşti ve bütünleşti. İnsanlar sadece biyolojik ve fizyolojik ihtiyaçlarını düşünüyor. İnsanlar yeme içme ve barınma ihtiyacı dışında başka birşey düşünemiyor.
         <br/>
         <br/>
         Temel yiyecek ve giyecekler dışındaki bütün sektörlerde faaliyetler durma noktasına gelecek. Bunun süresi takriben 20 gün. Herkes şimdi hasarı düşünüyor ama bir de alternatif maliyetleri var. Eğer bunlar üretilse idi topluma yapacağı katkıları vardı, bu durumda onlar da olmuyor. Şirketlerin çok ciddi anlamda pazar sorunu ve nakit sorunu ile karşı karşıya kalacağını söylemekte fayda var.
         <br/>
         <br/>
         Bu durumda şirketler neler yapmalı? Sağduyulu hareket nasıl olmalı?
         <br/>
         <br/>
         Kriz ne kadar kötü olursa olsun bir varsayım olarak bunun bir çıkış yolunun olduğunu kabullenmemiz lazım. Mesele krizin büyüklüğü ya da kötülüğü değil, mesele bu krize uygun stratejiler üretme meselesi. Bu noktada da beşeri faktörler ön plana çıkmakta. Yeni yöntemler ve politikalar üreten insanlarınız varsa siz bu krizi aşacaksınız demektir, aksi takdirde aşamazsınız.
         <br/>
         <br/>
         İşletmelerin ayakta kalabilmesi için yapmaları gereken en önemli şey pazar çeşitlemesine gitmek ve yeni pazarlara ulaşmak. İkincisi ürettikleri mamulün varsa ve mümkünse farklı kullanım alanlarına yönelmeleri. Üçüncüsü de bu mamulleri pazara ulaştırırken takip ettiğiniz satış yöntemlerini gözden geçireceksiniz. Yani ödeme kolaylıkları, satış sisteminde farklılaşmalar gibi. Bu işletmelerin ilk etapta kolayca düşünebilecekleri şeyler. Bunun dışında takip edilmesi gereken şey hiçbir suretle içe kapanmamaktır. Mutlaka pazarlama harcamalarını artırarak yeni pazarlara ulaşma yollarını aramalıdırlar.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5331-hicbirsey-eskisi-gibi-olmamali.html), [web.archive.org (arşiv bağlantısı)](http://web.archive.org/web/20140331075758/http://www.aksiyon.com.tr/aksiyon/haber-5331-hicbirsey-eskisi-gibi-olmamali.html)
