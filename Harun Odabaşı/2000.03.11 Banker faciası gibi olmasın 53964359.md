# Banker faciası gibi olmasın

*Harun Odabaşı 2000.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   13 Şubat 1999 tarihinde Aksiyon dergisinde Kaplanlara CheckUp kapağımızı yaptığımızda çok ortaklı holdinglerin sayıları 43 idi.
  </font>
 </div>
 <div id="newsText">
  <font class="detail-text">
   Aradan ancak bir yıl geçmesine rağmen sayıları 160'a dayanmış durumda. Eğer ciddi bir önlem alınmazsa 2000 yılının sonunda bu holding sayısının 200'ü aşması işten bile değil.
   <br/>
   <br/>
   Pasta gerçekten çok cazip ve amansız bir yarış var. Kamuoyunda Alamancı olarak bilinen Avrupa'daki Türklerin bankalar ve yastık altındaki paralarının toplamı 100150 milyar mark seviyesinde. Şu ana kadar kurulan çok ortaklı holding şirketleri bu paranın ancak 1012 milyar markını şirketlerine çekebildiler. Daha el değmemiş önemli bir birikim var ve iştahını kabartan bavulunu kapıp Almanya yolunu tutuyor.
   <br/>
   <br/>
   İşin çığırdan çıkmaya başlaması mark bazında verdikleri yüzde 4050'lere varan kâr paylarından anlaşılmıştı aslında. Gelişmeler 1980'lerdeki banker faciasının başlangıç dönemini hatırlatıyordu. Artık aklı başında herkes mızrağın çuvala sığmadığını görüyor. Ve iş işten geç(ti)meden bir şeyler yapmak zorunluluğunu ve sorumluluğunu hissediyor.
   <br/>
   <br/>
   Din istismarı
   <br/>
   <br/>
   Holdingler vatandaşın parasını toplarken AllahİslamPeygamberdava gibi tabirleri öylesine çok kullandılar ki iflaslar patlak verdiğinde belki de yaşananlara biz de 'din istismarı' demek zorunda kalacağız.
   <br/>
   <br/>
   Başlangıçta herşey güzeldi. Yastık altındaki paranın ekonomiye kazandırılmasının yanında onbinlerce insana istihdam açıldı. Şimdi MÜSİAD Başkanı Ali Bayramoğlu'nun da dediği gibi yatırım, üretim, istihdam ve ihracat yolu ile ekonomiye kazandırılan bu model son 12 yıldır her önüne gelenin çantasını kapıp yurtdışından para toplamaya çalışması, bazı tasarruf sahiplerinin de ölçüsüz, hesapsız ve aşırı tamah etmeleri ve şirketleri buna zorlamaları sonucunda dejenere olma riski ile karşı karşıya kalmıştır.
   <br/>
   <br/>
   MÜSİAD çıkış arıyor
   <br/>
   <br/>
   Gelişmelerin değerlendirilmesi ve sistemin rehabilite edilmesi maksadı ile 6 Mart 2000 tarihinde MÜSİAD Genel Merkezi'nde 18 çok ortaklı şirketin üst düzey yöneticileri ile bir toplantı yapıldı ve bazı kararlar alındı. Basına intikal eden kararlar arasında dikkat çeken bazıları şunlar:
   <br/>
   <br/>
   Bu metodun ve sistemin ülke içi ve dışı aksaklıklarının ve eksikliklerinin tespit edilerek sistemli bir şekilde oluşması ve denetleme mekanizmalarının yasal bir zemine oturtulması gayesi ile parlamento, bürokrasi ve hükümet nezdinde gerekli temas ve çalışmalar gerçekleştirilecektir.
   <br/>
   <br/>
   Çok ortaklı şirketler bundan böyle yürütecekleri reklam ve tanıtım çalışmalarında kutsal ve sembolik değerleri kullanmaktan kaçınacak, bunun yerine ticari ve ekonomik materyalleri kullanmaya özen gösterecektir.
   <br/>
   <br/>
   Kamuoyunda yeşil sermaye ithamlarına sebebiyet veren 'İslami Holding' kavramı ifadesi yanlıştır. Bundan sonra hiçbir şirket tarafından bu tür ifadeler kullanılmayacak ve sermayeyi renklendirerek ayrımcılık politikası güdenlere karşı yek vücut mücadele edilecektir.
   <br/>
   <br/>
   Mevcut sistemde tasarruf sahibi niteliğindeki ortakların yeteri oranda bilgilendirilmediği bilinmektedir. Bundan böyle çok ortaklı şirketler ve kurumumuz yetkilileri tasarruf sahiplerini genel ekonomik konularda bilgilendirme toplantısı yapacaktır.
   <br/>
   <br/>
   Bu güzel bir hayaldi aslında
   <br/>
   <br/>
   Devletin yurtdışındaki vatandaşlarının tasarruflarını Türkiye'ye getirme çalışmalarının çok eski ve trajik bir hikayesi var. 1970'li yıllarda bu iş için kurulan Devlet Sanayi Yatırım Bankası(DESİYAB) Türk vatandaşlarının Alman bankalarında ve yastık altında duran paralarıyla çok ortaklı şirketler kurmayı denedi, başarılı olamadı.
   <br/>
   <br/>
   Yurtdışındaki ve yastık altındaki paranın ekonomiye kazandırılması esasta herkesin desteklediği güzel bir proje. Bu konuda başarıya ulaşmış örnek holdingler de var. Ama bir gülle bahar olmaz. Kaldırılacak enkazın büyüklüğü artmadan biran önce birşeyler yapılmalı. Ama nasıl?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5951-banker-faciasi-gibi-olmasin.html), [web.archive.org (arşiv bağlantısı)](http://web.archive.org/web/20131007171924/http://www.aksiyon.com.tr:80/aksiyon/haber-5951-banker-faciasi-gibi-olmasin.html)
