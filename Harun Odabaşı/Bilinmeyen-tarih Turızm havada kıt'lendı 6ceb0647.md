# Turızm havada kıt’lendı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050302180947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180947im_/http://www.aksiyon.com.tr/resim/301/52.jpg" vspace="5"/>
  </p>
 </font>
 <font class="content">
  En çok bildiğimizi zannettiğimiz ama aslında çok az bildiğimiz sektörler arasında turizm sektörü başta gelir. Uzaktan otel, deniz, tarihi zenginlikler hakkında turizm başlığı altında konuşmak çok kolay görünür
 </font>
 <br/>
 <p>
  <font class="content">
   Ama iş bu zenginlikleri ekonomiye kazandırmaya gelince ne kadar çetin bir cevizle karşı karşıya kaldığımızı farkederiz. Global ekonominin en hassas olanıdır, havadan nem kapar. Türkiye açısından en riskli yatırım alanlarından biri olmasına rağmen ülke ekonomisine ve dünya barışına en fazla katkıyı yine turizm sağlar. Yapılan ciddi bir yatırımın geri dönüşü yaklaşık 13—14 yıl alır ve hiçbir müteşebbis bu kadar beklemeyi göze almayı istemez. Ama doğru planlama yapıp üst gelir grubunu ülkene getirmeyi başarmışsan katma değeri hiçbir sektörün yakalayamayacağı bir seviyeye çıkabilir.
   <br>
    <br>
     1980’li yıllarda katlanarak büyüyen turizm sektörü son yıllarda halinden en çok şikayet edenler arasına girdi. Kuşkusuz bu gerilemenin terörden ülke imajına oradan siyasi istikrarsızlığa kadar birçok sebebi var ama turizmcilerin artık dayanacak gücü kalmamış. Turizmin önemli sacayaklarından olan yolcu taşımacığında İstanbul Hava Yolları’nın havlu atması meselenin acil müdahaleyi gerektiren bir rahatsızlık halini aldığını gösteriyor.
     <br>
      <br>
       Turizmi kim kurtaracak
       <br/>
       <br/>
       Ancak görüşlerini aldığımız turizmcilerin istekleri o kadar uzun bir liste tutuyor ki bırakın hükümete bizlere bile ‘Bu kadarı da fazla. Böylesini devletin KİT’leri bile istemiyor’ dedirtse de haklı pozisyonlarını ve haklı taleplerini görmezlikten gelemeyiz. 38 sektöre hayat veren ve nüfusun yüzde 17’sinin ekmek yediği turizm sektöründe dikkatimizi çeken bir başka nokta, krizin TUROB, TURSAB, TYD gibi sektörün temsilcisi konumundaki kurumların raporlarıyla ortaya konmasına rağmen sorunun nasıl ve kimler tarafından çözüleceğinin net olmaması. Turizm Bakanlığı’nın sesinin çok cılız çıktığı ve yetkilerinin yok denecek kadar az olduğu biliniyor. Sektör ise ricacı değil icracı bir bakanlık istiyor.
       <br/>
       <br/>
       Turizm Yatırımcıları Derneği(TYD) Başkanı Tavit Köletavitoğlu, turizmin sorunlarının çözümünde devletin işleyişine akışkanlık kazandıracak bir yeniden yapılanma planı hazırladıklarını ve yakında bunun yasalaşması için Meclis’e sevkedeceklerini söylüyor. Turizmin kurtuluşu için dört unsurun oluşması gerektiğine işaret eden Köletavitoğlu, “Siyasi irade, turizm bürokrasisi, turizmin ticari unsurları ve turizm bölgesinde oluşmuş sivil toplum örgütleri güçlü ve kendi arasında koordineli hale getirilmeden gerçek bir atılım yapılamaz” diyor.
       <br/>
       <br/>
       DPT turizmin ipini tutuyor
       <br/>
       <br/>
       Tavit Köletavitoğlu, turizmde birkaç yılda iki kat büyümenin mümkün olduğunu iddia ediyor. Ve bu konuda hazırladığı master—planın hedeflerine DPT’nin hazırladığı sekizinci 5 yıllık kalkınma planı dahi ulaşamamış. Hatta Tavit Köletavitoğlu, “DPT, rakamları son derece muhafazakâr tutmuş. Biz Komisyon Raporu’nda 2005 yılında 18 milyon turist ve 16 milyar dolar döviz girdisi öngörmüşken, 8. Plan’da bu rakamlar 13,6 milyon turist ve 11.6 milyar dolar olarak değiştirilmiştir. Oysa sorunlarla dolu 2000 yılının bile asgari 10 milyon turist ve 8—8,5 milyar dolar gelirle kapanacağı beklenmektedir. Bu durum kamunun turizme bakışındaki duyarsızlığı göstermektedir” diyor.
       <br/>
       <br/>
       ‘ÖHY potansiyellerine göre desteklenmeli’
       <br/>
       <br/>
       Özel Hava Yolları’nın sıkıntılı durumuna da değinen Köletavitoğlu’na göre bütün gelişmiş ülkelerde olduğu gibi devlet özel hava yollarını desteklemeli ama bunu havadan ve mantıksızca yapmamalı. Bu konuda İspanya, Almanya ve Portekiz’in destekleme modelleri incelenebilir. Kurumların performanslarına göre devlet şirkete kolaylık sağlayabilir. Devlet 1994—1999 arası 23 milyon 591 bin yabancı yolcu taşıyan THY’nin zararını karşılarken 30 milyon 698 bin yolcu taşıyan özel hava yolları şirketinin zararlarını görmezlikten gelebiliyor.
       <br/>
       <br/>
       ‘Batan şirket sayısı artabilir’
       <br/>
       <br/>
       TURSAB Başkanı Başaran Ulusoy, gelecek günlerde İstanbul Hava Yolları’nın ardından batan yeni isimlerin duyulabileceğini söylüyor. Turizmde pazarlama, konaklama ve taşıma üçlüsünün birbirinden ayrılamayacağını belirten Ulusoy, yanlış politikanın devamı halinde yakında yabancı hava yolları şirketlerinin Türkiye’yi parselleyeceğini iddia ediyor. Ulusoy, “Topu topu 6 tane yerli hava yolu şirketimiz var. Yolcu taşıma işini yabancıların eline bırakırsak ancak onların istediği kadar yolcuyu Türkiye’ye getirebiliriz” diyor.
       <br/>
       <br/>
       Onur Havayolları Genel Koordinatörü Şehabettin Bolukçu ise esas sıkıntının 2001 yılında ortaya çıkacağına dikkat çektikten sonra şu öneriyi yapıyor: “Devlet, Özel Hava Yolları’na güvence vermeli. Böyle bir garanti bizi bazı şirketlere karşı rahatlatacaktır.”
       <br/>
       <br/>
       Kur politikası zarar ettiriyor
       <br/>
       <br/>
       Turizmcilerin en rahatsız oldukları konuların başında para politikası geliyor. Ağustos ayı ile birlikte TÜFE yüzde 23 olarak gerçekleşirken dolar yüzde 19, mark yüzde 7 artış göstermiş. Turizmin genelde mark ağırlıklı çalıştığı dikkate alınırsa döviz sepeti yüzde 8 artış gösteriyor. Yani sadece kur politikasından dolayı turizmcinin kaybı 1,2—1,4 milyar dolar arasında. 1994 yılından bu yana dövizin değer kaybından dolayı toplam kayıp 3,5—4 milyar dolar mertebesinde.
       <br/>
       <br/>
       Petrol fiyatlarının varilde 20 dolardan 33 dolara çıkması yaraya tuz biber ekiyor. Taşımacılık giderleri otomatik katlanıyor. Türkiye’nin Mısır ve Tunus’a göre uçakla 2 saatlik daha uzak bir mesafede olması taşımacılık sektörünün en büyük handikaplarından biri. Rakip ülkelerin uçak şirketleri ile fiyatları rekabet açısından eşitleme zorunluluğu var. Hatta bu yüzden Türkiye’ye 1 milyon turistin sırf bu yüzden gelemediği iddia ediliyor. Sivil havacılık şirketleri devletin kullandıkları yakıtın yüzde 50’sini indirimli yaparak sübvanse etmesini istiyor. Bunun için vergi rakamlarında indirime gitmek yeterli geliyor. Devletin, turizme 1986—1991 arasında verdiği her 1 dolar maddi teşviğin, 25 dolar olarak ekonomiye geri döndüğü dikkate alınırsa devlet bu tip bir teşviği vermekten kaçınmamalı.
       <br/>
       <br/>
       Zarar etmek kaçınılmaz mı?
       <br/>
       <br/>
       Bir diğer iddiaya göre havayollarında zarar etmek kaçınılmaz. Ancak bu zararlar turistlerin ülkede bırakacağı paralarla kat kat karşılanabilir. 1999’da THY 170 milyon dolar, özel havayolları 102 milyon dolar zarar etti. THY’nin özelleşmesi ile birlikte yabancı havayollarının Türkiye’de hakimiyeti artacaktır. Oysa yabancılaşmanın artması ve tekelleşme tehlike doğurur. Son 10 yılda yabancı havayollarının ağırlığı yüzde 70’den 40’a indi, zararımıza rağmen. 97 yılında 68 olan uçak sayısı 98’de 58’e, 99’da 51’e, 2000’de 44’e, İHY’nin çekilmesiyle birlikte 41’e düştü.
       <br/>
       <br/>
       Turizmin sorunları tartışılırken es geçilen önemli bir nokta da müşterilerin eğilimindeki değişim. Daha sofistike arayışlar içersine giren turistleri artık deniz ve kumsal tatmin etmiyor. Zaten deniz, güneş ve kumsal açısından kıyaslanacak olursa Türkiye sıradan bir ülke konumunda ama tarihi eserleri, folklörü, kültürü ile Türkiye, potansiyelleri açısından bütün Akdeniz ülkelerinin önünde yer alır. Turizmciler bastırıyor, Turizm Bakanı Erkan Mumcu koşturuyor ama sorunlar umulduğu gibi bir çırpıda çözülecek boyutta değil.
       <br/>
       <br/>
       e—mail: harunodabasi@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13971), [web.archive.org (arşiv bağlantısı)](http://web.archive.org/web/20050302180947/http://www.aksiyon.com.tr:80/detay.php?id=13971)
