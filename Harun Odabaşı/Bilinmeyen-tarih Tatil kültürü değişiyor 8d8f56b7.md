# Tatil kültürü değişiyor

*Harun Odabaşı Bilinmeyen-tarih*

<div>
 <p>
  <font>
   Tatilcilerin alternatif tatil arayışları içine girmesi ile turizm deyince akla gelen güneş-havuz-otel üçlemesi de ağırlığını yitirmeye başladı. Kaplıca, kış sporları, dağcılık ve yayla turizmi Türkiye"de değerlendirilmeyi bekleyen bölgelerde birer ikişer çok önemli merkezler inşa edilmesinin yolunu açtı.
   <br/>
   <br/>
   Palandöken, Bolu-Abant, Ilgaz Dağları hemen akla gelen ve tesisleşme yolunda az biraz mesafe almış yurt parçaları. Geçtiğimiz hafta Başbakan Recep Tayyip Erdoğan"ın açılışını yaptığı Asya Kızılcahamam Termal Tatil Köyü ise üzerinde uzun uzun durulmaya değer birçok güzelliğe sahip.
   <br>
    <br>
     Tam kapasite kullanıldığında Kızılcahamam"ın demografik ve ekonomik yapısını büyük ölçüde değiştirmeye aday 60 milyon dolarlık tesis, büyüklüğü, verdiği hizmet kalitesi ve mimarisi ile sahasında dünyada ikinci sırada yer alıyor. Başbakan Erdoğan"ın da değindiği gibi kaplıca turizminde otorite isimler birçok yönü ile Asya Kızılcahamam Termal Tatil Köyü"nün dünyada benzersiz olduğunu ifade ediyor.
     <br>
      100 dönüm alana kurulu tatil köyünde 494 konut, 94 odalı bir otel, 11 bin 856 devre mülk bulunuyor. Birbirinden farklı özelliklere sahip devre mülkler; park evleri, damla konakları, seyrankonuk ve teras evleri olmak üzere dört gruba ayrılıyor. Bir otelin de bulunduğu dünyanın ikinci büyük termal tatil köyü özelliğini taşıyan tesisleri, 50 Türk mimar ve mühendis ile birlikte toplam 1000 çalışan inşa etti. Tesis 330 kişiye sürekli istihdam sağlayacak. Evler geleneksel mimari tarzından esinlenerek yapıldı. Daireler ferah, rahat, konforlu ve sessiz. Sağlıklı termal su. Kendi evinizde 24 saat sıcak kaplıca suyu. Çocuklara oyun alanları. Sosyal tesisler, spor alanları, alışveriş merkezleri, dost meclisleri için uygun ortamlar. Zemin etüdü yapılmış depreme dayanıklı evler.
      <br>
       <br>
        "Devre mülk fobisini yıkacağız"
        <br>
         <br/>
         Türkiye devre mülk satışları konusunda iyi bir sınav vermedi. 1990"lı yılların başında estirilen devre mülk furyası birçok mağdur çıkarttı. Taahhütler yerine getirilmedi, yüksek fiyatlardan pazarlamalar yapıldı ve hizmetler verilmeyince kamuoyu devre mülklerden soğudu. Asya Finans"ın kaynağının önemli bir kısmını devremülk yatırımına ayırması geçmişteki olumsuzluklar dikkate alındığında riskli bir yatırım olarak görülüyor. Ancak projenin startını verenler, binaların yapımında kullanılan malzemenin birinci sınıf olmasından başlayarak bütün hizmetlerin birinci sınıf olacağı garantisi üzerinde titizlikle duruyor. "Bu bizim prestij yatırımımız ve taahhütlerimizin arkasındayız" diye konuşan Asyafin Turizm Genel Müdürü Yakup Elgün, "Devre mülk konusunda insanlarda bazı kaygıların olduğunu fark ediyoruz. Bu düşünceler istikrar ortaya kondukça bertaraf edilecek. Anlayışımızın farkında olanlar sayesinde zaten devre mülklerin yüzde 25"ini daha tesis bitmeden sattık. Gerek devre mülk, gerekse otel hizmeti konusunda, Türkiye gerçeklerinden farklı bir fiyat uygulaması yapıyoruz" diyor.
         <br/>
         <br/>
         "Kızılcahamam esnafı elini çabuk tutsun"
         <br/>
         <br/>
         Otelin inşa aşamasında ve çevre düzenlemesi sırasında çalışanların tarzı tesisin ilçeye kattığı katma değer hakkında ipucu veriyor. Yerel kıyafetli kadınlı erkekli gruplar tesisin bitirilmesi için imece usulünü hatırlatan bir görüntü içersinde çalışıyor. Personelin orta kademe yöneticileri İstanbul ve Antalya gibi turizm şehirlerinden geldi. Ancak diğer personel Kızılcahamam ve çevre yerleşim yerlerinden temin edildi. Alınacak 300 kişilik personel için 5000 kişilik müracaat oldu. Bu durum, eleman seçiminde Asyafin"e büyük bir kolaylık sağladı ve en iyileri alındı. Personel adayları, 5 yıldızlı otel personeli seviyesine çıkartılmaları için 8 ay süren yoğun bir iç hizmet programından geçirildi.
         <br/>
         <br/>
         Asyafin Turizm A.Ş. Genel Müdürü Yakup Elgün, yıl içerisinde yaklaşık 70 bin kişilik yeni bir turist sirkülasyonun sağlanacağını ve Kızılcahamam esnafının bu gelişmeye dönük yeni iş sahaları açmaları gerektiğini söylüyor. Benzer bir tesisin Antalya"da açılması halinde esnafın hemen yanına çarşı kuracağına dikkat çeken Elgün, "Yeni turistler yeni iş kolları demek. Esnaf elini çabuk tutmalı. Aksi takdirde başka illerden insanlar gelerek boşluğu doldurur" diyor.
         <br/>
         <br/>
         "Geri dönüşüm 4 yıl sürecek"
         <br/>
         <br/>
         Tesisin yapımı süresince, 50 Türk mimar ve mühendis dahil olmak üzere toplam bin kişinin istihdam edildiğini belirten Elgün, 75 dönüm üzerinde de aquapark ve spor merkezi projelerinin olduğunu bildirdi. Projenin 4 yıl içinde geri dönüşümünün tamamlanacağını ve şirkete kazanç sağlayacağını söyleyen Elgün, benzer projelerin, Türkiye"de sayılarının artacağını düşündüklerini, tesisin, Avrupa"nın değişik ülkeleriyle entegre kullanılacak hale geleceğine inandıklarını ifade etti.
         <br/>
         Açılış töreninde konuşan Başbakan Erdoğan"ın temas ettiği noktalar da Asya Kızılcahamam Termal Tesisi"nin taşıdığı anlamı ortaya koyuyordu: "Turizm denildiğinde sahil turizmi akla geliyor. Termal, yayla gibi turizmin değişik dalları ise onca imkana rağmen ihmal ediliyor. Bir ülkeyi tanıtacak olan kültürüdür. Termal tatil köyünün mimarisi her türlü övgüye değer. Köyün projesini çizen mimarları tebrik ediyorum. Burada mimari yapı ve çizgiyle eskiyle yeninin bir arada buluştuğunu gördüm. Çok mutlu oldum. Bir ülke kendini diğer ülkelere, medeniyet anlayışıyla anlatabilir. Burada da bunu en güzel şekilde görüyoruz. Yurtiçi ve yurtdışında gezdiğim yerlerde ilk defa böyle bir tesis gördüm, bununla iftihar ediyorum. Emeği geçen herkesi tebrik ediyorum, alkışlıyorum."
         <br/>
         <br/>
         Ankara"nın akciğeri
         <br/>
         <br/>
         Biraz da Kızılcahamam"dan bahsedelim: Kızılcahamam"ın en büyük özelliği, dört farklı türde suya sahip olması. Su sıkıntısının hat safhaya ulaştığı günümüzde 4 farklı su doğrusu çok büyük bir lüks. Termal, menba, maden ve içme suyunu bir arada kullanan ilçe, bu yönü ile dünyada eşine az rastlanır türden. Tertemiz havası ile "Ankara"nın akciğeri" olarak tanımlanıyor. Osmanlı döneminde şifalı sularıyla meşhur Kızılcahamam, şu anda da Türkiye"nin en önemli sağlık turizmi merkezlerinden biri. Başkente yakınlığı ise Kızılcahamam"ın ayrı bir avantajı. Siyasilerin, işadamlarının birçok konuda mekan tuttukları Kızılcahamam, dört bir yanına yapılan tatil köyleri ve turistik tesislerle kısa sürede "vazgeçilmez" hale gelecek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1410 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11568), [web.archive.org (arşiv bağlantısı)](http://web.archive.org/web/20050221154529/http://www.aksiyon.com.tr:80/yazdir.php?id=11568)
