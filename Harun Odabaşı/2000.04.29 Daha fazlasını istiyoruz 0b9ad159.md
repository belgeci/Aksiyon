# Daha fazlasını istiyoruz

*Harun Odabaşı 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Finans dünyasında bir gençleşme hareketidir gidiyor. Alışık olduğumuz 55 yaşın üstü genel müdür görüntüsünün aksine şimdi yaşları 30'larda ya da 40'lı yaşların başında dolaşan genç isimler anlı şanlı bankaların en tepesine oturur oldu.
  </font>
 </div>
 <div id="newsText">
  <font class="detail-text">
   Yapı Kredi, Bank Kapital, Kentbank, Demirbank ve Egebank genel müdürlük koltuğunda eski yönetim anlayışıyla izah edilemeyecek şekilde genç isimlere şans tanıdı. Bu değişikliğin önemli etkenlerinden biri olarak son 10 yılda bilgi teknolojisindeki korkunç gelişme gösterilebilir. Eskiler bireysel bankacılıktaki büyük değişime tam ayak uyduramadı, ama genç nesil bu gelişmelerin merkezinde yer aldı ve uyum sorunu çekmedi.
   <br/>
   <br/>
   Asya Finans da bu gençleşme trendine ayak uyduran kurumlar arasına girdi.
   <br/>
   <br/>
   260 milyon dolarlık fonu ile 6 ÖFK içerisinde 4. sırada bulunan Asya Finans'ta genel müdürlük koltuğuna Murat Ulus'un yerine Asya Finans Murahhas Azası Ünal Kabaca getirildi. Görev değişikliğinin kesinlikle nöbet değişimi olarak kabul edilmesi gerektiğini vurgulayan Kabaca, bazı gazetelerde çıkan 'operasyon' türü haberlerin gerçeği yansıtmadığını, Murat Ulus'un Asya Finans Yönetim Kurulu Üyesi olarak aile içerisindeki görevini sürdüreceğini belirtiyor. Genç kuşak finansçılardan olan 40 yaşındaki Ünal Kabaca'yla ÖFK'ların bugününü gelecekte onları bekleyen tehlikeleri ve yürünmesi gereken muhtemel mesafeleri konuştuk.
   <br/>
   <br/>
   ÖFK'lar İslami bankacılık mı yoksa faizsiz bankacılık mı yapıyor?
   <br/>
   <br/>
   İslami bankacılık deyimi bence tamamen yanlış bir deyim. Böyle bir ticari olguyu dine veya başka bir kutsala mal etmek doğru değil. Hatta Bankalar Kanunu'na da girdiği üzere Özel Finans Kurumları bir finansal enstrümandır. Diğerlerine göre daha farklı bir metodla para toplayıp, kâr zarar ortaklığı yapıyor. Nasıl din siyasete alet edilmemeli ise aynı şekilde ve aynı ciddiyetle ticarete de alet edilmemeli.
   <br/>
   <br/>
   Malezya'ya gittiğimde gördüm, bir bankanın ismi Bank İslam idi. Bu benim penceremden yanlış. Onlar tarafından belki normal algılanabilir ama soruyorum: Bu banka İslam Bankası ise diğer bankalar neyin nesi? En temel anlamda baktığımızda bu bir finansal enstrümandır. Belki faizsiz bankacılık tabiri biraz yaptığımız iş ile örtüşüyor ama o da aslında yetersiz. Geçenlerde bir yerde gördüm, yaptığımız faaliyete katılım bankacılığı adını vermişler. Yani bu konuda net bir isim üzerinde birleşilmiş değil ve finans kurumları arasında da tartışılıyor. En sonunda bir isim çıkacak ortaya. Belki faizsiz bankacılık, katılım bankacılığı ya da başka bir isim verilecek. Bazıları önceden olur olmaz yerde İslami bankacılık tabirini kullanmış ama artık bu tabirden vazgeçilmesi lazım.
   <br/>
   <br/>
   Yaptığımız işi kesinlikle bir anti tez olarak düşünmemeliyiz. Faizsiz bankacılık tabirine belli bir aşamadan geçtikten sonra ulaştık. İlk önce İslami bankacılık tabiri vardı. Zamanla isim anlamında da işlev anlamında da herşey rayına oturacaktır.
   <br/>
   <br/>
   ÖFK'ların yaptığı faaliyete sadece Müslümanlar mı gidiyor?
   <br/>
   <br/>
   Tabii bizim müşterilerimiz arasında her çeşit insan var ve kredi kullandırırken hiçbir zaman bir ayrım yapılmaz. Fon yatırılırken de aynı şekilde. Fon toplamalarda faizli işlemlerden çekinen insanlar müşteri kitlemiz oluyor. Bu konuda kesinlikle hassas davaranıyoruz. Alım satımları, yatırımları finanse ediyoruz, bunlardan elde edilen kârın yine Merkez Bankası'nın ölçüleri içerisinde dağıtımını yapıyoruz ilgili havuzlara. Bizim Musevi müşterilerimiz de var parasını yatıran. Musevi vatandaşlardan da dinlerinden ötürü faize karşı olan var. Bu konuda herhangi bir çekincesi olmasa bile getirisi yüksekse insan getirip bu sisteme parasını yatırır. Örneğin şu anda faizler ve repo oranları düşmeye başladı, muhtemelen bir hesap kitap yapacak vatandaş ve ÖFK'ların kârı daha yüksekse getirip buraya yatıracak. Olaya bir ekonomik mantık içerisinde ve bir bütün olarak bakmak lazım.
   <br/>
   <br/>
   Kamuoyunda sakallı ve tesettürlülere hizmet verdiğiniz yönünde bir kanaat var?
   <br/>
   <br/>
   Maalesef. Bu izlenimi nasıl değiştireceğimizi düşünüyoruz. İleride halkı aydınlatma yönünde birtakım faaliyetlerimiz olabilir.
   <br/>
   <br/>
   Müslümanlar dahi ÖFK'ları böyle biliyor?
   <br/>
   <br/>
   Bu bir kültür meselesi. ÖFK'lar daha çok yeni. Bu kültür olgunlaştıkça finans kurumlarının da imajında değişiklik olacak. Finans kurumlarının geldiği bir nokta var ama gittiği nokta çok daha farklı. Mesela müşteri memnuniyeti, hizmetin kalitesi üzerinde eskiden çok durulmadı. İnsanlar nasıl olsa geliyor, elleri mahkum denmiş. Biz hizmet kalitemizi ve enstrümanlarımızı artırdıkça, personel altyapımızı seviyeli bir noktaya çıkardıkça piyasadaki payımızı da artıracağız.
   <br/>
   <br/>
   Enflasyonun düşmesi ile birlikte diğer bankalar da asli işlerine geri dönecek, dönüyor. Bankalar o zaman sizin alanınıza da girmek isteyecektir. Bu konuda geliştirdiğiniz stratejiler var mı?
   <br/>
   <br/>
   Finans kurumları zaten reel ekonominin içerisinde olduğu için yeni duruma uyum sorunu yaşamayacaklardır. Müşteri potansiyeli ve rekabet imkanları yeterlidir.
   <br/>
   <br/>
   Diğer bankalar sizin müşteri kitlenize girebilir mi?
   <br/>
   <br/>
   Giremez. Giremez diyorum ama altını çizmem gereken bir nokta var: Değişen koşullara örneğin internet bankacılığına adapte olmak şartı ile. Hizmeti insanların ayağına götüren, hizmeti kolaylaştıran bankalar kazanacak.
   <br/>
   <br/>
   Teknolojiyi izleme ve adapte olma konusunda sizlerden ilerideler mi?
   <br/>
   <br/>
   Çok ileride diyemezsiniz. Asya Finans'ın da online sistemleri ve başka hizmetleri diğer bankaların çoğundan iyi durumda. İnternet bankacılığı konusunda da çalışmalarımız devam ediyor ve yakın bir gelecekte de gireceğiz.
   <br/>
   <br/>
   Diğer bankaların sizin pörtföyünüzden müşteri almasını mümkün görmüyorsunuz. Peki siz onların pazarından müşteri alabilecek misiniz?
   <br/>
   <br/>
   Ekonominin düzelmesi her zaman bizim gibi çalışan kurumlar için olumludur.
   <br/>
   <br/>
   Şu anda bunu hissediyor musunuz?
   <br/>
   <br/>
   Evet, enflasyonun düşmesine bağlı olarak müşteri kitlemizde belirgin bir artış var. Diğer finans kurumları da aynı şekilde müşteri bazında olumlu etkilendiler. Zaten biri etkilenince diğeri de aynı etkiden nasibini alıyor.
   <br/>
   <br/>
   Kriz dönemi finans kurumlarını nasıl etkiledi?
   <br/>
   <br/>
   Ekonominin içinde, hele reel ekonominin içinde iseniz mutlaka etkileniyorsunuz, ama çok fazla değil. Sıkıntıya düşen firmalar, ödemelerde gecikmeler oluyor. Ama bunlar ülke standardının çok çok altında, uluslararası standartların da normal kabul edebileceği seviyede. Finans kurumları zaten müşterisini zor durumda bırakmak istemez; diyalog halinde en iyi şekilde hem onların hem de kurumun lehine çözmek ister. Problemli bir firma varsa mutlaka biz elimizi uzatırız. Yani tulumbaya biraz su döküp topraktan su çıkarmak mümkünse ki bunlar hep analiz edilir destek verilir. Diyelim bir fon desteğine ihtiyacı var, bu sağlanır. İşin temeli kaybetme değil kazanma üzerine kuruludur. Takibe vermek işin son çaresidir.
   <br/>
   <br/>
   Kamuoyunda "Hiç zarar etmiyorlar. Aslında işi kılıfına uydurup, kamufle edip faizli çalışıyorlar. Baksanıza dağıttıkları kâr payları faizle çalışan bankalarla aşağı yukarı aynı" şeklinde bir kanaat var?
   <br/>
   <br/>
   Kamuoyunda böyle bir kanaat oluşmuş ama aslında öyle değil.
   <br/>
   <br/>
   Hiç zarar etmiyor musunuz?
   <br/>
   <br/>
   Sistemin temel mantığı gereği zarar edilebilir. Geri dönmeyen krediler aktif içersinde önemli bir meblağ olursa sistemi kilitleyebilir. Kullandığımız fon itibari ile finans kurumları ürün desteği sağlıyor. Neticede ortaya çıkan kâr veya zararın yüzde 80'i ilgili havuzlara dağıtılır. Ancak yüzde 20'si kuruma yansır. Ama özkaynaktan finanse edilen bir projenin zararı ise kuruma direkt yansır. Projeler çok sıkı kontrolden geçirildiği için zarar dikkate alınmayacak kadar küçük meblağlarda oluyor.
   <br/>
   <br/>
   Siz faizle iş yapmıyorsunuz? Peki faizle iş yapsanız bu faaliyetinizi yasaklayan ya da denetleyen bir kurum var mı?
   <br/>
   <br/>
   Bizi Merkez Bankası ve Hazine denetliyor. Sürekli denetim halindeyiz. Kullanacağımız enstrümanlar bellidir ve üstüne çıkamayız.
   <br/>
   <br/>
   Topladığınız fonları Hazine bonosuna ya da devlet bankasına bağlayabilir misiniz?
   <br/>
   <br/>
   Hayır, bu konuda çok titiziz.
   <br/>
   <br/>
   Peki bağlasanız ne olur? Bu konuda yasak var mı?
   <br/>
   <br/>
   Bağlayan olmadığı için bilemiyorum. Ama Bankalar Kanunu'nun çerçevesi içerisinde düşünürsek zannediyorum buna pek birşey diyen çıkmaz.
   <br/>
   <br/>
   O zaman sizi bu açıdan denetlenme konusunda bir boşluk var. Faizsiz bankacılık yaptığını iddia eden bankaların bu sisteme göre denetlenmesine nasıl bakarsınız?
   <br/>
   <br/>
   Her finans kurumunun bir denetleme kurulu var ve onlar profesörlerden ve işi bilenlerden oluşuyor. Bu insanlar yapılan faaliyetlerin bu sisteme uygunluğunu denetliyorlar ya da fikir veriyorlar.
   <br/>
   <br/>
   Bir tür fetva mı veriliyor?
   <br/>
   <br/>
   Fetva dememek lazım ona. Bize fonunu emanet eden kişilere karşı hiçbir zaman hıyanet içerisinde olmadık. Bizim ortaya çıkış amacımız zaten onların bu hassasiyetine uygun hareket etmek. Elimizde biriken fonlarla biz geçmişte Hazine bonosu ya da devlet tahvili almış olsa idik, korkunç kâr patlamaları yapardık. 199899 yıllarındaki bono faizlerinin oranlarına bir bakın, çok yüksek kârlar elde etmek mümkündü. Çünkü her an ikinci el piyasası var bunların. Al ve üç gün sonra ihtiyaç duyduğunda sat. Bütün atıl fonları al ve Hazine bonosuna bağla, gerisine karışma. Keşke devlet faize dayalı olmayan ve gelir ortaklığına dayalı bir enstüman çıkarsa da biz de elimizdeki atıl fonları buralarda değerlendirsek. Bir zamanlar köprülerin gelir ortaklı senetleri vardı. Bu tip çalışmalar bizim açımızdan faydalı ve sisteme uygun.
   <br/>
   <br/>
   Hisse senedi alabiliyor musunuz?
   <br/>
   <br/>
   Bir miktar hisse senedimiz var ama kayda değer bir rakam değil.
   <br/>
   <br/>
   Şu dönemde mi az, yoksa her zaman mı böyle?
   <br/>
   <br/>
   Genellikle azdır. Atıl kalan bazı meblağların değerlendirilmesi anlamında başvurulan bir yöntem bu. Riski olduğu için çok fazla girmeyiz borsaya. Cüzzi miktarda tutuyoruz.
   <br/>
   <br/>
   Bankalar Kanunu ne getiriyor? İsminiz değişecek mi mesela?
   <br/>
   <br/>
   İsim değişikliği olmayacak ve yine Özel Finans Kurumları olarak geçeceğiz. Fonksiyonları aynı ama birtakım hükümler değişiyor. Bankalar Kanunu'nda ticari bankalar, yatırım bankaları, yabancı sermayeli bankalar var. Şimdi bunların yanına bir de ÖFK geldi. Yatırım bankaları bazı hükümlerden istisnadır, mesela mevduat toplayamaz. Değişik enstrümanlarla fon toplar ve plase eder. ÖFK'lar da bazı maddelerden istisna. Tabi olduğu hükümler itibarı ile tam paralel olmasa da yatırım bankaları ile ciddi benzerlikler söz konusu. Yaptırımlar, kredi sınırlandırmaları, organizasyona dönük hükümlerde tamamen diğerleri gibi kanuna tâbiyiz.
   <br/>
   <br/>
   Öngörülen iki madde var 7. ve 9. madde. 2000 yılı içerisinde uyum sağlanması gereken maddeler. Birisi organizasyona yönelik hükümleri içeriyor. Asya Finans bu maddenin tatbikini tamamladı. En son yönetim kurulu buna göre oluşturuldu. Yarıdan bir fazla üyenin sayılan üniversitelerden mezun olması gerekiyordu o şartı sağladık.
   <br/>
   <br/>
   Kendi aranızda birbirinizi sigortalama gibi bir sisteme nasıl bakarsınız?
   <br/>
   <br/>
   Şu andaki sistem buna hazır değil. Malezya'daki uygulamalardan gördüğümüz bir şey var. Birisine konut kredisi kullandırılırken bu paranın aynı zamanda sigortası var. İkisi beraber gidiyor. Onların tekafül dediği sistem. Dolayısı ile sigorta ayağı ile beraber paranın riski karşılanmış oluyor. Böyle bir uygulamayı ileride biz de düşünebiliriz.
   <br/>
   <br/>
   Avrupa'da uzun vadeli, düşük faizle konut kredisi veriliyor. Türkiye'de var ama cazip değil bu tür krediler. Faizlerin düşmesi ile siz böyle bir çalışma başlatabilir misiniz?
   <br/>
   <br/>
   Biz zaten geçen sene başlatmıştık bireysel çalışmaları. 4 yıla kadar vade yapabiliyorduk ama değişen ekonomik şartlar daha uzun vadeli kredileri gündeme getirebilir. Enstrümanlarımızı geliştirmek zorundayız. Bütün mesele aktif pasif dengesini kurabilmekte. Şu anda bir aylığına para yatıran müşterimiz varken 4 yıllığına fon kullandırmak bile riskli.
   <br/>
   <br/>
   Aklıma gelen bir enstrüman var ama bunun pişirilmesi lazım: Mesela 20 milyon dolarlık bir konut kredisi pörtföyü oluşturduk. 10 yıl vadeli yaptık. Değişik ülkelere bunları plase edebileceğimiz kurumlar var. Malezya'da 30 yıl vadeli fonlar var. Bunların belki ikinci elde, bankaların varlığa dayalı menkul kıymetleri gibi satılması mümkün olabilir.
   <br/>
   <br/>
   Bankaların birleşmeleri gündemde iken ÖFK'ların birleşmesi sözkonusu olabilir mi?
   <br/>
   <br/>
   Bir taraftan global trentleri ve bir taraftan ülke içi trentleri çok yakından izlemeliyiz. Dünyadaki banka birleşmeleri henüz ülke içine yansımadı ama kısa zaman sonra yansıyacağı aşikar. Aynı sistemde yer aldığımıza göre bu durum finans kurumlarını da ilgilendiriyor. Şu anda topladığımız fonlar yaklaşık 3 milyar dolar mertebesinde. Diğer taraftan toplam mevduat 100 milyar dolar seviyesinde ise yüzde 3 civarında bankacılık sisteminde yerimiz var.
   <br/>
   <br/>
   Şu anda böyle birşey yok ama hele bir birleşmeler başlasın Türkiye'de o zaman şartlar zorlayacaktır. Ayakta kalabilmek, rekabet edebilmek için yapılması gereken herşey yapılacaktır.
   <br/>
   <br/>
   Sisteme yeni finans kurumları girebilir mi?
   <br/>
   <br/>
   Bu tamamen Bankacılık Üst Kurulu'nun vereceği karara bağlı.
   <br/>
   <br/>
   Yerli gruplardan girmeyi isteyen var mı?
   <br/>
   <br/>
   Üç sene önce vardı bazı gruplar ama şu anda yok. Bankalar Kanunu'ndaki hükümlerin uygulanma sürecinin tamamlanıp ortamın netleşmesi lazım.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6134-daha-fazlasini-istiyoruz.html), [web.archive.org (arşiv bağlantısı)](http://web.archive.org/web/20131007171625/http://www.aksiyon.com.tr:80/aksiyon/haber-6134-daha-fazlasini-istiyoruz.html)
