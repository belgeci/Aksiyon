# Dublörlük tamam, sıra aktörlükte

*Harun Odabaşı Bilinmeyen-tarih*

<div>
 <p>
  <font>
   Türk tekstilcileri Hugo Boss, Adidas, Nike, Calvin Clain, Pierre Cardin, Lacoste, Mark&amp;Spencer, Benetton  gibi dünyanın en ünlü markalarını üretimini başarıyla gerçekleştiriyor.
   <br/>
   <br/>
   Tekstil ve hazır giyim sektörünün üretim ayağının geri kalmış ülkelerin eline verilmiş bir oyuncak olduğu iddiası orta yerde dursa da bu iddia Türk ekonomisi ve ihracatı açısından tekstilin hayati bir öneme sahip olduğu gerçeğini değiştirmiyor. İstihdam ettiği kitlenin büyüklüğünü dikkate aldığımızda, tekstilin ikame edilmez bir sektör olduğu görülür. Gelişmiş ülkeler son 20 yılda planlı bir şekilde katma değeri yüksek ürünlerin üretimine yöneldiğinde tekstil gibi emek–yoğun sektörleri de geri kalmış ülkelere ihraç ettiler. 1980’li yılların ortalarından itibaren Türk tekstilindeki muazzam patlamanın arkasında müteşebbislerin başarısından öte bu müsait konjonktürün etkisi vardı. Türk tekstil üreticileri bugün Hugo Boss, Adidas, Nike, Calvin Clain, Pierre Cardin, Lacoste, Mark&amp;Spencer, Benetton, Quicksilver, Warner Bross, Gucci gibi dünyanın ünlü markalarının üretimini başarıyla gerçekleştiriyor.
   <br>
    <br>
     Moda merkezleri tarafından kabul edilmiş, üst gelir grubunun mutlaka tanıdığı uluslararası bir Türk markasının olmadığını kabul etmekle birlikte bu yönde firma bazında atılmış samimi ve ciddi adımlar ve alınmış önemli mesafeler dikkatlerden kaçmıyor. Mavi Jeans’ın ‘çok oluyorlar’ sloganlı, milliyetçilik damarlarını okşayan reklamlarının biraz abartılı da olsa makul gerçekliğin bir parçasını temsil ettiğine tüketicinin inancı tamdı. Mavi Jeans, Kaşmir, Zeki Triko ve Damat– Tween gibi markalar mütevazı bütçelerini zorlayarak markalaşma iddiasını sonuna kadar götürdüler. Ülke içinde marka olmayı başarmış Sarar, Kiğılı, LC Waikiki, Colin’s ve Uki’nin de katettiği mesafeyi küçümsememek gerekiyor. Çünkü bugün uluslararası bir marka olmak moda tekellerini yıkmanın ötesinde milyar dolarlarla ifade edilen bir bütçeyi de zorunlu kılıyor.
     <br>
      <br>
       Yabancı markalar yerlileri eğitti
       <br>
        <br>
         Markalaşma iddiamız bir tarafa, fason üretim nereye gidiyor? Türk tekstilcileri eğer bugün kendi markalarını oluşturma yolunda adım atıyor iseler bu büyük oranda fason üretim yaptıkları döneme ait tecrübelerinin bir sonucu. Örneğin Sarar Giyim: Sarar, Hugo Boss’un takım elbiselerini üretirken, kalite standardı, üretim süreçlerinin kontrolü, yüksek teknoloji gibi belki çok yeni duyduğu kavramları içselleştirdi. Sarar markasının oluşmasında ürün kalitesi ayağı bu sayede oluştu. Aynı şekilde Aydınlı Giyim de Pierre Cardin ile çıraklık dönemini geçti ve Aydınlı markalı ürünlere yöneldi. Mavi Jeans’ın Rifle’yi üretirken öğrendikleri inkar edilemez. Marka ile tedarikçi firma arasında kurulan ilişkiler temel ahlaki kurallar içerir. Sarar Giyim’in geçtiğimiz yıllarda aldığı bir karar bu ilişkiyi çok iyi örneklendiriyor: Hugo Boss markasından ayrılarak Strellson markasını hazırlamaya başlayan Hugo Boss’un eski ortağı Holibrader, ürününü tanıtmak için bir kampanya başlatır. Alman Max Dergisi’nde çıkan ilanda bir Türk gencinin fotoğrafına yer verilerek, ‘‘Önyargıları olan birinin yeni giysilere ihtiyacı yoktur’’ sloganı kullanılır. İlan özellikle Avrupa’da yaşayan Türkler ve Türk hazır giyimcilerinin tepkisine neden olur. Strellson’un Sarar Giyim’e ortaklık önermesi üzerine Sarar Giyim bu işbirliği önerisini, Hugo Boss’u kırmamak düşüncesi ile reddeder.
         <br/>
         <br/>
         Kriz fason sayesinde atlatıldı
         <br/>
         <br/>
         Fason üretim kriz döneminde de sektörün ayakta kalmasının sigortası oldu. İhracatın zorlaştığı, Doğu Avrupa ve Uzakdoğu ülkelerinden daha ucuz ürünlerin gelmesi ile zorlanan sektör garanti sipariş olan markalı ürünlere fason üretim sayesinde ayakta durdu. Yabancı markalara en fazla üretim yapan firmaların başında Yeşim Tekstil geliyor. Büyük ortağı Cavit Çağlar ve dayısı Şükrü Şenkaya olan Nergis Holding’e bağlı Yeşim Tekstil 5000 çalışanını ağır ekonomik krize rağmen muhafaza etmeyi bildi. Yeşim Tekstil, Mark&amp;Spencer, Gap, Nap,  Timberlend, Jc Penny, Tommy, Banana, Royal ve daha birçok ünlü markaya üretim gerçekleştiriyor. Yeşim, önemli üreticilerinden olduğu Eddie Bauer firması ile 1998’den beri çalışmakta. Beraber çalıştığı firmaları gerek kalite, gerek hizmet, gerekse insan haklarına bağlılık yönünden birtakım kriterler doğrultusunda denetleyen Eddie Bauer, bu anlamda Yeşim Tekstil’i de belli aralıklarla denetleyerek puanlandırmakta. YeşimTekstil, Eddie Bauer firmasına erkek ve kadınlar için  polo shirt, t–shirt gibi hazır spor giyim ve ev tekstili ürünleri olmak üzere yılda yaklaşık 1.2 milyon adet ürün dikiyor.
         <br/>
         <br/>
         HNM Türkiye’de kalıcı
         <br/>
         <br/>
         TGSD eski Başkanı Güngör Keşçi de özellikle iç giyim üzerine yaptığı markalı üretim ile büyüyen isimlerden. İç giyim piyasasının en tanınmış markalarından Norveç kökenli HNM, Keşçi’ye ait olan GALS Tekstil tarafından üretiliyor. HNM Türk pazarını ciddiye alacağından olacak Esenler’e yaptırdığı anahtar teslimi okul ile ne kadar kalıcı olduğunu göstermiş oldu.
         <br/>
         <br/>
         Örsa’ya Nike sahip çıktı
         <br/>
         <br/>
         Nike’a giyim alanında en büyük üretimi gerçekleştiren Ahmet Aydın’a ait Örsa şirketi de kriz döneminde fason sayesinde  ayakta kaldı. Borçlarından dolayı iflas etmesine ve şirketleri holding yapısından çıkararak parçalamasına rağmen Nike’ı ikna etmeyi başardı ve üretimini elinde tuttu. Nike’nın itimat ettiği bir şirkete piyasa da itimat edince Ahmet Aydın mali yapısını düzeltme imkanını elde etti.
         <br/>
         <br/>
         Nike kadar ünlü Lotto markasınıda üç yıldan bu yana Celal Bilgin’e ait Akron Tekstil üretiyor.
         <br/>
         <br/>
         Yeni strateji gerekli
         <br/>
         <br/>
         Fason üretim sayesinde ulaşılan rakamlar Türkiye’yi Avrupa’nın ikinci, dünyanın 5. büyük tekstil ülkesi haline getirmişti. Ancak bu, ilelebet sürdürülecek bir strateji olamazdı. İç piyasada ve uluslararası piyasalarda meydana gelen değişiklikler sektörün strateji değişikliğini zorunlu hale getirdi. İşçiliğin ucuz olması, coğrafi konumu, kaliteli pamuk yetiştiren bir ülke olması Türk tekstil ve konfeksiyon sanayiinin nasıl geliştiği sorusuna cevap olabilecek önemli rekabet üstünlükleri. Demirperdenin ortadan kalkmasından sonra tablo değişmeye başladı. Kâr marjının düşmesine rağmen sürekli artan işçilik maliyetleri toplam harcamaların yüzde 30’una dayandı. Batı Avrupa pazarlarına bizden daha yakın Orta ve Doğu Avrupa ülkelerinin artan rekabeti, verimliliğin düşüklüğü, pamuk politikamızın olmaması sonucu, elde ettiğimiz avantajları tek tek kaybetmeye başladık.
         <br/>
         <br/>
         Marka için altyapı hazır
         <br/>
         <br/>
         Türk tekstilinin teknoloji altyapısı ve tecrübe açısından geldiği nokta rakip ülkelerle kıyaslandığında iyi durumda. İplik üretimi ile başladığı tekstilcilikte, sırası ile bez, tişört, baskılı tişört ve markalı tişört aşamalarından geçti. Avrupa, ABD ve Japonya’ya göre işçilik ve kira giderlerinin çok düşük olmasının avantajıyla sektöre girenler sektör bilgileri ile orantısız bir şekilde büyük kârlar elde ettiler. Adı sanı duyulmamış zenginlerimiz ortaya çıktı. Kurumsallaşma ve daha büyük hedefler oluşturma ihtiyacı 1992–97 yılları arasında ortaya çıktı ve bu yıllar gerçek anlamda bilinçlenme yılları oldu. Teknoloji altyapısı yine bu yıllarda gerçekleştirildi.
         <br/>
         <br/>
         Gelinen seviye daha ileri bir adım atmayı zorunlu hale getirmişti. Türk tekstilinin ağır topları artık kendi markamızı üretmemizin zamanının geldiğini sık sık dillendirmeye başladı.  Fakat 1997’de baş gösteren global kriz aradan bir yıl geçmeden Türkiye’yi de etkisi altına aldı. Bankalar operasyonu ve devalüasyon Türk ekonomisini tarihinin en büyük ekonomik krizinin içine soktu. 4 yıldan bu yana derin bir uyku seansı geçiren tekstilciler yeniden atağa geçmeye hazırlanıyor. Ancak fasonculukla marka olmak arasında sıkışan stratejiler netleştirilmeden firma bazında yön tayin etmenin çok zor olduğuna işaret ediliyor.
         <br/>
         <br/>
         Fasonluk her ne kadar krizden çıkmamızda etkili olmuş olsa da sektöre enjekte ettiği bağımlılık halini bertaraf etmek için eski markaların üzerine düşeni yapmadığı görülüyor. Örneğin kendi markalarını üretme yolunda tasarım bölümlerini kurmadılar. Türkiye’nin içeride yetiştirdiği uluslararası bir dizayner hâlâ yok. Türk şirketleri birbirleri ile değil distribütörlüğünü ya da üretimini yaptıkları yabancı markalar ile rekabet ediyorlar. Yabancı markalarla Türkiye’de değil de doğdukları ülkelerde rekabet edebilse idik ne Türk tekstili ne de Türkiye bu noktada olmazdı.
         <br/>
         <br/>
         YABANCI MARKALARA ÜRETİM YAPANLAR
         <br/>
         <br/>
         MARKA İSMİ                                                                  ÜRETİCİ FİRMA
         <br/>
         <br/>
         Adidas, Puma, Dıesel, Next         Sun Tekstil
         <br/>
         <br/>
         Tommy Hılfıger, HM, Tımberland
         <br/>
         <br/>
         Adidas, Nike, Mexx, Umbro,        Akkanat Holding
         <br/>
         <br/>
         Adidas, H&amp;M, Mothercare,         Simge Tekstil
         <br/>
         <br/>
         Bel Aır        Zorlu Holding
         <br/>
         <br/>
         Benetton, 012, Sısley, Blue Family        Boğaziçi  Giyim
         <br/>
         <br/>
         Bıg Star        Akel Tekstil
         <br/>
         <br/>
         Bıll Blass, Alexander Julıan, LL Bean        Penta Tekstil
         <br/>
         <br/>
         Brıtte Steılman Concept, Tekxımport        Timeks
         <br/>
         <br/>
         Broder Bross, Bugle Boy, C–Life        Canat Textıle
         <br/>
         <br/>
         Tom Tompson, Target, Scoop,
         <br/>
         <br/>
         Calvin Clain, Donna, K24, Kalwood        Eroğlu Giyim
         <br/>
         <br/>
         Chevingnon        Mudo Hazırgiyim
         <br/>
         <br/>
         Cınque, Caporale, Bruno Saınt,        UKİ
         <br/>
         <br/>
         Clarks        Esem Spor Giyim
         <br/>
         <br/>
         Cross Jeans        Şık Makas Giyim
         <br/>
         <br/>
         Delores Bell        Öztek Giyim
         <br/>
         <br/>
         Elesse, Garko, Pancaldı        Ege Pam Turustik
         <br/>
         <br/>
         Trussardı, Valentino
         <br/>
         <br/>
         Hugo Boss, Pıerre Cardin        Sarar Giyim
         <br/>
         <br/>
         Lacoste         Eros Çamaşır
         <br/>
         <br/>
         Lacoste        Modern Tekstil
         <br/>
         <br/>
         Lee Cooper        Koniteks
         <br/>
         <br/>
         Mark&amp;Spencer, Gap, Nap, Vıctorıa’s        Yeşim Tekstil
         <br/>
         <br/>
         Secret, Fruıt of The Loom, Tımberland,
         <br/>
         <br/>
         Jc Penny, Sergio Tacnını, Zara, Banana,
         <br/>
         <br/>
         Reebok, Eddıe Bauer, Royal, Mustang        Erak Giyim
         <br/>
         <br/>
         Naf Naf        Mudo Hazırgiyim
         <br/>
         <br/>
         Nike        Durhal Tekstil
         <br/>
         <br/>
         Pıerre Cardin(Dış Giyim)        Hazırgiyim
         <br/>
         <br/>
         Quıcksılver        Palımar Spor Giyim
         <br/>
         <br/>
         Rıfle        Mavi Jeans
         <br/>
         <br/>
         Sara Lee, Casual Wear, Wal Mart,        Gap Pazarlama
         <br/>
         <br/>
         Target, Calvin Kleon, Mıss Erıca,                                     L&amp;T, BBB, Marmax, Costco
         <br/>
         <br/>
         Scotch&amp;Soda        Sports Giyim
         <br/>
         <br/>
         Walt Dısney, Warner Bross        İmaj Tekstil
         <br/>
         <br/>
         Wrangler        Esin San.
         <br/>
         <br/>
         Zara, Hugo Boss, Rıver Island, H&amp;M,        CT Konfeksiyon
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12035), [web.archive.org (arşiv bağlantısı)](http://web.archive.org/web/20050228023041/http://www.aksiyon.com.tr:80/yazdir.php?id=12035)
