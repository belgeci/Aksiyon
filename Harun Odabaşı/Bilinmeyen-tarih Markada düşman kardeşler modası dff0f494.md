# Markada düşman kardeşler modası

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050302114432im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302114432im_/http://www.aksiyon.com.tr/resim/311/50.jpg" vspace="5"/>
  </p>
 </font>
 <font class="content">
  Piyasa şartlarının değişkenliği ve rekabet ortamının acımasızlığı firmaların sürekli ‘özel önlem’ almalarını ve ‘yeni hayat eğrileri’ne sıçramalarını zorunlu kılıyor.
 </font>
 <br/>
 <p>
  <font class="content">
   Her ay sektör ve firma bazında yeni trendlerin havalarda uçuştuğu, özellikle orta ve büyük ölçekli firmaların kısa aralıklarla stratejilerini gözden geçirip revize ettiği bir ortamda uluslararası piyasalarda sık sık başvurulan bir pazarlama taktiğinin Türkiye’de de yavaş yavaş moda hâline geldiği görülüyor: Bir grubun aynı sektörde ayrı ayrı şirket ve markalarla mücadele etmesi: Arçelik— Beko—Aygaz, İstikbal—Bellona, McDonalds— Burger King, Sony— Aiwa, e—kolay—fıstık, Coca Cola—Pepsi Cola, Beymen—Çarşı, Migros—Şok. Bu firmaların ortak bir özelliği var; markaları farklı fakat sektörleri ve sahipleri aynı.
   <br>
    <br>
     Düşman kardeşler modeli
     <br>
      <br>
       Mcdonald’s—Burger King ve Coca Cola—Pepsi Cola, birbiri ile acımasızca rekabet eden (ya da eder gibi görünen) ancak sahiplerinin aynı kişi ya da kurumlar olduğu şirketler. Aynı hedef kitleye hitap etmesine ve küçük nüanslarla birbirinden ayrışmalarına rağmen bu şirketlerin ‘gizli varlık sebebi’ birbirini zayıflatma değil güçlendirme anlayışı üzerine kurulu. Birinin ciro ve pazar olarak zayıflaması diğerinin güçlenmesi anlamına geldiği için sahiplerinin zarar etmesi söz konusu değil. Bu yol özellikle elektronik sektöründe çok sık uygulanan bir yöntem. Örneğin dünyaca ünlü bir marka olan Aiwa, Sony’nin bir alt kuruluşu. Kalitesi aynı seviyede olmakla birlikte fiyatlandırma ve hedef kitle tercihi olarak ayrışıyorlar. Aiwa’nın bugünlerde kalitesini ve fiyat politikasını Sony ile aynı seviyeye çıkartma stratejisine girdiği belirtiliyor.
       <br/>
       <br/>
       Peki bir marka neden kendini daha güçlü kılmak yerine başka bir marka oluşturarak piyasada birden çok marka ile var olmak ister? Bu sorunun cevabı her sektör ve marka için farklılık arzetse de belli noktalarda bir ortak payda oluşabiliyor? Örneğin ilk planda pazardaki grubun toplam payını artırmak, başka rakipler çıkacağına kendisi rakip çıkartarak başka rakiplerin çıkmasını engellemek, ortak ar—ge oluşturarak maliyetleri aşağıya çekip fiyat avantajı yakalamak, Rekabet Kurulu’nun hışmından kurtulmak, kredi ve teşviklerden büyük ölçüde istifade etmek bu sebeblerden bazıları olarak sayılabilir.
       <br/>
       <br/>
       <br/>
       <br/>
       <br/>
       <br/>
       Pazarlama taktiği
       <br/>
       <br/>
       Yönetim Danışmanı Prof. Dr. İbrahim Kavrakoğlu, aynı sektörde ayrı ayrı markalarla piyasaya girmeyi tamamı ile bir pazarlama taktiği olarak değerlendiriyor. Kavrakoğlu, bir dönemde bizzat incelemede bulunduğu Profilo ve AEG ürünlerinin aynı üretim bandından çıkmasına rağmen farklı farklı reyonlarda farklı fiyatlarla satıldığını, Toyota'nın üst gelir grubuna Toyota markası ile hitap edemeyeceğini bildiği için Lexus markasını ürettiğini anlatıyor.
       <br/>
       <br/>
       Dr. Can Fuat Gürlesel de farklı markalar üreten firmaların gelir dağılımı analizlerini dikkate aldıklarını söylüyor. Gürlesel, “Türkiye’de üç ana tüketici grubu var A, B ve C grupları. Bu gelir grupları sadece kazançları açısından değil, estetik zevkleri açısından da farklılık gösteriyor. Satış ve ürün stratejileri bu üç tüketici grup arasında seçtiğin hedef kitleye göre tespit ediliyor” diyor.
       <br/>
       <br/>
       Yeni hayat eğrilerine ihtiyaç var
       <br/>
       <br/>
       LCW’nin tedarikçisi Özen Mensucat Genel Müdürü Ahmet Temiroğlu bir şirketin aynı sektörde farklı ürünlerle piyasaya çıkmasını acımasız rekabet şartlarına bağlıyor. Şirketlerin yeni bir hayat eğrisi başlatmak için böyle bir yönteme başvurabileceğini savunan Temiroğlu, “Tüketici bir markadan sıkılabilir, yeni ürün ve marka arayışına girebilir. Müşteri sürekli değişiklik isteyen bir yapı içinde. Yenilik arzusunun süresi günümüzde azalmış ve ağırlığı artmıştır. Bu durumda yeni bir marka ile piyasaya girmek büyük avantaj sağlayabilir. Bu aslında bir taktik savaşı. Tüketiciye yansıyan yönü ile daha çeşitli bir ürün yelpazesidir ama üretici açısından daha yüksek ciro ve yüksek kâr anlamına geliyor” diyor. Temiroğlu’nun özenle altını çizdiği bir katmadeğer noktası var: “Aynı sektörde farklı marka ile çıkmanın en önemli avantajlarından biri de aynı ar—ge ortamını kullanma imkanı. Bu durumda maliyetler büyük oranda düşüyor”.
       <br/>
       <br/>
       Hedef kitle farklı da olabiliyor
       <br/>
       <br/>
       Sahipleri aynı olan firmaların rakip gibi görünseler de aslında farklı hedef kitleleri olan gruplar olduğuna işaret eden Dr. Gürlesel’e göre ürün çeşitliliği ve ürün fiyatları değişken faktörler. Pazardaki avantajları sürdürmek için de farklı markalar ve farklı şirketler kurulabilir. Pazarda bir firma belli bir büyüklüğe ulaştıktan sonra büyümesi zorlaştığı gibi taklitlerinin kısa sürede çoğalıp pazarda pay kapması an meselesi olabilir. Ancak firma kendi rakibini ya da rakiplerini de ürettiği takdirde diğer gelecek olanların önleri kesilmiş olur.
       <br/>
       <br/>
       Piyasadaki ortak—rakip markalara baktığımızda Gürlesel’in yaklaşımını doğrulayan sonuçlara ulaşabiliyoruz. Örneğin mobilyada İstikbal ve Bellona rekabeti. İkisi de Kayseri eşrafından Boydak ailesinin bir ürünü ve hedef kitlesi açısından derin bir farklılık göze çarpmıyor. Bellona’nın nisbeten ihracata dönük tasarlandığı da söylenebilir. İşlek bir caddede hem Bellona hem de İstikbal mağazasına rastlanıyor. Bu durumda bu cadde üzerine başka bir markanın gelip mağaza açması zorlaşacak. Başka bir mağaza olsa bile ikisinden dolayı pazar payında azalma görülecektir.
       <br/>
       <br/>
       Kredi ve teşvik avantajı
       <br/>
       <br/>
       Aynı grubun birden fazla şirket kurması teşvik ve kredi kullanmada da büyük kolaylıklar sağlamakta. Yine İstikbal örneği üzerinden yürürsek İstikbal’in tek bir şirket olarak kullanabileceği kredi miktarı bellidir ve bunun üzerine çıkması adeta imkansız. Ancak yeni bir şirket kurduğu takdirde bu şirket için ayrı bir kredi ve teşvik limiti oluşturulacaktır.
       <br/>
       <br/>
       Bir dönemde tekstil sektöründe böyle uygulamalar çok yaygındı. Örneğin Şahinler Grubu 5—6 şirket birden kurarak ayrı ayrı yatırım indirimi, ihracat indirimi, vergi muafiyeti gibi hususlardan yararlanmıştır. Bu yatırımları tek bir şirket üzerinden yapacak olsa bu kadar fayda elde etmek mümkün olmazdı. Yani aynı sektörde farklı şirket kurmanın kanunların tanıdığı avantajlar açısından da büyük bir cazibesi var.
       <br/>
       <br/>
       Rekabet Kurulu’na şirin gösteriyor
       <br/>
       <br/>
       Özellikle Rekabet Kanunu’nun oturduğu gelişmiş ülkelerde sektörde farklı markalar oluşturma trendi artarak devam ediyor. McDonald’s pazarda belli bir büyüklüğe ulaştıktan sonra Rekabet Kurulu’nun gözüne batacaktı. Ama Burger King pazara girince Rekabet Kurulu iki firma birbiri ile kıyasıya rekabet ediyor diyerek olayın üzerine gitmekten vazgeçiyor. Coca Cola ve Pepsi için de böyledir. Birbirlerinin pazarlarına girmek için ellerinden geleni yaparlar ama bu şirketlerin ortak sahibine ve ABD’ye yarar.
       <br/>
       <br/>
       Microsoft niçin parçalandı?
       <br/>
       <br/>
       Microsoft’un üçe bölünme kararının herkese ders olması gerektiğine değinen Fuat Gürlesel, Microsoft’un yanlış bir büyüme stratejisi takip ettiği iddiasında; “Piyasada tekel oluşturduğu gerekçesi ile Rekabet Kurulu şirketlerin üçe parçalanması gerektiği kararını verdi. Microsoft eğer bu noktaya gelmeden ayrı ayrı üç şirket üzerinden büyümeyi gerçekleştirse idi bu sonuçla karşılaşmayacaktı.”
       <br/>
       <br/>
       Prof. Dr. İbrahim Kavrakoğlu, Gürlesel’in Microsoft yorumuna katılmıyor. Microsoft davasını çok yakından takip ettiğini belirten Kavrakoğlu’na göre Microsoft monopol bir piyasa oluşturduğu için, tüketiciyi korumak amacı ile böldürülmedi.. Microsoft sivilce ezer gibi rakiplerini büyümeden yok ettiği, rakip firmalarla çalışanları tehdit ettiği, yani monopol konumunu kötü amaçla kullandığı için kapatıldı. Yoksa piyasada tek olmak Rekabet Kurulu için tek başına müdahale konusu değil. Kavrakoğlu bir örnek veriyor, “Ülker grubu Eti grubunu satın almak istese Rekabet Kurulu buna karşı çıkmaz ama bu satın alma piyasada rakipleri yok etme gibi temel bir hedef taşıyorsa sakıncalı bir durumdur ve müdahale edilir”.
       <br/>
       <br/>
       Farklı markalarla uluslararası alana açılmanın ülke politikası açısından da desteklenen bir yönü var. Bir sektörde bir marka tek ise ona hemen alternatif çıkar. Ama sayı ikiye çıktığında cazibe düşer, üç olduğunda daha da azalır. Örneğin Türkiye’de iki GSM hattı vardı ve üçüncüsü için belli bir cazibe limiti sözkonusu idi. Ama bu cazibe dördüncü GSM ve beşinci GSM hatları için gittikçe azalır.
       <br/>
       <br/>
       Danışıklı döğüş
       <br/>
       <br/>
       Bir şirketin aynı sektörde ayrı ayrı markalar çıkartarak pazarlama faaliyetinde bulunması pratikte şirketlerin direncini güçlendirmekte ve büyük bir otokontrol sistemi sağlamakta. İki şirket birbirleri ile kıyasıya mücadele ederken hem zaaflarını farkediyor hem de atalete kapılmadan sürekli canlı kalıyorlar. Ancak bu mücadele danışıklı döğüş şeklinde değil de, yönetim kurulu üyelerinin karar alma süreçlerinin tamamı ile birbirinden ayrı tutulduğu markalar için geçerli. Örneğin McDonald’s ile Burger King arasındaki kıyasıya rekabet adeta birbirini yok etme üzerine kuruludur ve birinin prestij kazanması ötekinin aleyhinedir.
       <br/>
       <br/>
       İbrahim Kavrakoğlu’nun altını çizdiği bir nokta var ki günümüzdeki bazı yolsuzluklara da ışık tutacak cinsten. Kavrakoğlu’na göre yeni marka üretmenin dışında özellikle grup şirketleri aynı sektörde yeni şirketler kurabiliyor. Fakat bunlar bazen bankalardan kredi almak isteyenlerin oyunları olabiliyor. Bir şirket kuruluyor bu şirketi x sermaye ile kurduktan sonra ikinci şirketi kurmak için para olmadığı için birincisindeki para alınarak kuruluyor, aynı oyun üçüncü ve dördüncü şirketleri kurarken de geçerli. Daha sonra ayrı ayrı şirketler için bankalardan kredi alınıyor. Bankalar bu durumu görmediği ya da göremediği için yüksek riskli kredi aktarımı söz konusu oluyor.
       <br/>
       <br/>
       Türkiye’nin belki uluslararası markası yok ama içeride gün geçtikçe kemikleşen bir marka savaşı sürüyor. Hâlâ bütün gayretini tek marka üzerinden sarfedenler çoğunlukta ama artılarına bakıldığında yeni bir marka çıkartmanın katma değeri sayılamayacak kadar çok görünüyor.
       <br/>
       <br/>
       e—mail: harunodabasi@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13708), [web.archive.org (arşiv bağlantısı)](http://web.archive.org/web/20050302114432/http://www.aksiyon.com.tr:80/detay.php?id=13708)
