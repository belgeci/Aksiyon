# ANADOLU İNKA’YA UYANDI

*Harun Odabaşı 2001.07.14*

<div>
 <p class="spot">
  Yönetim bilimsel ve  uygulamalı bir disiplin olarak,  100 yılda geçirdiği evrimin çok daha derin olanını  1980'lerden bu yana  geçiriyor. Herşeyin yeniden  tanımlandığı yeni global dünya düzeninde, yönetimin tanımı  ve rolü radikal bir şekilde  değişmekte. Bu açıdan  Anadolu şirketlerinin bilgi ve  uygulamalardaki son noktayı  öğrenmesinde ANİNKA'ya  önemli bir misyon yükleniyor
 </p>
 <p class="metin">
 </p>
 <img border="0" src="/web/20020325033330im_/http://www.aksiyon.com.tr/2001/345/resimler/anadolu.jpg"/>
 <p class="metin">
  İnsan kaynakları (İnka) kavramının Türkiye'deki mazisi çok yeni. 1990'lı yılların başında maceracı gençlerin heves verdikleri, misyoner edası ile çalıştıkları bir alan. Şirketler tarafından önemi uzun süre kavranamadığı için başarısızlıkların ve hayal kırıklıklarının yaşandığı, ciddi boyutlarda zararların edildiği bir sektör oldu insan kaynakları. Onun için bugün insan kaynakları ile ilgili bir şirket kurma fikrine hele şimdiki gibi bir kriz ortamında sıcak bakan birilerini bulmak oldukça zor.
 </p>
 <p class="metin">
  Bugün ciroları milyar dolarlarla ifade edilen bazı şirketlerde insan kaynakları departmanının olmadığını dikkate aldığımızda bu konuda alınması gereken çok büyük bir mesafenin olduğunu hemen anlayabiliriz. Dışarıdan hizmet alma noktasında da yabancı şirketlerin albenisi çok güçlü olduğu için yerli kurumlar bu konuda yine ikinci sınıf muameleye maruz kalıyorlar.
 </p>
 <p class="metin">
  İstanbul, Ankara gibi büyük şehirlerde İnka şirketlerin sıkıntıda olduğunu düşünürsek Anadolu'da bu işin daha da zorlaşacağını kestirmek işten değil. Ama günümüzde, rekabetin, insan unsurunun, pazarlamanın bir şirketin en önemli unsuru olduğu gerçeği şirket sahipleri tarafından kabul görmeye başlandıkça bu tür şirketlere olan ihtiyaç da hat safhaya geliyor. Kayseri'de kurulan Anadolu İnsan Kaynakları Eğitim ve Danışmanlık A.Ş. (ANİNKA) işte böyle bir misyonu eda etmek için kuruldu ve kuruluşunun ardından daha bir yıl bile geçmeden bulunduğu ilde faaliyetleri ile belli bir noktaya gelmeyi başardı.
 </p>
 <p class="metin">
  'Profesyonelleşme ve
 </p>
 <p class="metin">
  kurumsallaşma bir aciliyet'
 </p>
 <p class="metin">
  ANİNKA Genel Müdürü Abdurrahman Haskaraman, insan kaynakları konusunda Anadolu'da ciddi bir boşluk olduğunu belirterek, bu konunun Anadolu ve genel anlamda Türkiye'de krizi aşmada ve ülkemizi gelecekte güçlü bir konuma getirmede profesyonelleşme, kurumsallaşma ve toplam kalitenin hayatın her safhasında yerleşmesinde aciliyeti olduğunu vurguluyor.
 </p>
 <p class="metin">
  'Yorulmadan, çalışmadan, ter dökmeden başarı olmaz' diyen Haskaraman, şirketlerinin 'geleneklerle değil yeniliklerle' ve 'dağlar sevgi ve bilgi ile aşılır' sloganlarındaki anlayış ile hayata geçtiğini anlatıyor.
 </p>
 <p class="metin">
  ANİNKA, Kayseri ölçeğinde kısa sürede tanınma ve güven sorununu aştıktan sonra taşınacağı 7 katlı ve tam donanımlı binası ile daha geniş imkanlarla müşterilerine hizmet götürecek. ANİNKA eğitim, araştırma hizmetleri ve danışmanlık hizmetlerinde faaliyet gösteriyor.
 </p>
 <p class="metin">
  ANİNKA zaruretti
 </p>
 <p class="metin">
  Abdurrahman Haskaraman'ın bakışı çerçevesinde ANİNKA'nın vizyon ve stratejisi özetle şöyle: "İnsan kaynakları günümüzde oldukça karmaşık bir görünüm alan insan ilişkilerini düzenlemek, çözümler aramak ve uzlaşma sağlamak ihtiyacından doğmuştur. Genel insan kaynakları faaliyetleri, temsil edilen kurum ya da kişinin ilişkide olduğu tüm hedef kitlelerle sağlam bağlar kurup geliştirmesine yönelik çabalardır. Bu çabalar, kuruluş ile ilişki kurmak, istediği kitle arasında karşılıklı güvenin yaratılmasını ve kuruluşa duyulan ilginin artırılmasını amaçlar."
 </p>
 <p class="metin">
  "İnsan kaynakları ve hedef kitlesi arasında karşılıklı iletişimi, anlayışı, kabulü ve işbirliğini kurma ve sürdürmeye yardım eden bir yönetim fonksiyonudur. Yönetimin kamuoyunun nabzını tutmasına ve kamuoyuna karşı sorumlu davranmayı sürdürmesine yardım eder. Yönetimin kamu yararına hizmet etme sorumluluğu olduğunu belirtir ve bunu uygular. Yönetimin toplumsal değişmeleri izlemesine yardım eder, gelişmelere karşı uyarır. Tüm bu faaliyetlerde anlamlı ve dürüst iletişimi ve araştırmayı araç olarak kullanır."
 </p>
 <p class="metin">
  "Profesyonelleşme ve kurumsallaşma, yüzyılımızın yeni 'stratejik üstünlük' alanı haline geldi. Bu çalışmaların merkezinde ise, şüphesiz eğitim bulunmaktadır. Eğitim çalışmalarını profesyonel anlamda yürüten firmaların zihni değişim sürecini başlattıkları, kurumsallaştıkları, artan rekabet ortamında avantaj yakaladıkları ve kalite adına önemli mesafeler aldıkları tartışılmaz bir gerçek."
 </p>
 <p class="metin">
  "Yönetim bilimsel ve uygulamalı bir disiplin olarak, 100 yılda geçirdiği evrimin çok daha derin olanını 1980'lerden bu yana geçiriyor. Herşeyin yeniden tanımlandığı yeni global dünya düzeninde, yönetimin tanımı ve rolü radikal bir şekilde değişmektedir. Günümüzde yönetim değişim yönetimi haline geldi. İşletmelerin bütün çabaları, rekabetteki üstünlük sağlama stratejilerini, doğru vizyonlar üzerine kurmaya yöneltmektedir. Hayal gücü 21. yüzyıl yöneticilerinin en çok ihtiyaç duyduğu nitelik haline gelmektedir."
 </p>
 <p class="metin">
  "Salt değişim için değil özü bozmadan gerçekleşmesi gereken değişim ve dönüşümün anahtarı şüphesiz insandır. Günümüz yöneticilerinin iş, teknoloji, pazar, üretim, para, kalite kaygılarının üstünde ve öncesinde insan kaygısını duymaları, insani değerleri korumaları, en az teknoloji kadar insan kaynağına yatırım yapmaları bir zorunluluk halini almıştır."
 </p>
 <p class="metin">
 </p>
 <p class="arabaslik">
  ANİNKA Genel Müdürü Abdurrahman Haskaraman
 </p>
 <p class="metin">
  Büyük balık küçük balığı her zaman yiyemez
 </p>
 <p class="metin">
  Öğretilmiş acizlik kavramının doğruluğunu kanıtlayan deneylerden birisi de 'Büyük Balık küçük balığı yer mi, yemez mi?' deneyidir. Araştırmacılar bir akvaryumu önce cam bir bölme ile ikiye ayırdılar. Bölmenin bir tarafına bir köpekbalığı, diğer tarafına ise bir küçük balık koydular. Köpekbalığı küçük balığı görür görmez hemen onu yemek için saldırdı. Ancak aradaki cam bölmeye çarptı ve tek kelime ile şok oldu. İkinci defa saldırdı, gene cam bölmeye çarptı.. Üç, beş, yedi her defasında cam bölmeye çarpan köpekbalığı bir süre sonra 'havlu attı' ve pes etti. Yaklaşık 28 saat sonra köpekbalığı küçük balığı yemek için hiçbir çaba göstermemeye başladı. Çünkü o başarısız denemeler sonunda başarıyı değil başarısızlığı öğrenmişti. Kendisini aç, yorgun, engellenmiş, kimsesiz ve aciz hissediyordu. Böyle gelmiş böyle gider diyordu. Küçük balığı yiyeceğine inanmadığı için onu yemek niyetinden vazgeçmişti. Onun aç ama gururlu halini gören bilim adamları aradaki cam bölmeyi kaldırdılar. Küçük balık kendi sahasından çıktı, büyük balığın sahasında dolaşmayı başladı. Ama köpekbalığı küçük balığı yemeyi denemedi bile. Çünkü köpekbalığının inançları ve bilgisi değişmemişti. Taa ki köpekbalığı açlıktan ölene kadar. Evet köpekbalığı açlıktan öldü ama önündeki balığı yiyemedi. Bu gerçek bir deney ve gerçek bir sonuçtur.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325033330/mailto:harunodabasi@usa.net.">
   harunodabasi@usa.net.
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/haberler/7.htm), [web.archive.org (arşiv bağlantısı)](http://web.archive.org/web/20020325033330/http://www.aksiyon.com.tr:80/2001/345/haberler/7.htm)
