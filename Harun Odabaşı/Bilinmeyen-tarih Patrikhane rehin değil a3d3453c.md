# Patrikhane rehin değil

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041108110013im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041108110013im_/http://www.aksiyon.com.tr/resim/459/30.jpg" vspace="5"/>
  </p>
 </font>
 <font class="content">
  "Ruhban okulu Osmanlı döneminde açıldı, Cumhuriyet döneminde kapatıldı. Aşkale sürgünleri, 6-7 Eylül olayları Cumhuriyet döneminde oldu.  Atatürk’ten sonra onun izinden gittiğini savunanlar patrikhanemize ve azınlığımıza en sıkıntılı günleri yaşattı.”
 </font>
 <p>
  <font class="content">
   Tam 32 yıldır açılmayı bekliyor. 1971 yılında kapatılan Heybeliada Ruhban Okulu’nun açılması için kimler aracı olmadı ki. Konu ile özel olarak ilgilenen ABD eski Başkanı Bill Clinton ve halefi George W. Bush en üst düzey temaslarda bu isteklerini ilettiler. Türkiye, başından beri sorunu Yunanistan ile ilişkilerinde bir koz olarak değerlendirdi. Komşunun tatmin edici adımları atmamasından dolayı, açılması yönündeki baskılara direndi. Dış Türkler konusunda mütekabiliyet esasında ısrarlıydı. Ancak şimdi yepyeni bir süreç var: AB kapısındaki Türkiye’nin Kopenhag Kriterleri çerçevesinde mutlaka konuyu netleştirmesi gerekiyor. Yani sorunun çözümündeki itici güç makas değiştirdi. Nazik durumun farkında olan Fener Rum Patriği Bartholomeos, senelerdir istediğini alabilmek için bir kez daha devlet erkanını ziyaret ediyor. Bartholomeos ruhban okulunun açılmasına izin verilmemesi halinde Türkiye’nin AB’ye girmesinin hayal olduğunun savunuyor. Hükümet şimdi Patrikhane’yi Yunanistan’ın stratejik genişleme ayağı gördüğünden çıbanbaşı olarak niteleyen iç dinamiklerle dış baskılar arasında zorlu bir karar verme noktasında.
   <br/>
   <br/>
   Patrik Bartholomeos ile görüşmeyi yaptıktan sonra çıkış kapısında gördüğümüz Fatih Sultan Mehmed’in ekümenik patriği tanıdığını resmeden ikon, çözüm adına tarihi bir perspektif getiriyordu. Patrik Bartholomeos, ümitli konuşmakla birlikte, konunun AB kriterleri değil de Türkiye’nin geniş vizyonu ile çok önceden çözülmesi gerektiğini vurguluyor.
   <br/>
   <br/>
   – Geçtiğimiz haftalarda Dışişleri Bakanı Abdullah Gül ve Başbakan Recep Tayyip Erdoğan ile görüşmenizde kendilerinden hangi konularda talebiniz oldu?
   <br/>
   <br/>
   Öncelikle ifade etmek isterim ki, hem Sayın Abdullah Gül ve hem de Sayın Recep Tayyip Erdoğan sorunlarımızı samimiyetle dinlemişlerdir ve bizlerde olumlu bir izlenim bırakmışlardır. Bu nedenle kendilerine teşekkür etmeli ve bekleyişimizi ümitle sürdürmekliyiz. Kendilerine dile getirdiğimiz sorunlar uzun yıllardan beri Patrikhanemizi ve cemaatimizi sıkıntıya sürükleyen ve artık mutlaka bir çözüme kavuşturmaları gereken temel sorunlarımızdır. Özetle; Heybeliada Ruhban Okulu’nun yeniden açılması, kilise ve cemaat vakıfları sorunlarının çözülmesi, mazbut ilan edilenlerin tekrar mülhak statüye geçirilmesi ve bunların yönetim kurullarının seçimlerinin bir kanun çerçevesinde bir düzene kavuşturularak periyodik hale sokulması, Patrikhanemizin tüzel kişilik ve gayrimenkulleri üzerinde tasarruf hakkının tanınması, yurtdışındaki yüksek rütbeli ruhanilerimizin periyodik olarak Sen Sinod Meclisi’ne girebilmesi, patriğin onların arasından da seçilip kendisine sonradan T.C. vatandaşlığı verilmesi, v.b.
   <br/>
   <br/>
   – Türkiye’nin AB’ye tam üye olmasına nasıl bakıyorsunuz? Sayın Erdoğan’a Türkiye’nin çıkarları açısından vurguladığınız konular nelerdir?
   <br/>
   <br/>
   Bizler Türkiye’nin Avrupa Birliği’ne üyeliğini öncelikle Türk halkının ve hükümetlerin bu yöndeki yoğun istekleri dolayısı ile savunmaktayız. Avrupa Birliği her ne kadar Hıristiyan yoğunluklu bir nüfusa sahip ise de, birliğin temel felsefesi, Hıristiyanlık ya da Müslümanlık ile çekişmeyen, her iki dinde de mevcut ilkelere dayanmaktadır. Örneğin, insan hakları, demokrasi vs gibi değerlerin Müslümanlığa aykırı olduğu savını sanırım kimse ileri süremez. Dolayısı ile birliğe dinsel bir ad yakıştırılmasını doğru bulmamaktayız.
   <br/>
   <br/>
   – Başbakan Recep Tayyip Erdoğan’ın sizi anladığını düşünüyor musunuz?
   <br/>
   <br/>
   Diyebiliriz ki, rahmetli Özal’dan sonra sorunlarımızı en fazla dikkatle dinleyen ve ilgilenen Sayın Erdoğan oldu. Bizlerde uyandırdığı intiba sorunlarımızı anladığı ve çözümleri konusunda yapıcı adımlar atacağı yönündedir. Tatmin konusuna gelince, bunu zaman gösterecek, somut adımlar atılırsa elbette müteşekkir kalacağız.
   <br/>
   <br/>
   – Sizden sonrası için ne öngörüyorsunuz?
   <br/>
   <br/>
   Ben 64 yaşındayım. Arkadaşlarım 70-80-85 yaşlarında. Benden genç sadece Sen Sinod Meclisi’nde bir arkadaş var. Dünyada 80 kadar metropolit ve başepiskoposumuz var. Osmanlı döneminde olduğu gibi Cumhuriyet döneminde de bunları biz seçip tayin ediyoruz. Ama burada çalışma hakları yok. Bugünkü şartlarda benim halefim olacak yeni patriğin buradaki metropolitler arasından seçilme zorunluluğu var. Bazı arkadaşlar böyle ağır bir sorumluluğu üstlenmek istemiyor. Yani adaylar çok az. Ben diyorum ki yurtdışındaki metropolitler arasından da patrik seçilebilsin. Sen Sinod Meclisi’nin atamasının arkasından kendisine Türk vatandaşlığı verilsin.
   <br/>
   <br/>
   – Örneği var mı bu uygulamanın?
   <br/>
   <br/>
   1948’de dönemin Amerika Başpiskoposu, Türkiye’nin mutabakatı ile seçildi ve geldi. Yeşilköy Havaalanı’nda Türk vatandaşlığı belgesi eline verildi. Aynı şekilde İskenderiye Patriği, seçildiği gün Mısır vatandaşlığına geçti. Devlet açısından sakıncalı bir sabıkası varsa vermesin ama sebep yok ise niçin vermesin? Türk düşmanlığı yapmışsa, yazdıklarında ve söylediklerinde olmayacak ifadeler varsa hakkıdır, vermesin Türk vatandaşlığını. Bugün Heybeliada Ruhban Okulu’nun son mezunları yüksek rütbeli din adamı olarak dünyanın muhtelif ülkelerinde görev yapıyorlar. Mesela ABD ve Avustralya Başpiskoposu... Aynı şekilde Yeni Zelanda, Almanya, Belçika, İsveç, İsviçre ve İtalya metropolitlerimiz de Heybeli’den mezun. Fener Patrikhanesi’nde çalışanlar Heybeli’den mezun ama anlıyorsunuz ki son nesiliz.
   <br/>
   <br/>
   – Gelinen nokta eskiye göre daha müsait ama ruhban okulu açılmadı. Ne yaparsınız? Örneğin buradan taşınmayı düşünür müsünüz?
   <br/>
   <br/>
   Hiçbir zaman. 17 asır müddetçe burada yaşadıktan sonra gitmeyi düşünmüyor ve istemiyoruz.
   <br/>
   <br/>
   – Çok zorlanırsanız gitmek istediğinizde neresi olabilir?
   <br/>
   <br/>
   Bizi kabul etmeye hazır birçok yer var. İstediğimiz yere gidebiliriz. Büyük bir memnuniyetle kabul edeceklerdir. Çünkü böyle prestijli bir kurumu kendi topraklarında bulundurmak memleketleri için büyük bir nimettir. Ancak kovulmadığımız takdirde biz kendiliğimizden gitmeyeceğiz.
   <br/>
   <br/>
   Osmanlı devletinin kuruluşunun 700. yıl kutlamaları sırasında Yıldız Sarayı’nda yaptığım konuşmada şunları söyledim: “Osmanlı döneminde, Cumhuriyet dönemine göre daha çok tolerans vardı.” Ruhban okulu Osmanlı döneminde açıldı, Cumhuriyet döneminde kapatıldı. Aşkale’ye sürgünler, 6-7 Eylül olayları Cumhuriyet döneminde oldu. Atatürk döneminde Patrikhane’ye karşı olumsuz bir tavır takınılmazken Atatürk’ten sonra onun izinden gittiğini savunanlar bize ve azınlığımıza en sıkıntılı günleri yaşattı.
   <br/>
   <br/>
   – Heybeliada Ruhban Okulu’nun kapalı olması Patrikhane’nin geleceği ve Türkiye’nin çıkarları açısından ne anlama gelmektedir?
   <br/>
   <br/>
   Okulumuz 1971 yılında kapatıldı ve tam 32 yıldır kapalı. Demek ki tam 32 yıldır Patrikhane din adamlarını yurtdışında yetiştirmek zorunda. Günümüzde uluslararası sosyal veya kültürel bir forumun merkezini bulundurabilmek için bir çok ülke yarışmaktadır. Yani bu, uluslararası alanda, isteseniz de istemeseniz de bir prestijdir. Dini bir merkez ise bundan da fazla bir prestij kazandırır. Bugün Türkiye dünya çapında önemi haiz tarihi ve dini bir merkezi sınırları içinde bulunduruyor. Bunu idrak ederek, manevi, dini, kültürel misyonun engelsiz ve özgürce ifa edilmesine yardımcı olmalıdır. Böyle bir okulun Türkiye’de faaliyet gösterebilmesi, dini özgürlüğün ve toleransın en iyi göstergesi olacaktır. Kaldı ki, Lozan Antlaşması da bu hakkı bize açıkça vermektedir.
   <br/>
   <br/>
   Eskiden olduğu gibi, tüm Cumhuriyet dönemi boyunca da Patrikhane dünya üzerinde önemli olmaya devam etmiştir. İnanç temeli dolayısı ile siyasetin tamamen dışında, iktidar çekişmelerinin ve hesaplarının uzağındadır.
   <br/>
   <br/>
   – “Okul açılırsa Türk düşmanı, Yunan casusu yetişecek” yönündeki suçlamalara nasıl bakıyorsunuz?
   <br/>
   <br/>
   Vicdan ve adalet duygusuna sahip insanlar bir kimseye bir suçlama yöneltirken bu suçlamaların kanıtlarını da beraberinde açıklamak zorundadırlar. Okulumuz hakkında art niyetli kişilerce ileri sürülen bu suçlamalar hiçbir zaman somut delilerle desteklenmemiş, dezenformasyon yapılmıştır. Okulumuz Cumhuriyet döneminde de tıpkı Osmanlı döneminde olduğu gibi faaliyet göstermiştir. Milli Eğitim Bakanlığı tarafından atanmış Türk müdür yardımcısı bulunmuş ve yine bakanlığın müfettişlerince daima denetlenmiştir, mezunlarının hepsi ortadadır ve önemli dini makamlarda saygın kişilerdir. Açık olduğu dönemde Milli Eğitim Bakanlığı’nın bir uyarısına muhatap olmamıştır. Kapatılması da faaliyetleri ile ilgili olmamış, özel yüksek okulların kapatılması yönündeki bir karar dolayısı ile daha bir çok özel yüksek okul ile birlikte olmuştur. Okul müdürleri ve profesörlerin tayinleri her zaman Milli Eğitim Bakanlığınca yapılmıştır. Mezunlarının Türkiye aleyhinde faaliyet gösterecekleri iddia edilmekte ve Kıbrıs Başepiskoposu Makarios’un ismi sürekli olarak anılmaktadır. Makarios Atina Üniversitesi Teoloji Bölümü’nden 1942 yılında mezun olmuştur. Yüksek tahsilini Boston’da yaptı. Heybeli’ye ayağını bile basmamıştır. Kıbrıs Cumhurbaşkanı iken rahmetli İnönü zamanında Ankara’yı ve Kapadokya’yı ziyaret etti. İstanbul’a hiç gelmedi.
   <br/>
   <br/>
   Kaldı ki, ülkede suç işleyenleri yakalamakla görevli emniyet teşkilatı ve yargılamakla görevli adliye teşkilatı vardır. Eğer böyle birileri varsa, niye suçlamalarda bulunan bir kişi ciddiyetle olayı ele alıp, gidip bu makamlara başvurarak bilgi istemez ve belirsiz ifadeler kullanırlar.
   <br/>
   <br/>
   – Türkiye–Yunanistan ilişkilerinde son yıllarda başlayan barış sürecinin Patrikhane’nin sıkıntılarını hafifletme yönünde etkisi oldu mu?
   <br/>
   <br/>
   İki ülke arasında savaş sonrasında yeni bir dönem açan Lozan Barış Antlaşması’nın kimi hükümleri ne yazık ki, her iki ülkede de yanlış yorumlanmıştır. Olumlu yönde yorumlanması gereken mütekabiliyet olumsuz yönde sorgulanmış ve iki ülke karşılıklı olarak kendi vatandaşları olan azınlıklarına rehine gözüyle yaklaşmışlardır. İlişkilerin iyileşmesi dolayısıyla nihayet bu durum sorgulanır olmuş ve iyileştirilmeye ihtiyaç duyduğu en azından tespit edilmiştir. Bu duruma Avrupa Birliği’nin değerlerinin her iki ülkede etkili olmaya başlamasının sebep olduğunu düşünmekteyiz. Süreç elbette Patrikhane’yi yakından ilgilendirmektedir. Ancak hâlâ kimi zihinlerde tepkisel yaklaşımın izleri mevcuttur. Sorunlarımız çözülmüş değildir, ancak en azından artık bir muhatabımız olduğu için daha umutluyuz.
   <br/>
   <br/>
   – Ekümeniklik ilanınıza karşı itirazlara inanç perspektifinizden nasıl bakıyorsunuz?
   <br/>
   <br/>
   Hıristiyanlık 20 asırlık bir tarihe sahiptir ve başlangıcından itibaren örgütlenmiş düzenli bir yapıya sahip olmuştur. Yeni bir bölgesel kilise kurulacak ya da var olan bir kilise parçalara ayrılacaksa diğer kiliseler tarafından bu durumun tanınması şarttır. Bu gerçekleşmediği sürece o kilise yok sayılır. Bizler İstanbul Patriklik makamı ekümeniktir derken kendi fikrimizi ya da selefimizin fikirlerini ifade etmiyoruz, 14 asırdan beri kesintisiz kullanılan bu tarihi ve sembolik titri kullanmaya devam ediyoruz. Bu unvana dünya üzerinde hiçbir kilisenin itirazı yoktur ve mektuplarında olsun, karşılıklı ziyaretlerde olsun bizlere hitapta bu unvanı kullanırlar. Hıristiyan kiliselerinin ötesinde Müslüman ve Musevi dini makamları, bizimle mektuplaşan devlet adamları bunu kullanıyorlar.
   <br/>
   <br/>
   Unvanın Türkçe karşılığı evrenseldir. Pratikteki anlamı ise, aralarında ast-üst ilişkisi bulunmayan bağımsız Ortodoks kiliseler arasında eşitler arasında birinci makamı işaret etmesidir. Unvanın yüklediği sorumluluk Ortodoks kiliseler arasında bir nevi koordinatörlüktür.
   <br/>
   <br/>
   Ekümenik unvanı İstanbul Patriklik makamına aittir ve şimdi alınması veya kullanılmaya başlanmış olması gibi bir durum yoktur. Ekümenik unvanı 14 yüzyıldır tüm seleflerimiz tarafından kullanılmıştır. Bizlerin de bunu inkâr etmesi mümkün değildir. Keza, bu unvanın ne Türkiye’yi, ne de Müslümanları rahatız edecek bir yanı vardır çünkü içeriği tamamen dinseldir, bunu kullanmakla siyasi amaçlar peşinde değiliz, devlet içinde devlet olmak istemiyoruz.
   <br/>
   <br/>
   Kaldı ki, Patrikhanemizin Türkiye dışındaki Metropolitlikleri mevcuttur ve bunların başındaki metropolitler İstanbul Patrikhanesi Kutsal Meclisi tarafından seçilmektedir. Bu uygulama Cumhuriyet döneminin başından itibaren, tıpkı geçmişte olduğu gibi, devletin bilgisi dahilinde ve gayet açık bir şekilde yapılmıştır. Bugün Amerika’daki Ortodoks cemaatinin İstanbul’a bağlı olduğunu tüm kamuoyu bilmektedir. Bize bağlı metropolit ve episkoposlar her iki yılda bir İstanbul’da bir araya gelir. Hatta bu vesileyle kutlamalar yapılır ve bu etkinlikler basında yer alır. Patrikhanemizin koordinatörlük rolü, tüm Ortodoks kiliselerin başkanlarının bilgisi ve izni dahilinde gerçekleşmektedir. Ekümenikliğin pratikteki yönü olan ve yukarıda sıraladıklarımıza engel çıkarılmamasına rağmen bunun adı olan unvana takılıp kalınmasını da anlamakta güçlük çekmekteyiz.
   <br/>
   <br/>
   – Balat bölgesinde gayrimenkul alımına karşı getirilen sınırlamanın kaldırılması konusunda herhangi bir gelişme oldu mu? Sizin bakışınız bu konuda nasıl?
   <br/>
   <br/>
   Bazen gerçekten art niyetli olduklarına inandığım çevreler yanlış ve eksik bilgilendirmeyle toplumda Patrikhane aleyhine bir hava yaratmaya gayret etmektedir. Basında ara sıra yer alan haberlere inananlar Fener’de tüm gayrimenkullerin Patrikhane’ce satın alındığı izlenimine kapılmakta. Halbuki dikkat ederseniz kimse sayı vermemektedir. Tapu dairelerinden bu bilgilere ulaşmak son derece kolay iken kimse kaç ev alınmıştır ve Fener’de toplam kaç konut vardır sorularına sayılarla cevap vermemektedir. Bizler Fener’de çalışanlarımızın yakında ikamet etmelerini sağlayabilmek amacı ile 2-3 ev satın aldık. Kaldı ki, bizler yabancı değil, Türk vatandaşlarıyız, gayrimenkul edinme hakkımız anayasal teminat altındadır.
   <br/>
   <br/>
   Yine bununla ilgili yazarların bazı iddiaları vardır ki bunları adlandırmakta zorluk çekmekteyiz. Fener’de konut edinilmesi yoluyla devlet kurulacağı, 2. Vatikan olunmak istendiği gibi. Patrikhanemizin bağlı olduğu dogmada, din organizasyonu ile devlet organizasyonları birbirinden ayrıdır ve Patrikhane tarihi buna şahittir. Bu durum Bizans’ta da böyleydi, Osmanlı’da ve Cumhuriyet’te de böyle olmuştur. Dinin devletleştirilmesinin dinsel saflığı ister istemez zedeleyebileceğine inanmaktayız.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3005&yorum=502), [web.archive.org (arşiv bağlantısı)](http://web.archive.org/web/20041108110013/http://aksiyon.com.tr:80/detay.php?id=3005&yorum=502)
