# Maaşını söyle şirketini söyleyeyim

*Harun Odabaşı 2000.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İşyerlerinde ödenen maaşlar her zaman tartışma konusu olmuştur. Karmaşası yüzünden dünyada üzerinde ittifak edilmiş bir ücretlendirme yöntemi de yoktur zaten. Ücretler ya yeterli bulunmamış, ya da diğerleri ile mukayese edilerek azımsanmıştır.
  </font>
 </div>
 <div id="newsText">
  <font class="detail-text">
   Türkiye'de orta ve alt kademedeki çalışanların maaşları, bölgesel farkları dikkate almazsak sektörü ve şirketin yapısını düşündüğümüzde aşağı yukarı birbirine yakın rakamlardadır. Ancak cirosu 100 milyon dolarlarla ifade edilen şirketlerdeki tepe yöneticilerinin ücretlerine bakıldığında ortada orta ölçekli şirket yöneticileri ile kıyaslanmayacak ölçüde büyük rakamların döndüğü görülüyor. Büyük şirketlerde profesyonel yöneticinin aldığı maaş 3040 bin dolarla ifade edilirken bir de buna işlerin yolunda gitmesi halinde yıl sonunda verilen yıllık ücrete yakın prim de eklenince, yöneticinin bir yılda maaşla minik bir servet elde ettiğini söyleyebiliriz.
   <br/>
   <br/>
   En yüksek ücret finans sektöründe
   <br/>
   <br/>
   Peki Türkiye ölçeğinde en yüksek ücret hangi sektörlerde alınıyor? Maaşlar devlet sırrı gibi saklanmasına rağmen ilk sırada şüphesiz bankacılık ve finans sektörü var. Belki bankaların hepsi için söylenemez ama Türkiye ölçeğinde ilk ona giren özel bankaların yöneticileri aylık 50 bin doların üstünde ücret alabiliyorlar. İkinci sırada medya ve pazarlama sektörü var. 2530 bin dolar seviyesinde maaşı olan medya çalışanları biliniyor. Bu seviyelerde olan bir başka grup da cirosu 1 milyar doların üstünde olan sanayi kuruluşları. Böyle kurumlar zaten Türkiye'de bir elin parmakları kadar az. Son sırada ise 510 bin dolar ile diğer sanayi ve tekstil kuruluşları geliyor.
   <br/>
   <br/>
   Bir işyerinde ücret ayarlaması yapılırken izlenen klasik ve bilimsel metod aşağı yukarı belli. Emek ve vazgeçilmezlik ile ücret arasında doğru orantı var: Baştan aşağıya bir iş değerlemesi yapılır. Görevler tanımlanır, yetki ve sorumluluklar tespit edilir ve bir ücret skalası oluşturulur. Genelde müdürler arasında maaş farkının olmamasına dikkat edilmesine rağmen modern yaklaşımda görevin stratejisine, ağırlığına ve getirisine bağlı olarak iki müdür arasında da farklılık söz konusu olabiliyor.
   <br/>
   <br/>
   Ancak bu kural büyük şirketlerde geçerli değil. Kariyer geçmişi yıldızlarla dolu olan profesyoneller adeta futbolculardaki gibi transferlerle iş başına geliyor. Her iki taraf birbirlerine büyük vaatlerde bulunuyor. Yönetici başarı ve ciro büyüklüğü vaadederken işveren, yüksek ücret, ev, araba, çocukların okul masrafları, yüksek prim, şirketten hisse gibi çok cazip imkanlar sunuyor. Bu kadar yüksek ücretle profesyonel yönetici alınmadan şirketin stratejisini belirlemek çok önemli. Şirket önüne çok büyük hedefler koydu ise ve bunu başarmak ancak çok özel bir isim tarafından mümkün görülüyorsa o zaman ödenen ücretler daha da yukarılara tırmanabiliyor.
   <br/>
   <br/>
   Kurumsallaşma esnekliği yok ediyor
   <br/>
   <br/>
   Ücretlendirmede şirket ne kadar kurumsallaşmış ise esneklik de o kadar kayboluyor. Herşeyin kitabına uygun yapıldığı şirketlerde tepe yöneticiler arasında pek fark olmuyor. Türkiye'de piyasada adı duyulmuş olsa bile kurumsallaşmayı başaramamış çok büyük şirketler var. Eczacıbaşı, Koç, Sabancı gibi şirketler kurumsallaşmış şirketler. Dolayısı ile tepe yöneticilerine ödenen ücretlerde resmi olarak çok büyük oynama yapmaları çok zor.
   <br/>
   <br/>
   El altından ödeme sistemi
   <br/>
   <br/>
   Assan, Enka, Borusan, Oyak, Çukurova ve Doğuş gibi büyüklük açısından çok önemli cirolara hükmeden şirketlerin gerçek anlamda kurumsallaşamadıkları belirtiliyor. Bunlar bazı yönlerden yeni yeni yapılanan şirketler. Tepe yöneticilere ödenen maaş konusunda bu tür şirketlerde daha büyük rakamlar dönebiliyor. Kurumsallaşamayan şirketlerin konjonktüre göre daha rahat hareket edebildiği ve bunun onlar için avantaj olduğu diğer şirketlerde ise resmi prosedürlerin ve ilkelerin fazla olduğu ifade ediliyor. Onun için Sabancı, Koç ve Eczacıbaşı gibi kurumlara bir tür KİT de deniyor. Ancak çok özel 'flaş' tranfserler oldu ise hem grup içi çatışmaların yaşanmaması hem de grup dışındakilerin bilmemesi için resmi maaşların dışında el altından verilen ücretler de var. Bu yönetici ile işveren arasında 'çok gizli' bir anlaşma. Bu uygulama Türkiye'de çok tutuldu ve birçok işveren bu yolu takip ediyor. Kayıtlarda ödenenin dışında şahsın örneğin İsviçre'deki banka hesabına yatırılan paralar azımsanmayacak kadar yüksek.
   <br/>
   <br/>
   Tepe yöneticilerine verilen yüksek ücretin resmi kayıtlarda gösterilmemesinin yaygın bir uygulama olduğunu söyleyen Borusan Holding Yönetim Kurulu Üyesi Bülent Demircioğlu bunun sebebini ise şöyle açıklıyor: "Türkiye'de tepe yöneticilere verilen maaş ya da primin resmi kayıtlarda gösterilmeyişinin belirgin bir sebebi var: Yönetici ve işveren paranın miktarının başkaları tarafından özellikle diğer şirket çalışanları tarafından bilinmesini istemiyor. Aksi takdirde tatsızlık çıkabiliyor. Bunun yanında vergi kaçırmak gibi ikincil bir sebeple gerçek maaş gösterilmeyebiliyor."
   <br/>
   <br/>
   Maaş hangi durumda artar?
   <br/>
   <br/>
   Tepe yöneticilerin aldığı maaş hangi durumlarda artar? Türkiye ölçeğinde üst düzey yöneciler dolar üzerinden maaş alıyor. Dolayısı ile reel olarak maaş artışını düşünürken doları baz almalıyız. Bu konuda Hawe Danışmanlık şirketinin yaptığı bir incelemeye göre bir şirket yöneticisinin maaşının artışı şirket cirosunun artışı ile bağlantılı olmalı. Ve 1/10 gibi bir oran belirliyor. Şirket cirosu 10 katına çıkması halinde yöneticinin maaşının iki katına çıkması öngörülüyor. Bu oranlamayı her ülke ve şirketin benimsediğini söylememiz mümkün değil. Şirketin başarılı olması durumunda en çok izlenen yöntem cazip yükseklikteki prim sistemi.
   <br/>
   <br/>
   Borusan Holding Yönetim Kurulu Üyesi Bülent Demircioğlu Türkiye'de en yüksek maaşın bankacılık ve finans sektöründe verildiğini ardından sırası ile hizmet, medya ve en sonda da sanayi sektörünün geldiğini söylüyor. Demircioğlu'na göre şirketin cirosu ile verilen maaş arasında birebir ilişki var.
   <br/>
   <br/>
   Şahinler Holding Yönetim Kurulu Bakanı Kemal Şahin ise, dünyada maaş konusunda ittifak edilmiş bir kriter olmadığına değinerek, maaşın çalışan kişinin konum ve performansına göre değiştiğini, eğer kritik bir konumda ise maaşının ona göre arttığını kaydediyor.
   <br/>
   <br/>
   Şirketlerin yönetici tutma taktiği
   <br/>
   <br/>
   Başarılı yöneticileri şirketlerde tutma konusunda değişik teknikler var. Ama bunlardan en etkilisi, şirket yöneticilerine şirketten hisse vermek. Amerika bu konuda çok başarılı. Hem Avrupa'dan hem de Uzakdoğu'dan çok önde. Amerika'da büyük şirketler üst düzey yöneticilerine maaş ve ikramiye dışında hisse opsiyonu bedelsiz olarak veriyor. Yönetici bu hisselerin her yıl bir bölümünü satabiliyor. Bu yöntemle birçok Amerikalı, şirket maaşlarının dışında aldıkları hisseleri ile dolar milyoneri oldu. Türkiye'de bu yöntem yasal ve psikolojik sorunlara takılıyor.
   <br/>
   <br/>
   Bülent Demircioğlu hisse verme taktiğini olumlu bulmasına rağmen yasal olarak mümkün olmadığı görüşünde. "Amerika'da şirket çalışanlarına hisse satışı uygulamasının Türkiye'de uygulanması mümkün değil. Mevzuatlar Türkiye'de şirketin borsadaki hisselerinin satın alınıp şirket yöneticisine verilmesine uygun değil. Avrupa'da da aynı sıkıntı söz konusu. Onun için Amerika'daki uygulama Avrupa ve Türkiye'de pek yok."
   <br/>
   <br/>
   Kemal Şahin de başarılı şirket yöneticilerine şirketten hisse verme taktiğinin Türkiye'de uygulanabilirliği konusunda Bülent Demircioğlu ile aynı görüşte. 'Uygulanamaz' diyen Şahin', "Çünkü Türkiye'de yöneticiler profesyonel değil. Başka bir şirket biraz daha iyi bir teklif verdiğinde hemen gidiyorlar. Ya da hanımları kavga ediyor yönetici şirketten ayrılıyor" değerlendirmesini yapıyor. Boeing'in mali işler koordinatörünü şirkete kazandırdıkları ile değerlendirdiğinde yıllık 5 milyon dolar almasını normal karşılıyor.
   <br/>
   <br/>
   Özen Mensucat Genel Müdürü Ahmet Temiroğlu ise bağlı oldukları TAHA Holding bünyesinde tepe yöneticileri şirkete ortak yapma uygulamasının başarı ile uygulandığını söylüyor. Yöneticilerin profesyonel olmalarının yüksek ücreti veren şirkete hemen gitmesi anlamına gelmemesi gerektiğine dikkat çeken Temiroğlu, "Vizyon sahibi bir yönetici için herşey para olmamalı. Şirket için hedefleri olmalı. Amatör bir ruhla ancak bu hedefleri tutturması halinde şirketten ayrılabilmeli" diyor.
   <br/>
   <br/>
   ÇUŞ'larda milyon dolarlar konuşuyor
   <br/>
   <br/>
   Yabancı şirketlerde ve özellikle Çok Uluslu Şirketler'de (ÇUŞ) tepe yöneticilere verilen rakamlar Türkiye ile kıyaslanmayacak ölçüde büyük. Boeing şirketi bundan kısa bir süre önce işe aldığı mali işler müdürüne yılda net 5 milyon dolar ödüyor. General Electric, IBM, Exxon, Mobil gibi şirketlerin genel müdürleri yılda 3060 milyon dolar para kazanıyor. Böylesine büyük bir farkın olma nedeni ise basit. Bu para sadece maaşlara değil cirolara da yansıyor. Arçelik Genel Müdürü ile Boeing genel müdürünün maaşları arasındaki fark kaba bir hesapla bu iki şirketin cirosu arasındaki fark kadar. Yani az kazanan şirket az, çok kazanan şirket çok veriyor. Türkiye'de yıllık cirosu 1 milyar doları aşan 10 şirket varken Amerika'da yıllık cirosu 10 milyar doları aşan onlarca şirket var.
   <br/>
   <br/>
   Arçelik'in cirosu yılda 1 milyar dolar iken General Electric'in geçen yılki cirosu 507 milyar dolar. Kısa bir süre önce Vodafone tarafından satın alınan Mannesman'ın genel müdürünün bu yılki kazancı 28 milyon dolar.
   <br/>
   <br/>
   Zenginin malı züğürdün çenesini yorar misali. Oldukça yüksek rakamlardan söz edince aldığımız maaşı komik bulmaya başladık. Ama amacı kâr etmek olan işverenlerin kime ne kadar para verirse versin daha fazlasını aldığını unutmayalım. Yani hak etmeyene bu kadar yüksek maaşı kim verir Allah aşkına.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5983), [web.archive.org (arşiv bağlantısı)](http://web.archive.org/web/20120924081953/http://www.aksiyon.com.tr:80/aksiyon/newsDetail_getNewsById.action?newsId=5983)
