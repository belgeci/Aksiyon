# İSEDAK yine "idare etti"

*Harun Odabaşı 1998.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sözü dolandırmayalım. Türkiye'nin daimi başkanlığını yaptığı 14. İSEDAK (İslam Konferansı Ekonomik ve Ticari İşbirliği Daimi Komitesi) Toplantısı 1983 yılından beri
  </font>
 </div>
 <div id="newsText">
  <font class="detail-text">
   gerçekleştirilen 13 toplantıdan farklı birşey ortaya koyamadan başladı ve bitti. Devletin zirvesi yine oradaydı, yaptırımı olan hiçbir karar alınamadı, yine ülkeler arasında somut ekonomik işbirlikleri kurulamadı, yine geleceğe dönük ceklicaklı temennilerde bulunuldu. Azıcık BosnaHersek, üstüne biraz KKTC ve Makedonya. İşte 40 İslam ülkesinin katıldığı ve hiçbir masraftan kaçınılmadan hazırlanan toplantının özeti.
   <br/>
   <br/>
   Toplantı bir kere daha gösterdi ki, İslam ülkeleri ortak hareket etmekten korkuyor. Büyük Abi(ABD)'nin ne söyleyeceği, nasıl tepki göstereceği onlar için hâlâ çok önemli. Kafalar böylesine vesayet altında iken toplantıdan önemli kararların çıkması imkansız hale geliyor. Kısa yoldan Dünya Ticaret Örgütü'nün İslam ülkeleri başta olmak üzere gelişmekte olan ülkelere takındığı olumsuz tavır kınanabilirdi, bu dahi gerçekleşemedi.
   <br/>
   <br/>
   Dikkati çeken bir husus da 'büyük basın'ın devletin resmi politikası haline dönüşen İSEDAK toplantılarını görmezlikten gelmesi. Büyük basın toplantının daha çok Kur'anı Kerim okunarak açılması ve Cumhurbaşkanı Süleyman Demirel'in konuşmasına 'Bismillahirrahmanirrahim' diyerek başlaması ile ilgilendi.
   <br/>
   <br/>
   Politikacı ve bürokratların biraraya gelerek 14. kez gerçekleştirdikleri toplantıların artısı ile eksisiyle bilançosunu çıkarma vakti geldi de geçiyor. Türkiye İSEDAK organizasyonu için yaptığı harcamaların, gösterdiği olağanüstü gayretlerin neticesini alabildi mi? İslam Kalkınma Bankası'ndan alınan birkaç milyon dolarlık kredi dışında hafızalarda yer etmiş olumlu bir katkı yok. Mızrak çuvala sığmıyor. İSEDAK'ın daha fonksiyonel olması için yeni bileşimlere ihtiyacı olduğu davetliler ve devlet yetkililerinin gözünden kaçmıyor.
   <br/>
   <br/>
   Önyargılar atılıma engel
   <br/>
   <br/>
   Bakanlar düzeyinde yapılan ana oturum öncesi uzmanlar toplantısında öylesine düzeysiz tartışmalar yaşandı ki eğer Devlet Planlama Teşkilatı (DPT) Başkanı Orhan Güvenen'in karizmatik kişiliği ve yerinde müdahaleleri olmasa gerilen sinirlerin toplantıların gidişini engelleyeceği hatta bazı delegelerin topantıyı terk etme noktasına geldiği belirtiliyor. Bir örnek: Bir ülke temsilcisinin metinde "Niçin bize 'tavsiye ederiz' diğer ülkeye 'yapmalarını rica ederiz' dediniz?" diye mübalağasız iki saat görüşmeleri tıkadığını düşünebiliyor musunuz? Ülkeler daha birbirlerinin samimiyet ve iyi niyetlerine güvenmiyorken; bu şartlarda nasıl mesafe alınabilir? Toplantılara her ülkenin ön plana çıkma arzusu da eklenince tansiyon daha da yükseliyor. Sudan ayrıntılardan esas konular üzerinde konuşmaya fırsat kalmıyor.
   <br/>
   <br/>
   İSEDAK Toplantısı'nda İslam ülkelerinin Türkiye'nin liderliğini hazmettikleri gözleniyor. Hatta ülke bakanlarının yaptığı konuşmalarda Türkiye'yi 'örnek ve model ülke' seçtikleri açıkça belirtiliyordu. Ama bazı Arap ülkelerinin Türkiye'ye tarihsel tabanlı bir önyargı ile yaklaştıklarını söylememiz gerekiyor.
   <br/>
   <br/>
   Finans dünyası gözardı ediliyor
   <br/>
   <br/>
   Bugün finans dünyasında çok köklü değişimler yaşanıyor, küreselleşme ile birlikte gelen sorunlar, ekonomik gerileme İslam ülkelerini etkisi altına almaya başladı. Fakat İSEDAK bu gelişmelerin anatomisini çıkartıp 'Ne yapabiliriz?' sorusuna cevap getirmekten çok uzak bir görüntü çizdi.
   <br/>
   <br/>
   Cumhurbaşkanı Süleyman Demirel'in özenle hazırlanan konuşma metni küresel sorunlara yerinde tespitler yapıyordu: "1998 yılında dünya ekonomik büyümesinin yüzde 4'ten yüzde 2'ye düşmesi beklenirken, gelişmekte olan ülkelerdeki büyümenin de yüzde 6'lardan yüzde 2'lere düşeceği tahmin edilmektedir. Nüfus artış hızları ve altyapı eksiklikleri göz önüne alındığında, ekonomik büyümedeki bu yavaşlama, gelişmekte olan ülkelerin ciddi ekonomik ve sosyal sorunlarla karşı karşıya kalacağını göstermektedir." Toplantı sonucunda bu duruma ilişkin hiçbir planlama yapılmadı.
   <br/>
   <br/>
   İş dünyası neden yoktu?
   <br/>
   <br/>
   TÜSİAD, MÜSİAD, İŞHAD gibi Türkiye'nin belli başlı derneklerine başvurularak, firmalar ile katılımcı ülkelerin bakanları ve bürokratları karşı karşıya getirilerek ikili görüşmeler yapılabilir ve firmalar bazında çok önemli ticari anlaşmalar gerçekleştirilebilirdi. Ancak 13 seneden beri düşünülmeyen bu husus bu sene de es geçilmişti. Toplantı adından da anlaşılacağı gibi uluslararası düzeyde ve ekonomik önceliği olan bir toplantı. Kurulacak alt komisyonların bu çerçevede oluşturulması şart.
   <br/>
   <br/>
   Orhan Güvenen İSEDAK toplantısının diğerlerinden farklı bir gelişmeye kaynaklık yapamadığının farkında ve kabul ediyor. Fakat 15. İSEDAK toplantısının böyle geçmeyeceğini, her kesimden ilgili işadamları ile ilişkiye geçerek diğer uluslararası ekonomi toplantılarında olduğu gibi bakanlarla birebir ilişki içerisine sokulmasının, özel sektör ve akademi çevresinin bu sürece dahil edilmesinin önemini vurguluyor. Orhan Güvenen'in altı çizilmesi gereken ve Türkiye'nin tarihi ve coğrafi misyonunu da içeren şu sözleri çok önemli: 'İSEDAK hem İslam camiası, hem insanlık camiası, hem de Türkiye için katma değeri yüksek olan bir noktaya çekilmelidir.'
   <br/>
   <br/>
   Güvenen, İSEDAK Toplantıları'nda yaşanan tatsızlıkları konumu gereği görmezlikten gelmeyi tercih ediyor. "İSEDAK'ta heterojen bir yapı var. İslam çatısı altında Asya kültürü, Fars kültürü, hakim bir Arap kültürü ve Türk kültürü var. Bunların algılayışları ve sorunları birbirinden farklı. Bu ülkelerin kendi aralarında da anlaşamadığı konular sözkonusu. Tabii zaman zaman tartışmaların yaşanması normal" diyor.
   <br/>
   <br/>
   Lobicilik yapamıyoruz
   <br/>
   <br/>
   Türkiye'nin lobicilik çalışması çok yetersiz. BosnaHersek, Makedonya ve KKTC toplantıya hâlâ 'gözlemci' statüsü ile katılıyor. Duyumlarımıza göre Makedonya az daha Yunanistan korkusundan toplantıya katılmayacaktı, Türkiye'nin gayreti ile son anda razı edildi. Bir ülkenin hakkını yememek lazım: Pakistan'ın. Her zamanki samimiyeti ile Türkiye'nin ve Balkanlar'ın sorunlarına destek vermeyi ihmal etmedi.
   <br/>
   <br/>
   Demirel Türkiye'nin Balkanlar'da yaşanan etnik temizlik kampanyalarına, Kosova'daki kaygı verici gelişmelere işaret ederek diğer ülkelerin de aynı derecede sorunla ilgilenmesi gerektiği çağrısını yineledi. Azerbaycan'ın topraklarının beşte birini işgal eden Ermenistan'ı uluslararası hukuk kurallarına uymaya davet ederek, Kafkasya'daki kalıcı barışın uluslararası meşruiyetin sağlanmasına bağlı olduğunu anlattı.
   <br/>
   <br/>
   165 delege ve temsilci  katıldı
   <br/>
   <br/>
   İSEDAK toplantısına, 40 ülke ve 12 uluslararası kuruluştan toplam 165 delege ve temsilci katıldı. Toplantıda, görev süresi dolmuş bulunan İSEDAK Başkanlık Divanı üyelerinden 3 başkan yardımcısı ve raportör için seçim yapıldı. Başkanlık Divanı'na Arap bölgesini temsilen Suriye, Asya bölgesini temsilen İran ve Afrika bölgesini temsilen de Burkina Faso seçildi. Ayrıca Türkiye'nin önerisi üzerine, Pakistan raportörlüğe yeniden seçildi. Seçilen yeni üyeler 3 yıl görev yapacak.
   <br/>
   <br/>
   Toplantı sonucunda İslam Ülkeleri Standartlar ve Meteoroloji Teşkilatı'nın Statüsü heyetçe onaylandı. Bu kurum, faaliyetlerine başladığında, üye ülkeler arasında ticareti engelleyen standartların uyumlaştırılması, yeni ortak standartların hazırlanması gibi önemli fonksiyonlar üstlenecek. İSEDAK tarafından başlatılan "Orta Vadeli Ticaret Finansmanı Mekanizması ile İhracat Kredi Sigortası ve Yatırımların Garantisi Şirketi"nin faaliyetleri devam ediyor.
   <br/>
   <br/>
   Gelecek İSEDAK toplantısı sırasında yapılacak görüş alışverişi için "İnsan Kaynaklarının Geliştirilmesi" konusu seçildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4346), [web.archive.org (arşiv bağlantısı)](http://web.archive.org/web/20121224004912/http://www.aksiyon.com.tr:80/aksiyon/newsDetail_getNewsById.action;jsessionid=ED2CA59CFD204DDEA40388B64CCA5B52?newsId=4346)
