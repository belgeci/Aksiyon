# Şirket birleşmeleri kapıda

*Harun Odabaşı 1999.07.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomide korku dağları sardı. Malî piyasalarda ve sanayi sektörlerinde ağır bir kriz havası var. Tasarruf sahipleri adımlarını atarken hep kriz pisikolojisinin etkisinde kalıyor.
  </font>
 </div>
 <div id="newsText">
  <font class="detail-text">
   Haziran istatistikleri açıklanana kadar krizden çıkılmaya başlandığı söyleniyordu ama ekonomideki yüzde 8.3'lük küçülme durumun vehametini ve krizin derinliğini bütün çıplaklığı ile gözler önüne sermeye yetti. İyimser iktisatçıların bile en fazla sıfır büyüme beklediği bir dönemden geçiyoruz. Şimdi geçmiş tecrübelere dayanarak herkes bir 'paket' beklentisi içerisine girdi. Peki paketin ortaya çıkaracağı depremin şiddeti ne olacak?
   <br/>
   <br/>
   Türkiye krize çok kötü zamanda yakalandı. Kriz kapıyı Avrupa ekonomisinin sıkıntıda olduğu, dış pazarlarda daralma yaşandığı bir dönemde çaldı. Uzmanlar Türkiye'nin 1970'lerin sonundaki petrol krizinden sonraki en ciddi olumsuz dış konjonktürle karşı karşıya olduğunu söylüyor. Hükümet birtakım reformlardan bahsediyor ama kriz anında reform yapmak öyle kolay değil. Genel kanı, köklü değişimlerin ekonominin düzgün olduğu zaman dilimlerinde yapılması. Ekonomi daralırken dış ödemeler dengesi açığı artarken reform yapmak akıllıca olmaz ve maliyeti yüksek olur. Maliyeti IMF'in karşılamasını beklemek hayalcilik. Ama ilk planda dövizde ipin ucunu kaçırmadan ve kamu maliyesindeki rasyonalizasyonu geliştirerek konjonktür değişene kadar birkaç sene durumu götürmek belki daha akıllıca: Peketler genelde dar ve sabit gelirliye dokunuyor. Onun için eskilerin 'ehveni şer' dediği kötünün iyisi tercih edilebilir. Ama ekonominin aşırı derecede dolarize olması faiz ve döviz politikalarını kısıtlıyor, Hazine'nin elini kolunu bağlıyor.
   <br/>
   <br/>
   Ağaçlarla uğraşmaktan ormanı göremez hale düşmeyelim. Çağa damgasını vuran en önemli parametrelerden birisi olan globalleşme sürecinde Türkiye olumlu ve olumsuz görüntüsü ile dünya ekonomisinin bir parçası. O halde içinde bulunduğumuz durum ne olursa olsun ekonominin gelişme trendlerini tespit etmek ve Türkiye'nin bu trendlerdeki yerini görmek, geleceği kazanma ve strateji geliştirme büyük önem kazanıyor. Şirket birleşmeleri, şirket bölünmeleri, 'şirket ceekup' ve yaratıcılık konularında danışmanlık hizmeti veren Boğaziçi Üniversitesi öğretim üyesi Prof. Dr. İbrahim Kavrakoğlu öteden beri bu konularda fikir yürüten ve çözüm önerileri sunan önemli bir isim.
   <br/>
   <br/>
   Herşeyden önce kriz olgusunun psikolojik etkisine işaret eden Kavrakoğlu, rahatlatıcı bir tespitte bulunuyor: Kriz ve durgunluğun ekonomilerde her zaman olacağını, sürekli iyiye giden bir ekonominin şimdiye kadar görülmediğini ve görülemeyeceğini, bu açıdan Türkiye'nin krize girdi ise mutlaka bir gün çıkacağını söylüyor. O halde faiz, dış borç gibi kısır tartışmaların dışında biraz geleceğe bakalım.
   <br/>
   <br/>
   Türkiye'nin yaşadığı kriz ile global krizin birbirinden bağımsız olması düşünülemez. Kavrakoğlu da globalleşmenin beraberinde bağımlılığı getirdiğine dikkat çekiyor. "Tepsi azıcık sallanınca tepsinin içindeki bütün su etkileniyor. Eskiden bir noktadaki kriz diğerini etkilemiyordu, ya da çok az etkiliyordu. Krizlerin ikinci bir özelliği ise derinliğinin artması oldu. Kriz derin olunca çıkış da zaman alıyor. Globalleşmenin kriz yönü fark edildi. Dünyanın en büyük kafaları şimdi bu duruma bir çözüm arıyor. Belki krizler vasıtası ile kötülükler yerini iyiliğe bırakabilir" diyor.
   <br/>
   <br/>
   Toyota küçük kalacak
   <br/>
   <br/>
   Kavrakoğlu'na göre son 1020 yıl içerisinde yaşanan en dikkat çekici gelişme konsolidasyonda yaşandı. Özellikle otomotiv, ilaç, bankacılık, diğer finans kurumları (sigorta, liasing), telekom, bilgisayar, medya söktörlerinde konsolidasyon hızla yaşandı. Gözlemlendiği kadarı ile birleşmeler sonucu dünyanın üçüncü büyük firması Toyota çok ufak kalacak. Fakat 1990'lı yılların son çeyreğinde yaşanan birleşmeler ile geçmiştekiler arasında çok önemli bir fark var. Kavrakoğlu bunu şöyle açıklıyor: "Son yıllardaki konsolidasyonun gerek niteliği gerekse niceliği bundan evvelki dönemlere kıyasla çok farklı. Geçmiş dönemlerde zor duruma düşen şirketler güçlü şirketler tarafından yutulur ya da devre dışı bırakılırdı. Böylece o şirketin müşterileri hatta maddi varlıkları güçlü şirketlerce devralınırdı. Şartlara ayak uydurabilenin hayatta kaldığı bir süreç vardı. Oysa günümüzde dikkati çeken farklı bir konsolidasyon; ikisi de güçlü olan ve hiçbir şekilde mali açıdan güç bir durumda olmayan iki dev şirket birleşebiliyor."
   <br/>
   <br/>
   Bu tip birleşmelere en iyi örneği Amerika'nın Crysler firması ile Almanya'nın Daimler Benz firmasının birleşmesinde yaşadık. Gerçi otomotivde gözlemlenen bu birleşmeler sadece bu sektöre mahsus değil. Belki daha da büyük konsolidasyonu ilaç sanayiinde gözlemledik ve daha da yeni örneklerini göreceğe benziyoruz. Çimentoda, metallerde, elektronikte, oto lastiğinde, cam sanayiinde. Bunların bir kısmı nisbeten zayıf olan bir şirtetin daha güçlüsü tarafından satın alınması şeklinde düşünülebilir. Fakat bu mutlaka böyle olmak zorunda değil, her ikisi de güçlü olan firmalar günümüzde birleşmek suretiyle daha güçlü hale gelebiliyorlar. Konsolidasyon pek çok sektörde o kadar ileri boyutlarda ki bugün dünya genelinde belli alanlarda pazar payının %70'ini ya da 80'ini sadece iki ya da 3 firmanın paylaştığını kolayca söyleyebiliriz.
   <br/>
   <br/>
   Türkiye'de konsolidasyon ihtiyacı
   <br/>
   <br/>
   Peki Türkiye'nin konsolidasyona ihtiyacı yok mu? Kavrakoğlu bu soruya hararetle 'evet' cevabını veriyor. Fakat Türkiye'deki konsolidasyon dünyadakinden farklı gerekçelere sahip. Dünyadaki konsolidasyonda güçlü olan şirketler birleşiyorlar. Güç birleşimi yaparak dünya hegemonyası kurmak istiyorlar. Türkiye'nin ise zaten böyle bir iddiası yok. Kavrakoğlu bu durumu şöyle açıklıyor: "Türkiye'deki konsolidasyon başka bir sebep ile gerekli. Türkiye'de öldürücü rekabet var. Köpek köpeği ısırıyor. Birbirleri ile rekabet edip, fiyat kırıp önemli kârlardan oluyorlar. Yani ticari ahlâk yok. Ondan 35'e alacağına benden 25'e al diyerek ticaret ve rekabet yapılmaz. Bu birbirini yiyen sisteme 'imhacı rekabet'denir. Bükemediğin bilekle birleş. İşçi sayısını düşürüp, makineleri ve kapasiteleri artırıp kârlılık oranını yükselt. Markalı bir mal ile markasız bir mal arasında büyük farklar var. Marka ise ancak birleşerek yapılabilir. 80 tane bisküvi üretilen fabrikanın 75'i zarar ediyor, böyle şey olmaz. Konsolidasyon olmaz ise bizim büyük sektörlerde adam olmamız mümkün değil. "
   <br/>
   <br/>
   Şirket bölünmeleri de yaygınlaştı
   <br/>
   <br/>
   Kavrakoğlu birleşmeler kadar bölünmelerin de önemli bir süreç olduğuna değiniyor. Bunların en meşhurlarından bir tanesi Amerikan telefon telgraf şirketi AT&amp;T 'nin küçük sayılabilecek şirketlere bölünmesi. Dupont'un kendi içinde 20 adet kâr merkezine bölünmesi. Çok yakınlarda Hewlet Packard adlı devasa bilgisayar ve elektronik kuruluşunun ikiye bölünmesi. Bölünmelere paralel bir diğer gelişme ibresi farklı sektörlerde faaliyet gösteren ilgisiz bölümlerini veya şirketlerini başka şirketlere satmaları ve kendilerini belli alanlarda yoğunlaştırmaları. Bu tür yaklaşımları özellikle Amerikan firmalarında giderek daha fazla görüyoruz. Bu eğilimi daha da ziyadesi ile görmemiz gereken Japon grupları var. Meşhur Keyretsu olarak bilinen Fuzitsu, Mitsubishu, Mitsvi, Subitomo ve diğer büyük devasa Japon sanayi kuruluşları kendi içlerinde kimi zaman yüzlerce farklı alanlarda faaliyet gösteren şirketi barındırmakta. Kavrakoğlu, yakın bir gelecekte özellikle Japonya'nın ekonomisinin düzelmesi ile ya da bu düzelmeye katkıda bulunmak üzere böyle bir yapılanma kaçınılmaz gibi görülüyor.
   <br/>
   <br/>
   Uluslararası hukuk kartelleşmeyi engelleyemiyor
   <br/>
   <br/>
   Dünya genelindeki eğilimlerden bir diğeri kartel ya da monopol oluşumu. Bilindiği gibi gelişmiş ülkeler kartel ya da monopol oluşumuna karşı yasalar çıkarmış durumdalar. Bu sebeple herhangi bir ülke içinde bir monopol ya da kartel oluşturmak oldukça zordur. Ancak ülkeler arası kartel oluşturmaya karşı herhangi bir kısıtlama yok. Kavrakoğlu, "Büyük kuruluşlar yine dünya genelindeki değişik ülkelerdeki kuruluşları satın almak ya da birleşmek yoluyla büyük karteller ya da monopoller oluşturabilmekte. Bunu uluslararası ticareti sınırlayan bir yasal düzenleme olmayışına bağlayabiliriz" diyor.
   <br/>
   <br/>
   Şirketlerin pazarda birinci olmasının kârlılıkta çok büyük öneme sahip olduğunun altını çizen Kavrakoğlu, "Pazar payı büyüklüğünün finansal başarıdaki önemi çok fazla. Bir teoriye göre herhangi bir sektörde en büyük pazar payına sahip bir ya da iki şirket yüksek kârlılık sağlayabiliyor. Üçüncü düzeyde olan şirket az bir kârlılık sağlıyor. Dört ve beş arasında olanlar belki ancak başabaş kalıyorlar. Daha düşük sırada yer alanlar ise o işlerde para kaybedebiliyor" diyor. Bu teorinin en meşhur uygulayıcılarından biri, General Electric firması. ABD'de bu grup sahip olduğu 350'ye yakın şirketten çok büyük bir bölümünü elden çıkarttı. Buna mukabil konsantre olduğu 12 sektörde çeşitli şirketleri satın almak suretiyle o sektörde dünya çapında ya bir ya da ikinci seviyede pazar payına sahip oldu. Böylece General Electric bugün dünyanın en kârlı şirketi, aynı zamanda piyasa değeri 270 milyar dolarla dünyanın en kıymetli şirketi haline geldi. Bu arada belki belirtmekte yarar var, Türkiye'nin yıllık GSMH'sı 180 milyar dolar. Yani kısacası Türkiye'nin 1 yıllık ulusal gelirinin yaklaşık 1,5 misli bir pazar değerine sahip General Electric firması.
   <br/>
   <br/>
   Kavrakoğlu (kriz ortamında ortalıkta görünmeyen) bütün yatırımcıların kulak kesilip not etmesi gereken dünyada yeni ve güçlü sektörleri ise şöyle sıralıyor: Bilgisayar, telekomünikasyon, internet ve medya.
   <br/>
   <br/>
   S&amp;P şirketinin en yüksek performanslı şirketler sıralaması da bu gerçeği bütün netliği ile ortaya seriyor. İlk beşe giren şirketler arasında dört tanesi bilgisayar şirketi. İkinci beşe giren şirketler arasında ikisi bilgisayar, biri telekom; üçüncü beşe giren şirketler arasında biri bilgisayar, biri telekom; dördüncü beşe giren şirketler arasında ikisi telekom; beşinci beşe giren şirketler arasında üçü bilgisayar şirketi. İlk 25 firma arasında ise 10 bilgisayar ve 4 telekom firması yer alıyor.
   <br/>
   <br/>
   Ekonomik büyüklük açısından dünya sıralamasında 16. sırada olmamız Türkiye'yi mutlu etmiyor. Potansiyellerimiz daha büyük oynamamızı emrediyor. Fakat maaşları ve faiz borçlarını ödemekten başka işi kalmayan bir hükümet ve devlet yapısı ile nereye kadar gidilebilir. Dünya değişiyor, fırsatlar kaçabilir, kaçıyor da...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4746-sirket-birlesmeleri-kapida.html), [web.archive.org (arşiv bağlantısı)](http://web.archive.org/web/20131219135440/http://www.aksiyon.com.tr:80/aksiyon/haber-4746-sirket-birlesmeleri-kapida.html)
