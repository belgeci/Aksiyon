# Mevlânâ’nın 5 yıldızlı konukları

*Harun Odabaşı 2002.02.23*

<div>
 <p class="spot">
  Büyük alışveriş merkezleri İstanbul, Ankara ve İzmir gibi üç büyük ilin tekelinde olmaktan çıkıyor. Anadolu illeri tarihi ve ekonomik potansiyellerini kullanarak büyük metropolleri kıskandıracak projelere imza atabiliyor artık.
 </p>
 <p class="metin">
 </p>
 <img border="0" src="/web/20020403081051im_/http://www.aksiyon.com.tr/2002/377/resimler/mevlana.jpg"/>
 <p class="metin">
  Konya'da Maser Holding işbirliği ile başlatılan Hilton Otel ve Masera Alışveriş Merkezi Konya ve çevresinin sosyal ve ekonomik akışını değiştirebilecek işte böyle iddialı bir proje.
 </p>
 <p class="metin">
  Konya deyince akla geldiği için söyleyelim; Maser Holding'in kamuoyunda son dönemde krizleri ile oldukça imaj kaybına uğrayan çok ortaklı holdinglerle uzaktan yakından bir akrabalığı yok. Merkezi İstanbul'da olan ve enerjiden tekstile farklı alanlarda faaliyet gösteren 16 şirketi olan bir aile grubu.
 </p>
 <p class="metin">
  52 bin üniversite öğrencisi, 2 bin 500 öğretim görevlisi ile Konya ve çevresindeki A—B grubu tüketici kitlesini daimi hedef kitle olarak gören Masera Alışveriş Merkezi sosyal aktivite ve markalı alışveriş ihtiyacını bulundukları ilde giderememekten şikayetçi olanlar için tatmin edici bir alternatif sunuyor. Günde 10 bin insanın ziyaret edeceği düşünülerek tasarlanan alışveriş merkezine Konya çevresindeki ilçelerden de önemli bir ziyaretçi grubunun gelmesi öngörülüyor.
 </p>
 <p class="metin">
  Niçin Mescitli Hilton?
 </p>
 <p class="metin">
  Alışveriş Merkezi tamam da Hilton'un tanıtımında haksızlık yapıldığını savunan Hilton Otel Satış Direktörü Emrullah Akçakaya, 'Mescitli Hilton denerek Konya'ya ve bu yatırıma emek verenler doğru tanıtılmadı. Hilton bulundukları ülkenin inanç yapısını her zaman dikkate alır. Mekke'de de Hilton var ve orada da ibadetlerini yerine getirmek isteyenler için mescit açık. Türkiye'nin bu tip uygulamalara alışık olması lazım" diyor.
 </p>
 <p class="metin">
  Otel önemli bir konaklama ihtiyacı açığının üzerine geldiği için daha şimdiden otelde 11 bin geceleme için rezervasyon yaptırılmış durumda. Rezervasyon yaptıranların önemli kısmı para harcamayı seven Amerikalı ve Japon turistlerden oluşuyor.
 </p>
 <p class="metin">
  Yap—işlet devret modeli
 </p>
 <p class="metin">
  Otel ve alışveriş merkezinin projelendirme hikayesi arazi fiyatlarından şikayet eden müteşebbisler için de model teşkil edecek türden. Hilton Otel ve Masera Alışveriş Merkezi Konya—Selçuk Üniversitesi'nden 49 yıllığına kiralandı. Yap—işlet—devret modeli ile kurulacak otel ve alışveriş merkezi 49 yıllığına herşeyi ile üniversiteye devredilecek.
 </p>
 <p class="metin">
  Masera Alış Merkezi ise toplam 10 milyon dolara mal oluyor. Türkiye'nin en tanınmış firmaları şu anda burada yer kiraladılar bile. Damat, Hotiç, Kiğılı, Sarar, Bisse, Colin's, Levi's, Cacharel ve İpekyolu gibi tanınmış firmaların yanı sıra Vakko da geliyor. Marketi kimin işleteceği henüz kesinlik kazanmamakla birlikte GİMA ile görüşmeler sürüyor. 9 cep sineması, bowling salonu da olacak olan alışveriş merkezinde kira standartları standart; katına ve mevkiine göre değişiklik arzetmiyor.
 </p>
 <p class="metin">
  Sofya'ya da alışveriş merkezi
 </p>
 <p class="metin">
  Masera Holding Yönetim Kurulu Başkanı Mustafa Sert, aslen bir tekstil şirketi olarak ticari hayatlarını sürdürmelerine rağmen kontrollü bir şekilde başka alanlara açılmaktan çekinmediklerini belirterek tıpkı Konya'da olduğu gibi Sofya'da da bir alışveriş merkezi açmanın startını verdiklerini kaydediyor.
 </p>
 <p class="metin">
  Mevlânâ'nın tüm dünyada ve özellikle zengin sınıf üzerinde büyük ilgi görmesinin inanç turizmine büyük etki yapacağını da fark ettiklerine değinen Mustafa Sert, Hilton Otel'in konaklama açığını gidermesinin yanında "Hilton buraya geldiyse güvenlidir imajı doğacağı için turist sayısında önemli artışlar olacaktır" diyor.
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/377/haberler/9.htm), [web.archive.org (arşiv bağlantısı)](http://web.archive.org/web/20020403081051/http://www.aksiyon.com.tr:80/2002/377/haberler/9.htm)
