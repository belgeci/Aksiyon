# Pamukbank bu sefer başaramadı

*Harun Odabaşı 2002.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Pamukbank özsermaye artışını gerçekleştirmese de kendisine zaman tanınabileceğini hesaplıyordu. BDDK hakkındaki düşünceleri tutsa bile bu sefer IMF Pamukbank"a acımadı ve verilmesi istenen 1.1  milyar dolarlık kredi diliminin serbest bırakılmasını Pamukbank"a el koyma şartına bağladı.
   <br/>
   İbrahim Betil, Hafiften Bankacılık adlı anı kitabında Pamukbank Genel Müdürlüğü"nden ayrılışını hikaye ederken ilginç bilgiler veriyor. Betil"in Robert Kolej"den arkadaşı Mehmet Emin Karamehmet patronu olduğu bankadan kendi şirketine kredi istemektedir.
  </font>
 </div>
 <div id="newsText">
  <font class="detail-text">
   Betil ise bankanın patronunun bağlı bulunduğu işletmelere aktarılan kaynağın yeterli olduğunu düşünerek kesin bir dille bu isteğe karşı çıkar. Karamehmet bu isteğini sık sık tekrarlamaktan geri durmaz. Ancak Betil ısrarlıdır, kredi verilmeyecektir. Karamehmet ise Betil"i aşamayacağını anlayınca yardımcısı vasıtası ile amacına ulaşır. Betil kendisinden habersiz yapılan bu operasyonu öğrenince ertesi gün yönetim kurulu toplantısında istifasını verir.
   <br/>
   <br/>
   <br>
    Pamukbank"ın tükeniş öyküsünde Betil"in aktardığı bu anıya ne kadar kıymet verilebilir? Bu zamana kadar BDDK"ya devredilen bankaların zaaf noktalarının iştiraklerine aktarılan "uzun süreli", "makul faizli" ve geri dönmemiş büyük miktarda kredilerin olduğunu dikkate aldığımızda Pamukbank"ın da benzer sıkıntılar çektiğini görüyoruz.
    <br/>
    <br/>
    <br>
     Pamukbank"ın batış gerekçesi gösterilen Fiskobirlik alacağını ise Aksiyon Dergisi 11 Kasım 2000"de "Aganigi Soygunu" olarak kapağına taşımıştı. Fiskobirlik"e 1989 yılında verdikleri 16,5 milyar Türk Lirası"nın nasıl olup da bugün yüzmilyonlarca dolarlık bir borç yükü haline getirildiği haber dosyamızda işlenmişti (Bakınız: 310. sayı. aksiyon.com.tr).
     <br/>
     <br/>
     <br>
      1955 yılında kurulan ve Türkiye şartlarında hiç de genç sayılmayacak olan, ama ısrarla "genç banka" sloganını kullanan Pamukbank da, BDDK"ya devredilen bankalar arasına katıldı. Bireysel bankacılık hizmetleri ile özel bankalara öncülük yapması, teknolojiyi yakından takip etmesi,  mevduat ve müşteri büyüklüğü bankayı bu hazin sondan kurtaramadı. Pamukbank"ın mali yapısının iyi olmadığı 1994"ten bu yana biliniyordu. 1994 yılında da 6 saatlik  zaman farkı ile batık banka olmaktan kurtulmuştu. 5 Nisan Krizi"nin hararetle yaşandığı ve herkesin paralarını çekmek için bankaların önünde kuyruk olduğu bir dönemde Pamukbank"ta hızlı mevduat eriyişi sürüyordu. Banka yetkilileri diğer üç banka gibi fona devredilmeyi isterken devletin yönetime atadığı bir yeminli mali murakıp bir gün daha sabredilmesini ister. Bu süre içinde devletin banka mevduatlarına garantör olduğunu açıklaması ile Pamukbank iflas etmekten kurtulur. Betil"in Bank Ekspres"i garantörlük gelmeden bir gün önce Doğuş Grubu"na satılıyor ve Pamukbank kadar şanslı olamıyordu.  Yeni sermaye yeterlilik rasyosunun özenli bir şekilde uygulanmadığı bazı bankalar tarafından ifade ediliyordu. Sermayesini gerçekçi kılmak için özsermaye artışı yapan Koçbank gibi bankalar, BDDK"nın popülist davranmaya devam ettiğini ve kurala uyan bankaların cezalandırıldığını savunuyordu. Turkcell gibi bir teminata sahip ve büyüklükte 7. sırada olan Pamukbank özsermaye artışını gerçekleştirmese de kendisine zaman tanınabileceğini hesaplıyordu. BDDK hakkındaki düşünceleri tutsa bile bu sefer IMF Pamukbank"a acımadı ve verilmesi istenen 1.1 milyar dolarlık kredi diliminin serbest bırakılmasını Pamukbank"a el koyma şartına bağladı. Tehlikenin büyüklüğünü anlayıp YKB ile birleşme yapacağını açıklaması da samimi bulunmadı. Sorunu olmayan YKB"ye büyük ama sorunlu bir bankanın yüklenmesi bu bankayı da batırabilirdi.
      <br/>
      <br/>
      <br>
       BDDK bu tavrı ile yavaştan alan ve mali sorunları devam eden diğer bankalara çok önemli bir gözdağı verdi. Doğru ya, Karamehmet"e dokunan artık kime dokunmaz ki...
       <br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8964-pamukbank-bu-sefer-basaramadi.html), [web.archive.org (arşiv bağlantısı)](http://web.archive.org/web/20120629025036/http://www.aksiyon.com.tr:80/aksiyon/haber-8964-pamukbank-bu-sefer-basaramadi.html)
