# ‘Televoleci ekonomistler’ niçin iyimser!

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050302225501im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225501im_/http://www.aksiyon.com.tr/resim/295/48.jpg" vspace="5"/>
  </p>
 </font>
 <font class="content">
  Farkında değilseniz söyleyelim. Türkiye’de eski tüfek solcuların proleterya sınıfına sahip çıkanları popülizm yapmakla suçladığı yeni bir döneme girdik.
 </font>
 <br/>
 <p>
  <font class="content">
   Artık yeni ekonomi var, IMF reçetesi, Cottarelli, Merkez Bankası’nın para politikaları var. Ekonomik yorum ve tahlillerin bu yönde olanları moda. İşçi ve memurun Ankara’ya yürüyüşleri, Zorunlu Tasarrruflar’ın geri ödenmesi, işsizlere iş, aşsızlara aş konuları demode oldu. Emek—sermaye çelişkisinin yaşandığı dönemlerde çok önemli felsefi tartışmalara sebep olan konular şimdilerde rating yapmıyor.
   <br>
    <br>
     Kendi tabiri ile çok uç ve absürt konuları işlemek ve sevgili genel yayın yönetmenini açıktan eleştirmekle meşhur Serdar Turgut’un birgün kafasına saksı düşmüşçesine yazılarını fakirlik, gelir adaletsizliği konularına hasretmesi medyanın ve kamuoyunun müthiş ilgisini celbetti. Hergün sokakta müşahede ettiğimiz bu çarpıklığı Serdar Turgut yazınca niçin bu kadar dikkat çektiği, sosyolog ve psikologların alan araştırmaları ile mutlaka aydınlığa kavuşturulmalıdır! Ancak bu konuda acizane görüşümüz özetle şudur ki: “Sayın Serdar Turgut, penis, Rana ve Özkök yazıları ile o kadar meşguldür ki bunlarla hiç alakası olmayan ciddi bir konuya el atınca, hele bir de ‘televoleci ekonomistler’ diyerek meşhur ekonomi yazarlarını diline dolayınca birkaç haftalık medya malzemesi ortaya çıkmış oldu.”
     <br>
      <br>
       Adeta ‘Benim memurum, benim çiftçim, benim işçim, benim köylüm’ün hali nicedir edebiyatı ile işlenen Serdar Turgut’un yazılarına genelde destek gelirken meslektaşlarının bir kısmı  tarafından yadırganmasına, suçlanmasına yol açtı. En masum yakıştırma neo—popülist olmak üzere, cahil ve ‘...... yazarı’ diyenine kadar iş ileri noktalara taşındı. Böylesi tatlı bir medya polemiği olur da biz adalet kılıcımızla tarafların arasına girip doğruyu tespit etmeden yapabir miydik ve Malkoçoğlu gibi daldık konunun içine. Kim haklıydı, kim haksızdı, yoksa Nasrettin Hoca’nın deyişi ile herkes haklı mıydı?
       <br/>
       <br/>
       10 yılda ekonomi iyiye gitmedi
       <br/>
       <br/>
       Önce durum tespiti. Özellikle son 10 yılda Türkiye ciddi ekonomik darboğazlardan geçti. 5 Nisan Kararları, GSMH’da 6.4’lük rekor küçülmeler, İhracat pazarlarında daralma, siyasi kaos hep aynı zaman diliminde oldu. Kamunun borçlanma gereği bono faiz oranlarını yüzde 150’ler seviyelerine çıkardı. Yüzde 70—100 aralığına sıkışan kronik enflasyona alışkanlık peyda etmiştik. Sanayicimiz gelirlerini yatırımlarından ya da faaliyetlerinden değil faaliyet dışı gelirlerden– bu oran İSO verilerine göre yüzde 56– elde etmeye başlamışlardı. Az kazananın daha azçok kazananın daha çok kazandığı bir dönemdi bu dönem ki bu yaklaşıma işçi ve işveren kesimleri dahi itiraz etmiyor. Ama bütün bunlar bile Türkiye’nin dünyanın en hızlı gelişen yedinci ekonomisi olmasını engelleyemedi. Tüketim kültürümüzün çıtası yükseldi. Dünya standartlarında alışveriş merkezlerimiz açıldı, yurtdışında yüzümüzü ağartan Türk yatırımları oldu. Turkcell dünyanın birinci liginde New York Borsası’nda işlem görmeye başladı.
       <br/>
       <br/>
       Serdar Turgut neyi savundu?
       <br/>
       <br/>
       Serdar Turgut ne diyordu: Herkesin bildiği şeyi yani, Türkiye’de kendisini de dahil ettiği 6 milyonluk bir mutlu azınlığın olduğunu geri kalan 60 milyon insanın ise sefalet içinde yaşadığını. Bu bozuk yapının devam etmesi halinde zengin kesimin de bindikleri dalı keseceğini, çünkü ortadireği, belli oranda tüketen bir kitlesi olmayan ekonominin eninde sonunda çökeceğini savunuyordu: “Bizim de dahil bulunduğumuz 6 milyonluk insan grubu sosyolojiyle, siyasi ve seksüel ilişkilerle, medyadaki görüntüleriyle, magaziniyle bir yaşam kurdular. Ama geri kalan insanları unuttular. İşin kötüsü onları unutarak kendi yaşamlarının sonunu hazırlıyorlar. Yakında para kazanamayacaklar, üretemeyecekler, satamayacaklar. Orta sınıf yok. Benim orta sınıf olduğum bir Türkiye bitmiş demektir.” Bu ifadelerden anladığımı biraz daha açarsam. Koç Arçelik ürünlerini, otomobillerini satacak bir orta gelir grubundan yoksunsa kendisi de ayakta kalamaz. O zaman ekonomiye nefes aldırmak, yok olan ortadireği yeniden inşa etmek gerekiyor.
       <br/>
       <br/>
       Televoleci ekonomistler
       <br/>
       <br/>
       Yazdıkları anlaşılabilir ve makul şeylerdi. Ancak kendisini tutamayarak, ekonomi yazarlarına veryansın edince film koptu. Onlar için bakın ne diyor: ‘Bu insanlar teknisyen. Enflasyonun düşmesinin çok önemli olduğunu söylüyorlar ki buna ben dahil her ekonomist katılır. Sürekli teknik konularda, faizler, hisse senetleri fiyatları konularında yazıyorlar, ben birşey anlamıyorum. Bu ekonomik yapı varken insan nasıl sosyal ekonomist olmaz da sadece teknik ekonomist olur. Bunlar televoleci çünkü birbirlerinin programına çıkıyorlar, birbirlerini övüyorlar. Çoğu Özal döneminin ürünü. Teknik olarak iyidirler. Keşke ekonomik açıdan iyi bir ülke olsak da bunları Merkez Bankası’na yerleştirsek, para işleri ile falan uğraşsalar. Şimdi Türkiye’ye bunlar hakim. Sosyal yazmayacaksan ekonomist olmanın bir âlemi yok. Benimle polemik yapmaya kalkıyorlar, tavsiyem hiç girmesinler buna, ben onları iki yazı ile yiyiveririm. Ekonomiyi Tansu Çiller’in hocalığında öğrenmiş insanları ciddiye almam mümkün değil.’
       <br/>
       <br/>
       Yakışıklı patrondan tepki
       <br/>
       <br/>
       İlk tepki Antonio Banderas’ın ardından yakışıklılıkta 11. sırada gelen Hürriyet Gazetesi Genel Yayın Yönetmeni Ertuğrul Özkök’ten geldi. Özkök, Türkiye’de gelir dağılımı adaletsizliğinin aşikar olduğunu ancak tüketim gruplarına bakarak herşeyin kötüye gittiğini söylemenin mümkün olmadığını ve fakirlik edebiyatı yaptığını söyleyerek Serdar Turgut’u neo—popülist olmakla suçladı. Serdar Turgut’un gönderme yaptığı muhataplardan Deniz Gökçe ise Turgut’un gelir dağılımı konusunu bilmediğini, sınıf kavramı gibi çöplüğe atılmış bir olguyu geçerliliği ve bilimselliği varmış gibi yaparak büyük bir hata yaptığını söyledi. Hatta Turgut’a ‘penis yazarı’ diyerek kendilerine takılan yakıştırmaya karşı salvo atış yapmayı da ihmal etmiyordu.
       <br/>
       <br/>
       Ekonomi yazarları zor olanı
       <br/>
       <br/>
       ama doğruyu yapıyor
       <br/>
       <br/>
       Kurulu ekonomik düzeni sert dille senelerdir eleştiren ekonomi yazarı Necati Doğru mevcut medya polemiğine müdahil olmak istemiyor ve ‘beni üç beş yazarın birbirlerine gönderdikleri mektuplar trafiğine dahil etmeyin’ diyor ancak Necati Doğru’nun bu konuda söyleyecekleri var. Doğru, önce gelir adaletsizliğinin, yüksek enflasyonun toplumsal gruplara, demokrasiye, aileye, eğitime verdiği zararları ekonomi yazarlarının 15 yıldan beri yazdıklarını, bu açıdan Serdar Turgut’u bu kervana yeni katılan bir arkadaşları olarak kutladığını söylüyor.
       <br/>
       <br/>
       “Hiçkimseye yakıştıramadığım gibi bir gazeteci toplumsal sorunlara gözlerini kapayamaz. Ancak işçi ve memuru görmek gerçeğin hepsi değil. Gerçeği bir bütün olarak görmek lazım.” diye konuşan Doğru şu tespitlerde bulunuyor: “Şu anda faize emziklenmiş, afyonlaşmış ekonomiyi açmak ve rekabet eder yapıya kavuşturmak için yürürlüğe konmuş önemli bir istikrar programı var. Herkes elinden geldiğince destek veriyor, ekonomi yazarları da. Eskiden olduğu gibi fakir edebiyatı yapmak, ucuz halkçılık yapmak istemiyorlar. Bu işin kolay tarafı. Kalemlerini bu ekonomik program tutmazsa ekonomi nereye sürüklenir,  sonuçları ne olur sorusuna cevap arama şuuru içinde oynatıyorlar. Çiftçiye %20 değil de %50 verirlerse, memura %10 değilde %50 verirlerse ne olur diye düşünüyorlar. Kolay yolu değil zor yolu tercih ediyorlar.” diyor.
       <br/>
       <br/>
       Ekonomi yazarları fildişi kulesinde
       <br/>
       <br/>
       Hak—İş Başkanı Salim Uslu, Serdar Turgut’a ekonomi yazarları ve gelir dağılımına getirdiği eleştiri konusunda tam destek verirken işçi kesimine getirdiği eleştirilere ise katılmıyor.
       <br/>
       <br/>
       Ekonomi yazarlarını fildişi kulelerinde ahkam kesen insanlar olarak niteleyen Uslu’ya göre bir kaç bankaya danışmanlık yapan insanların ekonomi programına iyimser bakmalarının altında patronlarının çıkarlarını kollamak ve kurulu düzeni devam ettirme kaygısı yatıyor. İşçi sınıfını tembellikle ve ekonominin önünü tıkamakla suçlayanlar Türkiye’nin gerçekleri ile yüzleşmekten korkanlar.
       <br/>
       <br/>
       ‘Serdar Turgut gerçeği görmüyor!’
       <br/>
       <br/>
       Serdar Turgut’un işçi kesiminden umudunu kestiğini ifade eden yazılarına katılmasının mümkün olmadığına değinen Uslu, “Serdar Turgut, işçi sınıfının nasıl yokedildiği konusunun temellerine inebilmiş değil. Ülkede gelir dağılımında çarpıklık yaratan rant ittifakının ve sendikal örgütlenmeleri zayıflatmak için uzun süreli izlenen politikaları çok iyi gözlemlemek gerekiyor. 6 milyon Beyaz Türk bir sonuçtur. Türkiye’yi bu sonuca götüren süreçler teker teker ele alınmalı.” diyor.
       <br/>
       <br/>
       Uslu, Ocak 2000’de bütçede % 29 olan personel harcamalarının, Temmuz 2000’de % 23’e gerilediğini, Ocak ayından bugüne 12 katrilyon vergi toplanmasına rağmen 13 katrilyon faiz ödemesi yapıldığını hatırlattıktan sonra “Rica ederim bunda işçi ve memurun ne günahı var. Yatırımlara bütçeden ayrılan payın % 1 olması insansız ve insafsız bir ekonomik politikanın sonucudur.” diyor.
       <br/>
       <br/>
       Serdar Turgut’a en ağır eleştiri Deniz Gökçe’den geldi. Gökçe Serdar Turgut’un saçmalamakla meşgul olduğunu söyledikten sonra,  sınıf kavramının geçerliliğini yitirdiğini, gelir dağılımını gösteren tablonun ise Türkiye ölçeğinde gerçeği yansıtmadığını savunuyor. Türkiye’de çok yoğun bir kayıt dışı sektör olduğunu anlatan Gökçe’ye göre ise, geliri olmayan bir ülkede işçiye daha fazla ücret vererek deliği büyütmenin bir âlemi yok.
       <br/>
       <br/>
       Şimdi, polemikler öteden beri medyada zevkle takip edilen bir alan olmuştur. Ancak polemiğe konu olan şey yediğimiz yemeği kursağımızda düğümletecek kadar acı bir konu: Türkiye’nin fakirleri. Diyebileceğim son şey madem fakirler üzerine tartışıyorsunuz, bari onların onurlarını zedelemeyecek şekilde bir üslup kullansanız. Ötekisi şahsi tatminden başka bir anlam taşımıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14144), [web.archive.org (arşiv bağlantısı)](http://web.archive.org/web/20050302225501/http://www.aksiyon.com.tr:80/detay.php?id=14144)
