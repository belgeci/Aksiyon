# Enflasyon bir varmış bir yokmuş

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20040518055438im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040518055438im_/http://www.aksiyon.com.tr/resim/483/38.jpg" vspace="5"/>
  </p>
 </font>
 <font class="content">
  Hükümet tek haneli enflasyon üzerinden ‘baharın gelmesi yakındır’ argümanını tercih ederken, ekonomistler düşüşü hem olumlu hem de konjonktürel buluyor ve durumun kalıcı olması için makro ekonomik göstergelerin düzeltilmesi gerektiğini savunuyor. ‘Bir varmış bir yokmuş, yıllar yıllar önce Türkiye diye bir ülkede enflasyon adı verilen bir canavar yaşarmış.’ 28 yıl sonra tanışılan tek haneli yıllık enflasyon oranı, işte bu tip fantezi karışımı düşünceleri beraberinde getirdi.
 </font>
 <p>
  <font class="content">
   Vatandaşa yansıyan enflasyonun hesaplanmasında tüketici fiyatları ölçü alınsa bile toptan eşyada tek haneli rakamların görülmesi hükümet cephesinde ‘güzel günler yola çıkmış geliyor’ yorumlarına sebep oldu.
   <br>
    <br/>
    İşsizlik oranı ve gelir dağılımındaki çarpıklığın artmasının önüne geçilememiş olması enflasyondaki düşüş mutluluğunu gölgeliyor, ancak bu durum hükümeti şimdilik yıpratma gücünden yoksun. Devlet İstatistik Enstitüsü’nün verilerine göre, enflasyon şubatta TEFE’de yüzde 1.64, TÜFE’de binde 5.5 oranında gerçekleşti. Buna göre yıllık enflasyon TEFE’de yüzde 9.14, TÜFE’de yüzde 14.28’e geriledi. Türk halkı 1976’dan bu yana ilk kez tek haneli enflasyonu konuk etti. Ancak bu aziz misafirin kalıcı mı yoksa geçici mi olduğu konusunda kafalar hâlâ karışık. Enflasyonu azdıran psikolojik faktörleri dizginleyen bu çok önemli düşüş hükümetin öngörüsünün ötesinde hayli iyimser bir rakam. Hükümet yıl sonunda TEFE hedefinin yüzde 13 olacağını belirtmişti.
    <br/>
    <br/>
    Enflasyondaki düşüşün sağlıklı olup olmadığını anlamak için diğer parametrelere de bakmak lazım. Enflasyon düşerken gelir dağılımında dengesizliğin artması ya da vatandaşın satın alma gücünün azalıyor olması önemli bir çelişki. Aslında bu sonuç IMF ile Kemal Derviş arasında yapılan ekonomik programın temel unsurlarından biri: Vatandaş az harcama yapacak, genel bütçedeki yatırım ödenekleri kısılacak ki tüketim üzerinden meydana gelebilecek büyümeden kaynaklanan enflasyon üzerindeki baskının önüne geçilebilsin. Nitekim 57. ve 58. hükümet döneminde yatırımlar ötelenerek piyasanın canlanması engellendi.
    <br/>
    <br/>
    Düşüş konjonktürel mi, kalıcı mı?
    <br/>
    <br/>
    Enflasyon oranındaki düşüşün kalıcı olmasının ve tek haneli rakamlara demir atmasının şartları belli; mali sektör dengeye oturacak, kamunun borçlanma gereği azaltılacak ve KİT’lerin yeniden yapılandırılması ya da özelleştirilmesi sağlanacak. Gelinen noktada bu faktörlerden hiçbirinde yeterli mesafe alındığı söylenemez. Bankaların hortumlanmasından kaynaklanan 77 milyar dolarlık açığın uzun vadede nasıl kapatılacağı konusu net değil. O halde enflasyondaki düşüşte reel ekonomik unsurlardan ziyade konjonktürel etkinin payının çok daha büyük olduğu söylenebilir. Siyasi istikrarının sağlanması, dolar arzının düşmesinden dolayı TL’nin döviz karşısında değerlenmesi ile ithalat girdi maliyetlerinin ve ithal ürünlerin fiyatının düşmesi ve yatırımların azalmasından dolayı ekonominin canlanmaması gibi ana faktör sayılamayacak hususlar ön plana çıkıyor.
    <br/>
    <br/>
    Vatandaş ise DİE’de enflasyondaki düşüşü ve fiyatlarda eskiye oranla artış olmamasını takdir etmesine rağmen işsizlikten ve hayat pahalılığından şikayetçi. IMF programı varken ve açıklanan 2004 bütçesine göre, sıkıntı çekilen konularda bir şeyler yapılabilmesi mümkün değil. Hükümet bu durumun farkında olacak ki esas büyümenin 2005’te yaşanacağını belirterek hayal kırıklıklarının önünü almak istiyor.
    <br/>
    <br/>
    Enflasyonun düşmesinde döviz kurunun aşağı seyri çıpa etkisi yaptı. Toptan eşya fiyatlarının dörtte üçünün sanayi ürünü olduğunu ve bu sanayi ürünlerinde ithal girdilerin büyük yekün tuttuğunu hesap ettiğimizde döviz kurunun aşağılarda seyretmesi toptan eşya fiyatlarının artmasını engelledi. Döviz kurunda meydana gelmesi muhtemel sert artışların toptan eşya fiyatlarını da tetikleyeceği ifade ediliyor. Kur fiyatı, enflasyonun artmamasında kullanılan en önemli silah haline geldi. Hükümetin ekonomi kurmayları bile döviz kurunun bu kadar aşağıda seyredeceğini tahmin etmediklerinden olsa gerek şaşkınlıklarını gizlemiyor. Doların 1 milyon 300 binlerin altına ineceği senaryosunun gerçeğe dönüşmesi halinde toptan eşya fiyatlarındaki düşüş sürebilir.
    <br/>
    <br/>
    Hükümet asgari ücrete IMF programında planlananın çok üstünde bir zam yapınca bütçede kapatılması gereken 7 katrilyon liralık bir açık oluştu. 7. gözden geçirmenin hemen arefesinde beklenen zamları yapan hükümet önce akaryakıtın sonra da sigaranın fiyatını artırdı. Bütçeden yatırıma ayrılan ödeneklerde yüzde 13’lük kısıntıya gitti. Bu zamların belli ölçüde IMF’yi ikna ettiği, gözden geçirme toplantılarının başarıyla sonuçlanmasından anlaşılıyor. Şimdi merak edilen, enflasyon hesaplamasında temel ürünlerden olan akaryakıta yapılan zammın enflasyon üzerinde önümüzdeki aylarda ne kadar etkili olacağı. Akaryakıta yapılan zam zincirleme olarak bütün ürünlerin fiyatını etkiliyor. TÜFE’deki enflasyon, farklı bir gelişme olmaması halinde önümüzdeki ay çift haneli rakamlara yeniden tırmanabilir.
    <br/>
    <br/>
    Bazı ekonomistlere göre, açıklanan rakamlar gerçek enflasyonu yansıtmıyor. 1986’da hazırlanan enflasyon ölçüm kalemleri içerisinde son yıllarda bütçede çok önemli yer tutan internet ve cep telefonu gibi gider kalemleri yok. Doğalgazın kullanımı çok yaygınlaşmasına, odun ve kömür tüketimi azalmasına rağmen doğalgaz tüketimi hakiki ağırlığı ile enflasyon hesaplanmasında dikkate alınmıyor.
    <br/>
    <br/>
    Enflasyon oranında gelinen olumlu noktanın en büyük düşmanı, —dış faktörleri görmezden gelirsek— rehavet ve popülist politikalar şeklinde özetleniyor. Çünkü enflasyon tek haneli rakamlara geldikten sonra bir—iki puanlık düşüşler için çok daha kuvvetli performans sergilemek gerekecek. Önümüzdeki aylarda açıklanacak enflasyon verileri düşüşün kalıcı mı yoksa gidici mi olduğu yönündeki analizleri test etme imkanını verecek. Bu arada kimse yabancı sermayenin yapması muhtemel numaralarını düşünmek bile istemiyor.
   </br>
  </font>
 </p>
</div>


## Yorumlar

### Resul Aksoy, 10-Mart-2004
> enflasyon ve issizlik: 
> Bende Yener Bey in yorumlarina katiliyorum.  Bencede muhim olan halkin alim gucu ve issizligin azaltilabilmesi. Bunlar basarildiktan sonra bu hukumetin basarisindan bahsedilebilir. Enflasyon un dusmus olmasi bir adimdir. Insallah gerisi de gelir.  Saygilarimla....

### yener kartal, 09-Mart-2004
> enflasyon: 
> Değerli dostlar,,,Kısaca:Enflasyon dümüş gibi görünüyor.Bunu bu şekilde sağlamak akıl karımı?Bir aile düşünün yüksek masrafları olan ama evin içinde hiçbir eksiği olmayan.Masrafları düşürmek için hiç harcama yapmıyorlar buna yemek de dahil???Oysaki daha çok kazanılarak evin ekonomisi büyütülse ve bütçe dengelense daha doğru olmazmı?Çünkü evin eksikleri ortaya çıakrsa evdeki insanlar madden ve manen zayıflamaz mı?Dışarıya karşı güçsüz ve ezik düşmez mi?Ak Parti enflasyonu düşürdü (!!) kabul diyelim,bunu tutmak için hiç geleceğe yönelik sanayi yatırımları etrafınızda gören varmı?Tam tersine bindirdiği ağır vergilerle mevcutlarıda yok ediyor.Belki uzulsuz kazanç sağlamış kurumların üstlerine gitmeleri doğru olabilir ancak dürüst çalışan kurumlar ordan çıkan açıkları ödemek zorunda mı?Bu arada ben firma sahibi değilim.Sadece bozulan ekonomiden etkilenen o firmalarda çalışan ve işini endişe ile izleyen bir vatandaşım.Bu kadar korkuyor,güvenmiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=11237&yorum_id=1), [web.archive.org (arşiv bağlantısı)](http://web.archive.org/web/20040518055438/http://www.aksiyon.com.tr:80/detay.php?id=11237&yorum_id=1)
