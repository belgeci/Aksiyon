# Eko-sistem gen teknolojisinden hesap soruyor

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20030904095525im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904095525im_/http://www.aksiyon.com.tr/resim/444/32.jpg" vspace="5"/>
  </p>
 </font>
 <font class="content">
  Gen teknolojisinde son yıllardaki hızlı ilerleme etik tartışmaları beraberinde getirdi. Gen teknolojisine insanlığın ihtiyacı olduğunu söyleyen Dr. Feryal Menemenli doğaya müdahalenin sınırlarının tespit edilmesi gerektiğini belirtiyor.
 </font>
 <p>
  <font class="content">
   Gıda sektöründeki gelişmeler o kadar hızlı şekilde hayatın bir parçası haline geldi ki sağlık açısından doğru dürüst süzgeçten geçirmeye vakit bile bulamadık. Tüketici yaz sebzelerini kışın, kış sebzelerini yazın yemenin dayanılmaz hafifliği ile coşmuştu. Hormonlu ve genleri ile oynanmış ürünler marketlerde baş tacı ediliyordu. Ama öte yandan 50 sene önce doğru dürüst sözü bile edilmeyen kanser, alerji, kalp hastalıkları ve obezite gelişmiş toplumların hiç eksilmeyen gündem maddeleri oldu. Şimdi insanlar, bir zamanlar yere göğe sığdıramadıkları şehirlerden kırlara kaçmaları gibi katkılı ürünlerden doğal besinlere yöneliyorlar. Böyle olunca da gıda sektöründe yeni ve sürekli gelişen bir alan ortaya çıkmış oldu: Doğal besinler.
   <br/>
   <br/>
   Doğal besinler deyince de Türkiye’de ilk akla gelen isim bu sektörün ilk temsilcisi Dr. Feryal Menemenli oluyor. 1989 yılında Doğa Bitkisel Ürünler şirketini kuran Menemenli, 14 yılda, tahıl, reçel, kahverengi şeker ve çay gibi 30’un üzerinde ürün çeşidine sahip şirketini dikkat çekici bir büyüklüğe ulaştırdı. Bir buçuk sene önce TÜSİAD üyesi oldu. Nisan 2003’te Cenevre’de Birleşmiş Milletler Avrupa Ekonomik Komisyonu’nun (UNECE) En Yenilikçi Girişimci Ödülünü aldı. Üsküdar Amerikan Kız Koleji’ni bitiren Feryal Menemenli, Boğaziçi Üniversitesi Kimya Mühendisliği Bölümü’nden mezun olduktan sonra bir süre üniversitede kariyer yaptı.  Daha sonra Eczacıbaşı’nda görev aldı ve burada 9 yıl kaldı. Laboratuvar şartlarında mikrobiyoloji alanında ve özellikle antibiyotik üzerine çalışmalar yaptı.
   <br/>
   <br/>
   Menemenli eko—sistem ve sağlıklı beslenmenin birbirini bütünleyen bir yönü olduğuna ve sanayi devriminden sonra beslenme dengesini yitiren insanlığın yeniden doğal ürünlere yöneleceğine inanıyor.
   <br/>
   <br/>
   – Ürünlerinizde kimyasal maddelerin bulunmaması niçin avantaj?
   <br/>
   <br/>
   Bir avantajdır ama ‘insanlar sadece doğal besinler yemelidir’ gibi sert bir çıkış beklemeyin benden. Çünkü dünya nüfusu hızla artıyor ve dünyanın kaynaklarını tüketmeye başladığımız şu günlerde kimyasal maddelerin kullanılması kaçınılmaz. Hatta genetik bilimi çerçevesinde yapılan çalışmaların geldiği noktada yiyeceklere yansıyan birtakım yönler oluyor ve olacak. Ancak, bu müdahale bir şekilde ölçülü yapılmalı ve tüketicinin neyi yediğini açık bir şekilde bilmesi sağlanmalı.
   <br/>
   <br/>
   Ben bir tercih olarak ürettiğim mamûllerde kimyasal maddeler kullanmıyorum. Doğada saf olarak bulunan maddeleri dikkate alıyorum. Kişisel hayatımda da —bir kısmından belki kaçınamazsınız ama— boyalardan, koruyuculardan, aromalardan uzak bir yaşam sürmeye çalışıyorum. Sebzelerimi seçerken kışın yaz sebzeleri, yazın kış sebzeleri değil de mevsim sebzelerini tercih ediyorum.
   <br/>
   <br/>
   – Türkiye’de insanlar ne yediğini biliyor mu?
   <br/>
   <br/>
   Tabii ki yasalar var ama denetimin ne kadar yapıldığına baktığımızda bu konuda alınması gereken çok mesafe olduğunu görüyoruz.
   <br/>
   <br/>
   - Katkılı ürünler zararlı mı?
   <br/>
   <br/>
   Kimyasal maddelerin kullanımına belli oranlarda izin verilmekle beraber, yapılan ciddi çalışmalar bu katkı maddelerinin uzun vadede önemli zararlar vereceğini gösteriyor. Amerikan toplumu ve Uzakdoğu toplumu karşılaştırıldığında kanser ve kalp hastalıkları açısından aşağı yukarı aynı orana sahipler. Bilimsel bulgular bunun beslenme ile ilgisi olduğunu tespit ediyor. İnsan ömrünün uzun olduğu, kalp ve kanser vakalarına en az rastlanan ülke ve bölgelerde ise doğal ürünlerle beslenildiği görülüyor. 50 yıl geriden bugüne geldiğimizde eskiden bu kadar çok kalp hastalığı, alerji, kanser vakası yoktu. Bu arızalar tesadüfi artmadı, kökü beslenmeye dayanıyor. Bu nedenle en azından çocuklarımızı bilinçlendirmeliyiz. Bakın, Avrupa, genleri ile oynanmış tohumları ülkelerine sokmamak için uğraşıyor. Ya da genleri ile oynanmış ise bunun maddenin üzerine yazılmasını şart koşuyor. İnsanların seçim hakkı olmalı.
   <br/>
   <br/>
   –İnsanlar galiba sanayileşmenin nimetlerini çok fazla sorgulamadan kabul etti?
   <br/>
   <br/>
   Bu bir eğitim meselesi. Bir tarım ilacının nasıl kullanıldığına bakmak gerekiyor. Domateste kullanılan bir ilacı gidip pamukta kullanmaya kalktığınızda çok büyük zararlara yol açabiliyor. Çok sıkı denetim ve yardım mekanizmaları geliştirilmeli ki bu tür eksiklerin önüne geçilebilsin.
   <br/>
   <br/>
   –Son yıllarda gen teknolojisindeki gelişmeler etik açıdan sorgulanıyor?
   <br/>
   <br/>
   Bitkilerin genleri ile oynama meselesi çok enteresan. Bir sürü vaka var. Örneğin patates; yıllarca patates tarlalarında bir zirai ilaç olarak kullanılan bakterinin içinden bir geni alıp patatesin DNA’sına monte ediyorlar ve patates kendi kendisini korumaya başlıyor. Ama bu sefer de tarlada başka şeyler ürüyor. Eko sistem zarar görüyor. Genetik, geleceğin bilimi. İlerlediği ölçüde hastalıklara çare bulunacak ve insan ömrü uzayacak. Bu kötü bir şey değil. Ama bunları doğru yerde kullanmak ve tabiata müdahale noktasına getirmemek lâzım. Mesela mavi gül yapmaya çalışıyorlar. Mor bitkilerden o rengi veren geni alıp güle monte ediyorlar. Bir türlü olmuyor, çünkü o renk sadece basic ortamlarda mor rengi veriyor. Halbuki gül o ortamı sağlamıyor. Yani müdahaleye karşı tabiat da kendisini korumaya çalışıyor. Mesela mavi bir gül yapıldığını varsayalım, arı onu ne renk görecek? Böcekler ne renk görecek ve nasıl döllenme olacak? Bunlar insanın küçücük aklının çok az kısmının görebildiği ve açıklayabildiği konular. Etik açıdan bu hassas denge üzerinde yoğun bir şekilde durmak gerekiyor. Ama verimlilik meselesi ve açlıkla mücadele konularında gen üzerine çalışmalar, önümüze alternatif yollar serebilir.
   <br/>
   <br/>
   –Eko sistemin zarar görüp görmeyeceğine kim karar verecek?
   <br/>
   <br/>
   İnsanın mevcut bilgiler ışığında eko sistemdeki inceliği çözebileceğini sanmıyorum. Bilinmeyenler hâlâ çok fazla. Bu öyle bir sistem ve denge ki bir yeri ile oynarken öbür tarafı bozuluyor. Bugün mevsimler değişti, dünya ısınıyor, ozon tabakası delindi. Birçok tür yok oluyor. Acayip hesaplar var önümüzdeki 50 yıl üzerine. Özellikle yağmur ormanlarında yaşayan türlerin büyük bir kısmının yok olacağına dair görüşler var. Bunlar halbuki yeryüzündeki dengeyi sağlıyor. Çok tartışılabilecek ve felsefi arka planı olan bir konu.
   <br/>
   <br/>
   –Eko sistemi koruma yönünde çalışmalar var mı?
   <br/>
   <br/>
   Ülkelerin altlarına imza attıkları anlaşmalar var. Ama kimin ne kadar uyduğuna gelirsek orada büyük aksaklıklar göze çarpıyor. Aman benden uzak dursun diye atık maddeler varillere doldurulup denizlere atıldı. İnsanlığın felaketi için şu anda kullanılan deterjan yeter. Deterjanın içindeki fosfat bileşiklerinin meydana getirdiği tahribat zamanla dehşet sonuçlar doğurabilir.
   <br/>
   <br/>
   –Kaybettiğimiz şeyleri yerine koyabilecek miyiz?
   <br/>
   <br/>
   Neden olmasın? Tanrı tabiata kendini yenileme mekanizması koymuş. Ben eczacılık tarihine çok meraklıyım ve şunu gördüm: Sürekli yeni ekoller ortaya çıkmış. Bir zaman belli bir ilaç, belli bir beslenme biçimi doğru kabul edilmiş. Fakat daha sonra bunun yanlışlığı ortaya çıkınca yeni metodlar devreye girmiş. Sanayi gelişince sentetik ürünler üretilmiş. İnsanlar bu ürünlere yönelmişler. Zararlı yönleri ortaya çıkınca şimdi doğal ürünlere bir eğilim ortaya çıktı. insanlar bilinçlendikçe bu ürünlere yöneliyorlar.
   <br/>
   <br/>
   –Kadın girişimci olarak BM’den önemli bir ödül aldınız. Girişimci kadınlar Türkiye’de hangi noktada?
   <br/>
   <br/>
   Girişimci kadınlardan evvel, girişimciliğin nerede olduğuna bakmak gerekiyor: Girişimcilik Türkiye şartlarında o kadar zor ki, insanlar birilerinden görerek bazı hareketlerde bulunuyorlar. Halbuki Türkiye’de refahın artması için istihdamın ve üretmenin ortaya çıkması, dolayısı ile birilerinin bu zemini oluşturması gerekiyor. AB, bu konuya çok eğiliyor ve Kobi’leri her açıdan destekliyor. İnsanı bürokratik engellerle ve vergiyle sıkboğaz ederseniz, ihracat yaparken bile önüne zorluklar koyarsanız girişimciliğin bir yere gelmesi çok zor. Ancak Türkiye AB’ye uyum sürecinde konunun önemini kavramış vaziyette. Belli kurumları ile bu destekleri vermekte.
   <br/>
   <br/>
   –Girişimci bu destekleri ne kadar biliyor?
   <br/>
   <br/>
   Bunlar sistemli bir şekilde aktarılmıyor. Son zamanlarda başarılı teşebbüsler var. Sivil toplum kuruluşlarına ve medyaya çok büyük görevler düşüyor. Kadın ve erkek olmaya gelince; bu önemli ölçüde eğitim ile alakalı. Anadolu’da birçok girişimci kadın tanıyorum ama belli bir büyüklüğün ötesine taşıyamıyor kendisini. Nereden bilecek 6. çerçeve programını. Bu kadınları zenginlik yaratır hale getirmek vazifemiz olmalı. Yoksa Türkiye’de kadın, kadın olmaktan dolayı bir zorluk yaşamıyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2667&yorum_id=1), [web.archive.org (arşiv bağlantısı)](http://web.archive.org/web/20030904095525/http://www.aksiyon.com.tr:80/detay.php?id=2667&yorum_id=1)
