# Balkanlar Yunan'a kaldı

*Harun Odabaşı 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güneydoğu Avrupa veya Balkanlar. Her iki kavram aynı coğrafi bölgeyi tanımlamasına rağmen Avrupa Birliği ısrarla söz konusu bölgeye Güneydoğu Avrupa diyor.
  </font>
 </div>
 <div id="newsText">
  <font class="detail-text">
   Mübalağalı bir yorum sayılmayacaksa bu, Balkanlar'ı tarihte bağlı bulunduğu aidiyet ve yüklemelerden sıyırarak AB ile entegre etmenin dışa yansıması aynı zamanda.
   <br/>
   <br/>
   Türk askerlerinin Kosova'ya girişi sırasında bölge halkının Türk bayrakları ile yaptıkları şova varan sevinç gösterileri, sıcak ilgi, dün ile bugünün buluşmasıydı. Dışişleri Bakanı İsmail Cem'in Kosova'ya gitmesi, II. Murad'ın mezarını ziyaret edip anı defterine kaydettiği anlamlı cümleler bu manayı daha da pekiştiriyordu. Bu iki tablo bile Türkiye'nin rakibi olan ve Balkanlar'da etkili olmasını istemeyen ülkeleri kıskandırmaya ve neler oluyor denmesine yetti. Ama Türkiye'nin Balkan ülkelerinde yaptığı yatırımlara baktığımızda hiç de öyle korkulacak(!) bir durumun olmadığı görülüyor. Nüfusu Türkiye'nin 6'da biri, milli geliri Türkiye'den az, ihracatı 1997 yılı itibarı ile 10 milyar dolar olan Yunanistan'ın Balkanlar'daki yatırımı (sıkı durun) Türkiye'nin üç katı. 199297 yılları arasında gösterdiği performans ile yatırımlarını 34 kat artırmış.
   <br/>
   <br/>
   Burada kuru bir milliyetçilik söylemi ile Yunanistan'ı düşman ilan etmiyoruz. Ama Yunanistan bizim Balkanlar'da kendi kulvarımızdaki en dişli rakibimiz. Zaten Yunanistan ile Türkiye mutlak anlamda dost iki ülke olmayı başarsa bile rekabet bitmeyecek. Ortada bir etkin olma mücadelesi var. Buna rağmen hafif sıklet kategorisindeki rakibimiz kadar bile yatırım yapamayışımız Türkiye'nin çıkarları ve kapasitesi ile çelişiyor.
   <br/>
   <br/>
   Türkiye'nin Osmanlı'nın bir vârisi olarak ihtişamla karşılanması yerine sessiz ve derinden gitmek her halde hem rakip ülkeleri korkutmamak hem de somut neticelerin alınması açısından daha akıllıca olurdu. Zira ekonomik gücünü sağlayamadığın bir bölgede siyasi bir güç haline gelmenin imkanı olmuyor.
   <br/>
   <br/>
   Türkiye Orta Asya'daki boşluğu ağır kusurları ve eksikleri olmasına rağmen gücü nisbetinde doldurmayı başardı ama aynı özeni Balkanlar'da gösterdiğini söylemek mümkün değil.
   <br/>
   <br/>
   Türk iş adamlarının Ortaasya ülkelerinde yaptığı yatırım seferberliğine benzer bir çıkışı Balkanlar'da yapan Yunanlı iş adamları kendi ülkeleri açısından bu olumlu tablonun oluşmasında büyük rol oynadılar. Yunan devleti, firmalarının siyasi ve ekonomik açıdan en büyük destekçisi oldu. Türkiye ise hem birilerinden çekindiğinden dolayı hem de ekonomik basiretsizlik yüzünden Balkan yatırımlarına aynı oranda destekçi olamadı. Yatırımın analizine baktığımızda karanlık tablo net bir şekilde ortaya çıkıyor:
   <br/>
   <br/>
   ARNAVUTLUK:
   <br/>
   <br/>
   Yunanistan: İtalya'nın ardından ikinci büyük yabancı yatırımcı. Yunan sermayesinin 250 girişimi bulunuyor. Toplam 76 milyon dolarlık yatırımlar içinde en büyüğü Pire Bankası.
   <br/>
   <br/>
   Türkiye: Türk girişimcilerinin yatırımları arasında bir ayakkabı fabrikası, salyangoz işleme tesisi var. Ayrıca bir Türk şirketi 12 milyon dolarlık konut ve 30 milyon dolarlık iş merkezi inşaatını üstlenmiş durumda.
   <br/>
   <br/>
   BULGARİSTAN:
   <br/>
   <br/>
   Yunanistan: Bin kadar Yunanlı şirketin toplam 194 milyon dolarlık yatırımı var. Yabancı sermaye sıralamasında üçüncü, toplam içinde yüzde 10. Şirketlerin yarısı telekomünikasyon alanında faaliyet gösteriyor.
   <br/>
   <br/>
   Türkiye: 1640 Türk şirketinin bu ülkedeki toplam yatırımı 105 milyon dolar. Türkiye doğrudan yatırımcılar sıralamasında dokuzuncu basamakta. Şişe Cam'ın yanı sıra Niğbolu'da karton fabrikası alan Süzer Holding ile parke üreten bir tesis kuran Cavit Akpınar, Türk yatırımcıları arasında bulunuyor. Sudi Özkan, Sofya'daki Sun Oteli'ni satın aldı.
   <br/>
   <br/>
   ROMANYA:
   <br/>
   <br/>
   Yunanistan: 550 Yunan şirketinin toplam yatırımı 900 milyon dolar. Telekomünikasyon ve gemi sanayii sektöründe Yunanistan'ın ağırlığı hissediliyor.
   <br/>
   <br/>
   Türkiye: Sayıları 5 bin 600'ü bulan Türk şirketlerinin toplam yatırım miktarı 189 milyon dolar düzeyinde tahmin ediliyor. Bayındır Holding'in bankacılık, sigortacılık ve inşaat sektöründeki yatırımları bulunuyor. Efes Pilsen'in 60 milyon dolarlık tesisi, Park Holding'in 23 milyon dolarlık maya fabrikası, Global Menkul Değerler'in Romanya Fonu faaliyette.
   <br/>
   <br/>
   MAKEDONYA:
   <br/>
   <br/>
   Yunanistan: Makedonya'daki devlete ait petrol rafinerisi 182 milyon dolara Yunanlılara satıldı. Ayrıca SkopjeSelanik arasında bir petrol boru hattı inşaatı Yunanlılara verildi. Bu ülkedeki Yunanistan sermayesi 292 milyon doları buldu.
   <br/>
   <br/>
   Türkiye: Ziraat Bankası ve Comerzialna Bank ortaklığıyla 22 milyon DM sermayeli bir banka kuruldu.
   <br/>
   <br/>
   SIRBİSTAN:
   <br/>
   <br/>
   Yunanistan'ın toplam yatırımı 1.1 milyar dolar. Sırp telefon tekelinin yüzde 49'u İtalyan ortaklı Yunan şirketi tarafından satın alındı. Sırp cep telefonlarında lisans 20 yıl süreyle yine aynı şirkete ait.
   <br/>
   <br/>
   Yunanistan destek alıyor
   <br/>
   <br/>
   Türkiye Müteahhitler Birliği Başkanı Kadir Sever, Yunanistan'ın Balkanlar'da etkili olmasının bizatihi kendi gücünün ötesinde ABD, İspanyol, Rus ve İtalyan firmaların finans gücünün Yunanistan'ı desteklemesine bağlı olduğunu  söylüyor.
   <br/>
   <br/>
   Esasen Balkanlar'ın imarı konusu Türk iş adamlarının önüne yeni çıkmış bilinmeyen bir fırsat değil. Özellikle Türk müteahhitlerin  BosnaHersek'te de gayet önemli tecrübeleri var. Balkan ülkeleri Rus boyunduruğundan boşalınca ilk başlarda herşey toz pembeydi. Hatta Kadir Sever'in ifadesi ile, Arnavutluk dahil, birçok Balkan ülkesinin temsilcisi Türkiye'ye geldiğinde 'gelin, yatırım yapın, her türlü desteğimiz arkanızda olacak' diyordu. Ama bunlar hep siyasi tarafı ağır basan, arkası gelmeyen laflar. Vaatlerinin onda birini dahi yapamıyorlar.
   <br/>
   <br/>
   ABD ile AB arasında büyük yarış
   <br/>
   <br/>
   Balkanlar'ın ekonomik açıdan kalkınma mücadelesinde ABD ile AB arasında çok seviyeli ama şiddetli bir rekabet ve bir yatırım yarışı var. AB, Balkanlar'ın imarı için ABD'ye ihtiyaç olmadığını, bu konunun kendileri tarafından halledilebileceğini nazikçe ifade ederken ABD de eli boş durmuyor ve yatırım için her fırsatı değerlendiriyor. BosnaHersek ve Kosova sorununun çözümünde ABD"nin etkinliği göz önüne alınırsa bu isteğinin anormal karşılanmaması gerekir.
   <br/>
   <br/>
   AB ile ABD arasında sıkışan Türkiye ise çıkış arıyor. Avrupa Birliği'nin Balkanlar konusunda Türkiye'yi dışlayan ve bu konuda yumuşamak istemeyen sert bir tutumu var. Geçtiğimiz Haziran ayında Slovenya'daki toplantıda Avrupa Müteahhitler Birliği İcra Komitesi'nin aldığı ve yönetim kurulunda oylamaya götürdüğü bir karara göre Romanya, Yunanistan ve Kıbrıs'a oradaki ihalelerde ayrıcalık tanınması isteniyor. Türkiye'nin oy hakkının olmadığı toplantıda Türk yetkilinin Türkiye'nin de birikimlerinin gözardı edilmemesi gerektiği ve üç ülkeye Türkiye'nin de eklenmesinin faydalı olacağı yönündeki itiraz ve önerisi ise bir çırpıda reddediliyor.
   <br/>
   <br/>
   Kadir Sever'e göre Türkiye'nin Balkanlar'daki ihalelerde birinci firma olarak iş yapması gelişmeler ışığında mümkün değil. Ancak ikinci el taşeron firma olarak bazı firmalarla ortaklıklara gidilebilir. Normal şartlarda mümkünken Yunanistan ve Sırbistan ile siyaseten bu ortaklık mümkün değil. Ancak Romanya ile mümkün. Türk firmalarından bazıları Romen firmaları ile görüştü ve bazıları anlaşma sağladı bile.
   <br/>
   <br/>
   5 milyar dolarlık pasta kime gidecek?
   <br/>
   <br/>
   Balkanlar'ın imarında bazı prosedürler var. Bu kurallara uyulmadıktan ya da şartlar yerine getirilmedikten sonra 5 milyar dolar olduğu tahmin edilen pastadan pay alınabilmesi mümkün değil. Kadir Sever bu prensipleri şöyle anlatıyor: "Ekonomide değişmez kurallar var. Bir bölgeye hangi ülke kredi aktarırsa bu krediden kendi ülkesinin firmasının yararlanmasını ister. Almanya Balkanlar'a 2 milyar marklık bir kredi aktardı ise bu parayı çoğunlukla Alman firmalara kullandıracaktır. Ve bu çok doğaldır. Türk firmalarının endişeleri bu noktada çok büyük. Türkiye finansmanın önünü açmadan Balkanlar'da elle tutulur birşeyler yapamaz. İmar dendiğinde Kosova, Sırbistan, Arnavutluk, Bulgaristan, Bosna Hersek ve Hırvatistan'ı yani bir bütün olarak Balkanlar'ı düşünüyoruz."
   <br/>
   <br/>
   Peki, Türkiye'nin hiç mi yâver giden işi yok! Var ama yeterli değil. Örneğin Avrupa Konut Yapımcıları Federasyonu'nun dönem başkanı Atilla Şenol bir Türk. Bu Türk firmalarının Balkanlardaki faaliyetlerinde önümüzü açabilecek bir faktör olabilir. Ama nereye kadar?
   <br/>
   <br/>
   Türkiye boş durmuyor
   <br/>
   <br/>
   AB Türkiye'yi dışladığında Türk tarafı boş durmadı, Kosova'ya bir heyet gönderdi. Türk firmaları oradaki çalışmaların dışında kalmak istemiyor. AB özel bir ofis açtı. Türkiye hemen 78 kişiyi oraya gönderdi. Kosova'da çok ciddi bir yatırım yok. Dışişleri Bakanlığı Türk firmalara yatırım yapılması yönünde baskı yapıyor. Ancak geçmişte Türk firmaları Bosna Hersek'teki faaliyetlerinde devletten yeterince yardım alamadı. Ne zaman ki Türk Eximbank 20 milyon dolar aktardı, bir şeyler yapıldı. Yani kredi şart, peki ne kadar? Kadir Sever en az 250 milyon dolar diyor. Böyle bir fonlamaya gidilmesi durumunda Türkiye'ye kısa sürede para olarak 500 milyon doların gireceğini, mal ve hizmet olarak da kredinin yüzde 85'inin geri döneceğini söylüyor.
   <br/>
   <br/>
   Eximbank mı "Bağışbank" mı?
   <br/>
   <br/>
   Türk Eximbank'ın karar alma biçiminden şikayetçi olan Sever, şunları söylüyor: "Türk Eximbank'ın dünyada örneği yok. Tamamen politize olmuş. 10 yıl sonra paranın geri dönmeyeceği alanlara kredi açması, sistemin rasyonellikten uzak işlediğinin delilidir. Biz Balkanlar'daki sıkıntılarımızı anlattık ama tek kuruş kredi alamadık. Eximbank mı "Bağışbank" mı olduğuna karar vermelidir. Şu anda Rusya'ya 350 milyon dolar para aktardı, bir 350 milyon doların hazırlığı yapılıyor. Eximbank kendisi karar vermiyor, tamamen hükümetin güdümünde. Bu durumdan onlar da şikayetçi ama yapabilecek birşeyleri yok".
   <br/>
   <br/>
   Yunanistan'ın Helen milliyetçiliğine dayalı yayılmacı politikalarından Türkiye'nin alacağı dersler var. Büyük oynamak için sadece büyük düşünmek yetmez, onun psikolojik altyapısını da oluşturmak gerekir...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4671-balkanlar-yunana-kaldi.html), [web.archive.org (arşiv bağlantısı)](http://web.archive.org/web/20140218132455/http://www.aksiyon.com.tr:80/aksiyon/haber-4671-balkanlar-yunana-kaldi.html)
