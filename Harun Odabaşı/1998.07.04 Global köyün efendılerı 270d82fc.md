# Global köyün efendılerı

*Harun Odabaşı 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya büyük bir değişim ve dönüşüm içerisinde. Boyutları itibarı ile insanlık tarihinde eşine rastlanmayan bu değişim ve dönüşümün küreselleşme boyutu birçok faktörü içerisine alacak zengin bir muhtevaya sahip.
  </font>
 </div>
 <div id="newsText">
  <font class="detail-text">
   Küreselleşme esasta sadece ekonomik bir olgu değil; kültürel, siyasi, sosyal, hukuki ve uluslararası boyutları da var. Kültürel faktörü dışlayarak sadece ekonomik donelerle izah edilecek bir küreselleşme eksik kalacaktır. Eğitim sisteminden yaşama ve davranış biçimine, beslenmeden müzik ve eğlence biçimine, giyim kuşamdan hayatı algılama anlayışına kadar bir çok alanda ABD ve Batı değerlerine özgü kalıplar, günümüzde bütün milli kalıpları zorluyor ve değişimi, kendi biçimine uygun şekillendiriyor. Bu değişimde kimse kimseye bildiğimiz anlamda baskı yapmıyor; sadece insan psikolojisinin en güçlüye benzeme, ondan ayrılmama eğilimi rol oynuyor. Aslında ABD'nin kitle kültürü oluşturmadaki üstünlüğü çok açık, herkesi aynı potada kolayca kaynatabiliyor. Yoksa her yerde artan sayıda gencin 'blucin' giyip, hamburger yiyip, Coca Cola içerken pop müziği dinlemesi nasıl açıklanabilir?
   <br/>
   <br/>
   Herkes haklı galiba!
   <br/>
   <br/>
   Küreselleşmenin lehinde ve aleyhinde birçok söz söyleniyor. Her iki tarafın da haklı gerekçeleri mevcut. Özetle küreselleşmeyi savunanlar yaşanan bu olgunun doğal bir süreç olduğunu, dünya ülkelerinin ve Türkiye'nin engelleyemeyecekleri bu yükselen değere karşı çıkmak yerine onu anlamaya çalışmalarının, pastadan alacakları payı artırmaya gayret etmelerinin daha rasyonel bir strateji olacağı görüşündeler. Küreselleşmenin karşısında olanlar ise küreselleşmenin insanlığa mutluluk getirecek bir proje olmaktan çok uzak olduğunu, dünya genelindeki gelir dağılımı adaletsizliğini fakirler aleyhine daha da bozacağını savunuyorlar. Rakamların dili de bu düşünceyi doğrular mahiyette bulgular ortaya koyuyor. Batı'nın en büyük kapitalist düşünürleri dahi komünizmin iflası ile rakipsiz kalan kapitalizmin dünyada var olan çelişkileri çözmede yetersiz kalmasının yanında bu konuda gayret göstermediğinin altını çiziyorlar. Bu durum da dünya insanlığının tümünü kuşatacak 'bir yeni model' ortaya koyuncaya kadar sıkıntıları büyüterek yaşatacak.
   <br/>
   <br/>
   Bir de OECD bünyesinde çalışmaları başlatılan ve '21. Yüzyılın Anayasası' olarak adlandırılan Çok Taraflı Yatırım Anlaşması (ÇTYA) var ki dolaylı dolaysız bütün yabancı sermaye yatırımlarının önündeki engelleri ortadan kaldırarak devlet hukukunun üstünde amir hükümler ihtiva ediyor. İçerisindeki maddeler öylesine radikal ki kendini gelişmekte olan ülke tabiriyle tanımlayan Türkiye'nin itirazına hacet kalmadan Fransa ve Almanya gibi gelişmiş ülkelerin çok şiddetli karşı çıkmasına sebep oldu.
   <br/>
   <br/>
   Küreselleşme konusunda şu soruların cevabı çok önemli: Küreselleşme nasıl başladı? Hangi enstrümanları kullanarak gerçekleşiyor? Küreselleşenler ve küreselleşemeyenler açısından meselenin boyutları nelerdir? Henüz taslak halinde olmasına rağmen ÇTYA ne ifade etmektedir? Çok uluslu şirketler arasında yaşanan şirket evlilikleri dünyayı nereye götürüyor? ABD ve AB rekabeti sonucu 3. dünya bavaşı çıkabilir mi?
   <br/>
   <br/>
   Küreselleşme nasıl başladı?
   <br/>
   <br/>
   Sermayenin küreselleşmesi anlamındaki gelişmenin ilk olarak Birinci Dünya Savaşı'ndan sonra başladığını söyleyebiliriz. İkinci Dünya Savaşı'nın ardından sermayenin daha ziyade kendi ülkesinde yatırıma dönüşmesi fikri benimsenmiş, bu hususta kısıtlayıcı hükümler getirilmişti. Finans konuları ile yakından ilişkili 'konvertibilite' kavramında tanım değişikliği buna çok iyi bir örnek: Meşhur Bretton Woods sisteminde bir paranın konvertible sayılması için sadece mal ve hizmet hareketlerinin serbestleştirilmesi yeterli idi. Yurtdışına sermaye çıkışını kısıtlayıcı uygulamaları en başta ABD ve İngiltere gibi ülkeler gerçekleştiriyordu. Almanya da bundan farklı değildi. İç dinamiklerinde değişiklik yaşayan ABD şimdilerde konvertibiliteyi daha farklı tanımlıyor. Artık sadece mal ve hizmet değil sermaye hareketliliğinin de sınırlandırılmaması gerekiyor.
   <br/>
   <br/>
   Prof. Dr. Ömer Dinçer sermayenin bulundukları ülkeleri terkedip gelişmekte olan ve az gelişmiş ülkelere yayılmasının zorunluluktan kaynaklandığını kaydederek konuyu şu şekilde izah ediyor: "Gelişmiş ülkelerde yapılan yatırımların katma değeri düştükçe ve maliyetler arttıkça ucuz iş gücünün bulunduğu ülkelerin cazibesi sermaye açısından arttı. Üretim alanlarını genişleterek ve yeni tüketim alanları oluşturarak büyüme ve kârlılık artacaktı. İkincisi, ülkelerin ve şirketlerin sermayesi büyüyecek, şirketlerin kökünün bulunduğu yere yani gelişmiş ülkelere akacaktı. Çok önemli bir üçüncü faktör de üretim farklı ülkelere kaydırılacağı için gelişmiş ülkelerde çevresel sorunlar yaşanmayacaktı." Dinçer'e göre bu hali ile küreselleşme ekonomik anlamda bir tekelleşmedir.
   <br/>
   <br/>
   Paranın gücü
   <br/>
   <br/>
   ABD'nin en büyük gücü, finans kaynaklarını elinde tutmasından, finans piyasalarına egemen olmasından kaynaklanıyor. Uluslararası tüm işlemlerde geçerli olan para, ABD doları başta olmak üzere Japon Yeni ve Alman Markı. Bu durum bir rezerv imkanını da doğuruyor. ABD Dolarının uluslararası işlemlerin üçte ikisini (% 60) gerçekleştiren araç durumunda olması, rezerv para olmasının bir nedeni ve sonucu. AB'nin dolara rakip olarak çıkarmak istediği EURO gerçekleştiğinde doların küresel konumunun sarsılabileceği tahmin ediliyor. Bir paranın dünya parası olması değerini koruması, yeterli miktarın arz edilmesi, ekonominin her alanında gücünü sürdürmesi ve bu parayı kullananların bu güce inanması ile doğru orantılı. ABD'nin gücü ve dünyanın buna inancı o kadar yüksek ki, yıllardır 100 milyar dolar civarında açık vermesine rağmen dolar gücünü sürdürüyor. Halkın cebinde dolar ya da mark taşıması onu kullanan ülkenin bu ülkelere faizsiz kredi vermesi anlamına geliyor. Dünya ticaretinin büyümesi bu paralara olan talebi artırıyor. Aynı zamanda ne kadar çok ülke bu paraların hükmetme alanına girerse ve konvertibiliteye geçerek, bu paraları rezerv olarak tutma durumunda kalırsa, para sahibi ülkelerin durdukları yerden kazançları artıyor. Güçlü ülke güçlü parası ile küresel boyutta büyük ve kolay bir rantın da sahibi oluyor.
   <br/>
   <br/>
   Ekonomistdanışman Ege Cansen EUROdolar mücadelesine farklı bir bakış açısından yaklaşıyor. Cansen, EURO'nun ABD Dolarına rakip olmasının uzun vadede Amerika'nın lehine bir durum oluşturacağını ileri sürüyor. Cansen, "Doların bütün dünya ülkelerinde rezerv olarak kullanılması Amerika'yı tembelliğe itti. Üretim yeteneğini azalttı. Son 40 yılın istatistiğine bakıldığında Amerika ekonomisinin birçok ülkenin gerisinde bir büyüme yaşadığını görüyoruz. EURO tabii ki doların birtakım fonksiyonlarına ortak olacak. Ama herhangi bir canlı kendisi ile beraber yaşayanların tamamen aleyhinde olacak bir gelişme ortamında kendi sonunu hazırlayacak bir ortamın içerisine girmez. Sürekli olarak karşı tarafı iterek refahı sonsuza kadar artırmak kabil değil. Süreç kendi alternatifini üretir. Şimdi Amerika bütün gücüne rağmen birçok beladan başını alamamıştır" diyor.
   <br/>
   <br/>
   Teknolojik buluşlar değişimin öncüsü
   <br/>
   <br/>
   Dünyada değişimi uyaran etkenlerin başında teknolojik buluşlar geliyor. ABD başta olmak üzere gelişmiş ülkeler yeni buluşları ortaya çıkarmakla kalmayarak, bunları sanayiye uyguluyor, satılabilir mallar, hizmetler durumuna dönüştürerek pazarlıyor. 197691 arasında tıp, fizik, kimya gibi pozitif bilimlere verilen 102 Nobel Ödülü'nün 63'ünü ABD'li bilim adamları aldı. Almanya ve İngiltere ise 9'ar ödülle yetindiler. İngiltere buluşlarını sanayiye uygulamada geri kaldığı için, çoğu zaman ABD'ye satıyor. Bu durum ABD'nin diğer ülkelere göre çok önemli bir üstünlük sağlamasına sebep oluyor. Japonya ise katma değeri az olan ürünlerde ilerleme kaydettiği için ABD'nin öncülüğüne yetişemiyor.
   <br/>
   <br/>
   Dev firmalar tekelleşme istiyor
   <br/>
   <br/>
   İktisatçılar ve siyasetçiler sürekli rekabet piyasasının faziletlerinden bahsetseler de bu dev ölçekli firmalar rekabet etmek istemiyorlar. Teknoloji yolu ile rekabetin önüne geçemeyen firmalar, durgunluk zamanlarında, ya da firmanın reddedemeyeceği şartları öne sürerek, rekabet yapan firmayı ele geçiriyorlar. Bazen sermaye piyasalarındaki hisseleri toplamak, bazen sınır içi ya da sınırlar ötesi firmaları birleştirmek, bazen de rakip firmayı blok olarak satın almak sureti ile rakiplerini piyasadan siliyorlar. Böylece dünya çapında firma sayısı başlıca sanayi dallarında giderek azalıyor. Gelişmiş ülkeler kendi içerisinde rekabetin önünü açarak ve tek olmanın önünü kesecek sert tedbirleri alarak hareket etmek isterken diğer firmalara gelince mücadele tek yönlü işliyor. Yüksek teknoloji ve yüksek finans gücü daha geri teknoloji ve daha zayıf sermayeli firmaları kolayca ele geçirebiliyor. Böylece rekabet yok ediliyor.
   <br/>
   <br/>
   Devler birleşerek 'Megadev' oluyor
   <br/>
   <br/>
   Rekabetin acımasızlığı karşısında tekel oluşturmak veya güç birleştirmek isteyen firma sayısında son yıllarda büyük artış oldu. Dev büyüklükteki şirketlerin hızla birleşmesini sürdürmesinin özellikle bazı sektörlerde meydana getireceği tekelleşme ve kartelleşmenin de tüketicilerin aleyhine sonuçlar doğuracağı belirtiliyor. Dışarıdaki tekelleşmeye göz yuman ABD iç piyasada tekelleşmenin önünü alabilmek için sert tedbirler alıyor. Ancak sermayenin politik alandaki gücü arttıkça karar süreçlerinde daha etkin rol oynuyor. Ve devletin politikasını aşan kararlar aldırabiliyor. Bunun son örneği, bir derginin araştırmasına göre dünyanın en zengini kabul edilen Microsoft'un mimarı Bill Gates. Gates, ürünlerinin entegre olarak satışını sağlamayı ve başka şirketlerin mamullerine uyumsuz çıkmasını istiyor. ABD içerisinde rakibi şiddetle buna karşı çıkıyor ama konu henüz netlik kazanmış değil. Burada şu soru çok büyük önem kazanıyor; bütçeleri devletlerin bütçelerine denk şirketler ileride tekelleşmek istediklerinde bunun önü alınabilecek mi yoksa bu yeni bir kaoslar çağının başlamasına mı sebeb olacak? Fitüristler bu gelişmelerin önünün alınmaması halinde 2010 yılına kadar dünya ekonomisinin 300400 şirketin eline geçeceğini söylüyorlar.
   <br/>
   <br/>
   Rekabet ortamında pazar paylarını korumak ve artırmak isteyen firmaların şirket evliliklerine gittiğine dikkat çeken Dış Ticaret Müsteşarı Yavuz Ege ise, dünyada şirket evliliklerinin meydana getirdiği istikamete Türkiye'nin ayak uydurması için trendlerin farkında olması gerektiği üzerinde duruyor. Tekelleşme hususunda dünya genelinde müeyyidelerin yeniden gözden geçirilerek sert tetbirler alınması zorunluluğunu hatırlatan Ege, EURO'yla birlikte AB'nin kendi içerisindeki ticaretinin artacağını ve AB'nin daha içe dönük bir yapıya gideceğini savunuyor. Bu durumda Türk firmalarının pazara girmesinin zorlaşabileceğini söyleyen Ege'ye göre ihracatı artırabilmek için Türk firmaları bir an önce şirket evliliği ve sermaye aktarması yoluyla bu pazarlarda yerini almalı. EURO'ya geçişle birlikte Türk firmalarının çeşitli paralarla değil bir para birimiyle hesaplarını yapması fiyatla ilgili kararları kolaylaştıracak. Güçlü ve istikrarlı bir EURO kur riskini azaltacağından firmalara daha orta vadeli plan yapma olanağı verecek.
   <br/>
   <br/>
   Şirket evliliklerinde ABD başı çekiyor. 1997 yılında ABD'deki en büyük 10 şirket birleşmesinin değeri (işlem hacmi) 165.8 milyar dolar olarak gerçekleşti. 1998 yılında ise daha yarıyıl bitmeden sadece üç birleşmenin değeri toplamda 193.6 milyar dolara ulaşarak bu rakamı geride bıraktı. ABD'de yaşanan bu üç birleşme, 72.6 milyar dolarla Citicorp ve Travelers Group, 61 milyar dolarla SBC ve Ameritech, 60 milyar dolarla BankAmerika ve NationsBank birleşmesi aynı zamanda dünya çapındaki şirket birleşmelerinin de en büyükleri oldu.
   <br/>
   <br/>
   Prof. Dr. Osman Zekai Orhan, zaten global çalışan dev şirketlerin birleşmesi ile tekelleşmenin alt yapısının oluştuğuna dikkat çekiyor. Bir şirketin o alanda hizmet veren tek şirket olmasının tek başına kartelleşme kabul edilemeyeceğini de söyleyen Orhan, rakipsiz olmanın avantajlarını istismarı engelleyecek, uluslararası geçerliliği olan sert tedbirler alınırsa dünyada kartelleşmenin önünün alınabileceğini savunuyor. "Kapitalist sermaye güçlendikçe ekonomiyle birlikte siyaseti de etkilemeye çalışıyor" diye konuşan Osman Orhan, konuya duyarlı siyasetçilerin bu gelişmeye de bir çözüm bulmalarının geleceğin dünyası açısından zaruret olduğunu söylüyor.
   <br/>
   <br/>
   Marka sırtından milyarlarca dolar
   <br/>
   <br/>
   Gelişmiş devletlerin, uluslararası şirketlerin imaj oluşturarak belleklere kazıdıkları markalar vasıtası ile hiç emek vermeden milyarlarca dolarlık bir rant oluşturuyorlar. Benetton, Pierre Vardin, Polo, Versace gibi dünya çapında markaların kullanım hakkı bir bedelle satılıyor. Üretim işini fason olarak başkaları gerçekleştiriyor, satışını başkaları gerçekleştiriyor. Sadece isim hakkı üzerinden para alınıyor.
   <br/>
   <br/>
   Özellikle lüks tüketimdeki mallar aynı kalite malın birkaç katı fiyatla satılmasını mümkün kılıyor. Örneğin ABD'de 35 dolara satılan Polo gömlekler, markasını çıkartarak satılması halinde 7 dolar ediyor; fark muazzam. Yerleşmiş, moda haline gelmiş markalar her şekilde önemli bir rant kaynağı. Gelişmekte olan ülkeler aynı kalitede ürünü üretse bile onu tanıtacak ve imajını sağlayacak haberleşme araçlarını kullanamadığı için uluslararası marka olamıyor.
   <br/>
   <br/>
   Öğretim üyeliği görevini Amerika'da sürdüren Prof. Dr. Coşkun Şamlı, global bir marka üretmenin mamul üretmekten daha zor ve maliyetli bir hadise olduğunu belirterek Türkiye'de giyim veya diğer alanlarda marka oluşturmak isteyen kuruluşların sermayelerini biraraya getirmelerinin bir zorunluluk olduğuna işaret ediyor. Global marka olmak isteyenlerin dünyanın dört bir tarafındaki ülkelerin iletişim araçlarına girmesinin maliyetinin, tahmin edilenin çok üstünde olduğunun altını çiziyor.
   <br/>
   <br/>
   Türkiye öncelikli bir alan belirlemeli
   <br/>
   <br/>
   Gelişmiş ülke ile gelişmekte olan ülkeler arasında üretim ve pazarlama mamullerinin çok farklı oduğunun altını çizen Şamlı şunları söylüyor: "Gelişmiş ülkeler, teknoloji, endüstriyel ürünler, moda ve tüketim amaçlı kullanılan teknoloji, yüksek teknolojili ürünler, eğitim ve bilgi, sermaye yoğun ürünler üzerinde faaliyet gösterirken Türkiye gibi gelişmekte olan ülkeler, eşya, hediyelik eşyalar, hammaddeler, yarı mamuller, gezitatileğlence, temel sanat ve el işleri, emek yoğun ürünler üzerinde yoğunlaşıyor. Bu durumda Türkiye'nin bir üst lige çıkması için öncelikle yapabileceği alanlarda en iyisi olmaya çalışmalıdır. Örneğin turizm önemli bir saha ve Türkiye'nin bu noktada yapacağı çok şey var. Bunun dışında öncelikli olarak gerçekleştirmek istediği bir iki sektör üzerinde ağırlıkla durmalıdır. Bütün alanlarda başarılı olması imkanlar ölçüsünde zaten mümkün değil."
   <br/>
   <br/>
   ABD-AB rekabeti kızışacak
   <br/>
   <br/>
   2000'li yılların başında AB parasal ve siyasal bütünleşmesini sağlarsa ABD'nin yeni ekonomik düzenine ciddi bir muhalefet doğmuş olacak. AB GSYİH ile nüfus ve dış ticaret hacmi ile dünyanın en büyük ve güçlü ekonomisi olarak kendi kurallarını koymak isteyecek. AB 'eşitler arasında birinci olmak' için aynı zamanda teknolojik ve askeri liderliğini de garanti altına almayı istiyor. O zaman EURO dünya parası olarak doları ikame edebilecek.
   <br/>
   <br/>
   Firmaların tekel gücünü koruma, yenilerinin kendi topraklarında doğuşunu destekleme ama başka topraklarda doğuşunu engelleme yönündeki stratejilerde devletin yönlendirici bir gücü var. Jet uçak sanayiinde yaşanan çatışma bu konuya çok güzel bir örnek teşkil ediyor. Bu aynı zamanda süper güçlerin kendi aralarındaki acımasız rekabetin de ipuçlarını veriyor: ABD dünyada tekel konumunda olan firmalarına askeri siparişler vererek destek oluyor. AB bu alanda söz sahibi olmak isteyince dört üye devlet bir araya gelip Airbus şirketini kuruyor; tekel gücünü pekiştirmek için, ABD'li Boeing yine ABD'li McDonell Douglas ile birleşme kararı alıyor. AB buna şiddetle karşı çıkıyor. Başkan Chirac AB için tehlikeyi belirtiyor: Başkan Clinton AB'nin Airbus'a yardım ettiğini, Boeing'in girişimine bir darbe vurulursa ABD'nin karşılık verme gücü bulunduğunu bildiriyor. Sonunda AB, Boeing'i mahkemeye veriyor ama kaybediyor. Bu arada her iki taraf açısından devletin şirketlere nasıl destek verdiğini net bir şekilde ortaya döküyor.
   <br/>
   <br/>
   ABD'ye tepki büyüyor
   <br/>
   <br/>
   ABD'nin küreselleşmede tek olma arzusuna Avrupa ülkelerinden sert tepkiler geliyor. Bu hususta başı çeken ülkelerden Fransa'da Jacques Chirac, sonradan yalanlamasına rağmen 1997'de bir dergiye şu beyanatı veriyor: 'Clinton'ın pazarlama planında biz fazlalardan başka bir şey değiliz. Amerikalılar herşeyi kendileri yapmaya kararlı görünüyorlar. Bizi önemsemiyorlar.' Fransa'nın değişik yerlerde gösterdiği tepkilerle örtüşen bir söz doğrusu bu. Almanya da Fransa'dan farklı düşünmüyor. Der Spiegel(Ayna) dergisi Eylül 1997 sayısının kapağını 'ABD: Dünyanın Efendisi' başlığı ile ABD'ye ayırmıştı. Paylaşımda birileri adına büyüme olurken diğerlerinde sürekli azalma olduğu müddetçe çelişki daha da derinleşecek. Bu durumun önümüzdeki yıllarda hangi gelişmelere gebelik yapacağını şimdiden kestirmek çok güç.
   <br/>
   <br/>
   Sermaye hareketlerinin yapısı
   <br/>
   <br/>
   Aslında küreselleşen sermaye kavramını iki bölümde ele almak gerek. Birincisi finans sermayesi yani mali piyasalar arasında hareket eden parasal sermaye. İkincisi, makinateknoloji, teknolojik bilgi biçiminde gittiği ülkelerde yatırıma, fabrikaya, şirkete dönüşen yabancı sermaye. Bu iki alanda da sermaye çok hareketli. Dünyada yüzergezer durumda bulunan sanal sermayenin 39 trilyon dolar olduğu belirtiliyor. Para, güvenilir ve kazançlı gördüğü her ülkeye gitme eğiliminde. 1987 yılında New York Borsası ve 1990 Tokyo Borsası'nda yaşanan şok düşüşlerin ardından sermaye kendisini bir iki borsaya mahkum görmek istemiyor. Bunun için alternatif sermaye piyasaları istiyor. İMKB'de de şu anda yüzde 60 oranında yabancı sermaye bulunmasının gerekçesini Türkiye'nin hem bu konuda kazançlı bir ülke olmasında hem de yabancı sermayenin riskleri tek bir sepete koymak istememesinde aramamız gerekir.
   <br/>
   <br/>
   Küreselleşmede ABD zaferi.
   <br/>
   <br/>
   Peki ya sonrası?
   <br/>
   <br/>
   1980'li yıllardan itibaren küreselleşme hareketini gerçekleştiren ABD 1990'lı yılların başında çalışmasının semeresini aldı. Ekonomik bakımdan en büyük rakibi olan AB ülkelerine göre büyük bir fark attığını görüyoruz. ABD 19901995 yılları arasında büyüme hızı yüzde (2,6), işsizlik oranı yüzde (5,5), enflasyon yüzde (2,4) gerçekleştirirken New York Borsası şirketlerinin hisse değerleri üst seviyede idi. Bu arada AB'de büyüme hızı yüzde (1), işsizlik yüzde (1112) olarak gerçekleşti. Bu arada Japonya 1990 yılından itibaren başladığı çöküş çizgisini devam ettiriyor ve büyüme hızı yüzde 1'lerde sürünüyordu.
   <br/>
   <br/>
   ABD'nin zaferinde dış piyasalara açılan sermayenin ve yatırımların payı çok büyük. Fakat, küreselleşme süreci ile birlikte üretim birimleri gelişmekte olan ülkelere taşındı, bunun doğal sonucu istihdam açıcı yatırımlar da dış dünyaya kaymaya başladı. ABD içinde güçlü fonksiyonları olmayan hizmet birimleri kalıyordu. Dış dünyadan büyük miktarda bir para akışı sağlanmasına rağmen bu paralar zenginleri daha zengin ederken fakirleri de daha fakirleştiriyordu.
   <br/>
   <br/>
   ABD ile gelişmemiş ülkeler arasındaki ekonomik uçurum ABD'nin kendi içerisinde de hakim durumda. ABD'nin küreselleşme ile getirdiği yeni dünya düzeninin orta vadede kendi iç sorunlarını artırma yönünde olduğu gözleniyor.
   <br/>
   <br/>
   Gelir dağılımı adaletsizliği sürekli artıyor
   <br/>
   <br/>
   Dünya Bankası'nın 1996 yılında yayınladığı raporda yer alan ülke grupları baz alınarak yapılan sınıflandırmaya göre, (düşük, ortaalt, ortaüst ve yüksek gelirli ülkeler) yüksek gelirli ülkelerde kişi başına GSMH ortalama 23 bin 420 dolar düzeyinde. Bu rakam ortaüst ve ortaalt gelirli ülkelerde sırasıyla 4 bin 640 dolar ve bin 590 dolar.
   <br/>
   <br/>
   Dünya Sağlık Örgütü'nün 1995 yılı sonunda yayınladığı rapora göre 5.6 milyar üzerindeki dünya nüfusunun 4.4 milyarı az gelişmiş ya da gelişmemiş ülkelerde yaşamakta. Ve dünya nüfusunun yüzde 20'si yoksulluk sınırının altında.
   <br/>
   <br/>
   Bu göstergeler adaletsiz gelir dağılımı ve zengin fakir arasındaki giderek büyüyen uçurumun bütün dünyada ve Türkiye'de önemli bir sorun olduğunu ve gerekli önlemler alınmazsa sorunun giderek büyüyeceğini açıkça ortaya koyması açısından önem taşıyor.
   <br/>
   <br/>
   Gelir dağılımındaki adaletsizliğin giderek artmasının sebebi birçoklarına göre son 15 yılda dünyanın bir çok yerinde giderek yaygınlaşan liberal ekonomik politikalar. Uygulanan politikalar sonucunda hükümetler vergi oranlarını yüksek gelirlilerin lehine düşürdü ve düşük gelirlilere yaptığı sosyal yardımlara sınırlamalar getirdi. Bu da özellikle istikrarsız ülkelerde düşük gelir gruplarının gelirlerinin daha da düşmesine, yüksek gelirlilerin kazançlarının daha da artmasına neden oldu. Dünyanın en gelişmiş ülkelerinde dahi adil olmayan gelir dağılımından söz edilmesi ise gelir dağılımının ülkenin gelişmişlik düzeyiyle birebir ilişkili olmadığını açıkça gösteriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3868), [web.archive.org (arşiv bağlantısı)](http://web.archive.org/web/20120701092716/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3868)
