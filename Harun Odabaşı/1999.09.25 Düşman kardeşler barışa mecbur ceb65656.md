# Düşman kardeşler barışa mecbur

*Harun Odabaşı 1999.09.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce bir yanlış algılamayı düzeltelim: Türkiye ile Yunanistan arasındaki sıcak ilişkilerin miladı 17 Ağustos Marmara Depremi değil.
  </font>
 </div>
 <div id="newsText">
  <font class="detail-text">
   Evet belki halklar arasında yakınlaşmada depremin büyük etkisi olmuştur ama daha öncesinde Yunanistan Dışişleri Bakanı Yorgo Papandreu'nun Batı Trakya Türkleri ile alâkalı müsbet açıklamaları vardı. Depremden 3 hafta evvel Dışişleri Bakanı İsmail Cem ile Papandreu Washington'daki görüşmelerde dostluk adımları için neler yapılacağı konusunda bir paket üzerinde anlaşmıştı. İnişli çıkışlı ama mutlaka karşılıklı 'güvensiz' ilişkiler kurduğumuz Yunanlılar ile şimdilerde esen dostluk rüzgarlarına bakınca belleklerimizde henüz tazeliğini koruyan olayları hatırlamadan yapamıyoruz.
   <br>
    <br>
     Çok değil 6 ay kadar önce 25 Şubat 1999'da bölücübaşı Abdullah Öcalan'ı himaye etttiği gerekçesi ile Koç Holding Yönetim Kurulu Başkanı Rahmi Koç zehir zemberek bir açıklama yapıyor ve 21 Aralık 1992 tarihinden bu yana yürüttüğü TürkYunan İş Konseyi Başkanlığı görevinden istifa ediyordu. Bu tavır Koç'un sert çıkışlarına alışık olmadığımız ama haklı gerekçeler ihtiva eden bir tavrıydı.
     <br>
      <br>
       "TürkYunan İş Konseyi'nin misyonunun bu şartlar altında bir manası kalmadığını gördüm" diyen Koç gerekçesini şöyle ortaya koyuyor: "Komşumuz Yunanistan ile iş münasebetleri, kültürel münasebetleri hatta zaman zaman da politik münasebetleri ilerletmek için arkadaşlarımla birlikte bütün gücümüzle çalıştık. Yunanistan'daki dostumuz Yunan işadamlarından aynı gayret, aynı heves ve aynı sıcaklığı görmedik. İnisiyatif hep bizde oldu. Olayları hep biz yönlendirdik. Bütün bu gayretler, şahsi dostluğun dışına taşamadı. Biz azmetmiştik, hiçbir şey bizi yıldıramaz düşüncesindeydik. Şahsen topluluğumuzun içerisinden ve dışarısından uğradığım bütün tenkidleri göğüsledim. Fakat bu son gelişmeler gösterdi ki, şimdiye kadar boşuna gayret sarf etmişiz, Yunanlı dostlarımızın gündemi bizimkinden tamamen ayrıymış. TürkYunan İş Konseyi'nin misyonunun, bu şartlar altında bir manası kalmadığını gördüm."
       <br>
        <br>
         Rahmi Koç böyle bir görevi kabul ettiği günden bugüne başını ağrıtan birçok hadiseyle karşı karşıya geldi: DenizTemiz Vakfı'nın katkıları ile Fener Patrik'i Bartholomeos ile düzenlediği Karadeniz Gezisi ve bir fotoğraf karesinde Patrik'in elini öpüyor gibi gösteren (daha sonra bunun öpme değil fazlaca eğilme olduğu açıklanmıştı) enstantane Koç'un kamuoyundaki imajını sarsmıştı. Kamuoyunun terazisi bu kadar sıkleti çekmiyordu. Koç da son Apo olayında suyun üzerine yazı yazdığı kanaatine varmış olacak ki istifası ile olaya son noktayı koydu.
         <br/>
         <br/>
         Bilemiyoruz 6 ay sonraki hadiseleri görebilse idi istifa eder miydi, çünkü adeta 180 derecelik bir dönüş yaşadık. Yükseklerden düşen topun yere çarpmasının ardından hızla yeniden yükselmesi gibi şimdi önümüzde toz pembe bir tablo var. Yunanistan Batı Trakya Türkleri ile ilgili olumlu beyanatlar veriyor. Kötü günlerinde her iki ülke de ellerinden geleni yapıyor. AB'nin Türkiye'ye yapacağı yardımlarda Yunanistan vetosunu kaldıracağı, Türkiye'nin AB'ye tam üye olma yolundaki vetosunu ise en azından yeniden düşünülebileceği söyleniyor.
         <br/>
         <br/>
         Hilelerden vazgeçelim, kazanalım
         <br/>
         <br/>
         İki ülke arasındaki düşmanlık öylesine ticari hilelere başvurduruyor ki bundan iki ülke kaybederken bir üçüncü ülke kazançlı çıkabiliyor.
         <br/>
         <br/>
         1998 yılında Türkiye ile Yunanistan arasında resmi rakamlarla 688 milyon dolarlık bir ticaret yapıldı. Ancak Almanya üzerinden iki ülke ticareti neredeyse 600 milyon doları buluyor. Bu paranın büyük bölümünü Almanlara kaptırmak yerine doğrudan ikili ticareti artırmak çok daha yararlı halbuki.         İki ülkenin birbirlerine caydırıcı görünmek için yaptığı milyarlarca dolarlık askeri harcamalar da cabası.
         <br/>
         <br/>
         İşadamları, sanatçılar, STK'lar göreve
         <br/>
         <br/>
         Şimdilerde iki yaklaşım var: Bir kesim 'Yunanistan ile olan ilişkilerimiz esas itibarı ile düşmanca. Şimdilerde yaşanan iyi niyet ilişkileri gelip geçici. Aramızdaki siyasi sorunlar gündeme geldiğinde ak koyunkara koyun ortaya çıkar' derken diğer kesim dostluğun asıl olduğunu savunuyor. TürkYunanistan İş Konseyi'nin yeni başkanı işadamı Şarık Tara, elinde ısrarla zeytin dalı taşıyanlardan. Tara, temelde insanların düşmanlık yerine dostluğu zorlaması gerektiğini ifade ederek, dostluğa esas değil diye bakanları şiddetle eleştiriyor: "Son gelişmeler iki ülke için de büyük bir fırsat. İki ülkenin birbirine yakınlaşmasını dönemsel bulanlar, geçici kabul edenler yanlış yapıyorlar. Dostluk geçici deyip kestirip atmak yerine, bu yakınlaşmayı nâmütenahi kılmak esas olmalı. İyimser olup inatla dostluk için çalışmalıyız. Siyasi sorunların dışında iki ülke halkı birbirlerine psikolojik olarak yakınlık hissediyor." Tara, uluslararası toplantılarda Türklerin dost ararken Yunanlıları gördüğünü, Yunanlıların da Türkleri aradığını, hükümetler arasındaki münasebetlerin esas olmasına rağmen bunun işadamları, sanatçılar, sivil toplum örgütleri tarafından kuvvetlendirilmesinin zorunluluğunu anlattı.
         <br/>
         <br/>
         TİM de harekete geçti
         <br/>
         <br/>
         İTKİB ve TİM de Yunanistan ile aralarında özellikle tekstil ve konfeksiyonda ne gibi ortak girişimler yapılabileceği hususunda bir çalışma başlattı. TİM Başkanı Okan Oğuz, Yunanistan'da dengi olan kuruluşa bir iyi niyet mektubu göndererek Türk tarafının her türlü teklife açık olduğunu ifade etmişti.
         <br/>
         <br/>
         Tara, 'Türkün Türkten başka dostu yoktur' diyerek üretilen siyasetin kısır bir siyaset olduğuna dikkat çekerek, dünyanın globalleşmeye gittiği, dostlukta ve ticarette dinin, milliyetin kalmadığı bir zaman diliminde böyle kavramları savunmanın Türkiye'yi dünyadan koparacağına, önyargısız her ülke ile iyi münasebetler geliştirmenin çağın gereği olduğuna işaret ediyor.
         <br/>
         <br/>
         Ekonomik temele dayanmayan dostlukların gelip geçici olduğunu kaydeden Şarık Tara, bu gerçeğin farkında olan bir konsey olarak taze bir başlangıç yapmak için çalışmalara hız verdiklerini belirtiyor. İki ülke hangi alanlarda ortak işler yapabilir?' sorumuza Tara, "Turizm, sanayi, tekstil alanlarında müşterek hareket edebiliriz. Balkan ülkelerindeki yatırımlarda ve 3. Dünya ülkelerindeki müteahhitlik hizmetlerinde görev paylaşımı yapabiliriz. Ve özellikle Kuzey Avrupa ülkelerindeki çalışmalarda Yunanistan ile Türkiye çok güzel çalışmalar yapabilir. Bu teklifi bize Finlandiyalı dostlarımız yaptı. Ortaklık hangi alanlarda olursa olsun gelişsin yeter" şeklinde cevap veriyor.
         <br/>
         <br/>
         TürkYunan İş Konseyi 1992 yılında Dışişleri Bakanlığı ve TOBB'un isteği üzerine DEİK bünyesinde kuruldu. Kuruluşundan 1999 Şubat'ına kadar başkanlığı Rahmi Koç yürüttü. İki ülke arasındaki ticari ilişkileri geliştirmek amacıyla değişik zamanlarda geliş gidişler, müşterek toplantılar oldu. Ancak şimdiye kadar ticari faaliyetlerde patlama yaratacak bir aktivite ya da işbirliği gerçekleştiremedi. Fener Patrik'i Bartholomeos TürkYunan İş Konseyi'nin bir toplantısına katılarak işbirliğinin güçlenmesini bütün kalbi ile istediğini ifade eden bir konuşma dahi yapmıştı.
         <br/>
         <br/>
         Şimdi artık psikolojik mazeretlerin ortadan kalktığı bir yeni süreç başladı. İşadamları Apo olayı ile sekteye uğrayan ilişkileri yeniden düzeltmenin yollarını araştırıyor. 1213 Ekim 1999'da iki ülkenin konu ile ilgilenen tarafları İstanbul'da bir araya gelecek ve yürütülen faaliyetler hakkında iletişimin ve koordinasyonun sağlanması için bir çalışma yapacak.
         <br/>
         <br/>
         Yürütülen çalışmalar
         <br/>
         <br/>
         TürkYunan İş Konseyi'nin önceki toplantılarda aldığı birtakım somut kararlar var. Ama uygulama imkanı olmadı. Bu kararlarda, ortak projelerde işbirliği için uygun olduğu düşüncesiyle turizm ve deniz ulaşımı ekonomik işbirliği açısından öncelikli alanlar olarak belirlendi. Turizm alanında işbirliği olanaklarını daha detaylı görüşmek üzere bir komite kurulması ve forumun bir oturumunun turizm alanına tahsis edilmesi kararlaştırıldı. Avrupa Birliği'ne her iki ülkenin ortak projeler sunabilmesini temine çalışacak özel bir komite oluşturulması  da kararlaştırıldı.
         <br/>
         <br/>
         Türkiye ile Yunanistan arasında mevcut ikili ticari ve ekonomik anlaşmalar şunlar: TürkiyeYunanistan Ticaret ve Ödeme Anlaşması (7 Kasım 1953). Türkiye ile Yunanistan Arasında Uluslararası Karayolu Nakliyatına Dair Anlaşma (16 Kasım 1970).
         <br/>
         <br/>
         Dış Ticaret Müsteşarlığı değişik çalışmalar içinde. İki ülke arasında Çifte Vergilendirmenin Önlenmesi, Denizcilik, Yatırımların Karşılıklı Teşviki ve Korunması, Bilimsel ve Teknolojik İşbirliği ile Ekonomik ve Teknik İşbirliği Anlaşmalarının akdedilmesi amacı ile 1988 yılında yapılan TürkYunan Ortak İşbirliği Konseyi toplantısında bir görüş sağlanmış, fakat bir sonuca ulaşılamamış.
         <br/>
         <br/>
         Çifte Vergilendirmenin Önlenmesi Anlaşması'nda iki ülkenin vergi sistemlerinden kaynaklanan farklılıklar nedeniyle anlaşmanın bazı maddelerinde görüş birliğine varılamamış, Denizcilik Anlaşması hakkında 1989 yılında yapılması gereken görüşmeler ise, Yunanistan tarafınca iptal edilmiş durumda. Yatırımların Karşılıklı Teşviki ve Korunması Bilimsel ve Teknolojik İşbirliği ve Ekonomik ve Teknik İşbirliği Anlaşmaları ile ilgili olarak ise bugüne kadar kayda değer bir gelişme elde edilebilmiş değil.
         <br/>
         <br/>
         Devletlerin birbirleri ile münasebetlerinden öte insanların münasebetleri var. Yunan halkı ile şimdilerde yapılanlar devlete rağmen ama ekonomik işbirlikleri ve lobiler güçlenirse bu dostluğun kalıcı olmaması için hiçbir sebep yok. Yunanlılarla dostluğumuzun tarihi derinliği var...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5405-dusman-kardesler-barisa-mecbur.html), [web.archive.org (arşiv bağlantısı)](http://web.archive.org/web/20140331075814/http://www.aksiyon.com.tr/aksiyon/haber-5405-dusman-kardesler-barisa-mecbur.html)
