# Hz. İsa kimdi?

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20040623081921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040623081921im_/http://www.aksiyon.com.tr/kapak/85.jpg" vspace="5"/>
  </p>
 </font>
 <font class="content">
  Hıristiyan dünyası Hz. Mesih(Christ)’in doğum yıldönümünü kutlamaya hazırlanırkan Müslümanlar salat ve selam getirerek Hz. İsa’ya diğer peygamberlere olduğu gibi hürmet gösteriyor. Ve iki dinin müntesipleri geçmişte oluşan önyargıları yıkarak insanlığı tehdit eden tehlikelere karşı ortak noktalarda buluşmanın yollarını arıyor. “Kitapta Meryem’i de an! Hani o, ailesinden ayrılıp doğu tarafında bir yere çekiliverdi. Onlarla kendisi arasına bir perde gerdi. Biz de ona Ruhumuzu gönderdik de, ona kusursuz, mükemmel bir insan şeklinde görünüverdi. Meryem irkildi ve ‘Ben’ dedi, ‘Rahmana sığındım senden. Eğer Allah’tan korkup haramdan sakınan bir kimse isen çekil yanımdan!’ Ruh, ‘Ben’ dedi, ‘Rabbinden sana gelen bir elçiyim. Sana tertemiz bir erkek çocuk hediye edeyim diye geldim’.
 </font>
 <p>
  <font class="content">
   Meryem: ‘Nasıl oğlum olabilir ki bana eli değen bir tek erkek bile olmamıştır. İffetsiz bir kadın da değilim.’  Ruh: ‘Öyledir, ama Rabbin ‘Bu iş bana pek kolaydır. Çünkü biz onu insanlara kudretimizin bir alameti ve tarafımızdan bir rahmet kılacağız ve artık bu, hükme bağlanmış, olup bitmiş bir iştir’ dedi.’ Sonra çocuğuna hamile kaldı ve bu haliyle uzakça bir yere çekildi. Derken doğum sancısı onu bir hurma ağacına dayanmaya zorladı. ‘Ay’ dedi, ‘N’olaydım, keşke bu iş başıma gelmeden öleydim, adı sanı unutulup gitmiş biri olaydım.’ Derken, Ruh, ona aşağıdan şöyle seslendi: ‘Sakın üzülme’ dedi, ‘Rabbin senin alt yanında bir su arkı meydana getirdi. Haydi, hurma dalını kendine doğru silkele, üzerine taze hurmalar dökülsün. Artık ye, iç, gözün aydın olsun. Eğer herhangi bir insana rastlarsan, ‘Ben Rahman’a oruç adamıştım’ de; ‘O sebeple bugün hiç kimseyle konuşmayacağım’. Onu kucağına alıp akrabalarına getirdi. ‘Kız Meryem’ dediler, ‘Sen ne tuhaf bir şey yapmışsın öyle. Ey Harun’un kardeşi, baban kötü bir insan değildi. Annen de iffetsiz bir kadın değildi’. Meryem, (bana değil, çocuğa sorun dercesine) çocuğu gösterdi: ‘Nasıl olur da, dediler, beşikteki bebekle konuşuruz?’ Derken bebek ‘Ben Allah’ın kuluyum’ dedi, ‘O bana kitap verdi, beni peygamber olarak görevlendirdi. Nerede olursam olayım beni kutlu, mübarek kıldı. Yaşadığım müddetçe bana namazı ve zekâtı farz kıldı. Anneme saygılı, hayırlı evlat kılıp, asla zorba, bedbaht ve hayırsız biri yapmadı. Doğduğum gün de, öleceğim gün de, kabirden kalkıp dirileceğim gün de selam üzerime olsun’. İşte hakkında şüphe ve tartışmalara girdikleri Meryem oğlu Îsa konusunda gerçeğin ta kendisi olan Allah’ın sözü budur. Allah’ın evlat edinmesi olacak iş değildir. O bundan münezzehtir! Bir işi yapmak istedi mi, ‘Şöyle olsun!’ demesi kâfidir. İyi bilin ki Allah benim de Rabbim, sizlerin de Rabbidir. Öyleyse yalnız O’na ibadet ediniz. Doğru yol budur.”
   <br>
    (Meryem Suresi 16—36)
    <br/>
    <br/>
    Maddeci bir topluma diriltici mesajları O iletmişti. Ve “Sana bir tokat vurana öteki yanağını dön” diyerek bütün nefret dalgalarına karşı şefkat setini O çekmişti. Galip gelen O idi. Zulümde haddi aşanlara karşı Allah’ın gazabı ufukta belirdiğinde “Eğer onları cezalandırırsan, şüphe yok ki onlar Sen’in kullarındır. Onları affedersen, üstün kudret, tam hüküm ve hikmet sahibi ancak Sen’sin” aşkın ifadesi ile rahmet peygamberi olduğunu gösteren yine Hz. İsa (a.s) idi. Belirli bir kitle ve zaman dilimine ait olmasına rağmen bugün hem Müslüman hem de Hıristiyanlar için vazgeçilmez bir isim olmaya devam ediyor. Ve bir nebinin diriltici soluklarını ahir zamanda yeniden estireceğine dair beklenti (nasılı farklı olmakla birlikte) sadece Hıristiyan âlemi için değil, Müslümanlar için de geçerli bir beşaret...
    <br/>
    <br/>
    Maddeci bir topluma Mesih ruhu
    <br/>
    <br/>
    Hz. Mesih, gözü maddeden başka birşey görmeyen, beklentilerini dünya nimetleri üzerine bina etmiş, katı, bu anlamda pozitivist maddeciliğin hakim olduğu bir dönemde gönderildi. Her peygamberin geldiği toplumun sosyal ve psikolojik yapısını dikkate alarak tebliğ yapması prensibinden hareketle Hz. İsa böylesine maddeci bir topluluğun ıslahı için onların karşısına ruhçu bir düşünceyle çıkarak maddenin arkasındaki gerçeklere uyanmalarını sağladı. Diğer peygamberlerin başına gelen Hz. İsa’nın da başına geldi ve yerleşik düşünce kalıpları ile statüko düşmanlık yaparak savunmaya geçti.
    <br/>
    <br/>
    ‘Müşrikliği ve putperestliği, doğrudan doğruya din unvanı ve din referansıyla diyanet blokajı üzerine oturtan toplumların, daha sonra o dinî telakkiden sıyrılıp, yeni bir dinî düşünceye ulaşmalarının zorluğu’ Hz. Mesih’in mesafe almasını güçleştirmiş ancak kendisinden sonra gelecek peygamber için de önemli ölçüde kapı aralamış ve mutlak zaferin ön hazırlığını yapmıştı. Hz. Mesih maddeci kalıpları kırma noktasında daha doğumundan itibaren hitap ettiği kitleyi doyuracak birikimle donatıldı. ‘Putlaştırdıkları maddeyi; babasız dünyaya gelme, ölmüş insanı diriltme, hastaları iyileştirme, çaresi olmayan dertlere şifa dağıtma gibi Allah’ın lutfettiği pek çok mucizelerle aslî hüviyetine kavuşturdu.’
    <br/>
    <br/>
    En büyük 5 peygamberden biri
    <br/>
    <br/>
    İslam inancına göre gerçek Hz. Mesih’i ve Mesih anlayışını bugünkü Hıristiyanlığın ihtilaflı ve zor anlaşılır yorumlarında bulmak mümkün görünmüyor. Eğer Hz. Mesih’in kimliğini Kur’ân açıklamasa idi, Müslümanlar O’nu Kitab—ı Mukaddes içindeki bilgilerle sınırlı olarak tanıyacak ve Kur’an’ın tamamladığı yönleri bilinemeyecekti. Kur’an—ı Kerim’den hareketle Hz. İsa, resullerin en büyükleri olan, Hz, Nuh, Hz, İbrahim, Hz. Musa ve Hz. Muhammed ile birlikte  ‘ülü’l azm’ peygamberlerden biri kabul ediliyor. Bu tasnif tarihte eda ettikleri misyona göre yapılmıştır. On beş sûre ve 93 ayette ismi veya sıfatı ile zikredilmektedir. Ağırlıklı olarak Âl—i İmran, Maide ve Meryem sûrelerinde doğumunun müjdelenmesi, dünyaya gelişi, tebliği, mucizeleri, dünyevi hayatının sonu ve Allah katına yükseltilişi ile ilgili olarak bilgi verilmektedir. Kur’an’da İsa, Mesih, İbn—i Meryem şeklinde ve değişik unvanlarla anılmıştır. İsa (a.s), Hıristiyanlık ve İslam’da İsa (Jesus) ve Mesih (Christ) olarak adlandırılmaktadır.
    <br/>
    <br/>
    Kur’an—ı Kerim’de âlemlere üstün kılındığı bildirilen dört seçkin aileden biri de Hz. İsa’nın annesi Meryem’in mensup olduğu İmran ailesidir. Hz. İsa’nın annesi Meryem, ailesinden ayrılarak kendisine tahsis edilen yerde yaşarken Cenabı Hakk’ın gönderdiği Ruhunu tastamam bir insan suretinde karşısında görünce korkudan Allah’a sığınarak ondan kendisine dokunmamasını ister. Ruh ise ona tertemiz bir erkek çocuğu bağışlamak üzere Allah tarafından gönderilmiş bir elçi olduğunu söyler. Meryem’in kendisine bir erkek eli değmediği, iffetsiz olmadığı halde nasıl çocuğu olabileceğini sorması üzerine Ruh bunun Allah için kolay olduğunu bildirir. Sonuçta Meryem kendisine hiçbir erkek eli değmemişken İsa’ya hamile kalır.
    <br/>
    <br/>
    Hz. Meryem’in bakireliği ve iffeti konusunda İslamiyet ve Hıristiyanlık aynı titizliği göstermekle beraber, Luka İncili’nde Hz. Meryem’in nişanlı olduğu gibi hususlar vardır. İslamiyetin hiçbir erkekle uzaktan yakından bir temasının olmadığını vurgulayarak Meryem’in iffetine daha bir titizlik gösterdiği söylenebilir.
    <br/>
    <br/>
    Meryem, İsa’yı dünyaya getirdikten sonra kavminin yanına döner. Kavmi, bakire Meryem’i kucağında bir çocukla görünce çocuğun gayri meşru bir ilişki sonucu doğduğunu sanarak, “Ey Meryem! Gerçekten sen çirkin bir iş yaptın. Ey Harun’un kız kardeşi! Senin baban kötü bir insan değildi, annen de iffetsiz değildi” derler. Bunun üzerine bebek İsa şunları söyler: “Ben Allah’ın kuluyum. O bana kitabı verdi ve beni peygamber yaptı. Nerede olursam olayım O beni mübarek kıldı. Yaşadığım sürece bana namazı ve zekatı emretti. Beni anneme saygılı kıldı; beni bedbaht bir zorba yapmadı. Doğduğum gün, öleceğim gün ve diri olarak kabirden kaldırılacağım gün esenlik banadır.”
    <br/>
    <br/>
    Fetihler ve Haçlı seferleri önyargıyı artırdı
    <br/>
    <br/>
    İslamiyetin Arap Yarımadası’nda zuhurundan itibaren kaydettiği coğrafi ilerlemeden en fazla etkilenen din Hıristiyanlık oldu. İslamiyet hem Hıristiyan misyonerlerinin Orta Asya ve Uzakdoğu’ya ilerlemelerini durdurdu, hem de bu dinin Afrika kıtasındaki varlığını büyük ölçüde ortadan kaldırdı. Sonraki dönemde de Endülüs ve Osmanlı hakimiyeti Hıristiyan dünyasının İslama sert bakışını perçinleyici unsurlar oldu. Politik ve hegemonik anlayışın arkasından gelen menfi propaganda iki dinin birbirlerini anlama noktasında zafiyetini artırdı ve önyargı duvarları Haçlı savaşları ile daha da kalınlaştı. Aslında birbirine hem tarihi hem de coğrafi açıdan sınır olan bu iki dinin birleşecekleri ortak noktalar bu anlamda örtü altında kalmaya mahkum edildi. Hıristiyanlık ve İslamiyet hakkında tarafsız değerlendirmeler özellikle Batı dünyasında kilise baskısından dolayı 19. asra kadar olamadı. Fikri altyapının iki dinin diyalog kurmaya uygun hale gelmesi gecikmeli de olsa 20. yüzyılın ortalarını buluyor. Olumlu birçok gelişmelere rağmen İslamiyet’in Hıristiyanlık, özelde Hz. İsa ve Hz. Meryem hakkındaki müspet düşüncelerini kamuoyuna açma noktasında tereddütlerin ağırlıkta olduğunu söylemek mümkün.
    <br/>
    <br/>
    Ahir zamanda Hz. İsa gelecek!
    <br/>
    <br/>
    Kur’an’da Hz. İsa’nın doğumundan, göğe çekilişinden ve tekrar hayata döneceğinden söz edilir. Ancak genel telakkiye göre onun bu dirilişi Hıristiyanlık’taki gibi çarmıha gerildikten sonraki diriliş değil, ahir zamanda yeniden dünyaya gelişi şeklindedir. Nitekim Kur’an—ı Kerim’e göre İsa çarmıha gerilmemiştir. Düşmanlar İsa’nın tebliğ ettiği mesajdan hoşlanmamışlar ve onu öldürmek için tuzak kurmuşlardır. “Allah elçisi İsa’yı öldürdük demeleri yüzünden onları lanetledik. Halbuki onu ne öldürdüler ne astılar. Fakat öldürdükleri onlara İsa gibi gösterildi. Onun hakkında ihtilafa düşenler bundan dolayı tam bir kararsızlık içindedir. Bu hususta zanna uymak dışında hiçbir sağlam bilgileri yoktur. Kesin olarak onu öldürmediler; bilakis Allah onu kendi nezdine kaldırmıştır. Allah izzet ve hikmet sahibidir.” Böylece Hıristiyanlıkta önemli bir dini inanç olan, insanların günahına kefaret olmak üzere İsa’nın çarmıha gerilmesi hadisesinin İslam’da reddedildiği görülüyor.
    <br/>
    <br/>
    Hz. Mesih’in ahir zamanda tekrar dünyaya döneceğini ve bu nüzûl keyfiyetini bildiren yaklaşık yüz kadar hadis—i şerif var. Ancak ayet ve hadislerin nasıl anlaşılması gerektiği konusunda farklı görüşler mevcut. Cumhur tarafından tastik edilen muteber âlimlerin bir kısmı, Hz. İsa’nın bizzat nüzûlünü, Cenâb—ı Hakk’ın hikmetine aykırı bularak, bu nüzûlün ‘şahs—ı mânevî” şeklinde, yani hakiki İseviliğin yorumlardan arınarak asli hüviyetine dönmesi ve İslamiyet’e yakınlaşması ya da iltihak etmesi şeklinde anlamışlar.  Geçmişte ateizm ve komünizme karşı birlikte tavır almaları ve ihtilafları bırakarak ahlaksızlıkla ortak mücadele etmeleri gelecekte de daha farklı konularda dinler arasında birlikteliklerin yaşanabileceğinine delil sayılıyor.
    <br/>
    <br/>
    Kur’an’a göre Hz. İsa bütün üstün özelliklerine rağmen bir insan ve bir kuldur. Hiçbir zaman kendisinin tanrı kabul edinilmesini istemediği gibi insanlara yalnız Allah’a kulluğu öğütledi. Kur’an teslisi açıkça reddetmekte, temel prensip olarak tevhidi ortaya koymaktadır.
    <br/>
    <br/>
    Hıristiyanlığın en belirgin vasfı, Hz. İsa ile ilgili inanç ve telakkiler üzerine bina edilmiş bir din olmasıdır. Bugün Hıristiyanlıkta geçerli sayılan 4 İncil de Hz. İsa’nın hayatının hikaye edilmesi ile vücuda gelmiştir. Yine Hıristiyanlığa göre Hz. İsa’nın her sözü Tanrı sözüdür. İslamiyette olduğu gibi Hz. Muhammed ile Kur’an—ı Kerim arasındaki gibi bir ilişki söz konusu değildir. İncil’deki Allah’ın ayetleri ile Hz. İsa’nın beşeri sözleri arasında herhangi bir mesafe konulmuyor. Havarilerin kendi algıladıkları ve hatırladıkları üzerinden İnciller yazıldı.
    <br/>
    <br/>
    Hz İsa barışın ve diyaloğun simgesi olabilir
    <br/>
    <br/>
    Kur’an—ı Kerim’de ve Peygamber Efendimiz'in (s.a.v) ifadeleri ışığında Müslümanlık inancındaki Hz. İsa ile Hıristiyanlıktaki Hz. İsa arasındaki fark şu şekilde özetlenebilir: İslam nazarında Hz. İsa bir ilah olmadığı gibi, Tanrı’nın oğlu şeklindeki algılanıştan da münezzehtir. Bu anlamda Kur’an’da ismi geçen diğer peygamberlerden bir farkı yoktur. Hacca gitmiş, zekat vermiş, oruç tutmuş ve abdest alıp namaz kılmıştır. Mucizeleri vardır ama bunlar hep Allah’ın adı ve izni iledir. Müslümanların Hz. İsa’ya verdiği en yüksek paye ‘Resulullah ve Ruhullah İsa’ iken bugün Hıristiyan âleminin ekseri O’nu Allah’ın oğlu olarak biliyor ve en büyük ihtilaf da bu noktada ortaya çıkıyor.  Fakat bu konunun üzerinde durmak iki din arasındaki ortak noktaları ortaya çıkarma sürecini yaralayacağından, kabul edilebilir hususların önceden ele alınmasının zaruretine işaret ediliyor. Tabii akademik seviyede yapılan bazı çalışmalar münakaşaya mevzu olan konuları ele almaya devam ediyor. Ancak Kur’an’da Hz. İsa, Hz. Meryem ve Hıristiyanların konumu açıkça vurgulandığı, samimiyet ortaya konabildiği takdirde iki din arasında görülen barış süreci daha sağlıklı bir zemine oturabilir. Gazeteciler ve Yazarlar Vakfı’nın ve Diyanet İşleri Başkanlığı’nın yürüttüğü dinler arası diyalog çalışmalarının Hıristiyan dünyasında belli ölçüde hüsnü kabul görmesi, devamının temennisi bundan 10 sene öncesine göre  tahmin bile edilemeyecek mesafelerin alındığını gösteriyor. Hatta Gazeteciler ve Yazarlar Vakfı, Urfa’da gerçekleştirdiği dinler arası diyalog toplantısını 2004 yılında yine bir mozaikler şehrimiz olan Mardin’e taşıyacak. Tarihi ve insani sebeplerle yeterince öne çıkarılamamış gerçeklere vurgu yapıldıkça Müslümanlar ve Hıristiyanlar, Meryem ve İbn—i Meryem’in Kur’an—ı Kerim’de ne kadar önemle üzerinde durulduğunu fark ediyorlar. Hatta Ehl—i Kitap ile Müslümanların güzel söz üzerinden diyaloğa geçmesi Kur’ani bir düstur şeklinde benimseniyor.
    <br/>
    <br/>
    İki din arasında kurulan diyalogdan rahatsız olanların ancak kendinden emin olmayan korkaklar olduğunu söyleyen Prof. Dr. Niyazi Öktem, “Her dinin taraftarı kendi dinini yayma mücadelesi içersindedir. Misyonerlik faaliyetlerini yoğun bir şekilde sürdürmektedir; ancak Türkiye, özellikle Avrupa Topluluğu’na giriş sürecinde diyalog fikrini benimsemelidir. Diyaloğa karşı olanlar kendinden emin olmayanlardır. Diyalogda doğaldır ki kendi inancına çekme eğilimleri olacaktır. Bu tür bir mücadelede İslam dininin çekineceği hiçbir şey yoktur. Allah, Ankebut sûresinin 46. ayetinde ‘Zulmedenler bir yana ehl—i kitapla tartışmanızı güzel yolla yapın’ buyuruyor” diyor.
    <br/>
    <br/>
    Tesliste Hıristiyanlar da ihtilafta
    <br/>
    <br/>
    Hıristiyanlık tarihinde teslis inancı mutlak inanılması gereken bir husus olmakla birlikte üçlemenin nasıl anlaşılması gerektiği konusunda hemfikir olunamamış ve derin ihtilaflar ortaya çıkmıştır. Bu anlamda teoloji bilimi Hıristiyanlık için mevzu bahis iken İslam inancında Allah’ın zatı ile alâkalı konularda sıkıntı olmadığı için teoloji ayrı bir branş olarak karşımıza çıkmaz. Allah’ın zat, sıfat ve esması için Kelam ilmi yeterli görülmüştür. Tesliste (trinity), Tanrı’nın birliğine vurgu yapıp Baba—Oğul— Kutsal Ruh üçlüsünün biri temsil ettiğini söyleyenlerle, üçlemeyi esas alıp Tanrı’nın birliğini ikinci plana itenler şeklinde iki önemli damar var. Hıristiyan din felsefecilerinden Richard Swinburne, teslis konusunda cesaretle sorduğu sorulara güçlü mantık silsileleri kullanarak cevaplar arıyor. Vardığı sonuçlar itibarı ile olmasa da yürüttüğü mantık dikkat çekici. “Tek tanrı olabilir mi?” sorusuna şu cevabı veriyor: “Bu yüzden, eğer, ilk tanrısal ferdin ikinci bir tanrısal ferdin varlığına sebebiyet vermesi zorunlu ise, birden fazla tanrısal fert olabilir. Birden fazla tanrısal ferdin olması, eğer sadece birden fazla tanrısal ferdin olması zorunlu ise mümkündür; fakat tanrısal bir ferdin nasıl davrandığını sebepten başka hiçbir şey etkilemediği için, bu ancak ilk tanrısal fert, bir ikinci ferdin varlığına sebebiyet vermesi için ağır basan bir sebebe sahipse yani o, bunu özün bir eylemi olarak meydana getirirse olabilir.” Swinburne, tanrısal sebebi izah ederken de sevginin paylaşılma zorunluluğuna dayandırıyor.
    <br/>
    <br/>
    Sen mi dedin?
    <br/>
    <br/>
    Kur’an—ı Kerim ise Allah’ın oğlu olması fikrini şiddetle reddetmesi bir yana böylesine bir anlayışın Allah’ın izzet ve celalini harekete geçirdiğini belirtiyor. Maide sûresinde şöyle buyruluyor: “Ey Meryem oğlu İsa sen mi insanlara ‘Beni ve annemi Allah’tan başka iki tanrı edinin’ dedin? “diye sorguladığı vakit o şöyle diyecek: ‘Hâşa! Sen şerikden ve her noksandan münezzehsin Ya Rabbî. Hakkım olmayan bir şeyi söylemem doğru olmaz, bana yakışmaz. Hem söylediysem malûmundur elbet. Benim varlığımda olan her şeyi Sen bilirsin, ama ben Sen’in zatında olanı bilemem. Bütün gaybleri hakkıyla bilen ancak Sen’sin. Sen ne emrettinse ben onlara, bundan başka bir şey söylemedim. Dediğim hep şu idi: ‘Rabbim ve Rabbiniz olan Allah’a kulluk edin.’ Ya Rabbî, ben aralarında olduğum müddetçe onları kolladım. Fakat vakta ki Sen beni aralarından tutup aldın, onları görüp denetleyen yalnız Sen kaldın. Sen gerçekten her zaman, her şeye hakkıyla şahitsin. Eğer onları cezalandırırsan, şüphe yok ki onlar Sen’in kullarındır. Onları affedersen, aziz—u hakîm (üstün kudret, tam hüküm ve hikmet sahibi) ancak Sen’sin!”
    <br/>
    <br/>
    PROF. DR. SUAT YILDIRIM:
    <br/>
    SALAT VE SELAM HZ. İSA İÇİN
    <br/>
    <br/>
    Hıristiyan dünyasının yakında doğum yıldönümünü kutlamaya hazırlandığı Hz. İsa’nın gönderilmesi de, o devirde dünyanın en büyük inkılabını gerçekleştirmeye vesile olmuştur.  Dünya hakimiyeti bakımından gücünün zirvesinde bulunan putperestlikle yollarını şaşırmış, maddeye dalmıştı.  Hz. İsa, dünyasal hakimiyetin, fani zevklerin ve maddi servetin her şey sayıldığı ruhsuz dünyaya ruhun soluklarını getirdi.  Hz. Mesih tertemiz ilahî bir ruh olarak geldi. Allah Teala onu Ruhu’l–kudüsle destekledi. Çünkü en şerefli mahluk olarak yarattığı  insana ilahi bir ruh üfleyen Rabbimiz onu ruhsuz ve soluksuz bırakmaz, beden şehvetlerinin esiri olarak çürütmezdi.
    <br/>
    <br/>
    Hz. İsa sadece Romalılara değil, dünya servetinin peşinde koşarak ruhanilikten uzaklaşmış Mezopotamyalı, Yunanlı ve  Romalı müşriklerin esareti altında zillete düşmüş o zamanki Yahudi hemşehrilerine de ruhun kuvvetlerini gösterip onları ayağa kaldırarak, “Tanrının hükümranlığına”, dünya ve ahiret mutluluğuna götürmek istedi. “İsrail’in kaybolmuş koyunlarını toparlamaya” çalıştı. Ona verilen mucizelerin ekserisinin ruhla ilgili olmasından anlaşılıyor ki onun esas misyonu, insanlığa ruhun kuvvetlerini göstermek idi.
    <br/>
    <br/>
    Mutlak risaletin sahibi Hz. Muhammed tarafından, dünyanın son döneminde tekrar döneceği bildirilen Hz. İsa’nın bu misyonuna, başta Hıristiyanlar olmak üzere bütün insanlık çok  muhtaç görünüyor.  On dört asırdan beri dünya haritasını, doğrudan doğruya veya sonuçları itibarıyla şekillendiren Müslüman ve Hıristiyan ümmetlerinin, Hz. İsa’nın  şahsiyeti  etrafında bütünleşerek, hem kendilerini, hem de bütün insanlığı kurtarmaya yönelmeleri, hepimizin ideali olmalıdır.  Bunun bazı emareleri de görünmektedir. Birbirleriyle samimi diyaloga giren Müslüman ve Hıristiyanlar, belirli konularda dayanışmada bulunmaktadırlar. Hz. Muhammed’e inandığımız gibi, bir İslam peygamberi olarak kendisine de inandığımız Hz. İsa’nın tebliğ ettiği değerlerin beşeriyeti aydınlatmasını temenni ederek, her zaman olduğu gibi şimdi de  ona salat, selam ve ihtiramlarımızı  sunmaktayız. Onun doğum yıl dönümünün Hıristiyanlık âlemine ve bütün insanlığa  kutlu olmasını, Yüce Rabbimizden niyaz ediyoruz.
    <br/>
    <br/>
    PROF. DR. NİYAZİ ÖKTEM:
    <br/>
    HZ. İSA BARIŞIN SEMBOLÜ OLABİLİR
    <br/>
    <br/>
    Hıristiyanlıkla Müslümanlık arasındaki en büyük farklılık ve belki de en büyük sürtüşme noktası, Hz. İsa’nın Hıristiyanlar tarafından Allah’ın oğlu olarak kabul edilmesi ve teslis (trinity, üçleme) kavramıdır. Bize göre, doğmayan ve doğurmayan Allah’ın çocuğu olamaz. Tanrı tektir, üçe bölmek şirktir, üçe bölmek tek tanrılı dinlerin özüne terstir. Teslis, Allah’ın oğlu olma sorunları, sadece Müslümanlar değil, Hıristiyanlar tarafından da tarih boyunca tartışılmıştır ve tartışılmaya devam etmektedir. Teslisi ve Hz. İsa’nın Allah’ın oğlu olmadığını kabul eden Hıristiyan mezhepleri ve kişiler bugün dahi mevcuttur. Hıristiyanlarla bir arada yaşarken, diyalog ortamının sağlıklı bir şekilde sürdürülmesi için, bu sorunlar üzerine gidilmemesinde yarar görmekteyiz. Bu nedenle, özellikle barış sürecine katkı açısından, felsefi mahiyetteki bu konularla ilgili tartışma ortamı yaratılmamalıdır. Görüş farklılıklarını sürekli gündeme getirmek, dünya barış sürecinin oluşmasında olumsuz ve gereksiz sürtüşmeler yaratıp, cahil kitlelerin fevri tepkilerini körükler. Bu tür tutumlar, dini siyasete alet edenlerin ekmeğine yağ sürer; bilmekteyiz ki, fanatik ve yobaz dindarların eksik ve yanlı yorumlarını politikacılar ve silah tüccarları kendi çıkarlarına alet ederek, büyük güç sağlamışlardır. Savaşlarda öne çıkarılan öğeler, dinlerdeki farklı anlayışlardır; oysa ortak özellikler farklılıklardan çok olup, ayrıca öze yöneliktir.
    <br/>
    <br/>
    Kur’an–ı Kerim’de 100 civarında ayette Hz. İsa, Hıristiyanlık ve Hz. Meryem yer almaktadır. Altı bin küsur ayet içerisinde bu rakam, kanımızca önem taşımaktadır. Bunların içersinde 25 tanesinde Hz. İsa, 11’inde Hz. Mesih, 34’ünde Hz. Meryem, 12’sinde İncil ve 14’ünde Hıristiyanlardan (Nasıralılardan) söz edilmektedir. Bu ayetler Mekke döneminde nazil olmuştur.
   </br>
  </font>
 </p>
</div>


## Yorumlar

### mehmet sedat, 16-Haziran-2004
> Kuran'da HZ. İsa'nın tekrar gelişiyle ilgili bir ifade yoktur.: 
> Bence Hz. İsa'nın yeryüzüne gelişi en çok suittimal edilen konudur. Kuran'daki bazı ayetler  anlamları kaydırılarak  bu konuda delil olarak gösterilmeye çalışıllıyor. Bu konuyl algili iddialara cevap olarak bir yazıyı bir foruma asmıştım. Merak edenler aşağıdaki adresten bu yazıyı okuyabilirler. Ella isimli yazı benim yazım.  http://forum.iktibas.info/thread.php?threadid=160&boardid=13&page=1#1  Bence Kuran'ı tüm önyargılardan yönlendirmelerden uzak olarak okunursa gerçek kolaylıkla anlaşılacaktır.  Ayrıca Kuran'da Hz. İsa'nın yeryüzüne gönderilişiyle ilgili bir ayet olmadığı halde bu konuda bir ayet varmış gibi göstermenin "Allah'a karşı yalan uydurma" olduğunu hatırlatır ve bunun vebalinden sakınmanızı şiddetle tavsiye ederim. Bir Kuran ayetinde " Allah adına yalan uydurandan daha zalim kim vardır " diyerek uyarmaktadır.  Bu konuyla ilgili soruları olanların tüm sorularına bilgim ölçüsünce cevap verebilirim. Saygılarımla msedatcetin@mynet.com

### sami kara, 31-Mart-2004
> Hoşgörü Adına: 
> Hz.İsa ile ilgili yayınınızı değerlendirirken öncelikle dinler arası hoşgörü,kardeşlik ve barış adına  birşeyler yapabilmek, küçükde olsa bir katkıda bulunabilmek gayesi güttüğünü düşünüyorum.Bu açıdan değerlendirildiğinde de bence gayet olumlu bir çalışma olduğu bir gerçek...

### Zeki PARILTI, 31-Mart-2004
> Hz. Mesih ve Nüzûl Keyfiyeti: 
> Fethullah Gulen Hocaefendinin sohbetlerinden derlenen Prizma adli kitapda Hz. Mesih ve Nüzûl Keyfiyeti adli bir yazi bulunmaktadir. Bu konuda daha fazla bilgi edinmek isteyenler ilgili makaleyi de okuyabilirler. Bu makaleyi internette  http://tr.fgulen.com/a.page/eserleri/prizma/a11496.html   uzerinden de okuyabilirsiniz...   “Müsademe-i efkardan barika-yı hakikat doğar.”

### alico, 29-Mart-2004
> HARUN YAHYA DAN NET CEVAP: 
> Aksiyon Dergisi, 8 Aralık 2003 tarihli sayısının kapak konusunu Hz. İsa'ya ayırmıştı. "İnsanlık O'nu bekliyor" başlığını kullanan dergi, Hz. İsa'nın yeryüzüne tekrar döneceğini söylerken bazı çevrelerden de tepki aldı.   Tüm yönleriyle değerlendirmeyi görmek için  http://www.harunyahya.net/V2/Lang/tr/Pg/WorkDetail/Number/2052   Ayrıca   http://www.hazretiisagelecek.com/  Mutlaka giriniz ben tüm cevapları burda buldum...

### ikbal güzelce, 25-Mart-2004
> Kendimize bakalım, birde onlara!: 
> 1. İslam , Peygamberimizin ölümünden çeyrek asır sonra bir çok parçaya ayrıldı 2. İslam gönüllere cihadı emrederken bizler vücutlara cihat ederek onları parçaladık. 3. Fetih ile Gasp kelimeleri yer değiştirdi. 4. Millet olarak (Biz Türkler), olduğumuz yerdeki kaynakları tüketip başkalarına saldırdık. Belkide İslam en yanlış milletin eline geçti. 5. Beyazın olduğu yerde siyah tezatlık teşkil eder. Kimse hoşgörü ile savaşı aynı kefeye koymasın. (müdafaa farzdır). 6. Yusuf İslam: "Eğer İslam'ı başkasından öğrenmeye kalksaydım, müslüman olmazdım" demiş. Demek ki herkes önce kendisiyle hesaplaşmalı. 7. Herkes kendini düzeltirse, dünyanın bir kurtarıcıya ihtiyacı olmaz. Hz. İsa'yı beklemeyin, o sizin içinizde, onu ortaya çıkartın. 8. Allah'a emanet olun, iyi olun, mutlu olun.

### Ahmet Mehmet, 17-Şubat-2004
> Hz isa: 
> Ahir zamanda hz isa gelecek diyoruz.  bu konunun aslını saptırıyorsunuz. Hz isa Kendisine nüzül olunan kitapta Peygamber efendimizin ismini görünce peygamber efendimize ümmet olabilmeyi geçirdi içinden. ve bu duasını cenabı hak  kabul etti. Hz İsa gelecekse Peygamber efendimizin ümmeti olarak gelecek bir kurtarıcı gibi değil. onun bir kurtarıcı vasfı ile geleceğini söylemek doğru değildir.

### Tezcan Ak, 12-Şubat-2004
> Son Peygamber kim ?: 
> Bsizlere Yunanistan'dan yazıyorum. Derginizin 470. sayısında kapak konusu yaptığınız ''Hz. İsa İnsanlık Onu Bekliyor'' konusunu eleştirmek istiyorum. Aksiyon dergisinin bu şekilde bir başlık atması bile müsyonerlerin ekmeğine yağ sürmez mi? Sonra anlayamadığım bir şey Hz. Muhammet (S.A)  son peygamber oldupuna göre neden bazı yazarla ısrarla Hz. İsa'nin kıyamete yakın tekrar geleceğini savunuyorlar. Hiristiyanlarla diyalog konusu da çok abartıldı.Belki bu diyalog sürecinin sonucudur ki Istambuldaki ruhban okulu açılacak tekrar. Ama Yunanistan da papazlar ne yapıyor?Atina'da cami yapılmak istendi diye küplere pindiler.Ya Batı Trakya'da neden özel okul açılmasına izin vermiyorlar.Bu diyalok sürecinde Hiristiyanlar samimi değil.

### Seyfi Muhalif, 11-Şubat-2004
> Ne Değişti??: 
> Niçin sürekli yeni birşeylerle bu müslüman halkın huzuruna çıkılıyor?niye halkımızın zihni bulandırılıyor? Osmanlı Devleti diğer dinlere karşı hoşgörüsüzmüydü?Osmanlı,hristiyanı,yahudisi,müslümanı bir arada tutmuyormuydu?istanbulda hala Balgat Yahudi bakımından,Adalar ve Fener Rumlar bakımından fazla nufusa sahip değilmi?Osmanlı yani atalarımız hoşgörünün nasıl olacağını bize apaçık göstermişken bu inanç konusundaki hoşgörü neyin nesi oluyor?Eli vicdanında olanlar düşünsünler,Türkiye topraklarında yüzlerce kilise manastır..vardır.Peki kaç avrupa ülkesinde Osmanlı Zamannda yapılıp hala sağ kalan Cami vardır?biz zaten onlara karşı merhametli olduk hala merhametliyiz.bizden daha ne isteniyor?onlarla havamızı,yurdumuzu paylaşıyoruz?dinlerini paylaşmamız mı eksik kaldı? Ortak noktalarımızn olması vurgulanp diğer hususların üzerinde durulmamalıymış?Niye?hristiyanlarla kardeşmi olmak istiyoruz ki?onlarla dost mu olmak istiyoruz ki?

### arif kasap(61), 10-Şubat-2004
> reyting aksiyon: 
> insanlık hergün gerçekleri öğrenmeye başlayınca ne yapacağını şaşırdı.bunu da engelleyemezler.çünkü globalleşen bu dünyada artık 3 boyutta var.çünkü dana altında buzağı arama devri geçti. bu çağda geçmişi,milleti.vatanı,atasını.kitabını.allah (c.c),pargamberi anlatan bir nesil yetişdi.şükürler olsunki  bizim gönlümüzden çoşan ,yazamadığımızı yazan,susmayan,yalnızca doğruları anlatan insanlar yetişdi.işte semeresi.gerçekler gün yüzüne tek tek çıkıyor.

### mustafa yıldız, 08-Şubat-2004
> önyargılara son: 
> neden ani sanki kıyamaet koptu ne kadar güzel bi şekilde hazrlanmış ama siz inad ederek hz. isaya neden bu kadar yer ayırıyorsunuz hristiyanlıı ön plana cıkarıyorsunuz diye  bağırdınız çağırdınız türk medyasıda aksiyonu boy hedefi haline getirdi evet hz.isa gelecektir mesih hz.isa dır ve biz müğslümanlar isa ya inanmak zorundayız

### Hüseyin Akgün, 08-Şubat-2004
> İnsafa davet.: 
> İsa'nın (as) kurtarıcılığı safsatası bir yana. Bu yazı gayet güzel hazırlanmış. Arkadaşlar İslam'ın evrenselliğini dikkate almalısınız. Biz Hıristiyanlarla Allah'tan başka ilah olmadığı konusunda ortak bir paydaya davet edilmiş bir ümmetiz. Biz birleştirici olmalıyız. Bunu yaparken de tabiki hakikatten taviz verecek değiliz. O kadar çok orta paydamız var ki. Mesela Filistinlilere bomba atmaktan vazgeçen İsrailli yarbayı tebrik edersem, size göre yahudileşmiş mi olurum? Doğruluktan ayrılmayan bir Hıristiyan ile alışveriş yapıp üç kağıtçı bazı Müslümanlarla alışveriş yapmamam beni hıristiyanlaştırır mı?  Kısacası burada art niyet aramanız yanlış. Ancak yazının başında da belirttiğim İsa as gelmeyecektir. Çünkü Kur'an ve Hz. Peygamber misyonunu kamilen tamamlamıştır. Bize onun getirebileceği yeni bir şey olmadığı gibi, Hıristiyanları cebir ile Müslüman yapması da düşünülemez. Ayrıca o, dinden uzaklaşmış Müslümanları pas mı geçecektir? Zaten gelse de Hasan Mezarcı muamelesi görecektir.

### doğukan cafeineb, 07-Şubat-2004
> -orta yol- bir yol?: 
> hz. isa ile ilgili yazı bence tamamen bir kompleksif duygunun ve orta yol aramanın bir tezahürü...böyle bir yol aramanın ne anlamı var! 'her su yatağına akar' sular birleşecek ise tamam günü gelir ama bir inancın hoşgörüsünü terimlerin içini boşaltarak anlatarak değil.

### Ramazan Özer, 05-Şubat-2004
> Güzel bir calisma: 
> Ben yasadigim ülke itibari ile hiristiyanlarla yasayan bir fert olarak calismanizi ilagi ile okudum.Hiristiyan arkadaslarima ve kapimizi arada sirada asindiran yehova sahitlerine bir müslüman olarak Hz.Adem'den Hz.Muhammed(savs) e kadar olan peygamberlerin hepsine iman etmedikce müslüman olamayacagimizi söyledigimde neredeyse kücük dillerini yutuyorlar ve afalliyorlar. Bu calismayi tenkit edenlerin makalenin bütününü okuyup bir yargiya vardiklarini zanmiyorum onlar herhalde kapaga takilip ona tepki duyuyorlar gibime geliyor. Ama sizlerde toplumumuzun egitim  durumunu göz önüne alarak daha uygun kapaklar yaparsaniz daha güzel olur gibime geliyor. Bundan sonraki calismalarinizdada üstün basrilar temennisi ile.

### hasan alaz, 04-Şubat-2004
> Hz. İsa: 
> 04/02/2004 tarihli zaman gazetesini okuduktan sonra gündemden düşmeyen bu tartışmanın ne kadar da anlamsız olduğunu anlamış bulunuyorum.Zaman gazetesinin İnternet sayfasından Hamidullah Öztürk ün geç kalmış  yorumunu okuyanlar ne demek istediğimi anlayacaklar.

### erdinç içten, 03-Şubat-2004
> İsa(as) size göre nebi mi resul mü?: 
> İsa peygamber yeryüzüne acaba hangi sıfatla gelecek? nebi mi yoksa resul mü? ben öğrendiğim kadarıyla resul ve nebi bazında son peygamber "efendimizdir" eğer isa, nebi olacaksa son resulden sonra gelemez, eğer resul olacaksa ki bu da mümkün değildir çünkü son resul hz. muhammeddir. mesih ve mehdi inançları tarih boyunca ezilmiş ve çok çekmiş milletlerin hikayeleridir...

### umutkan tedirgin, 02-Şubat-2004
> daha çok dikkat gerek: 
> Hz. İsa hakkındaki yazınız açıklayıcı olmakla beraber kapağa verdiğiniz başlığın muğlak olduğu fikrindeyim. Yazıyı cevizkabuğu proğramında yargılanırken gördüm , içimde uyanan merak üzerine web sayfanızdan inceledm. İyi niyetinizi farkındayım fakat mecazi anlam verip anlayışsız insanların olmadığı hüsnü zannınız aşırı diye düşünmekten de kendimi alamıyorum. Bundan sonra en azından derginin kapağında mecazi manalı başlık kullanmamanızın daha yararlı olduğu kanısındayım. Bildiğim kadarıyla aksiyon haftalık dergiler arasında zirvede , dolayısıyla kıskanılan bir konumda ve daha dikkatli olması gerek. Bu arada yazımın ulaştığı herkesin Kurban bayaramını içtenlikle tebrik ederim.

### Celal Akgul, 02-Şubat-2004
> misyonerlerin ekmegine yag suruldu: 
> Aksiyon dergisinin 470 sayisinda tum insanlik onu bekliyor(Hz.Isa)kapak yapmaniz ve bu konuyu yazmanizi gerktiren neydi,bu misyonerlerin ekmegine yag surmek degilmi?

### Kaan Özcan, 30-Ocak-2004
> Tebrikler: 
> Derginizde böyle bir yazının bulunması beni mutlu etti, çünkü Hz. İsa'ya olan önyargı beni hep rahatsız etmekteydi. Bu yazıyı okuyan çok sayıda tanıdığımın da Aksiyon dergisine olan önyargılı bakışı sona erdi. Ne kadar kaliteli bir derginin okuru olduğumu hissetmiş bulunuyorum. Tekrar tekrar tebrik ederim. İyi yayınlar...

### Slavi Chavdarov, 16-Ocak-2004
> Ufuk Meselesi: 
> Yazı, Türk okuyucusuna ne kadar hizmet ettı bilmiyorum ama, gerçek İsa'nın öğrenilmesindeki katkıları tartışılmazdır.Bu konuyu dile getirenlere tüm kalbimle teşekkürler.Tabi bunu at gözlüğü takmış olanlar, "insanlaşmış bir tanrıyı kabul etme veya ateizm" tercihi yapma zorunda kalmamış olanların anlayabileceğini sanmıyorum.

### ilyas elyesa, 08-Ocak-2004
> Isa peygamber 6 agustos 2 006'da inecekdir.: 
> Hadislerde gecen Mehdi-Deccal-Savaslar'la ilgili tarihlerden yapilan hesaplamalardan isa peygamber'in gelis zamanini anlayabiliriz, Isa peygamber 6 agustos 2 006 tarihinde üzerinden sadece 2 gün gecmis olan uzaydaki bir noktadan bir uzay kapsülüyle inecekdir. 5 yillik bir askeri-siyasi cihaddan sonra Mehdi'nin Imamet görevini kendisine devretmesiyle Kudüs'ün emiri sifatiyla da Deccal'le savasacak. Bu savasda Mehdi de kendisine askeriyle savasa katilarak yardim edecekdir. Isa peygamber hic bir zaman ben Isa'yim demiyecekdir. Mehdi de Imamet görevini Isa'dir diye degil Kudüs emiri'dir diye deveredecekdir. Ama tabi ki Mehdi ve cok az bir cevresi onun Isa oldugunu bilecekdir. Isa peygamber'in tekrar gelmesinin hikmeti selef mehdi Bediuzzaman'in yerine gelmesidir. Isa peygamber Deccal'in 13 haziran-23 temmuz 2 011'deki 40 gün savaslari'nda Deccal'i yenip ortadan kaldiracakdir. ve Isa 40 yil daha Imamet görevinde kalip vefat edecekdir.

### Mustafa Uzun, 06-Ocak-2004
> Noel Baba: 
> Harun Odabas´in sayi :473 de cikan yazisina dikkatinizi cekmek istiyorum. "Noel Baba bir Anadolu ereni". Siz ne yapmaya calisiyorsunuz?

### MYAVUZ, 05-Ocak-2004
> ÇOK YAZIK: 
> YORUMA NE HACET!!!!! ALLAH ENCAMIMIZI HAYIR ETSİN.Amin.....

### Mehmet ORBAY, 05-Ocak-2004
> Geciken Kınama.: 
> Hz. İsa ve Hıristiyanlık ile ilgili yazınızı ilgi ve ibretle okudum. Diyalog ve barışa karşı yaklaşımınız çok güzel. Ama anlayamadığım bir husus varki, yazılarınızı okuyanların tamamının, İslam dinini, Kitabını, hatta Hz.Peygamberini (s.a.v.) tam olarak bilebiliyormuki, aradaki nüans farkını kıyaslayabilsin. Halis niyetle yazılmış bir yazı dahi olsa da, Hıristiyan misyonerlerin ekmeğine “kaymak” sürdüğünün farkında mısınız bilmem. Bu yazınızdan dolayı, bir cemaatin fikri bu imiş gibi algılanmasından da hicap duyarken, sizi kınıyorum. Lütfen biraz daha dikkatli olmanızı tavsiye ederim.

### h deniz, 04-Ocak-2004
> Hz isa mi- Hz Muhammed mi: 
> Yillardir derginizi ve kardes yayinlarini takip eden biri olarak bu yayinin ne amacla yazildigini anlamis degilim. Ozellikle gunumuzde hiristiyan dunyasi Hz. Isa'yi kullanarak ve acikca adina Crusade (hacli seferi)  demek curetini gostererek butun islam alemine teror yaygarasi altinda savas acmisken Hz. Isa'nin kurtariciligini kabul edip Hz Muhammed(sa)'in misyonunu sona erdirmek diyalog vs. seklinde aciklanamaz. Belki yanilgiyi kabul edip teslim bayragi cekmek olarak aciklanabilir,  Yani illaki Hz isa'dan Noel nedeniyle bahseden bir yazi yazilmasi geregi duyulmussa zaten yazinin belirli yerlerinde belirtilen Kuran'i Kerimde anlatildigi sekilde Hz isa ve Hz meryem'in anlatilmasi yeterli olurdu. Ama Hz Isa'nin kurtarici oldugu ve insanligin onu bekledigi kisimlarini tekrar belirteyim size hic yakistirmadim. Umarim bundan sonra boyle hassas konularda daha dikkatli davranmaya ozen gosterirsiniz. Hoscakalin

### Ali Oaasman Kahveci, 04-Ocak-2004
> Hz İsa: 
> Asırlardır  tartışılan  bir konuyla alakalı hazırlanan bu yazıyı gayet başarılı ve bilgi bakımından son derece doyurucu buldum. Yazara ve Dergiye sonsuz teşekkürler...

### Zeliha Coşkun, 02-Ocak-2004
> hıristiyanlığa ancak bu kadar hizmet edilirdi...: 
> Bu yazınız gençleri ve Kur'an -ı Kerim okumayan diğer kimseleri hıristiyan olmaya davet mi ? Sanki İslam ikinci planda , nasıl bir anlayış bu , Son din sanki İslam değilmiş gibi algılamaya neden oluyor.Hz.Muhammed geri planda , sanki Kur'an-ı Kerim esenliğe ulaşmakta,birlik ve kardeşlikte  yetersiz mi ki bu ifadeler kullanıldı.Misyonerlerin ekmeğine yağ sürmüşsünüz.Elbette Hz.İsa 'nın Peygamber olduğuna ve diğer tüm peygamberlere müslümanlar inanmakta , bu İslam inancının bütünlüğü içinde , ancak çözümü Yüce Yaratıcımız'ın bize son Din ve son Peygamber olarak açıkça tebliğ ettiği İslam inancında aramayıp , bugünkü hıristiyanlığı ön plana çıkarmışsınız...Bravo!!!Dünyada yükselme grafiği sürekli çıkışta olan bir din olan İslam'da değil de  nerelerde arıyorsunuz kurtuluşu...

### zümrüt aysun çöker, 30-Aralık-2003
> Hz. isa hakkında gaflete düşmeyelim lütfen: 
> BİSMİLLAHİRRAHMANİRRAHİM  SELAM  HZ. İSA  ALLAH'IN KULU VE PEYGAMBERİDİR  B u her müslümanın bildiği  ama nedense bir hristiyanla karşılaştığın da sanki Hz. isa Peygamber sadece onların peygamberiymiş gibi davranırlar genellikle..  Eger Kur'an-ı kerim dikkatli olarak ve tabii  besmeleyle ve gönül açoklığı ile éönyargısız" okunursa  Hz. isa nın bize şimdiye kadar empoze edilenden  daha da önemsenmesi ve de gelişine hazırlıklı olmamız gerektiği görülecektir . "isanın yaratılışı Ademinki gibidir" diye ayet var  Ayrıca İsa peygambere için "öldü demeyiniz " diye belirtilen açık  ayetler var samimi müslümanların yanılgıya kapılmaması;Allahın sözüne bilinmede karşı çıkılmaması gerektiğini  aksinin (Kur'an daki herhangi bir ayetin reddinin) dinden çıkmakla eşdeger olduğunu hatırlatırım Fussilet 47 de  bahsedilen "kıyamet saati bilgisi" O(Allah)'nun katındadır " ayetini  tefekkür edip algı ve yorumlarını ve de ilimlerini benimle paylaşırsanız sevinirim saygılar Allah en iyisini bilir

### Hayreddin Çelikkaya, 29-Aralık-2003
> İtikadi meselelerde asla ama asla sentez olamaz..(delil:Kuran-Sünnet-Kıyas-İcma)Mlesef Vatikanın oyununa geliniyor: 
> Yazıda açık bir kompleks seziliyor..İslamiyet hiç bir dinle rekabet etmeyecektir.  Sanki dinimizin eksikliği var da diğerlerin temeli bozuk güzelliklerini alacağız.!! İslamiyetin bazı dinler ile ortak görüş alışverişine ihtiyacı yoktur..İslamiyet bir ideoloji bir teori değildir.İslamiyetin diğer dinler ile münasebeti 1400 yıldır bellidir..Hoşgörünün nasıl uygulandığı bellidir. Yazıda belirgin olarak sentez fikri ortaya çıkıyor.Son derce sakat bir görüş. İtikadi konularda asla dialog olamaz.. İslam hukuku gayrimüslimle ile olan münasebeti hoşgörüyü son derece açık olarak belirtmiştir. Önyargı ne demek? Bu ne kadar garip bir yorum.. Haçlı seferleri ile fetihleri siz nasıl aynı kefeye koyabilirsiniz? Ayrıca kimdir muteber dediğiniz alimler.? Ameli konularda bazı kesimlerin farklı görüşleri olabilir ama ehli sünnet dairesinde sizin bu tartıştığınız meselelerin yeri bellidir. Saf müslümanların zihinleri ile bilerek veya bilmeyerek oynanılıyor.. Açıkçası çok yadırgadım.Tuzağa düşmeyiniz...

### ismail erturk, 15-Aralık-2003
> ayet tercumeleri: 
> merhaba, hz. Isa ile ilgili ana sayfa yazisinda kullanilan ayet tercumeleri Turkce`ye benzemiyor. Daha okunabilir ve anlasilabilir bir dille tercume edilemez miydi. selamlar.

### namık karabüber, 14-Aralık-2003
> haz. İsa: 
> Hz. İsa'nın Kur'anda adı geçen ve enbiya-i azamdan olduğu hepimizin malumu, ama Diyalog Hrıstiyanlık ile ortak paydamız olan İsa'nın insanlık tarafından beklendiği iddianızı (görüşünüze)  katılmamaktayım. Diyalog adına biraz ölçünün net konmasında yarar var. Kapak dosya yazınızı beğenmediğimi ifade etmek isterim.

### tuna, 14-Aralık-2003
> belki de...: 
> doğruyu söylemek gerekirse "Hz. İSA "ile ilgili çalışmanızı büyük bir zevkle okudum ve arkadaşlarıma tavsiye ettim.Ancak  dosya belki daha ayrıntılı olabilrdi.

### Fatma Ertuğrul, 13-Aralık-2003
> Hz.İsa (a.s): 
> Yıllardan beri sizi okuyorum.başarılı yayımlarınızdan ötürü sizi ve dergimizin doğum gününü kutlarım.Hz.isa(a.s) hakkındaki yazınızı çok beğendim,çok aydınlatıcı.Hıristiyan arkadaşlarımın olmasından dolayo çok ilğimi çekti ve beğeniyle okudum.İki din arasındaki diyalogun önemi güzel vurgulanmış.Sizi okurken aklıma gelen bir ayeti size yazmak istiyorum.Lakin Kur'an da ki yerini hatırlamıyorum "siz kitap ehlinden kendinize dost ararsanız,size en yakın Hıristiyanları bulursunuz."yanlış hatırlamıyorsam böyle idi.Başarılarınızın devamını dilerim. Muhabbetle...

Kaynak: [www.aksiyon.com.tr](http://www.aksiyon.com.tr:80/detay.php?id=3263&yorum_id=700), [web.archive.org (arşiv bağlantısı)](http://web.archive.org/web/20040623081921/http://www.aksiyon.com.tr:80/detay.php?id=3263&yorum_id=700)
