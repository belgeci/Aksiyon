# 'Minyeli Abdullah'ı seyretmem'

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20040217111417im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040217111417im_/http://www.aksiyon.com.tr/resim/465/56.jpg" vspace="5"/>
  </p>
 </font>
 <font class="content">
  Sinemalarda gösterildiği dönemde hasılat ve seyirci rekorları kıran Minyeli Abdullah filminin yapımcısı Mehmet Tanrısever, slogan, edebiyat ve nasihatten ibaret olduğu için çok kötü bulduğu ve seyretmediği bu filmi şimdiki anlayışı ile çok farklı çekeceğini söylüyor. Mehmet Tanrısever aslında bir sanayici. Sahibi olduğu Mert Çelik, Avrupa’nın en büyük üçüncü çelik tencere üreticisi. Ticari anlamda değişik sahalarda yatırımları var.
 </font>
 <p>
  <font class="content">
   Fakat kamuoyu onu sinema projeleri, işçileri ile kurduğu ilginç diyalogları ve 5 yıldızlı oteli aratmayan fabrikasıyla tanıdı. İşyerinde başlayan görüşmemiz sohbetin koyulaşması nedeni ile evine taşındı. Tanrısever, Fatih’teki mütevazı evinden Alkent 2000 villalarına iki ay evvel taşındı. Akla gelebilecek hiçbir konfordan kaçınmayarak dizayn ettiği villası, işyeri ve sinemadaki estetik anlayışı ile örtüşüyor. Sadece bir örnek verelim; evinin oturma odasını Türkiye’deki sinema salonlarında benzeri olmayan son teknoloji ses sistemi ile donatmış. U571 filmini dev ekranda ve harika bir efekt sistemi eşliğinde izledik.
   <br/>
   <br/>
   Tanrısever ile ticari hayatını konuşmak kolay değil. Sözü sürekli ya âşığı olduğu sinemaya ya da insanları mutluluğa ve huzura götürecek projelere getiriyor. Biz de ona ayak uyduruyor ve sorularımızı daha ziyade ilgilendiği alanlarda yoğunlaştırıyoruz. Ve ortaya bir sektör haberi yerine sinema söyleşisi çıkıyor.
   <br/>
   <br/>
   Yapımcılığını üstlendiği Minyeli Abdullah filmi sinemalarda gösterildiği 1989 yılında hasılat ve seyirci rekoru kırmıştı. Kendisine bu filmi sorduğumuzda ilginç bir cevap geliyor: “Sürgün filmi beni tatmin ediyor. Ama Minyeli Abdullah tatmin etmiyor. Bu filmi izlemem bile. Şimdi yapsa idim Minyeli’yi çok farklı çektirirdim. Minyeli’de slogan var, edebiyat var, nasihat var. Oysa film, nasihatle değil görüntü ve mimiklerle hayata derinlik katabilmeli. Sözle nasihat vermek istiyorsam, bir hocaefendinin vaazını alıp sinemada oynatırım daha iyi.”
   <br/>
   <br/>
   Film için koyduğu ölçü ise Türkiye standartlarını aşıyor: “Eğer çektiğim film uluslararası arenada dikkat çekmiyor, ödül almıyor ya da itibar görmüyorsa bu filmi çekmemin hiçbir anlamı yok.”
   <br/>
   <br/>
   ‘Bana iyi bir senaryo bulun’
   <br/>
   <br/>
   Sinemaya bu kadar iddialı bakan bir kişinin yeni film projesi olmaz mı? Tabii ki var. Hatta iyi bir senaryo bulsa hemen başlayacak. ‘Kaliteli bir senarist bulursanız haberim olsun’ diyen Tanrısever, Yeşilçam klasiğinde senaryo istemiyor. Aradığı senaryoyu ortaya koyabilecek bir ekibi de göremiyor. Geçmiş deneyimleri kötü örneklerle ve hayal kırıklıkları ile dolu. “Senaryo bir filmin en önemli unsurlarından biri. Senaryo kötü ise ne kadar iyi yönetmen olursan ol, iyi film çıkaramazsın. Ama senaryo iyi ise kötü yönetmen olsan bile filmin iyi çıkma ihtimali yüksek. Türkiye’de iyi senaryo yazarı yok. Varsa bile ben bilmiyorum” diyor.
   <br/>
   <br/>
   ‘Aytmatov’un senaryosu gecikti’
   <br/>
   <br/>
   Tavsiye üzerine Özbekistan ve Kırgısiztan’da iyi senaryo yazarı aramış ama bu kişilerin SSCB’nin çökmesinden sonra sisteme tam adapte olamadığı kanaatinde. “Cengiz Aytmatov ile senaryo üzerinde anlaştık. Beyaz Gemi adlı eserini film çekmek üzere senaryolaştıracaktı. İşlerin çabuk ilerlemesi için kendisine 5 bin dolar da avans vermeme rağmen seneler geçti hâlâ senaryo gelmedi. Kırgızistan’ın Lüksemburg büyükelçisi. Son görüşmemizde günlerinin dolu geçtiğinden, senaryo yazmak için vakit bulamadığından şikayet etti.”
   <br/>
   <br/>
   Cengiz Aytmatov’un işi geciktirmesinden duyduğu rahatsızlığı saklamayan Tanrısever, senaryonun geleceğinden kuşkulanmaya bile başlamış. Bu durumda 5 bin dolar avansın iade edilip edilmeyeceği sorusuna sert bir çıkış yapıyor: “ Ne bileyim ben. Bir insanda iman varsa ve o insanla dostluk kurduysam onun verdiği söze güvenmek isterim”.
   <br/>
   <br/>
   Yeşilçam senarist yetiştirmedi
   <br/>
   <br/>
   Hollywood dışında dünyada ciddi bir senaryo sıkıntısı yaşandığını söylüyor. Amerika’nın sinemayı büyük bir endüstriye dönüştürdüğüne değinen Tanrısever, sahasında en yetenekli isimleri bünyesine toplayan Hollywood’un senaryo ve yönetmen konusunda sıkıntı çekmediğini kaydediyor.
   <br/>
   <br/>
   Yeşilçam senaryolarına gelince; bu konuda çok dertli. Yeşilçam’ın senaryo konusunda bilerek hiçbir altyapı oluşturmadığından yakınıyor: “Çok iyi iş yaptığı yıllarda nasıl olsa insanlar seyrediyor diyerek ucuzluğa kaçtı, kaliteli senaryo ve senaristler çıkartmadı. Bugün Yeşilçam’a 700 film senaryosu yazdığını övünerek söyleyen bir Bülent Oran var. Senaryolara bakıyorsunuz, ya kalitesiz ya da birbirine benzeyen konular etrafında dönüyor. 700 senaryo yazmak kesinlikle iftihar konusu olamaz. Hollywood’un en kaliteli senaristleri bile belki hayatları boyunca 70 senaryo ancak yazarlar. Çünkü senaryo yazmak ciddi iştir.”
   <br/>
   <br/>
   Türkiye’de filmlerin çok kötü olduğunu savunan Tanrısever, Türk filmlerinin çocuk zekasına hitap ettiği görüşünde. “İnsani duygular istismar edilerek iş yapılıyor. Müstehcenlikle karıştırılmış bir fesat yuvası ilgi çekiyor. Halbuki film toplumun önünde olmalı. Mahallenin Muhtarı ve Asmalı Konak ile siz sinemayı nereye götürebileceğinizi zannediyorsunuz? Sinemada kurulu düzen hırs, kin ve ihtiras üzerine işliyor. Halbuki bunlar şeytanın tuzakları.”
   <br/>
   <br/>
   ‘Beyaz sinema diye bir şey yoktur’
   <br/>
   <br/>
   Mehmet Tanrısever’in 1980’li yıların sonunda ortaya atılan ve bir süre iddiasını sürdüren Yeşilçam’a alternatif Beyaz sinema için de olumsuz kanaatleri var. “Beyaz sinema diye bir şeyi zamanında birileri savundu. O zaman da aynı görüşte idim, şimdi de. Beyaz sinema diye bir şey yoktur olamaz. Bunlar militanca sözler. İyi film ya da kötü film vardır. Lafta değil, yaşadıklarınla, ortaya koyduğun eserlerinle etkili olabilirsin. Beyaz sinema diyenler önce kendilerine ne kadar beyaz oldukları konusunda bir baksın. Sloganların altına girmenin bir âlemi yok” diyor bu konuda.
   <br/>
   <br/>
   CNN haberlerinde Mert Çelik
   <br/>
   <br/>
   5 yıldızlı otel konforunda hazırlanmış fabrikasında uyguladığı motivasyon yöntemleri ile sadece Türkiye’de değil dünyada da ilgi çekti. Bugüne kadar Koç ya da Sabancı’yı hiç haber yapmayan CNN, reklam verilmesi halinde milyonlarca dolar tutacak bir tanıtımı 4,5 dakika yayınladı. Mert Çelik’te A kalite cep sinemasından tutun, yüzme havuzu, sauna, spor salonu var. İşyerinde uyguladığı yöntemler ile ön plana çıkmasını şöyle izah ediyor: “Mert Çelik’te bir çığır açtığımızı düşünüyorum. Belki sinemada yapmak istediğim şeyleri gerçekleştiremedim ama iş hayatında şu anda dünyada hiçbir işyerinde olmayan bir ortamı meydana getirerek, Türkiye’de hatta gelişmiş Batı ülkelerinde uygulanabilecek bir model oluşturdum” diyor.
   <br/>
   <br/>
   Modeli oluştururken kendisinden hareket ettiğinin altını çizen Tanrısever, önce nasıl huzurlu ve mutlu olacağının cevabını aradığını, daha sonra, sevdiği şeylerin diğer insanlar tarafından da istendiğini fark ederek onların hayatını güzelleştirebilmek için uygulamaya geçtiğini anlatıyor. Bu felsefeyi oturturken çok zorlanmış aslında. İşçi ile patron arasına giren husumet engel olmuş bir süre. Sendika, patron ne kadar iyi niyetli olursa olsun arkasında bit yeniği aramış. Yaptıklarına ideoloik bakarak güzel dahi olsa karşı çıkmış. Fakat daha sonra herkes anlamış ki “Türkiye zengin olmadan işçilerin zengin olması mümkün değil.”
   <br/>
  </font>
 </p>
</div>


## Yorumlar

### mustafa mert, 13-Aralık-2003
> yorumlarım: 
> Ben fazla birşey söyleme ihtiyacı hissetmiyorum ama bence mehmet tanrı sever'in söyledikleriyle yaptıkları bir birini tutmayor.

### Erdem Kaya, 06-Kasım-2003
> iyi bir senaryo teklifi...: 
> Öncelikle bu yazıyı hazırlayan Harun Odabaşı'ya  teşekürler...

Kaynak: [www.aksiyon.com.tr](http://www.aksiyon.com.tr:80/detay.php?id=3142&yorum_id=394), [web.archive.org (arşiv bağlantısı)](http://web.archive.org/web/20040217111417/http://www.aksiyon.com.tr:80/detay.php?id=3142&yorum_id=394)
