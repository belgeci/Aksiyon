# Hayalet holdingler ışık arıyor

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20030623055814im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623055814im_/http://www.aksiyon.com.tr/resim/33/36.jpg" vspace="5"/>
  </p>
 </font>
 <font class="content">
  Başarısız çok ortaklı yatırım şirketleri, AKP’nin iktidara gelmesiyle sorunlarının çözüleceğini savunuyorlardı. Acil Eylem Paketi içerisindeki bir madde, yurtdışından döviz getireceklerin yüreğine su serpiyor.  Medyanın ‘yeşil sermaye’ takıntısını hesaba kattığımızda AKP’nin bu konuda takip edeceği yol daha bir önem kazanıyor.
 </font>
 <p>
  <font class="content">
   Der Spiegel dergisinin 01-08 Ekim 2001 tarihli sayısında ‘Bagajdaki Altın’ başlığı altında verilen bir haberde şu cümleler yer alıyor: “İnanç gereği, Müslümanların banka hesabı açıp faiz kazanmaları yasak olduğundan, nakit paralarını bu holdinglere yatırıyorlar. Bu talepler Almanya’da 300’ün üzerinde camisi olan Milli Görüş’ün çevresinde özellikle verimli bir yer edinmiştir. En tanınmış holding olan Kombassan’ın 65 bin yatırımcıdan üç milyar marktan fazla para topladığı belirtilmekte. Dünya genelinde silah üreticisinden, tekstil fabrikası ve hava yoluna kadar pek çok şirket satın alındı. Almanya’dan toplanan paralar muhtemelen bavullarla Konya’daki şirket merkezine götürüldü. Gerçekte ne kadar para aktığını kimse bilmiyor; çünkü hisseler hiçbir borsada işlem görmüyor, devlet kontrolü ya da herhangi bir kayıt mevcut değil.” 1990’lı yılların son çeyreğinde mantar gibi kurulan çok ortaklı şirketlere (ÇOŞ) Almanya’nın şüpheli bakışını destekleyen görüşler Türkiye’de daha eskilere dayanıyor. İlk planda Avrupa’daki Türklerin paralarını işletmek maksadı ile kurulan çok ortaklı şirketler mudilerini büyük bir hayal kırıklığına uğrattı. Sayıları en son 172’yi bulan bu şirketlerden bugün faaliyetini devam ettirenlerin sayısı bir elin parmakları kadar. Türklerin yurtdışı macerasının başladığı 60’lı yıllardan bu yana devlet ve özel sektör hep bu tasarrufların peşinde oldu. Gayrimenkul, kooperatifçilik ve bankerlik metodları ile toplanan bu paralar yolsuzluk ve istismar kıskacında çarçur edildi. ÇOŞ yöntemi bu işin en son halkası oldu ve büyük ölçüde başarısızlıkla sonuçlandı. Bu yöntemle toplanan paranın 6-7 milyar Euro dolaylarında olduğu ve yüzde 80’inin geri dönülemez yatırımlara gömüldüğü tahmin ediliyor.
   <br/>
   <br/>
   AKP ÇOŞ’ların önünü açacak mı?
   <br/>
   <br/>
   Yatırımlarında başarısız olmuş bazı çok ortaklı yatırım şirketleri AK Parti’nin iktidara gelmesinin ardından birçok sorunlarının çözüleceğini ve büyüme hamlesine geçeceklerini savunuyorlardı. Şimdi AKP iktidarda ve Acil Eylem Paketi içerisinde açıkladıkları bir madde, yurtdışından döviz getireceklerin yüreğine su serpiyor. İlgili maddede yapılacak değişiklikle döviz girişinin önündeki tahditler kalkacak. Her iktidar gibi AKP de döviz ihtiyacını elde bir gördüğü dış Türkler üzerinden karşılamak istiyor. Medyanın ‘yeşil sermaye’ takıntısını hesaba kattığımızda AKP’nin bu konuda takip edeceği yol daha bir önem kazanıyor. AKP’li bakanlardan bazıları bu şirketlerin birkaçında danışman olarak görev yaptı. Dolayısıyla bu holdinglerin iç yapılarını yakından biliyorlar. Ali Coşkun ve Abdülatif Şener gibi AKP’nin ağır toplarının, çok ortaklı şirketlerin nerelerde hata yaptığına ilişkin birikimleri ve daha önceden gazetecilerle paylaştıkları fikirleri biliniyor. İlk planda amatör ve kötü niyetli kişilerin ‘durumdan vazife çıkararak’ yeniden harekete geçmesinin önlemini alacakları belirtiliyor. Bu hususta MÜSİAD gibi konuyu daha önceden araştırmış ve değişik öneriler geliştirmiş sivil toplum kuruluşlarının deneyimlerinden istifade edebilirler. Bu sayede olumsuz adımlar uygulamaya sokulmadan engellenebilir. Yine de doğru kişiler tarafından yürütülen doğru yatırımların önüne set çekmenin teşebbüs hürriyetini tahdit altına almak olduğuna dikkat çekilerek yolsuzluklarla mücadele ederken diğerlerini ürkütmemek gerektiğine işaret ediliyor.  Dış Türkler’de ikinci jenerasyonun alışkanlıklarının farklılaşması ve Türkiye’ye yatırım yapmaya sıcak bakmama yönünde eğilimleri de dikkate aldığımızda 50-60 milyar Euro olduğu varsayılan bu tasarrufların artık Türkiye’ye yönlendirilmesinin eskisinden daha zor olacağı görülüyor. Türkiye’nin yabancı sermayeyi ülkeye çekebilmek için yaptıklarına baktığımızda bu kaynaktan kolay kolay vazgeçemeyeceği anlaşılıyor. Peki ama binlerce mağdurun, boş vaadlerle kendilerini dolandıranlardan haklarını aradığı, mahkeme kapılarını aşındırdığı sırada Türk diasporasının birikimlerini yeniden Türkiye’ye yönlendirmesini sağlayacak yeni bir hayat eğrisi oluşturulabilir mi?
   <br/>
   <br/>
   Mecalleri kalmadı
   <br/>
   <br/>
   Konunun maddi ve psikolojik ağır tahribatının hissedildiği şu süreçte bu soruyu yönelttiğimiz kişilerin önemli bir kısmı “ÇOŞ modeli bu hali ile iflas etmiştir. Yurtiçinde ve yurtdışında mudiler çok büyük zarara uğramıştır ve artık ne mecali ne de heyecanları kalmıştır” diye cevap verirken çok küçük bir azınlık, teorik olarak sistemin mantıklı ve tutarlı olduğunu, gerekli önlemlerin alınması halinde yeniden ve daha tutarlı bir şekilde işleyebileceğini söylüyor.
   <br/>
   <br/>
   Yabancı sermaye çeken ülkelerin yapıları analiz edildiğinde ilginç bir bulgu ile karşılaşıyoruz. İrlanda ve Çin gibi yabancı sermaye çeken ülkelere daha ziyade dışarıda yaşayan İrlandalı ya da Çinli iş adamlarının yatırım yaptığı görülüyor. Bu deneyim Türkiye’nin sayıları 3 milyonu geçen diasporasını çok iyi değerlendirebileceğini gösteriyor.
   <br/>
   <br/>
   Suçlu 28 Şubat süreci mi?
   <br/>
   <br/>
   Çok ortaklı şirketler başarısızlıkların en önemli müsebbibi olarak post-modern darbe diye de tarif edilen 28 Şubat sürecini gösteriyorlar. Oysa analizler  onları doğrulamıyor: Yurtdışından getirilen bu paraların batmasında önemli etkenler, bu şirketlerin Türk helikopteri, Türk otomobili türü uçuk vaadlerde bulunmalarının yanında, gerekli ticari eğitim ve deneyimlerinin olmaması, kazanmadıkları halde mudilerine yüksek kâr payı vermeleri ve geri dönüşümü olmayan arazi, gayrimenkul gibi alanlara çok büyük paralar aktarmaları şeklinde sıralanıyor. Fakat bu, devlet politikalarının hiç etkisi olmadığı anlamına da gelmiyor. 28 Şubat sürecinin de birkaç holding üzerinde, özellikle Kombassan Hollding’in geleceğinde önemli bir etkisi olduğu iddia ediliyor. Çünkü ‘yeşil sermaye’nin önünün alınması yönünde sert tedbirler alınacağının söylenmesi, şirketlerin hesaplarının bloke edilmesi, para girişinin engellenmesi ve ağır mali cezalar sermayenin erimesinin yanında ortakları ürküttü ve para akışını tersine çevirdi. 28 Şubat sürecinin hamileri olumlu bir tavır içerisinde olsalardı ve sadece istismarın önüne geçme yönünde bir eğilim gösterselerdi bu holdinglerden bir kısmının durumunun şimdikinden daha iyi bir noktaya geleceği varsayılabilir. Hatta bu yapıyı sabote etmek için ‘görevli’ insanların yurtdışına gönderilip para topladıktan sonra şirketleri bilerek iflas ettirdikleri iddialarının da doğruluğunu varsaydığımızda faaliyet dışı faktörleri suçlayanların yorumu daha bir destek buluyor. Ancak bu etkenler daha işin başında başarısızlığa mahkum, geniş ve bilinçsiz kitlenin varlığını ortadan kaldırmıyor. Bu şirketlerde danışman olarak görev almış kişiler 28 Şubat süreci olmasa da bu holdinglerin yüzde 90’ının batacağını belirtiyorlar.
   <br/>
   <br/>
   ÇOŞ’lar NASDAQ gibi bir borsa kurabilir
   <br/>
   <br/>
   MÜSİAD çok ortaklı şirketler projesinin uçuruma doğru sürüklendiğini ilk fark eden kurumların başında geliyor. Konunun vahametini fark ettiği anda radikal kararlar almaktan çekinmedi. Şeffaf hareket etmeyen ve iyi niyetinden şüphe duyduğu şirketlerin dernek üyeliklerine son verdi. Bazı kanallarda yayınlanan, gerçeği yansıtmayan holding reklamlarının önünün alınması yönünde irade ortaya koydu. Hatırlanacağı gibi Kanal 7 başta olmak üzere bazı kanallarda çok yoğun bir şekilde bu tip şirketlerin reklamı yapılıyordu. Ortada elle tutulur yatırımı olmayan şirketler dev holdinglermiş gibi kendilerini lanse ediyorlardı. Mobella, mobilya markası olarak böyle doğdu. Ürünü, fabrikası ve tasarımı ortada olmamasına rağmen Mobella, herkesin tanıdığı bir marka oluverdi. Bu marka için bir ÇOŞ para topladı. Konya’da bir arsa alındı, makineler getirildi ancak bir türlü üretim gerçekleştirilemedi. Televizyon kanallarının da olumlu yaklaşması ile bu tip reklamların kökü kurutuldu. ÇOŞ’ların deşifre olmasının ardından bağımsız bir reyting şirketi kurularak bunların verdiği notlar üzerinden faaliyetlerin yönlendirilmesi teklifi yapıldı. Denetlenmek ÇOŞ’ların mevcut yapısı açısından bir tehdit oluşturuyordu. Şirket faaliyetleri şeffaflaşınca, ortak yapısı netleşecek, reel olmayan ortaklar elenecek ve para hareketleri izlenebilecekti. Bu teklif holdinglerin çoğunluğu tarafından hemen reddedildi. ÇOŞ’ların kurtuluşu için daha gelişmiş modeller öneriliyor. Tıpkı Nasdaq gibi uluslararası bir borsa oluşturmaları bu önerilerden biri. Uluslararası denetim şirketleri tarafından denetlenen ve şirket içi faaliyetlerin bilgisayar üzerinden izlenebildiği, istenilen zamanda hisse senetlerinin alınıp satıldığı bir ortamda ÇOŞ’ların tasarruf sahiplerine güven vereceğini ve atıl yatırımların yeniden canlanabileceğini kaydediyorlar.
   <br/>
   <br/>
   Tecrübe değerlendirilebilir
   <br/>
   <br/>
   Şu anda ÇOŞ’lar konusunda değerlendirilmeyi bekleyen büyük bir tecrübe var. Şirketlerden bazıları nerede hata yaptıklarına dönük ciddi özeleştiriler yaptı. Ölçeklerini küçülterek daha mütevazı ancak daha akıllı yatırımlara yöneldiler. Kombassan Hit or Miss ve Faisal Finans gibi kötü deneyimlerin ardından Komben, Afra Alışveriş Zinciri, Karaman Tekstil (özelleştirmeden aldı) ve Kombassan Kağıt ile Türkiye’de sahasında ilk sıralarda yer alan şirketlere konsantre oldu. Kamer Holding; Şah-Inn Otelleri, Türkiye’nin en önemli alüminyum fabrikası Ak Alüminyum, yem fabrikası, Beysu su işletmesi ve inşaat şirketleri ile piyasada faaliyetleri ile varolan birkaç holdingden biri oldu. Yine Konya merkezli İttifak Holding, Adesa ve Beğendik alışveriş merkezlerini ve Hosta Hipermarket’i satın alarak sağlam adımla yürümeyi tercih etti. Bunların dışında bir de Yimpaş sürekliliği ve yatırımları ile dikkat çekiyor. Geriye kalan bildik birçok ÇOŞ mahkemelerde mudilerine hesap veriyor, iflas etmiş ya da iflasın eşiğine gelmiş durumda.
   <br/>
   <br/>
   Değişim geçte olsa başladı
   <br/>
   <br/>
   Bütün bunların yanında Bu ÇOŞ’lar gerek Türkiye’de yaşadıkları olumsuz tecrübe gerekse uluslararası piyasalarda meydana gelen değişimler ışığında kabul değiştirme eğilimine gidiyorlar. Örneğin artık aidiyetlerini hatırlatan Tuğra, İttifak, Kamer, Güçbirliği, Endüstri gibi şirket isimlerini kullanmıyorlar. Şirketlerine ingilizce yada almanca içerikli isimler veriyorlar. Yine eskisi gibi şirket merkezlerini Türkiye’de göstermiyorlar. Avrupa’nın herhangi bir şehrinde kurularak bir yabancı şirket statüsüne geçiyorlar. Bu modernleşme çabaları ileride Batı ülkelerinde Türklere ait büyüklü küçüklü birçok yatırımın olması sonucunu doğurabilir. Almanya başta olmak üzere Batı ülkeleride kendi ülkelerinden bu yolla kaçan paraların önünü kesmek için değişik metotlar deniyorlar. ABD ve İngiltere bankalarının çok önceden başlattıkları faizsiz bankacılık işlemlerine Almanya sırf bu ihtiyaçtan dolayı başladı. Almanya’nın en büyük bir iki bankasından biri olan Commerze Bank bu misyonu üstlendi şu sıralar.
   <br/>
   <br/>
   SPK harekete geçmeli!
   <br/>
   <br/>
   Gelişmiş ülkeler tasarrufları ülkesine çekmek ve kaçırmamak için inanmadıkları sistemleri bile işletmekte bir mahzur görmüyor. Ülkenin yönetici gurupları hazırladıkları master planlar çerçevesinde adım adım hareket ederek büyük miktarda sermaye için cazibe merkezi olmayı başarıyor. Türkiye’nin ise özellikle ÇOŞ’la ile alakalı SPK, DPT yada Hazine Müsteşarlığı gibi kurumlar tarafından hazırlanmış mikro bir planı bile yok. Halbuki iyi bir organizasyon ve devlet garantörlüğü ile her yıl birkaç milyar dolar paranın Türkiye’ye getirilmesinin mümkün olduğu belirtiliyor. Bu işe başlamadan çok önemli bir uyarı var: İslami Holding söylemi ve deyiminden arınarak bu şirketleri bir Türk şirketi olarak devletin kabul etmesi ve kompeksinden arınması öncelikli durum.
   <br/>
   <br/>
   Yabancı sermaye deyince bir de Türkiye’den yurtdışına çıkmış ve getirilmeyi bekleyen 40-50 milyar dolar paradan bahsediliyor. Toplamda sahipleri 60-70 kişi olan bu paranın piyasaya girmesi için de çalışma yapılması bekleniyor. Turgut Özal döneminde hayali ihracatla yapılan bu getirmeler şimdilerde daha güvenilir metodlarla ve mesela 5 yıl vergi muafiyeti verilerek yapılıyor. Kayıt altına girmesi sağlanamazsa bu para mafyalaşabiliyor ve Türkiye’nin güvenliğini tehdit edebiliyor. Bunun dışında Suud, Katar ve Ürdünlülerin de paraları Avrupa ve ABD bankalarında bekliyor. Türkiye bu sermaye için de cazip hale getirilebilir. Yani AKP’nin elinde yabancı sermaye adına kullanabileceği ve yönlendirebileceği farklı enstrümanlar var. Önemli olan bu konudaki küresel direnç noktalarını dize getirebilmek...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2206), [web.archive.org (arşiv bağlantısı)](http://web.archive.org/web/20030623055814/http://www.aksiyon.com.tr:80/detay.php?id=2206)
