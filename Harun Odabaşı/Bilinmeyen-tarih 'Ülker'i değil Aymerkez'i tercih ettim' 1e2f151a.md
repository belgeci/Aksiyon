# 'Ülker'i değil Aymerkez'i tercih ettim'

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041210232242im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041210232242im_/http://www.aksiyon.com.tr/resim/500/38.jpg" vspace="5"/>
  </p>
 </font>
 <font class="content">
  “Bugün dünyada patronlardan değil, CEO’lardan bahsediyorlar. Çağımızda sermayedar ve yönetici birbirinden ayrıldı. Önceden üç unsur vardı: Müteşebbis, sermayedar ve yönetici. Şimdi müteşebbis ile yönetici cem oldu. Milli Piyango’dan para çıkan ya da babasından miras kalan kişi sermayedardır ama kabiliyeti olmadan müteşebbis olmaya kalkarsa parasını kaybeder.”
 </font>
 <p>
  <font class="content">
   Bir yönetici geldi cirosu değişti... E-5 karayolu üzerinde, Büyükçekmece’de 24 bin metrekare kapalı alana kurulan Aymerkez Alışveriş Merkezi, 2002 yılında açılmasına rağmen son zamanlara kadar ismini pek duymadığımız, ancak yoldan geçerken fark edilen bir kurum konumundaydı. Şehrin dışında olması dolayısı ile çok büyük sıkıntılar yaşayan ve kısa sürede 5 yönetici değiştiren Aymerkez’e Dursun Akdağ’ın transfer edilmesi ile birşeyler oldu. Kapanmasının konuşulduğu kurum bir yıl içersinde kârla tanıştı. İlginç kampanyaları ve ses getiren faaliyetleri ile gündemimize giren Aymerkez’deki değişime, dolayısı ile Dursun Akdağ’a biraz daha yakından bakmak istedik. 27 yaşında holding patronu olan ve iş hayatına araba yıkamakla başlayan Akdağ, edindiği tecrübeyi özellikle gençlerle paylaşmak için bugünlerde okul okul, şehir şehir dolaşıyor.
   <br/>
   <br/>
   -Yaşınız çok genç. Bu kadar genç yaşta jübilesini yapmış bir insan edası ile değişik platformlarda başarı hikayenizi anlatmanın bir tehlikesi de yok mu?
   <br/>
   <br/>
   Tabii her an hayatta finalimizi yapabiliriz. Ölümün ne zaman geleceği belli değil. Benim hayatta idealim 100 yaşına gelsem bile ‘mükemmeli yakalayamadım’ demek. Mükemmeli yakaladığını iddia eden bir insan hayatı anlamamıştır bana göre. El Biruni, ölüm döşeğinde iken, yanına gelen bir meslektaşına çözemediği bir soruyu sorarak cevabını istiyor. Cevabını almasının arkasından vefat ediyor. Ölürken bile hayata ait meseleleri merak edebilmek. Mimar Sinan, Süleymaniye’yi yaptığında mükemmelliği yakaladığını düşünse idi 70 yaşında Selimiye’yi yapamazdı. Yönetim Gurusu Peter Durucker, 90 yaşında en mükemmel eserini yazdı. Ben bugünümü vicdanen en güzel şekilde yaşadıysam yarınımı çok düşünmem. Bugünü iyi olanın yarınının iyi olacağına inanıyorum.
   <br/>
   <br/>
   -Gelmeyi istediğiniz nokta ne?
   <br/>
   <br/>
   Bu kadar televizyona çıkmışım, şu görevlerde bulunmuşum... Bunlar akla getirebilir hedefi ne bu adamın diye. Dünyevi hiçbir hedefim yok. Ben günümü dolu dolu yaşamayı istiyorum. Bu sözüm, plansızlık programsızlık manasında algılanmasın.
   <br/>
   <br/>
   -Bazı lider yaklaşımları var: Bir yönetici, 5 yılda, bir işyerinde yapacağı işleri bitirir, artık iş değiştirme vakti gelmiştir deniyor. Sizin de kendinize biçtiğiniz bir süre var mı?
   <br/>
   <br/>
   Benim öyle bir planım yok. Tabii müessese için yaptığım yıllık planlarım var. Örneğin Aymerkez’in 2005 yılında eğitim ile birlikte anılacağına dönük ciddi bir hedefimiz var.
   <br/>
   <br/>
   27 yaşında Asya Holding’in başında idim. Asya Otomotiv, Asya Gıda, Asya Alışveriş Merkezi, Asya İnşaat, Asya Su. Almanya’da bir şirket. Hekimoğlu İsmail’in ticaret ile alakalı kitaplarını severek okudum. Asya Holding’de iken Hekimoğlu İsmail, 2 yıl danışmanlığımı yaptı. İnsan bir şeye ne kadar çok kilitleniyorsa kapılar da o kadar açılıyor.
   <br/>
   <br/>
   -Türkiye’deki şirketler çok genç ve çoğu aile şirketi. İkinci kuşağın iş başı yapması bir açıdan olumlu bir gelişme ama aile şirketi olmanın da dezavantajı var. Bu süreci nasıl buluyorsunuz?
   <br/>
   <br/>
   Batıda 400 yıllık şirketler var ve uzun ömürlü olan şirketlerde ortak özellikler var. Birincisi çocuklarını şirkete yaklaştırmamışlar. İkincisi yakın akrabaların kurduğu şirketlerle ticaret yapmamışlar.
   <br/>
   <br/>
   -Türkiye’de yakın akrabaları ve çocukları şirketten uzak tutmak ne kadar mümkün?
   <br/>
   <br/>
   Kolay değil ama yapılmak zorunda. Şirketler için çok önemli bir kırılma noktası. Bu konuda bazı çalışmalar var. İş başına geldiğimde tam yetki aldım ve üst düzey bazı yöneticilerin yakınlarını uzaklaştırdım. Bugün dünyada patronlardan bahsetmiyorlar, CEO’lardan bahsediyorlar. Çağımızda sermayedar ve yönetici birbirinden ayrıldı. Önceden üç unsur vardı: Müteşebbis, sermayedar ve yönetici. Şimdi müteşebbis ile yönetici cem oldu. Milli Piyangodan para çıkan ya da babasından miras kalan kişi sermayedardır ama kabiliyeti olmadan müteşebbis olmaya kalkarsa parasını kaybeder.
   <br/>
   <br/>
   -Geçmişinizde bu tarz bir alışveriş merkezi yöneticiliği yok galiba?
   <br/>
   <br/>
   Ben yöneticiyim ve yöneticilik ayrı bir branş.
   <br/>
   <br/>
   -Yani sizi bir lastik fabrikasının ya da ilaç fabrikasının başına koyabilir miyiz?
   <br/>
   <br/>
   6 ayda teşhis yaparım, bir yılda yukarı çekerim. İnsanın işin içinde bulunduğu her alanda ben muvaffak olurum Allah’ın izni ile. O işe hayatımı koyarım. Zamanımın hepsini işe ayırırım. Yönetici çok iyi bir genel kültür sahibi olmalı. Ve çalışacağı insanları doğru tespit etmeli. Burada hata yapması halinde yöneticiliği tartışmalı hale gelir.
   <br/>
   <br/>
   -Kampanyanın geri dönüşümünün somut verileri neler?
   <br/>
   <br/>
   Yüzde 99 indirim sistemine başladıktan sonra müşteri sayısının 8 kat arttığını gördük. Ciromuz bazı aylarda üç, bazı aylarda dört kat arttı. Ürün satışımız adet bazında yüzde bin 150 arttı. Kriz ortamında herkesin köşesine çekildiği, günü kurtarmaya çalıştığı zamanlarda bu gelişmeler yaşandı.
   <br/>
   <br/>
   -Bir kampanya nasıl bu kadar etkili oldu?
   <br/>
   <br/>
   Çünkü biz indirimle biraz dalga geçtik. Yüzde 99 indirim yapıyoruz demek aklın alacağı birşey değil. Fiyatı her gün azalan sistemde ürünlerimiz var. Ürün satılmadığı müddetçe kademeli bir şekilde fiyatı düşüyor. Ortalamaya baktığımızda aslında yüzde 60 ile yüzde 70 arasında indirim yapmış oluyoruz. Kalmama endişesinden dolayı insanlar belli bir seviyede ürünü satın alıyor. Yüzde 70 indirimi zaten herkes yapıyor. Ben yüzde 70 indirim yapıyorum desem kimsenin dikkatini çekmezdi. Ne özelliği var diye gülerlerdi. Birçok tv kanalına ve gazetelere konu olmazdı. Aslında herkes gibi indirim yaptık ama biz biraz paketini değiştirdik. İlk defa bizim tarafımızdan yapılan bir satış sistemi olduğu için patentini aldık. Artık başkası uygulayamaz bu yöntemi.
   <br/>
   <br/>
   -Aymerkez’i bir marka haline dönüştürürken sihirli bir formülünüz var mı?
   <br/>
   <br/>
   Herkes aynı işi yapıyor, herkes aynı malı satıyor. Enteresan bir şekilde ürünlerin birbirine benzediği bir zaman dilimine girdik. Kimileri bunu tehlike olarak görür. Ama yeniliğe açık olanlar, farklı düşünenler için çok büyük bir fırsat. Formül basit: Herkesin aynı işi aynı şekilde yaptığı bir dönemde farklılık ortaya koyuyorsunuz. Ürün ve müşteri aynı idi ama biz insan unsurunu en başa koyarak bazı şeyleri değiştirdik. Bir müessesenin kriz ortamında cirosu 4 kat artar mı? Ne oldu da bu gelişme yaşandı. Tamamen olaylara farklı bakmaktan kaynaklanıyor. Çok profesyonel bir ekiple çalışmaya başladık. Mağazacılığı ve satın almayı çok iyi bilen insanlarla çalışıyorum. Kendi yerimden korkmuyorum. Kendi yerinden korkan insanlar kendilerinden daha kapasitesiz insanlarla çalışır. Öz güveni olan, hayatı hazmetmiş insanlar kendisinden daha kapasiteli insanlarla çalışır. Ne yazık ki bizim insanlarımızda öz güven eksikliği var.
   <br/>
   <br/>
   -Ekibinizi nasıl kurdunuz?
   <br/>
   <br/>
   Ekibimi kurarken hiç zorlanmadım. Ekip insana inanmak istiyor. Şahıs beni çağırıyor ama yarı yolda bırakır mı diye tereddüt geçiriyor.
   <br/>
   <br/>
   -Sizin gelmenizle ne değişti?
   <br/>
   <br/>
   Aymerkez’e gelmeden önce iki alternatifim vardı. Ülker ve Aydınlı Grubu arasında tercih yapmam gerekiyordu. Aydınlı’yı tercih ettim. Ülker Grubu ile görüşmemiz olumlu geçmiş ve her iki taraf tamamen demişti. Ülker kurumsallaşmış ve yapılacak işlerin standart olduğu bir yerdi. Ama Aymerkez zarar ediyordu ve kapanması bile gündemdeydi. Maaşlar iki ay geç ödeniyordu. Primler ödenemiyordu. Müşteri memnuniyetsizlikleri ayyuka çıkmıştı. Ben hem riskli, hem de zor bir göreve talip olmayı tercih ettim. Personelden muhasebeye her birimi masaya yatırdım. Patron bana tam yetki verdi. Önce personel memnuniyetini sağladım. Sıkıntılara rağmen maaşları bir hafta evvel yatırdık.  Kısa süre sonra müesseseye giren müşterinin alışveriş yapma oranı yükseldi. İnsanı merkeze oturtan şirketler muvaffak oluyor. Bir gün izin kullanmadım burada. Böyle bir talebim olmadığı halde personel de izin kullanmamaya başladı ve benim performansımın on katını gösterdi.
   <br/>
   <br/>
   -Tanıtım ayağı sizin için çok önemli bir nokta olmalı?
   <br/>
   <br/>
   Personel ve ehil insan sorununu hallettikten sonra tanıtım ayağı ile ilgilendim. Tanıtım da ancak basın yolu ile olabilir. Basın gezilerimiz başladı. İnsanlar bizi farklı tanıyorlardı. Her yerde kendimizi anlattık. Benzin kampanyası başlattık. Sanatçı getirdik, konser düzenledik. Şimdi eğitim projemiz devreye giriyor. Aymerkez deyince insanların aklına eğitim gelecek. ÖSS birincilerini giydirme, Güneydoğu’da herhangi bir okulun bakımını üstlenme alışveriş yapanları harcadıkları para konusunda rahatlatacak ne kadar faaliyet varsa biz orada olmaya gayret göstereceğiz.
   <br/>
   <br/>
   -Sürekli gündemde kalmak yaptığınız işin ne kadar parçası?
   <br/>
   <br/>
   Gündemde kalma mecburiyetimiz var. ‘Biz Aydınlı’yız, Polo’yuz, Pierre Cardin’iz. Uğraşmamıza gerek yok. Ürünü almak isteyen bizi bulur’ şeklinde bir düşüncemiz olsa idi muvaffak olamazdık.
   <br/>
   <br/>
   -Eğitime desteği misyon edinmek sizin fikriniz miydi, yoksa bir PR şirketinin tavsiyesi mi?
   <br/>
   <br/>
   Bir biyografi kitabı okuyordum. Amerikalı çok ünlü bir işadamı, 50 yaşlarına geliyor ve birikimlerini gençlerle paylaşmaya kararı alıyor. Eyalet eyalet dolaşarak üniversitelerde konferanslar veriyor. Birgün New York sokaklarında yürürken bir genç yanına yaklaşıyor. Tanımadığı bu genç, Teksas’ta okurken konferansını dinlediğini, o sırada uyuşturucu kullandığını, konferansından çok etkilenerek uyuşturucuyu bıraktığını ve şu anda 5 şirketin koordinatörlüğünü yürüttüğünü anlatıyor. İşadamı diyor ki ‘Bütün zenginliğimi, mal varlığımı bir kenara bırakın, bu gence yaptığım hizmet daha kıymetli.’ Ben bu anıdan çok etkilendim ve neden bizim ülkemizde de böyle birşey olmasın dedim. 50 yaşını da beklemeye gerek görmedim. 15 ülke ile ticaret yapmışım, 27 yaşında Asya Holding’in yönetim kurulu başkanı olmuşum. Yaşadıklarımı paylaşmaya en yakınımdaki okuldan başladım.
   <br/>
   <br/>
   —Neler anlatıyorsunuz?
   <br/>
   <br/>
   Kötü şeyler söylemiyorum: Ben üniversite üçüncü sınıfa kadar ayda 30 kitap okuyordum. Kütüphanemde 10 bin kitabım var. Şu anda ayda 5 tane kitap bitiriyorum. Okuduğum kitapların yüzde 35’i biyografi. Başarılı insanların yolu aynı yol. Üç ayda 23 okula gitmişim. Fatih, Beykent, Koç üniversitelerine gittim. Değişik il ve ilçelerden işadamı dernekleri çağırdı, gittim. Pazarcılık yaptım. Topkapı’da eski elbise sattım. Kütüphanede üç dört sefer uyuduğumu bilirim, kapıyı üzerime kilitlemişler, içeride kaldım. Zengin babanın zengin oğlu değilim. İflas ettim, sıfırı tükettim. Hayattan kopmak doğru değil. Yaşadığımız olumsuz olayları pozitif bir şekilde değerlendirmek gerekiyor. İflas edince iş yoğunluğundan kurtuldum deyip okumadığım kitapları bitirmeye koyuldum. İnsanlar yenilgiye alışmadığı için bir sefer darbe yiyince, alkol ve sigaraya başlayıp, ‘neden bu benim başıma geldi’ edebiyatı yapmaya başlıyor.
   <br/>
  </font>
 </p>
</div>


## Yorumlar

### ahh tak, 09-Temmuz-2004
> Röportaj güzel: 
> Röportaj çok güzel olmuş; ama birkaç kitap ismi (Dursun Akdağ'ın okuduklarından) verilseydi iyi olurdu.

Kaynak: [www.aksiyon.com.tr](http://www.aksiyon.com.tr:80/detay.php?id=11950&yorum_id=1), [web.archive.org (arşiv bağlantısı)](http://web.archive.org/web/20041210232242/http://www.aksiyon.com.tr:80/detay.php?id=11950&yorum_id=1)
