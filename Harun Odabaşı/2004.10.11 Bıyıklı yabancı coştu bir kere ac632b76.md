# Bıyıklı yabancı coştu bir kere

*Harun Odabaşı 2004.10.11*

<div bgcolor="#FFFEF6">
 <font>
  <img border="0" height="1" src="/web/20060106025453im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106025453im_/http://www.aksiyon.com.tr/resim/514/42.jpg" vspace="5"/>
  </p>
 </font>
 <font class="content">
  Yurtdışına çıkarak yabancı kılığında Türkiye’ye gelip para piyasalarında işlem görenlerin borsa jargonundaki ismi ‘bıyıklı yabancı.’
  <br>
   Bıyıklı yabancılar bir elin parmağını geçmezken son bir yılda yasaklı-yasaksız, Müslim-gayrimüslimyüzlerce yerli ismin yabancı kimliği ile Türkiye’de para hareketi yaptığı görülüyor.
   <br>
    Geçtiğimiz aylarda, Türkiye’nin en büyük özel bankalarından birinin İtalya kökenli büyük bir bankaya satılmak istenmesi, finans dünyasının en önemli gündem maddeleriydi. Bankanın sahibi 4 milyar dolar isterken karşı cephe 2 milyar doların üstüne kesinlikle çıkmadı. Fiyatta anlaşma olmayınca görüşmeler tıkandı ve satış iki tarafın isteği üzerine askıya alındı.
   </br>
  </br>
 </font>
 <p>
  <font class="content">
   İstanbul Menkul Kıymetler Borsası’na (İMKB) kote bankanın bugünkü hisse değeri 3 milyar dolar; yani yabancıların teklif ettiği rakamdan yüzde 50 daha değerli.
   <br/>
   <br/>
   Benzer bir durumun gelişmiş bir ülke borsasında yaşanması halinde şirketin değeri satın alma değerine yakın şekilleneceği bilindiğine göre nasıl oluyor da bankanın borsadaki değeri ile piyasadaki değeri arasındaki yüzde 50 gibi anormal bir fark ortaya çıkıyor? Bu soruyu borsanın beş büyük spekülatörü arasında gösterilen ünlü bir isme yönelttiğimizde bunun gayet basit bir cevabı olduğunu söylüyor: “Bankanın sahibi bıyıklarını keserek kendi şirketinde pozisyon almış da ondan.”
   <br/>
   <br/>
   Borsa sadece Türkiye’de değil yabancı ülkelerde de heyecan arayan, tutkulu, maceracı ve riski seven insanların tercih ettiği en önemli yatırım aracı durumunda. Türklerde ise işin mahiyeti biraz değişiyor. Kiminin, içinde dönen dolapları görünce ‘Modern Casino’ şeklinde tanımladığı İstinye, bazıları için hayatın vazgeçilmezleri arasında: Hayatının en önemli eğlencesi orasıdır. Tatile bile gitmezler. Gitseler bile seansı izlemek için her türlü teknolojik altyapıyı hazırlayıp yola öyle çıkarlar. Bu tutku başka bir şeye benzemez. Hatta Sermaye Piyasası Kurulu (SPK) bu borsaperestleri kara listeye alıp işlem görmelerini yasaklasa bile onlar bir yolunu bulur tekrar ‘oyun’larına devam ederler...
   <br/>
   <br/>
   Yabancı görünen yerlilere ceza yok
   <br/>
   <br/>
   Bıyıklı yabancılar, borsanın İstinye’ye taşınıp uluslararası sisteme entegre olmasından bu yana sürekli gündemde oldu. Kara bıyık özellikle Batı ülkelerinde Türk imajı ile birlikte anıldığı için, yurtdışına çıkarak yabancı kılığında Türkiye’ye gelip para piyasalarında işlem görenlerin borsa jargonundaki ismi ‘Bıyıklı Yabancılar.’ İMKB’nin kısa borsa tarihinde bıyıklı yabancılar bir elin parmağını geçmezken birkaç yıl içerisinde yasaklı-yasaksız, Müslim-gayrimüslim yüzlerce yerli ismin yabancı kimliği ile Türkiye’de para hareketi yaptığı görülüyor. Özellikle borsayı yakından takip edenler ve hangi hissede kimlerin işlem yaptığını bilenler bu bıyıklıları çok yakından tanıyor.
   <br/>
   <br/>
   SPK, takibin zorluğundan ve yeterli altyapı olmadığından bıyıklı yabancıların üstüne gidemiyor. Bu yüzden, bugüne kadar iki binden fazla kişi ve kuruma borsa yasağı getirmesine rağmen aslı yerli olan yabancı sermayeyi takip edip cezaya çarptıramadı. SPK’nın bıyıklı yabancıların üstüne gitmemesinin ya da gidememesinin en önemli sebeplerinden biri, hiç şüphesiz, sıcak paranın denetlemeden korkarak dövize dönüp tekrar yurtdışına kaçması. Zaten istim üstünde duran ekonomide bu tarz bir dengesiz gelişme piyasanın döviz-faiz dengesini anormal bir şekilde etkileyebilir.
   <br/>
   <br/>
   Yasakları aş da gel
   <br/>
   <br/>
   Bıyıklı yabancıya dönüşme, birbirinden farklı ve birbirinden bağımsız pek çok sebepten kaynaklanıyor. Bıyıklı oluşumu içinde üzerinde pek durulmayan ama önemini sürekli artıran bir grup var ki analizlerde pek çok kişinin dikkatinden kaçıyor: Yabancı fonları yöneten yerli isimler. Gerçek yabancı sermaye Türkiye’ye gelmek istediğinde piyasayı tanıyan fon yöneticileri ile birlikte çalışmak ister. Bu bir açıdan onlar için zorunluluktur. Fon yöneticileri ise yabancı sermayenin hangi şirkete girip pozisyon alacağı ve hareket başlatacağı bilgisini önceden alınca başka bir yabancı şemsiyesi altında o şirkette yüklü miktarda pozisyon alıyor. Yabancı sermaye satmaya hazırlandığında ise hemen elindeki malı boşaltarak kârını realize ediyor. Ama operasyonu ‘bıyıklarını keserek’ yapıyor. Çünkü etik olarak böyle bir pozisyon alma doğru kabul edilmiyor ve yabancı sermayenin güveni zedeleniyor. Bunu yabancılara hissettirmeden yapmak en önemli kural. Bıyıklı yabancıların önemli bir kısmı işte bu profesyonel fon yöneticilerini kapsıyor.
   <br/>
   <br/>
   İkinci ve en büyük grupta ise borsa yasaklıları geliyor. Borsada, özellikle sığ kağıtlarda at koşturan borsa spekülatörlerinin art niyetli operasyonlarını takip ve tespit eden SPK, ilgili kanuna muhalefet edip manipülasyon yapanların borsaya girmesini yasaklıyor. Defter burada kapanmıyor. Yasağı yiyen spekülatör hemen yurtdışında o ülkenin vatandaşlarının bir ismi ile ya da bir yabancı fon şemsiyesi altında Türkiye’ye gelip işlemlere kaldığı yerden devam edebiliyor. Tek sıkıntıları biraz daha fazla komisyon ödemeleri. Borsa’da şu anda 100’ün üstünde yasaklı spekülatörün hiçbir engelle karşılaşmadan işlem yaptığı tahmin ediliyor. Bu hususta en ünlü spekülatörlerin isimleri şöyle: Abdurrahman Yıldırım, Mecnur Çolak, Fahrettin Göllü, Mehmet Temel, Dündar Altay, Bahadır Karlıdağ, Halil Güvener.
   <br/>
   <br/>
   Üçüncü grup ise diğer ikisine göre biraz daha makul sebeplerle bıyık takanlardan. Türkiye’de özellikle üst gelir grubunda birikimlerinin önemli bir kısmını yurtdışında değerlendirme alışkanlığı var. Tarihten bugüne “servet vergisi, gelir vergisi ve nereden buldun yasası” yasaları ile hırpalanmış ve korkutulmuş sermaye devletin sıkıştığında çok sert önlemler alabildiğini gördüğü için bu tip denetimlerden kaçmak amacı ile parasını yurtdışına çıkarıyor. Ancak Türkiye paradan para kazanma konusunda gelişmiş ülkelere göre daha mümbit olduğundan, yüksek gelire alışkın yerlilerimiz yurtdışındaki düşük faiz oranlarını küçümsüyor. Dolayısı ile rotayı yeniden vatanlarına çevirerek borsa ve faiz arasında mekik dokuyorlar. Türkiye’de yatırım yapmak amacı ile yurtdışına çıkmak o kadar yaygın bir eğilim haline geldi ki, yerlilerin tercih ettiği Hollanda, İngiltere ve Malta gibi ülkelerde bu iş için özel birimler kuruldu. Türkçe bilen onlarca eleman buralarda çalışıyor.
   <br/>
   <br/>
   Yabancılar imtiyazlı
   <br/>
   <br/>
   Yabancı olmayı tercih etme konusunda dördüncü bir grup daha var. Herhangi bir kağıtta operasyon yapacak bir isim yerli olduğu takdirde SPK’nın denetimine takılabiliyor. Yabancılara ise herhangi bir takip yok. İstedikleri gibi “al sat” yapabiliyorlar. Denetimden kaçmak için bıyık takmak önemli ve yükselen bir trend. Küçük yatırımcı ise olayların perde arkasına vâkıf olamadığı için bir şirkete yabancı sermaye girdiğini görünce “Yabancıların girdiği kağıttan zarar gelmez” diyerek hisse senedine hücum edebiliyor. Spekülatörler bu psikolojik faktörü de artık değer olarak kabul ederek kılık değiştirmeyi tercih ediyor. Bıyıklı yabancıların sadece sığ tahtalarda olduğu düşüncesi ise tamamen yanlış. Çünkü, bugün İMKB-30 olarak kabul edilen borsanın en büyük tahtalarında bıyıklı yabancılar cirit atıyor. Hatta son dönemde borsanın 22 binin üstüne çıkmasını sağlayan hareketlenmenin arkasında yine bıyıklı yabancılar var. Bıyıklı yabancıların en fazla rağbet ettiği hisseler ise Tüpraş, İş Bankası, Sabancı Holding, Net Holding, Ak Sigorta, Tofaş Oto Fabrika, Akbank, Enka İnşaat, Anadolu Efes, Arçelik, İhlas, İhlas Ev Aletleri, Adana A, Şişe Cam.
   <br/>
   <br/>
   Bıyıklı yabancılar arasında yasaklıların borsada işlem yapması daha ayrıntılı bir operasyon gerektiriyor. Diğer bıyıklılar spekülatör olmadığı için sık aralıklarla al-sat yapmak istemezler. İstedikleri zaman emir verir ve gerçekleştirirler. Yasaklı ise yasağı delip şirketlerde yarım kalmış işlemlerine devam etmek ya da yeni şirketlere girmek için bu yola başvurur. Yabancı banka ile el sıkışıp fonunu kuran yasaklı borsacının İMKB’de işlem yapabilmesi için yurtdışında, ofisi olan bir aracı kurum ile anlaşması gerekiyor. Bu aracı kurumlar öyle piyasanın en küçükleri değildir, tam tersine piyasanın en büyük aracı kurumları ile anlaşılır. Aracı kurumlar özellikle 2000 yılında borsanın yüksek hacim ile işlem gördüğü dönemde çok iyi kârlar elde ettiler. Müşterilerin ihtiyaçlarına cevap vermekte zorlandıkları için 5 milyar liranın altında işlemlere hesap açtırmama kararı bile aldılar. O dönemde gece yarılarına kadar mesai yapıp hesap açmak için uğraşılırdı. Artık o günler geride kaldı. Konjonktürel büyümenin ardından işlem hacmi küçülen ve zarar yazan, batan pek çok aracı kurum ortaya çıktı. Bu süreçte bıyıklı yabancıların piyasanın işlem miktarını yukarı çekmekte büyük katkısı düşünüldüğünde hiçbir aracı kurumun onlara sırtını dönmesi mümkün olmuyor.
   <br/>
   <br/>
   Bıyıklı yabancı 3 milyar doları geçiyor
   <br/>
   <br/>
   Bıyıklı yabancı, takasında 11 milyar dolar yabancı sermayesi bulunan İMKB’de 3-3,5 milyar dolar mertebesinde bir büyüklüğe sahip. Büyüklüğün ötesinde borsayı ateşleyen, iniş ve çıkışları gerçekleştiren şirketlerin değer kazanması ve kaybetmesi noktasında en etkili kesim yine bıyıklı yabancılar. Gerçek yabancılar piyasada genelde kısa vadeli ve dengeli operasyonlar düzenlediği için piyasanın ihtiyacına cevap veremiyor. Bu sebeple pek çok yabancı sermaye yine bu bıyıklılarla anlaşarak şirketler üzerinde faaliyetlerini yürütüyor. Bıyıklı yabancıların elini çektiği bir borsada günlük işlem miktarı çok düşük olacağı gibi şirketlerin gerçek değerini bulması da zorlaşır. Yani aslında borsada spekülatör bir ihtiyaç, ama bu ihtiyacın oyunlarla değil makul bir şekilde karşılanması gerekiyor. Gelişmiş ülke borsalarında da spekülatör var; ama bu spekülatörler gerçek veriler ve beklentiler üzerinden şirketin değerini yükseltiyor ya da düşürüyorlar.
   <br/>
   <br/>
   <br/>
   NASIL BIYIKLI YABANCI OLUNUR?
   <br/>
   <br/>
   Özellikle Batı ülkelerinde ve off-shore bankacılığının yaygın yapıldığı Malta, Carman gibi adalarda bir banka ya da aracı kurum ile anlaşılır.
   <br/>
   <br/>
   Amaç açık açık söylenir ve bir fon oluşturması istenir.
   <br/>
   <br/>
   İsim, kendi ismi ya da başka bir Türk ismi kesinlikle olmayacaktır. Yabancı bir isim tercih edilir. İlgili banka için bu müşteri gizliliği gibi pek çok kamufle aracı sayesinde sorun olmadan gerçekleşir. Anlaşma gerçek isim üzerinden ama operasyon müstear isimle olur.
   <br/>
   <br/>
   İlgili banka ya da aracı kurum risk aldığı ve anormal bir ihtiyaca cevap verdiği için normalin üstünde bir komisyon ister.
   <br/>
   <br/>
   Bu aşamada yerli sermaye yabancı sermayeye dönüşmüş olur. Artık iş Türkiye’de bir banka ya da aracı kurumla bağlantı kurmaya gelmiştir. Bağlantı kurulur.
   <br/>
   <br/>
   Bıyıklı, bir spekülatörse aracı kurum üzerinden bir fon yöneticisi gibi istediği işlemleri yaptırmaya başlar. Yok eğer, bono ve tahvil piyasalarında değerlendirmek isterse döviz TL’ye çevrilir ve buralara kaydırılır.
   <br/>
   <br/>
   Off-shore hesap açıldığında ise para yer bile değiştirmeden birkaç yüz dolara herhangi bir isimle hesap açılıyor ve kısa sürede borsaya yabancı olarak giriş yapılabiliyor. Bu yöntem ilkine göre biraz daha risk taşıdığı için genelde büyük şirketlerle işlem yapmak tercih edilir.
   <br/>
   <br/>
   SİSTEM BIYIKLI SERMAYE OLMAYA İTİYOR *
   <br/>
   <br/>
   Hükümet 2005 yılında cari açığın acısını azaltmak için sıcak paranın önünü açmak maksadıyla yabancı sermayeye vergi muafiyeti getirecek. Bu bıyıklı sermayeyi çok etkiler. Borsanın dışında bono ve devlet tahvillerine de yönelir. Türkiye’de yabancı olmak tam bir ayrıcalık. Denetlenmiyorlar, mallarına el konulmuyor ve dokunulmazlık zırhına bürünüyorlar. Vergi muafiyetinin dışında sırf bu imtiyazı elde etmek için yurtdışına çıkıp gelen yerli sermaye var. Bir insan parasını niçin yurtdışına çıkarır: Mal ve can güvenliği olmadığı için. Türkiye’de mafya gerçeği var. Devlet nereden buldun yasası ile korkutuyor. Dolayısı ile para yurtdışına kaçıyor. Türkiye’nin en büyük şirketlerinin patronları bile değişik sebeplerle paralarını sınır dışına çıkarıyor. Örneğin büyük bir bankanın patronu yabancı kılığında şirketinin hisselerinde pozisyon alabiliyor. Şirketin değerini yüksek gösteriyor. Birçok konuda, örneğin kredi kullanımında teminat mektubu vermek gerektiğinde şirketin borsa değeri itibar anlamında önemli bir kriter.
   <br/>
   <br/>
   *Ünlü bir borsa spekülatörü
   <br/>
   <br/>
   ÜNLÜ YASAKLILAR
   <br/>
   <br/>
   Abdurrahman Yıldırım:  Hoca lakabı ile tanınıyor. Hacca gitti. İhlas Ev Aletleri, İhlas Holding, Kent Gıda, Petrol Ofisi, Sabah Pazarlama, Rant Finansal Kiralama, Dardanel, Yaşarbank, EGS Giyim hisselerindeki davalar sebebiyle SPK tarafından yasaklılar listesine alınan Yıldırım, şu an bireysel yatırım danışmanlığı yapıyor.
   <br/>
   <br/>
   Bahadır Karlıdağ:  Muş’ta NATO inşaatında çalışırken borsaya bulaşan Karlıdağ, Ditaş Doğan hisselerinde gerçekleştirdiği operasyon sonucu borsadan uzaklaştırıldı. Karlıdağ’ın en çok ilgilendiği hisseler arasında Aselsan ve Otokar başta geliyor. Sol bir duruşu var. Son dönemde bir tekstil şirketinin sert yükselişinin ardından yine onun ismi konuşuluyor.
   <br/>
   <br/>
   Dündar Altay:   Borsanın yaşlı kurtlarından olan Dündar Altay, Altay Menkul Değerler’in de sahibiydi. Altay, Milpa hisselerindeki operasyon sebebiyle borsalara veda ettirildi. Para piyasalarında çok önemli.
   <br/>
   <br/>
   Halil Güvener:  Doğusan’ı borsadan hisselerini toplayarak ele geçiren Güvener, Doğusan, Söksa ve TSKB hisselerindeki spekülasyon davası sebebiyle yasaklılar listesine girdi. Borsadan çekildi.
   <br/>
   <br/>
   Mecnur Çolak:  Yeşil sahaların usta golcüsü Mecnur Çolak ÇBS Printaş, Avrasya Menkul Kıymetler Yatırım Ortaklığı, İdaş Yatakları, Çimbeton, Çemtaş, Uşak Seramik, Ünal Tarım ve Derimod hisselerindeki davalar sonucunda SPK tarafından cezalandırıldı.
   <br/>
   <br/>
   Mehmet Temel:  Aygaz, Emek Sigorta, Viking Kağıt ve EGS Giyim hisselerinde ağabeyi Derviş Temel ile gerçekleştirdiği operasyon sebebiyle borsaya veda etti.
   <br/>
   <br/>
   Fahrettin Göllü:  Karındeşen Jack lakabı ile anılan Fahrettin Göllü’nün sevdiği hisseler Çarşı, Selçuk Gıda ve Escort. Zaten Göllü, Selçuk Gıda hisselerindeki dava sebebiyle ceza aldı. Bir dönem Abdurrahman Yıldırım ile ortaklığı oldu. Özelliği hisseleri hızlı bir şekilde çıkarır ve hızlı bir şekilde indirir. Trene son binen yatırımcının canı çok yandığı için tarzı sert bulunur.
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16669), [web.archive.org (arşiv bağlantısı)](http://web.archive.org/web/20060106025453/http://www.aksiyon.com.tr:80/detay.php?id=16669)
