# ÖFK'lar artık 1. ligde

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20041106201904im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106201904im_/http://www.aksiyon.com.tr/resim/446/26.jpg" vspace="5"/>
  </p>
 </font>
 <font class="content">
  İhlas Finans’ın Fon’a devri ve 2001 ekonomik krizi ile küçülme yaşayan ÖFK’lar, 2003 yılında hizmet çeşitliliği ve şube sayısında büyük bir sıçramaya hazırlanıyor. Özel Finans Kurumları Türkiye’de olduğu gibi dünyada da geçmişi çok yeni olan bir bankacılık çeşidi.
 </font>
 <p>
  <font class="content">
   Hedeflerine göre geldikleri yer tatmin edici değil. 2001 yılı ekonomik krizinden diğer bankacılık sisteminde olduğu gibi olumsuz etkilendiler. Özellikle sistemin yüzde 40’ını kontrol eden İhlas Finans’ın Fon’a devri ile bankacılık sistemi içindeki payları yüzde 2,8’den 1,3’lere geriledi. Şimdilerde ekonominin nisbi istikrara kavuşması ile toparlanma sürecine girdiler ve toplam mevduat içindeki payları yüzde 2,5’lara yükseldi. Diğer bankaların verdiği müşteri hizmetlerinin hepsini verme iddiaları ÖFK’ları ciddi bir büyüme hamlesi içerisine soktu. Hızla şube sayılarını, hizmet çeşitliliğini artırıyorlar.
   <br/>
   <br/>
   Asya Finans Genel Müdürü Ünal Kabaca, büyüme sürecinde uluslararası piyasalar ile ilgili ayağı güçlendirmek için geçtiğimiz hafta İngiltere’ye gitti. Dönüşünde ayağının tozu ile uluslararası piyasaların Türkiye ve ÖFK’lar üzerine neler düşündüğünü konuştuk. Şube sayısını 2003 yılında 28’den 43’e çıkaran ve mevduat toplamları mayıs ayında 500 milyon doları aşan Asya Finans, yakın zamanda yeni sürprizleri ile piyasadaki yerini daha da sağlamlaştırmayı amaçlıyor.
   <br/>
   <br/>
   – Avrupa’daki finans çevreleri ile görüşmelerinizde Türkiye’ye karşı nasıl bir bakış gözlemlediniz?
   <br/>
   <br/>
   İngiltere’deki finans çevrelerinde Türkiye ile alâkalı iyimser bir hava görülmekle birlikte kırılgan bir noktada olan iç ve dış borcun çevrilip çevrilemeyeceği konusuna çok takılıyorlar. Ekonominin bir kez daha raydan çıkması halinde borçların döndürülmesi hayati bir önem kazanacak çünkü. Bankaların kredibilitesi devletin kredibilitesi ile doğru orantılı. Uluslararası reyiting kuruluşlarının notunda olumlu bir değişiklik olması halinde finans ve yatırım çevreleri Türkiye’ye daha farklı bakabilecek.
   <br/>
   <br/>
   – Faizsiz çalışan finans kuruluşlarına bakış nasıl?
   <br/>
   <br/>
   Kabaca islami bankacılık şeklinde uzaktan duydukları ve pek bilmedikleri bir bankacılık çeşidi olarak görüyorlar. Asya Finans uzun süredir uluslararası piyasalarda ilişkiler kurduğu için belli bir aşinalık kazandılar.
   <br/>
   <br/>
   – Faizsiz bankacılığa Avrupa’nın bir önyargısı var mı?
   <br/>
   <br/>
   Öyle bir önyargı gözlemlemedim. Bankacılık sektöründe faaliyet gösteren bir kurum olarak algılanıyoruz. Kaynak topluyoruz ve topladığımız paraları plase ediyoruz. Onlar için bankacılık mantığı içerisinde topladığınız kaynağı ne kadar sağlam kriterlere göre plase ettiğiniz önemli. Asya Finans, 1996 yılında sisteme en son entegre olan banka. Bu tarihten itibaren çizmiş olduğu trend ne? Ne kadar piyasanın ve reel sektörün içersinde? Önemli olan bu sorunun cevabını verebilmek. Elinde hazine bonosu, devet tahvili ve diğer sabit getirili enstrümanlar yok. Bir taraftan tamamen reel ekonominin fonlanması ve yine ona bağlı olarak yurt dışı akreditif ve havale gibi işlemlerin neticesinde elde edilen komisyonlar. Bizim ana gelirlerimiz bunlardan ibaret.
   <br/>
   <br/>
   Batılı finans çevreleri Türkiye’yi çok yakından takip ediyor. 70 milyonluk nüfusu ile çok dinamik bir ülke. Gözardı edilecek bir yönü yok. Muhabir banka sayısı 208 tane ve 76 ülkeye yayılmış durumda. Aktif olarak kullanabildiğimiz ve kredi ilişkisi kurabildiğimiz banka 44 tane. Diğerlerinde transfer yapılıyor ve karşılıklı haberleşme sağlanıyor. Bu sayı önümüzdeki günlerde daha da artacak.
   <br/>
   <br/>
   – Faizsiz bankacılık, sistem içerisinde uzun süredir yüzde 2,5–3 bandına sıkışmış görünüyor. Bu oranı sistemin hedefleri açısından nasıl görüyorsunuz?
   <br/>
   <br/>
   İhlas Finans sistemin yüzde 40’ını kontrol ediyordu. Devreden çıkması ile büyük bir boşluk oluştu. 2001 krizinin de etkisi ile özel finans kurumlarının toplam mevduat içerisindeki payı yüzde 1,3’lere kadar geriledi. Şu anda yüzde 2,5 ile eski seviyelerine gelmiş görünüyor. İhlas Finans’ın açtığı yara bir açıdan kapanmış görünüyor. Bu payın önümüzdeki birkaç yıl içinde ciddi anlamda artacağını düşünüyorum. Verdiğimiz bankacılık hizmetini önceki dönemler ile kıyaslarsak zaten tüketicinin ihtiyaçlarına cevap veren bir yapı yoktu ortada. Ama bugün artık yasal altyapı ve hizmet çeşitliliği açısından diğer bankalarla aynı konuma geldik.
   <br/>
   <br/>
   Şu gerçeği gözardı etmemek gerekiyor: 20 küsur banka sistemden çıktı. Bu boşluk finans kurumlarına mevduat artışı olarak yansıdı. İhlas Finans’tan geldi ise bile çok az gelmiştir. Çünkü bir kere paraları batık, ikinci olarak mudiler sisteme küsüyorlar ve kolay kolay geri dönmüyorlar. Şu anki artış yeni bir müşteri kitlesinden kaynaklanıyor.
   <br/>
   <br/>
   – Yasal altyapı anlamında tatmin oluyor musunuz?
   <br/>
   <br/>
   Yeni bir talebimiz yok şu anda. Bankalarla eşit statüdeyiz. Bankalar Kanununda üç çeşit lisans veriliyor: Ticari bankalar, yatırım bankaları ve özel finans kurumları. Ticari bankalar fon topluyor, her türlü işlemi yapabiliyor ama leising yapamıyor. Yatırım bankaları leising yapabiliyor ama fon toplayamıyor. Finans kurumları ise her ikisini de yapıyor.
   <br/>
   <br/>
   – Faizsiz bankacılık temel farklılığını dini bir tercihle ortaya koydu. Gelinen noktada dini argümanın dışında reel bir tercih unsuru olarak tavsiye edilecek bir sistem ortaya konabildi mi?
   <br/>
   <br/>
   Dini argüman denmesi ne derece doğru olur bilmiyorum ama faizsiz bir sistem tercihi yapılmış. Asya Finans fon toplarken hiçbir zaman ‘diğer tarafa gidersen haram, bu tarafa gel’ gibi bir çağrı biçimini tercih etmedi. Bu söylemi kullanmadığı gibi ciddi olarak kaçındı. Aynı şekilde daha kaliteli, daha güvenli bir hizmet sunabiliyor isek gelin bizi tercih edin diyoruz. Fon toplama ve fon kullandırma noktasında hiçbir ayrımcılık içerisinde değiliz. Küçük olmamızın avantajları da var; anında müdahale edebiliyoruz, hantallık yok.
   <br/>
   <br/>
   – Mısır, Suudi Arabistan ve özellikle İran’da faizsiz bankacılık deneyimi oldu ama bu konuda model olabilecek bir çıkış görülemedi. Faizsiz bankacılığın rüştünü ispat ettiğini söyleyebilir miyiz?
   <br/>
   <br/>
   Çok zor. İnsanların öteden beri alışmış olduğu bir sistem var. Faizsiz bankacılık 1970’li yıllarda ortaya çıktı. Fikir olarak vardı ama sistem olarak 25 yıllık bir mazisi var. Bu süre zarfında bir tür türev şekinde geliştiğini görüyoruz. İlk kurulduğu dönemde Türkiye’ye bakın kâr zarar anlaşmaları ile birtakım yatırımlara girilmiş ve çoğu batmış. Genel ticari ahlak gelişmemişse o işin altından nasıl kalkacaksınız? Herkesin ağzı yanmış. Buraları bir hayır müessesesi olmadığına göre herkes tetbirli davranmak zorunda kalıyor; kâr zarar yatırımlarından kaçınılarak murabaha sistemine kayılıyor.
   <br/>
   <br/>
   İkinci konu, tasarrufun vadesidir. Türkiye gibi kriz ortamında bir ülkede finans kurumları ve diğer bankalar dahil mevduatın yüzde 60’ı bir ay vadeli. Siz bir ay vade ile topladığınız fonlarla nereye ne yatırımı yapabilirsiniz? Dolayısı ile bu tür imkansızlıklar açılımın önünü tıkıyor. 1973 yılından bu yana Türkiye yüksek enflasyonla yaşıyor. Dolayısı ile bir ekonomik stabilizasyon sağlanamamış. Stabilizasyon önümüzdeki dönemde sağlanabilirse yani enflasyon tek haneli rakamlara indirilirse, ekonomiye güven gelecek ve borç ve alacağın vadeleri uzayacak. Kâr zarar üzerine kurulu yatırımların da realize edilmesi ile yeni bir süreç oluşturulacaktır. ‘Şu enstürümanlar daha iyi olmasına rağmen niçin yerine getirilmiyor?’ diye eleştiri getirmek işin kolay tarafı.
   <br/>
   <br/>
   – Muşaraka ve mudaraba yöntemlerinin plase edilen fonlar içindeki payı nedir?
   <br/>
   <br/>
   Kendi müessesem için söyleyeyim; yüzde 5 bile değil. Onlar da kısa vadeli birtakım al sat benzeri projeler için söz konusu. Daha ziyade bir malın peşin alınıp vadeli satılması, ya da satın alınıp kiraya verilmesi enstrümanlarını kullanıyoruz.
   <br/>
   <br/>
   – 70’li 80’li yıllarda İslami ekonomi adı verilen ve geldiği anda herşeyi birden bire çözeceği varsayılan birtakım fikirler ve çalışmalar vardı. Herkes zekat verince şu olacak, fazsiz sistemde bu olacak diye. Bu iddiaları günümüzden bakınca nasıl görüyorsunuz?
   <br/>
   <br/>
   Şimdi böyle şeyler, ya da o zamanlar savunulan görüşler konuşuluyor mu? Bir sihirli değnek gelecek ve ekonomi güllük gülistanlık olacak; reel hayatta böyle bir durum sözkonusu değil. Genel ahlaki yapı ve ekonominin istikrarı olmadan istediğiniz şeyleri yapmanız mümkün gözükmüyor.
   <br/>
   <br/>
   – Şu anda ne aşamadasınız?
   <br/>
   <br/>
   Sistemin bankalardan farkı şu: Birinde maliyet daha önce belli oluyor. Müşteri banka kapısından içeri girince hesap açtırırken bir yıl ya da bir ay sonra ne alacağını biliyor. Özel finans kurumlarında bunu bilmiyor. Hiçbir şey alamayabilir mi? Teorik olarak evet. Bankaların verdiğinden daha fazla kazanabilir mi? Teorik olarak yine evet. Başabaş da olabilir.
   <br/>
   <br/>
   İkinci önemli fark: Bankalar kriz ortamında faizler yükseldiğinde kredi kullandırttığı müşterilerine artan kaynak maliyetini yansıtıyor. Neticede onlar belli bir faizin üstüne kendi kârlarını koyarak ayakta durmaya çalışıyorlar. Dolayısı ile böyle bir iniş çıkıştan vatandaş etkileniyor. Bizde böyle bir durum söz konusu değil. El sıkıştığımız anda şartlar ne ise kriz çıksa ve aleyhte bir durum gelişse bile bunu müşterilerimize kesinlikle yansıtamıyoruz. 2001 krizinde biz yüzde 3’lük kâr payı öderken bankalar yüzde 25’e kadar çıkmışlardı. Ama şimdi biz yüzde 4,5 kâr payı verebilirken bankalar genelde bizim altımızda. Aşırı dalgalanmaların olduğu ortamda bizim müşterilerimiz fahiş kâr elde edemiyorlar. Dolayısı ile stabil yapılar özel finans kurumlarının lehine çalışır.
   <br/>
   <br/>
   – Finans kurumlarının ekonomideki payı yüksek olsa krizlerdeki dalga boyları bu kadar uzar mıydı?
   <br/>
   <br/>
   Daha düşük olur? Çünkü ekonomiyi olumsuz yöne sevk etmeyen, uzun vadeli düşünmeye zorlayan ve stabil hale getirmek isteyen bir sistem var orada. Faizsiz sistem ne kadar yüksekse sistem dışı kalan unsurların krizi tırmandırma etkisi o kadar düşük olur.
   <br/>
   <br/>
   – BDDK’nın çalışmalarını nasıl buluyorsunuz?
   <br/>
   <br/>
   Şu anda sistemde açık vermeyecek şekilde çok mantıklı bir çalışma içersindeler. Sermaye yeterlilik rasyosunu ve açık pozisyon tutarlarını çok iyi takip ediyorlar. Eğer hile yaparak açık pozisyon risklerini artıranlar yoksa şu anda bankalar için böyle bir tehlike yok.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2713&yorum_id=1), [web.archive.org (arşiv bağlantısı)](http://web.archive.org/web/20041106201904/http://aksiyon.com.tr:80/detay.php?id=2713&yorum_id=1)
