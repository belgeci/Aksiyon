# Ah bir broker olsam!

*Harun Odabaşı 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   O ünlü reklamdaki gibi 'Borsa'nın nesi meşhur?' diye sorulsa ne cevap verirsiniz? Hisse senedi, spekülatör, manipülatör, İstinye gibi borsa ile bütünleşmiş kavramların arasında yine borsanın asli elemanı broker'ları kaç kişi aklına getirir acaba?
  </font>
 </div>
 <div id="newsText">
  <font class="detail-text">
   Broker'sız bir borsa düşünülemez. Borsada işlem gören hisse senetlerinin alma ve satma emirlerinin son tuşuna onlar dokunuyor. Şimdilerde katrilyonları aşan işlem hacmi son kuruşuna kadar broker'lara emanet. Herşey yolunda giderken ihtimal onların kıymeti pek anlaşılmaz ama herhangi bir yanlışlık anında broker'ın hatasının bedeli çok ağır olabilir.
   <br/>
   <br/>
   Dışarıdan bakıldığında renkli, ışıl ışıl, maddi sıkıntının olmadığı bol kazançlı bir meslektir broker'lık. Üniversitelerin işletme, iktisat bölümlerinde okuyanların hayalini borsada broker olmak süsler. Anketlerde mezuniyetten sonra yapmayı istediği meslekler sıralamasında ilk sıraya broker'ı yazanların oranı hiç de az değildir. Bu iş o kadar caziptir ki, tıpı bitirip doktor olanlar, makine mühendisleri bile borsada broker olarak çalışmakta.
   <br/>
   <br/>
   Birçok kişinin 'ayrıcalıklı meslek' dediği bu meslek hakkında içerdekiler yani broker'lar ne düşünüyor? İşin içine girdikten sonra toz pembe hayaller suya mı düşmekte yoksa 'aradığımı buldum' diyenler çoğunlukta mı?
   <br/>
   <br/>
   Nerde o eski broker'lar?
   <br/>
   <br/>
   İMKB'nin kurulması ile broker'lığın bir meslek olarak Türkiye'ye girişi aynı tarihe denk düşer. O günden bugüne broker'lığın tanımı değişmese de içeriği büyük değişikliğe uğrar. Borsanın alıcı ile satıcının fiyatlarını bir torbaya atıp alım satım yaptığı, sonraki tahta sisteminin olduğu dönemdeki broker'lık ve bu ikisi ile elektronik sisteme geçtikten sonraki broker'lık arasında işleyiş açısından büyük fark var.
   <br/>
   <br/>
   Borsa ilk kurulduğu yıllarda aracı kurum ve broker sayısı düşüktü. Tahta sistemi vardı ve broker'lık yapanlar ya şirketin sahibi ya da yakınıydı. Tahtada işlem yapmak için kuyruğa girilir, sıra beklenir ve tahtada yaz boz işlemleri yapardı. Karmakarışık ve ilkel bir sistemdi. Broker olmak için üniversite mezunu olmak gerekmezdi. Birçok ilkokul mezunu broker'lık yapıyordu. Aracı kurum sayısı ve müşteri sayısı arttıkça ve elektronik sistem gelince brokerler eskisi gibi sıraya giden tahtada yaz boz ile işlem yapan adam olmaktan çıkarak beynini ve parmaklarını en hızlı ve doğru kullanması istenen adam haline dönüştü. Beyin ve parmak gücü. Önünde bilgisayar, kulağında telefon, müşterilerinin istekleri doğrultusunda doğru ve zamanında işlem yapmak ve bu yapılacak işlemleri ne kadar yoğun olursa olsun iki saatte yapmak. Borsa tahta sisteminden çıkıp elektronik sisteme geçince tahta sistemindekiler yukarılara sıçradı. Uzman, yönetici ya da aracı kurum sahibi oldu. Bir kısmı da bu işi bırakarak başka meslek kollarına yöneldi.
   <br/>
   <br/>
   SPK broker'larda üniversite mezunu olma şartı getirdi ve borsadaki okul dengesizliği bu açıdan giderilmiş oldu. Eskiden kalma tek tük liseli broker'lar da var halen. Broker olmak için üniversite bitirmek yetmiyor. Aynı zamanda İMKB'nin broker'lık imtihanını kazanıp bu unvanı haketmek şart. Bir aracı kurum ya da banka işe alırsa artık broker'lık yapabilirsiniz. Şu anda broker olup da boşta gezen çok insan var. Bunun yanında kendine oynamak için bir aracı kurumda maaş almadan çalışan hatta üstüne para veren broker'lar da var.
   <br/>
   <br/>
   Zannedildiği gibi değil
   <br/>
   <br/>
   Anadolu Yatırım'da 1993 yılından bu yana broker olarak çalışan Öznur Çiftçi, borsada broker olmanın zannedildiği gibi cazip olmadığını söylüyor. İşini sevdiğini ve broker olmaktan mutluluk duyduğunu, ancak bu mesleğe yeni gireceklerin kendilerini bekleyen sıkıntıları hesaba katarak tercih yapmaları gerektiğini ifade eden Çiftçi, zaman içerisinde broker olmanın eski cazibesinin de kalmadığını savunuyor. Çiftçi, "Broker olmak eskiden çok önemliydi ama zaman içersinde değerinden çok şeyler kaybetti ve normal bir meslek konumuna geldi. Tecrübesiz isimlerin broker olması ve sadece direktifleri yerine getiren bir memur konumuna gelmesi broker'ların kıymetini azalttı " diyor.
   <br/>
   <br/>
   Broker'lar ne kadar kazanıyor
   <br/>
   <br/>
   Brokerlar'ın kazançları 300 milyon ile 1,5 milyar arasında değişiyor. Aldığı ücret broker'ın kalitesine göre artıp azalıyor. Yeni bir broker'ın aldığı maaş düşük. İnfo Menkul Değerler'den Selim Işıklar, gömlekçi tabir edilen broker'ların analiz yeteneklerinin yüksek olduğunu ve büyük spekülatörlerle çalıştıklarını söyleyerek bunların çok kazandığının altını çiziyor. Başkent Menkul Değerler eki Genel Müdürü Halit Acartürk yeni girenler hariç broker'ların maaşlarının 650 milyon liradan başladığını ifade ediyor. Çiftçi ise piyada broker fazlalığı olması ve kalitesiz broker sayısının artmasının maaşları aşağı çektiğinden yakınıyor. Çiftçi, "Şu anda borsada 300 milyona çalışan broker dahi var. Dışarıdan broker'ın hayatı çok renkli gibi görülür ve paralı zannedilir. Paralı olanlar var ama olmayanlar daha fazla" diyor. Işıklar da broker bulmak sorun olmadığı için bir transfer piyasası olmadığını, broker bulmakta sıkıntı çekilse böyle bir piyasa oluşacağını ve broker'ların aldığı maaşın artacağını kaydediyor.
   <br/>
   <br/>
   Unutkanlık onların kaderi
   <br/>
   <br/>
   Broker'ların itifakla birleştiği bir nokta var; unutkanlıkları ve dikkatsizlikleri. Seans sırasında bütün konsantrasyonlarını işlemlere yönelttikleri, hata yapma stresi yaşadıkları için sonuçta bu birtakım rahatızlıkları beraberinde geliyor. Halit Acartürk, broker'ların haddinden fazla gergin iş hayatları olmasının büyük bir tahribata yol açtığını ve geçmişte birçok broker'ın kalp krizinden öldüğünü, dikkatsizlik sonucu ölümle sonuçlanan trafik kazaları yaşadığını ve felçler olduğunu anlatıyor.
   <br/>
   <br/>
   Öznur Çiftçi, "Broker'ların özel hayatlarındaki unutkanlıkları en önemli rahatsızlıkları. Duyma sorunu çekiyorlar. Seans sırasında bağırdıkları, telefonda seslerini duyurmaya çalıştıkları için normal hayatta da bağırarak konuşuyorlar. Bana 'Niçin sinirlisin, bağırıyorsun?' diye sorarlar. Halbu ki hiç de sinirli değilim ama duyma sorunu oluştuğu için bağırarak konuşmaya başlıyorum. Evde telefonun çalması bile aşırı stres veriyor" diyor.
   <br/>
   <br/>
   Kendine işlem yapan ya da müşteri yönlendiren brokerlerde stres diğerlerine göre daha fazla. Bunun için birçok aracı kurum broker'larının kendine işlem yapmasını yasaklamış durumda. "Dışardan iki seansta toplam dört saat çalıştığımız söylenerek yaptığımız işin çok rahat bir iş olduğu zannedilir. Ama işin iç yüzü öyle değil" diye konuşan Öznur Çiftçi, "O dört saat, konsantrasyonun, dikkatin, stresin çok yoğun yaşandığı bir dört saat. Belli bir noktadan sonra insanda sosyal aktivitelere katılma gücü bile kalmıyor. İki arkadaşımız geçen sene kalp krizi geçirip öldü."
   <br/>
   <br/>
   Subayları borsa eğitiyor
   <br/>
   <br/>
   İnfo Menkul Değerler'den Selim Işıklar, stresli olduğu için ABD ordusunun subayları denemek ve güçlendirmek için belli bir süre borsaya gönderdiklerine dikkat çekiyor. Işıklar, brokerler'ın futbolcular gibi belli bir yaştan sonra emeklilik hakkı elde etmesi gerektiğini savunuyor.
   <br/>
   <br/>
   Işıklar'a göre; bir broker en az bir başbakan kadar ülkenin iç ve dış sorunu ile, global meselelelerle yakından ilgilenir. Olayları süzgecinden geçirir ve analiz ederek bir sonuca varır. Yorumları muallakta olamaz, kesin bir neticeye vardırır. Normal insanlardan çok fazla bir analiz kabiliyeti olmalı. Broker'da yorumcu yeteneği yoksa işi gerçekten çok zordur. Belli bir süreden sonra piyasadan dışlanır. İş bulamaz. Apo, petrol, uluslararası şirket stratejileri, şirket evlilikleri, sektörlerdeki gelişmeler bir broker'ın ilgi alanında.
   <br/>
   <br/>
   Sosyal güvenceleri yok
   <br/>
   <br/>
   Broker'lığın yıpratıcılığı had safhada olduğu için ABD ve Avrupa'da broker'lara 10 yıl sonunda emekli olma hakkı veriyorlar. Türkiye'de ise henüz böyle bir uygulama yok. Hatta broker'ların birçok sosyal haktan mahrum olduğunu dahi söylemek mümkün. Öznur Çiftçi bu hususta en dertli olanlardan. "Hiçbir sosyal güvencemiz yok" diyor. " Çoğunun sağlık sigortası bile yok. Şirket kapandığında ya da broker'lar işten atıldığında ortada kalabiliyor, iş bulamıyor. Borsa Uzmanlar Derneği bu konuda hiçbir yardımda bulunmuyor. Borsanın durumu iyi olduğu için işsizlik sorunu yok gibi. Ancak birkaç ay evvel borsa kötü durumda iken aracı kurumlar sıkıntıya girmiş ve broker'ları işten çıkarmıştı. O dönemde bazı arkadaşlarımız gerçekten zor durumda idi."
   <br/>
   <br/>
   Broker'lar yaptıkları işin stresinden kurtulmak için biraraya geldiklerinde borsa ile alâkalı konuşmayı birbirlerine yasaklıyorlar.
   <br/>
   <br/>
   Erkekler beceremez
   <br/>
   <br/>
   Yine borsada kadınerkek herkesin ittifakla kabul ettiği bir gerçek daha var: 'Broker'lık mesleğini kadınlar erkeklerden daha iyi beceriyor.' Selim Işıklar, yılların verdiği deneyim neticesinde kadın broker'ların erkeklerden daha başarılı olduklarını belirtiyor. Halit Acartürk de aynı görüşte. Hatta broker alırken bayanları alma eğiliminin kuvvetli olduğunu söylüyor. Bunun en büyük sebebi ise kadınların daha titiz, düzenli olmaları ve mesuliyet duygularının ağır olması. Bu özellikleri yaptıkları işe yansıyınca ortaya güzel bir sonuç çıkıyor: 'Erkekler beceremez'.
   <br/>
   <br/>
   Öznur Çiftçi, "Bayanların erkeklere göre başarılı olduğunu ben de kabul ediyorum. Bayanlar da para kazanmak istiyor ancak erkekler kadar değil. İlk önce müşterisini ve şirketini düşünüyor. Erkeklerde kazanma hırsı yüksek olduğu için kendilerine işlem yapıyorlar ve yer yer müşterileri ve şirketi ikinci plana itebiliyorlar" diyor.
   <br/>
   <br/>
   Bayanların erkeklere nazaran artılarına rağmen şirketlerin evlibayan broker istemediğinden şikayet eden Çiftçi'ye göre, Broker'lık zaten zor bir meslek olduğu için şirket bir de evliliğin getirdiği yükümlülüklerle uğraşıp çalışmaları riske atmak istemiyor.
   <br/>
   <br/>
   ABD'de 5 yıl borsada broker'lık yapanların şahitliği kabul edilmiyor. Birçok cazibesine rağmen broker'lık ödenmesi gereken ağır bedeli olan bir meslek. Hayatını borsaya endeksleyenler arasında yine kalp krizleri, felçler yaşanacak ama broker'lık albenisinden ve ışıltısından hiçbirşey kaybetmeyecek...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42BB1973F6B035D1C367727AA241AF90?newsId=5795), [web.archive.org (arşiv bağlantısı)](http://web.archive.org/web/20140105053903/http://www.aksiyon.com.tr:80/aksiyon/newsDetail_getNewsById.action;jsessionid=42BB1973F6B035D1C367727AA241AF90?newsId=5795)
