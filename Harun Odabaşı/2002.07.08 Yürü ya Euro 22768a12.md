# Yürü ya Euro

*Harun Odabaşı 2002.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD ekonomisinin durgunluğa girmesi ve şirket yolsuzlukları en çok euroya yaradı. Birden bire euro-dolar paritesi 0,98"i gösterdi. ABD"deki ekonomik krizin bir süre derinleşerek devam edeceği öngörülüyor. Peki rakibini zayıf  anında yakalayan euro fırsatı değerlendirebilecek güçte mi? Dünyanın en büyük para spekülatörü George Soros geçtiğimiz günlerde iki kehanette birden bulundu:
  </font>
 </div>
 <div id="newsText">
  <font class="detail-text">
   Açık toplumcu felsefi düşünceleri ile tanınan Soros, dünyanın genel anlamda çift dipli bir ekonomik krize gireceğini ve önümüzdeki yıllarda doların üçte bir oranında değer kaybedeceğini söylüyordu. Aradan çok vakit geçmeden piyasalar Soros"u doğrularcasına skandallarla ve eurodolar paritesindeki çalkalanma ile sarsılmaya başladı.
   <br/>
   <br/>
   <br>
    WorldCom, Enron, Xerox, Arthur Anderson gibi ABD"nin öncü şirketlerinde birbiri ardına patlayan yolsuzluk ve muhasebe usulsüzlükleri ABD finans piyasalarını olduğu gibi doların seyrini de olumsuz yönde etkiedi. Dolaşıma girdiğinden bu yana dolar karşısında tutunamayan euro en büyük rakibine duyulan şüphelerin arttığı  ortamda hızlı bir tırmanış yaptı ve euro"nun doları karşılama oranı, teknik tabirle euro-dolar paritesi 0,98"e kadar çıktı.
    <br/>
    <br/>
    <br>
     Yabancı yatırımcılar kâr realizasyonuna geçti
     <br/>
     <br/>
     <br>
      Skandallar bilişim sektörünün devlerini de içine alınca milyarlarca dolarlık yabancı yatırım pörtföyleri kâr realizasyonuna geçip ABD ekonomisinden çıkma yoluna gitti. 1997 global krizinin ardından en güvenilir ülke kabul edildiğinden 1,5 trilyon dolarlık yatırım pörtföyü Uzakdoğu, Güney Amerika ve AB ekonomisinden çıkarak dolara dönüp ABD içindeki yatırım araçlarına sığındı. Türkiye gibi ülkelerde kâr realizasyonu 6 ay ile 1 yıl arasında yapılırken bu süre ABD ekonomisinde 4-5 yıldır. Vakti gelmişti, ama yatırımcılar ekonomisindeki krizi de bahane ederek ABD piyasasından çekildiler. Euroya doğru belli bir eğilim olsa da henüz bu büyük sermaye kütlesi nereye yöneleceğini kesin olarak belirlemedi. ABD"de başlayan ekonomik krizi, AB ülkelerinin lehlerine değerlendirip değerlendiremeyeceği netleşmiş değil.
      <br/>
      <br/>
      <br>
       Euro için yeni ve beklenmedik bir süreç başlamış oldu. Beklenmedik bir süreç çünkü, euro dolar karşısında değer kazanma stratejisini belirlerken öngörüsü çok farklıydı: Euro doların yerine "araç para" ve "rezerv para" olma iddiası ile çıkmış bir para birimi. Avrupa ekonomisi hızlı ve istikrarlı bir büyüme sayesinde ABD ekonomisinden daha fazla büyürse euroya olan talep artacağından euro, dolar karşısında değer kazanacaktı. Fakat euronun tedavüle girmesinin ardından AB ülkelerinde ciddi bir büyüme yakalanamadı. Ortalama yüzde bir gibi, kıyaslandığında fark ortaya çıkartmayan çok düşük bir büyüme seviyesi yakalayabildi. Euro bölgesi istikrarlı büyümeyi sağlayamazsa ele geçen bu fırsat kısa süreli olabilir. Amerika"da art arda meydana gelen muhasebe skandallarının Avrupa"ya sıçrama eğilimi göstermesi euronun önünü kapatabilecek bir başka gelişme. Geçen hafta AOL Time Warner"dan sonra dünyanın ikinci büyük medya şirketi olan Fransız Vivendi Universal"ın 2001 yılı muhasebe kayıtlarında net kârını 1.5 milyar euro şişirdiği ortaya çıktı.
       <br/>
       <br/>
       <br>
        1990"lı yılları rekor büyümelerle geçiren ABD ekonomisinin resesyona girdiği bir sürece rastlayan yolsuzluk skandalları adeta çarpan etkisi yaptı. General Electric için başlatılan inceleme de dikkate alınırsa piyasayı ürperten beklenti şu; ABD"nin en iddialı olduğu şirketlerde yaşanan denetim sıkıntıları, yolsuzluklar bu şirketlerle sınırlı değilse ve operasyonun çapı büyürse ne olacak? Gelişmeler piyasaların dolara ve ABD"ye karşı tavır aldığını gösteriyor. ABD"nin arka bahçesi kabul edilen Brezilya ve Arjantin"in de krizlerden başını kaldıramadığını girdilere dahil ettiğimizde karamsarlığın boyutları daha da artıyor.
        <br/>
        <br/>
        <br>
         1997 Uzakdoğu krizinde ABD ekonomisi özellikle iç büyüme sayesinde krizden etkilenmemişti. 2002 yılının başından itibaren yaşanılan sıkıntıların sürekli olması halinde ekonomisinde küçülme yaşanacağına kesin gözü ile bakılıyor. ABD ekonomisinde büyümenin yavaşlaması ile birlikte dünya çapında senkronize bir durgunluk sürecine girileceği tahmin ediliyor. Son 20 yılda ülkelerin birbirleri ile yoğun bir entegrasyon yaşamış olmaları kriz sırasında da sterilize olmayı zorlaştırıyor.
         <br/>
         <br/>
         <br>
          Euro psikolojik sınırda
          <br/>
          <br/>
          <br>
           Uluslararası piyasalarda euro-dolar paritesinin 0,98"e tırmanmasından itibaren ciddi bir psikolojik bir sınıra gelindiği havası hakim. Ancak euronun sınırı aşıp 1 noktasına gelmesi halinde daha fazla değerlenebileceği öngörülüyor.
           <br/>
           <br/>
           <br>
            Doların değer kaybını birçok açıdan değerlendirme imkanı var. 1944 yılında oluşturulan uluslararası para sisteminin (Bretton Woods Sistemi) değişme sancısı olarak bakılacağı gibi, ağırlıklı olarak Bill Clinton"ın yerine gelen Cumhuriyetçi George Bush"un tercihlerinin dolar ve ABD ekonomik krizini tetiklediği değerlendirmeleri yapılıyor.
            <br/>
            <br/>
            <br>
             Sanayici Cumhuriyetçiler bilişime karşı!
             <br/>
             <br/>
             <br>
              Demokrat Parti"nin iktidarda olduğu 10 yıllık süreçte ABD ekonomisi AB ülkeleri ile kıyaslandığında çok ciddi büyüme kaydetti. Büyüme ağırlıkla bilgi işlem sistemleri üzerinde yoğunlaşıyordu. Bilişim sektörünün borsa endeksi Nasdaq bu dönemde en parlak günlerini yaşadı. Ülke içinde en önemli istihdam açıcı sektör yine "yeni ekonomi" oluyordu. Beklentilerin satın alındığı borsalarda bilişim şirketlerinin bir türlü kâr elde edememesi zaman içerisinde yatırımcıyı küstürdü ve bilişim şirketleri hisse bazında büyük düşüşler yaşadı. İniş bir açıdan sağlık işareti idi, çünkü serbest piyasa ekonomisinde iflaslar sistemin sigortasıydı. Fakat gelişmeler bununla kalmadı. Clinton döneminde ihmal edildiğine inanan klasik sanayi döneminin büyük şirketleri uluslararası piyasalarda rekabet avantajlarını kaybediyorlardı. ABD bilgi işlem sektörü sayesinde Japonya ve AB ülkelerine üstünlüğünü kabul ettirmişti. Sanayi şirketleri için tam tersi bir durum netice vermişti. Seçim döneminde Cumhuriyet Partisi"ni destekleyen enerji, otomotiv ve savunma sanayi şirketleri destekledikleri partinin iktidara gelmesi ile birlikte rövanşı alma yoluna gitti. Bilişim şirketlerindeki sancının şiddeti daha da artarken Enron skandalı ile bilançoları makyajlanmış zor durumdaki şirketlerin varlığı orta yere serildi. Finans danışmanı Dr. Can Fuat Gürlesel, ABD"nin Bush ile birlikte saçmalamaya başladığı kanaatinde. Gürlesel, böyle devam etmesi halinde bilgi işlemle elde ettiği öncelikleri ve üstünlüğü teker teker kaybedeceğini, klasik sanayi ürünlerinde Almanya ve Japonya"nın gerisindeki ABD"nin önümüzdeki dönemde bu alanda üstünlüğü elde etmesinin çok zor olduğunu söylüyor. "Wall Strett tarihinin en kötü günlerini yaşadığı bir ortamda Cumhuriyetçiler serbest piyasa ekonomisinin canına okuyacak olan korumacılık anlayışına geri dönüyor."
              <br/>
              <br/>
              <br>
               Yabancı sermaye kaçışı başladı
               <br/>
               <br/>
               <br>
                Dow Jones endeksi panikten uzak bir görüntü çizmeye çalışsa da uluslararası piyasalarda yüzen 41 trilyon dolarlık sermaye kendisini güvende hissedebileceği bir yer aramaya başlamıştı bile. Dünyanın en büyük cari açığına sahip ABD bütçesi açığını bu sayede kapatıyordu. Ama şimdi ab-ı hayat veren yabancı sermaye zemini sarsılan sistemden çekilme trendine girdi. Eğer ekonomistlerin iddia ettikleri gibi ABD ekonomisindeki kriz 20-30 yılın biriktirdiği kökü derinlerde kriz ise bildik ekonomik tedbirlerle bu sıkıntının aşılması zor görünüyor.
                <br/>
                <br/>
                <br>
                 Doların tahtı sallandı
                 <br/>
                 <br/>
                 <br>
                  II. Dünya Savaşı"ndan sonra kurulan ve doların egemenliğine dayanan uluslararası para sistemi (Bretton Woods Sistemi) euronun ortaya çıkışı ile birlikte çeşitli düşüncelerin ve beklentilerin altına girmişti. "iki başlı" bir uluslararası para sisteminin istikrar getirip getirmeyeceği  sorusu henüz tam cevabını bulmuş değil. Bazı inatçı iktisatçılar euronun tedavülde olmasından bile ikna olamadılar. Bir ülkenin uzun vadede para politikalarını  devredemeyeceğini savunmaya devam ediyorlar.
                  <br/>
                  <br/>
                  <br>
                   Doların euro karşısında değer kaybetmesinin AB ülkelerine ödeteceği bir bedel var. AB bu zamana kadar euronun değerini düşük tutarak ihracata dayalı büyümenin önünü açıyordu. Dolar karşısında değer kazanması ABD ihracatını olumlu yönde etkileyeceği gibi AB"nin fiyat avantajını da kaybedeceği anlamına geliyor. Gelişmeler ABD"nin öteden beri seslendirdiği "AB için iyi olan ABD için de iyidir" gibi slogan cümlelerin gerçeği yansıtmadığını ortaya koyuyor.
                   <br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8869-yuru-ya-euro.html), [web.archive.org (arşiv bağlantısı)](http://web.archive.org/web/20120629025603/http://www.aksiyon.com.tr:80/aksiyon/haber-8869-yuru-ya-euro.html)
