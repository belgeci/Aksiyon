# HİPNOZLA EĞİTİM

*Harun Odabaşı 2001.03.10*

<div>
 <img border="0" src="/web/20020522071124im_/http://www.aksiyon.com.tr/2001/327/resimler/Hipnoz.jpg"/>
 <p class="spot">
  Birçok insana uçuk gelse de insanların hipnozla sınava hazırlanabileceğini iddia eden Adil  Maviş, hipnozu bu yönüyle ele aldığımızda  yüksek motivasyon, özgüven geliştirme,  kaygıları kontrol edebilme, motive olabilme,  konsantrasyonu geliştirme, disiplinli çalışma,  duygularınızı kontrol edebilme, hırs ve israr  mekanizmasını harekete geçirebilmede hipnozun bir kurtarıcı olduğunu söylüyor
 </p>
 <p class="metin">
 </p>
 <p class="metin">
  Hipnoz çok konuşuldu. Kimileri alternatif tıp olarak görürken bilim adamları hep ihtiyatla yaklaştı. Aslında kulağa hoş geliyordu. Bir kişiye yapmakta zorlandığı şeyleri yapmaya kolayca şartlandırabiliyor, sancısız doğum, ağrısız diş çekimi, kolayca iştahın kapatılması ve kilo verilebilmesi, bazı panik ve sosyal fobilerin tedavisi, sigara ve madde bağımlılığının önlenmesi ve psikojenik empotans (iktidarsızlık) gibi konularda faydalı olduğu söyleniyordu. "Acaba hipnoz gerçekten var mı yok mu? Yoksa insanları ayakta mı uyutuyorlar?" diye kimse tereddüt etmiyor?
 </p>
 <p class="metin">
  Hülya Avşar kendi talk—show programında Amerika ve Avrupa ülkelerinin birçoğunda gösteri amaçlı yapılan hipnozu ithal usta bir hipnozcunun mahareti ile cümle aleme tanıttı. Böyle bir şey olamazdı! Olmamalıydı. Bir insanın kim olduğunu unutup telkinlerde kendisine biçilen rolü bu kadar inandırıcı oynaması hipnozun gücü hakkında bir kez daha kafaları karıştırdı. Üstelik görüşleri alınan bilim adamları bu gücü inkar etmiyor, sakıncalı olabileceğine dikkat çekiyorlardı.
 </p>
 <p class="metin">
  Şu ana kadar hep dikkat çekilen şey; kimse hipnozdan zarar görmemişti. Üstelik şikayet edilmeden, bir zarar gerçekleşmeden tedbir alma geleneği olmayan ilgililerimiz bu kez kahramanca bir karar aldı ve Sağlık Bakanlığı bir genelge ile gösteri amaçlı olarak hipnoz yapılmasını yasakladı.
 </p>
 <p class="metin">
  Hipnoz ve yasalar
 </p>
 <p class="metin">
  Dünyanın bir çok ülkesinde hipnozun yeri yasayla belirlenmeye çalışılmış ve bunlardan en ciddi olanı İngiltere. İngiltere yasa içinde hipnozu tanımlayarak aykırı davranıldığının tespit edilmesinin kriterini polisin inisiyatifine bırakmış. Başta eğlence amacıyla kullanılmasını yasaklamış. Bu tanıma göre hipnoz kavramı, bir kişide o kişinin ruhsal fonksiyonunun telkin veya emirle artırılmasına yatkınlığı sağlayan, oluşturulmuş herhangi bir uyku formu ya da transı oluşturan veya oluşturması amacını güden herhangi bir eylemi kapsar, ancak kendi kendine oluşturulmuş bir eylem veya süreci kapsamaz. İsrail'de 1991'de bir yasa yürürlüğe girmiş. İtalya'da tıp mesleği içinde değerlendirilmiş ve eğlence amacıyla kullanılması yasaklanmış. Avusturya'da resmi yasalarla sınırları belirlenmiş. Danimarka'da 1945'te çıkan bir kararname ile hipnozun "spiritüelistik kullanımı yasaklanmış.
 </p>
 <p class="metin">
  Hipnoz bir beyin yıkama aracı mı?
 </p>
 <p class="metin">
  Geçici hafıza kaybından kişilik değişimine kadar hiçbir ilaç ve terbiye metotlarıyla gerçekleştirilemeyecek şey "irade"yi pas geçerek "bilinçaltına" nüfuz edebiliyor. Hipnozun farklı derinlikleri var ve herkes az çok etkilenebiliyor. Zaman kavramı değiştiriliyor. Beş duyu organı var olan şeyleri farklı algılamaya veya var olmayan şeyleri yönlendirildiği şekliyle gerçekmiş gibi algılamaya şartlandırılabiliyor. O zaman insanın aklına gerçeği "gerçek" yapan şeyler değişken mi diye bir soru geliyor? Hipnozla tanıştığı 1983 yılından beri eğitimlerinde hipnozu kullanan ve tecrübe ve teorilerini "Telkin ve Hipnozla Öğrenme" adıyla kitaplaştıran (Hayat Yayınları) kişisel gelişim uzmanı Adil Maviş'den öğreniyoruz:
 </p>
 <p class="metin">
  Hipnozla yaşananlar ne kadar gerçek
 </p>
 <p class="metin">
  "Hiçbir gerçek yoktur ki tam karşıtı da onun kadar gerçek olmasın. Bu açıdan bakıldığında herşey gerçektir. Gerçekler arasındaki fark insanların bakış açılarıdır." Diyen Adil Maviş'e göre; bunu kendi tecrübelerimizle de teyit edebiliriz, mesela iğne vurulanlar arasında küçük bir araştırma yaptığınızda kimilerinin çok fazla acı çektiğini, kimilerinin de bunun hiç acı vermediğini söylediklerini görebilirsiniz. Şimdi hangisi doğru iğne vurulmak acı verir mi vermez mi? Aslında ortada yalan söyleyen yok, ikisi de doğru söylemektedir! Muhtemel acının her insanda aynı olması gerektiği halde insanların "farklı algılama" düzeylerinden dolayı tepkisi farklıdır. O zaman hipnoz gerçekleri değiştirmiyor belki sadece kişilerin o gerçekleri algılamaları üzerinde oynayan bir mekanizmayı harekete geçiriyor.
 </p>
 <p class="metin">
  Sınavlara hipnozla hazırlanmak
 </p>
 <p class="metin">
  Birçok insana uçuk gelse de insanların hipnozla sınava hazırlanabileceğini iddia eden adil Maviş, hipnozu bu yönüyle ele aldığımızda yüksek motivasyon, özgüven geliştirme, kaygıları kontrol edebilme, motive olabilme, konsantrasyonu geliştirme, disiplinli çalışma ve duygularınızı kontrol edebilme, hırs ve israr mekanizmasını harekete geçirebilmede hipnozun adeta bir kurtarıcı olduğunu söylüyor. Tek sorun bunun nasıl gerçekleştirileceği. Bu konuyla ilgili yeterli bilgi ve kaynak yok. Yazılmış kitaplar da tıbbi hipnozu veya parapsikolojik açıdan hipnozu ele alıyor. Yine Adil Maviş'in hazırladığı Sınavlara Hazırlanan Öğrencilere Hipnozla ve Telkinle Öğrenme kitabı önemli bir kaynak olarak karşımıza çıkıyor. Kitap hipnozun tarihçesini, uygulanabilirliğini ve bir öğrencinin ihtiyaç duyduğu çalışma sisteminde telkinlerden nasıl yararlanacağını işliyor.
 </p>
 <p class="metin">
  Dersane ve okullarda hipnoz
 </p>
 <p class="metin">
  Maviş, öğrencilerin en yaygın sorunları olan dikkatsizlik, aşırı heyecan, güvensizlik, zamanı kötü kullanma, planlı ve programlı çalışamama, isteksizlik, konsantrasyon bozukluğu gibi konularda haftada bir seans 45 dakika ayırarak toplu olarak 100—150 kişinin katılımıyla uygulanan telkin seansları ile %100'e yakın olumlu sonuçlar elde edildiğini söylüyor. Bu konuda İstanbul'da bazı dersanelerde uygulama yaptığını ve gelişmelerin anketlerle takip ediliğini, konuyu öğrenecek rehberlik uzmanları ve eğitimcilerin öğrenme verimliliklerini çok ciddi oranda artıracağını da savunan Maviş, "nitekim bilimsel anlamda dünyada eğitimde hipnoz ilk Macaristan'da Psikiyatrist Lazanow'un uygulamalarıyla tanınmış ve onun çalışmaları benimsenerek okullarda uygulanması devlet politikası haline getirilmiştir. Öğrenciler önce derin gevşemeyi, sonra beynin telkin alma yeteneğinin en yüksek dönemi olduğu beta ritminden alfa ritmine geçirmeyi ve yoğun konsantrasyon sağlayan etkili öğrenme pozisyonuna geçmeyi öğrenmişlerdir. Üstelik bunu belirli bir süre uygulayan sadece birkaç saniye harcayarak sağlayabilmektedir" diyor. Aynı yöntem yoğun stres altında çalışan öğrencilerin öğrenme verimliliklerini artırmak için ilgili rehber öğretmen veya branş öğretmenleri tarafından uygulanabiliryor ve öğrencilere kendi kendine telkin yöntemi öğretilebiliyor.
 </p>
 <p class="metin">
  Hipnoz Mandrake'nin elinden alınmalı
 </p>
 <p class="metin">
  Hipnoza merak her kesimden ve bu ilgi suiistimal edilmeye çok müsait. Türkiye'de bilimsel çevreler ilgisizliğini sürdürmekte üniversitede araştırmayı ve öğretimini amaçlayan çalışmalar yapılmamaktadır. Bir doktor veya pisikoloğun kullanabileceği bir yasa çıkarmak bile çözüm değil, bu meslek gruplarını yetkilendirip eğitmedikten sonra. Her alandaki sorunların çözümünde önemli bir araç olduğunu görmemezlikten gelmek bu aracı illüzyonistlerin  aracı olmaktan kurtarmayacaktır. Halkın yeteri kadar bilinçlendirilememesi de bu konuda ciddi uğraşan profesyonellerin şarlatan olarak değerlendirilmesi de bilim çevrelerinin konuya olan ilgisini azaltacaktır.
 </p>
 <br/>
 <center>
  <a class="anaorta" href="http://web.archive.org/web/20020522071124/mailto:harunodabasi@usa.net">
   harunodabasi@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/haberler/3.htm), [web.archive.org (arşiv bağlantısı)](http://web.archive.org/web/20020522071124/http://www.aksiyon.com.tr:80/2001/327/haberler/3.htm)
