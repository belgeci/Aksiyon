# Su sınırları değıştırecek

*Harun Odabaşı 2000.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Teknik Üniversitesi İnşaat Fakültesi öğretim üyesi Prof. Dr. Zekai Şen, İngiltere'de Uluslararası Biyografi Enstitüsü tarafından seçilen "Önümüzdeki Bin Yılın 500 Öncü Kişisi" arasına girdi.
  </font>
 </div>
 <div id="newsText">
  <font class="detail-text">
   Türkiye'de sadece kendisinde bulunan dünyanın her yerinde araştırma izni veren bir mührü var. 1998 yılında Amerikan Bibliyografi Enstitüsü tarafından 'Yılın Bilim adamı seçildi. Sahasında ortaya koyduğu ürünler sebebi ile gelişmiş ülkeler ve uluslararası bilim çevreleri onu yakından tanıyor. 1993 yılından bu yana Türkiye'de çalışmalarını sürdürmesine rağmen Türkiye henüz Zekai Şen gerçeğini keşfetmiş değil.
   <br/>
   <br/>
   Aynı zamanda Su Vakfı Başkanı da olan Şen'in mütevazı odasına girerken kapısında asılı levhadaki isminin başında Prof. Dr. unvanının yazmadığını farkediyorum. Nedenini sorduğumda "Profesör olmak benim için hiçbir anlam ifade etmiyor. Türkiye'de profesörler bilim adamı ise ben profesör değilim. Türkiye'de ucuz şablonculuk var, halbuki bilim adamı kimliği çok farklı birşeydir. Aslında bize profesör değil hizmetçi demek lazım. Ben öğrencilerimin hizmetçisiyim" diyor.
   <br/>
   <br/>
   Yabancı üniversitelerin peşinden koştuğu Zekai Şen'in uzmanlık alanı ise su. Su konusunun jeolojik ve politik meselelerine vâkıf olan Şen, yakında çıkacak bir su savaşının hiç de şaşırtıcı olmayacağını söylüyor. Suyu sadece hayati bir meta olarak görmeyen Şen, stratejik bir değeri olan su kozunu Türkiye'nin sonuna kadar kullanarak bölgesinde inisiyatifi ele geçirmesini istiyor. İlginç noktalara temas eden Şen 1. Dünya Savaşı'ndan sonra Batılı ülkelerin suyun gücünü keşfetmeleri halinde sınırları petrole göre değil suya göre çizmek için herşeyi yapacaklarını idda ediyor ve ekliyor. Şimdi de sınırları yeniden çizmek isteyebilirler.
   <br/>
   <br/>
    Türkiye'nin resmi söylemi Türkiye'nin su fakiri olduğu yönünde. Fakat Suriye ve Irak, arkasından da  İsrail Türkiye'nin su fakiri olduğuna inanmıyor. Güneydeki ülkeler Fırat ve Dicle'den daha fazla su akıtılması konusunda Türkiye'yi sıkıştırıyorlar. Size göre su konusunda Türkiye ne durumda?
   <br/>
   <br/>
   Genel anlamda 21. yüzyılda iki unsur çok önemli hâle gelecek. Birincisi su, ikincisi enerji. Tabii su ile enerji arasında direkt bir ilişki de söz konusu. Türkiye'nin su durumunu iki açıdan ele alabiliriz. Dünya ölçeğinde bakacak olursak; Türkiye hakikaten su fakiri. Çünkü dünya kriterlerine göre kişi başına yılda 10 bin metreküpten daha az su düşen ülkeler su fakiri kabul ediliyor. Türkiye'de ise kişi başına 3 bin metreküp su düşüyor. Bölgesel bazda bakacak olursak bölge ülkelerine göre Türkiye yine su fakiri sayılabilir. Irak su konusunda Türkiye'den çok daha zengin. Çünkü Türkiye'den çıkmasına rağmen Fırat'ın daha büyük bir kısmı Irak tarafından kullanılmakta, kişi başına düşen su miktarı Irak'da yine daha fazla. Ama genelde Türkiye'nin konumu itibarı ile daha kuzeyde olması ve özellikle Fırat ve Dicle nehirlerinin Türkiye'den çıkıyor olması Türkiye'nin çok su zengini bir ülke olduğu intibaını veriyor.
   <br/>
   <br/>
   Komşularımız da bunu açık bir şekilde dünya kamuoyuna lanse ederek fazlalıklarını Türkiye'den elde etmeye çalışıyorlar. Türkiye hiçbir zaman bilimsel bir ortamda çözmeden saniyede 500 metreküp suyu aşağıya bırakıyor. Halbuki bu su miktarı iklime ve meteorolojik şartlara göre düşünülmüş olsa belki de 500 değil 200250 metreküp/saniye su bırakılması daha uygun olacak. Ama bu politikacıların almış olduğu bir karar. Buna rağmen Irak ve Suriye bundan daha fazlasını almak için uğraşıyor. Özetle dünya sıtandartlarında su zengini asla değiliz ama bölgesel olarak bazı ülkelerden iyi durumda olduğumuz için su zengini imişiz gibi kabul ediliyor.
   <br/>
   <br/>
    Sizin perspektifinize göre önümüzdeki 510 yıl içinde su konusunda bölgemizde nasıl bir değişiklik olabilir?
   <br/>
   <br/>
   Eskiden 'su gibi ucuz' diye sık kullanılan bir tabir vardı, artık bu kullanılmıyor, gelecekte hiç kullanılmayacak. Türkiye gelecekteki su ile ilgili projelerini şimdiden başlatmış görünüyor. Örneğin GAP yatırımı hakikaten dünyanın en büyük projeleri arasında geliyor. Ancak Türkiye'nin kendisine yetecek kadar suyu olmasına rağmen benim yaptığım incelemelere göre bunun iyi bir şekilde dağıtıldığını ve kullanıldığını söyleyemem. Bu konuda ülke içinde su politikalarının geliştirilmesi lazım. Nasıl ülkeler arasında su sorunları varsa şehirler arasında da su sorunları var, gelecekte kasabalar arasında da olabilecek. Bunlar şimdiden enine boyuna araştırılıp planlanabilir ise bu sorunlarla yaşanmayabilir. İstanbul'u düşünecek olursak; Melen Çayı Bolu'dan Adapazarı'nı da atlayarak İstanbul'a su getiriyor. Daha önce de Istranca deresinden su geldi, Kırklareli'ndeki su kaynakları Karadeniz'e dökülecek yerde İstanbul'a akıtıldı. İstanbul'un su sorunu şu anda yok. Benzer şekilde projeler geliştirilebilirse gelecekte Türkiye su satan bir ülke konumuna gelebilir ki petrolden çok daha önemli bir konuma geçecek.
   <br/>
   <br/>
    Petrolden çok daha önemli olduğu takdirde de bu kurulu dengeleri altüst etmez mi?
   <br/>
   <br/>
   Ben şunu iddia ediyorum: İstiklal harbinde Batılı devletler suyun bu kadar önemli bir kaynak haline gelebileceğini bir bilebilselerdi mevcut sınırları petrole göre değil su kaynaklarına göre tespit ederlerdi. Bunun için ellerinden geleni yaparlardı. Dikkat ederseniz petrol için yaptılar, petrol yatakları hep Türkiye'nin dışında bırakıldı. Suyu keşfedebilselerdi ne yapar eder Fırat ve Dicle'yi Türkiye'den koparırlardı. Osmanlı'da sınırlar çizilirken demiryollarını bile dikkate alanlar suyu farketselerdi neler yapmazlardı!
   <br/>
   <br/>
    Uluslararası hukuka göre su stratejik bir ürün değil. Ve Türkiye bu ürünü komşuları ile paylaşmak zorunda ama siz suyu stratejik bir ürün, Türkiye'nin bir kozu olarak ortaya koyuyorsunuz. Bölge ülkeleri ve Batılı devletler buna izin verirler mi?
   <br/>
   <br/>
   Türkiye için su hem de haddinden fazla stratejik bir üründür. Türkiye jeopolitik bir ülke olmanın ötesinde hidropolitik bir ülke haline geliyor. Bundan 45 sene önce Dışişleri Bakanlığı'ndan üniversitelerde su konusunda uzman isimlerin yetiştirilmesi konusunda bir talep geldi. Talebin ifade edildiği yazıda hiç unutmuyorum ilk defa bu tabir geçiyordu: Hidropolitik. Türkçesi supolitik. Türkiye'nin su konusunda yetişmiş elemanlarının keyfiyetinin ve sayısının yeterli olduğunu söyleyebilirim. Fakat böyle bir yazı gelmesine rağmen maalesef, su konusu ile ilk elden ilgili kurumlar ve uzmanlar arasında yeterince bir kaynaşma yok. Su stratejik bir madde olması hasebi ile gittikçe su bilimcilerin el ele vererek su sorunlarını gerek bilimsel ortamda gerekse hukuki ve uluslararası ilişkiler ortamında bir takım halinde temsil etmesi ve çözmesi gerekir. Sadece politikacıların katılıp alacağı kararlarla Türkiye'nin gelecekteki su konusundaki sorunları iyiye gitmez.
   <br/>
   <br/>
    Su konusunda thinktank yapılmıyor mu?
   <br/>
   <br/>
   Türkiye'de su konusunda bilimsel bir thinktank yok. Bunu en iyi İsrail yapıyor. Benim tanıdığım İsrailli bilimadamları da var ve bunlar hükümetle danışma halinde, bir takım halinde uluslararası toplantılara giderler. Aralarında politikacısı, teknisyeni, idarecisi ve mutlaka ve mutlaka bilimadamı vardır. Ama Türkiye'de bu tip toplantılarda mutlaka polikitacı vardır ama bilimadamı yoktur.
   <br/>
   <br/>
    Bilim adamlarının bilgi ve tecrübelerinden istifade edilmiyorsa Türkiye su politikasını nasıl tespit ediyor peki?
   <br/>
   <br/>
   Devlet Su İşleri, kendi bünyesinde bir takım barajların yapılması, enerji üretilmesi ve tarımsal alanlarda kullanılmak üzere gayet güzel çalışmalar yapıyor. Kamu şemsiyesi altında yürütüyor işlerini. Özel sektörde İSKİ de şehirle ilgili çalışmalar yapıyor, ASKİ gibi başka şehirlerde de bu tip çalışmalar var. Ancak tümü bir araya gelerek ortaklaşa su politikaları ve ilkeler tespit edecek bir ortam yok.
   <br/>
   <br/>
    Ama İsrail bunu çok iyi yapıyor diyorsunuz?
   <br/>
   <br/>
   Hem de nasıl. Yer altı sularından tutun da, yüzeysel sulara ve atık suların kullanılmasına kadar tam bir entegrasyon içindeler. Bakın Türkiye'nin yeraltı suları da çok önemli, ama Türkiye sadece yüzeysel sularla ilgileniyor. İsrail bununla da yetinmiyor bulutlardan su elde etmenin yollarını arıyor. Hatta gelecekte dengelerin değişmesi durumunda nerelerden ne kadar su alınabileceğini bile şimdiden planladılar. Programlarını okumadım ama Türkiye'nin potansiyellerinin yüksek olması dolayısı ile Türkiye'den su alma projeleri çok seçenekli bir şekilde şimdiden hazırdır.
   <br/>
   <br/>
    Zaten şu anda bile Türkiye'nin bazı temiz su kaynaklarını almak için aktif olarak çalışıyorlar.
   <br/>
   <br/>
   İsrail Manavgat suyunu alabilmek için Kıbrıs'ta bile tesis yaptırmıştır. Kıbrıs'taki Doğu Akdeniz Üniversitesi'ne öğrenci yurdu bile bağışlamıştır. Ki borularla Kıbrıs'a, Kıbrıs'tan da İsrail'e su götürsün diye. Şu anda bir anlaşma olmamıştır, tabii İsrail'in dışında başka Arap ülkeleri de istiyor suyu. Türkiye pazarlık avantajını iyi kullanarak kim isterse satmalıdır, alternatifleri elden geldiğince fazla tutmalıdır.
   <br/>
   <br/>
    Sizin bu suyun nasıl taşınması gerektiği konusunda bir incelemeniz oldu mu?
   <br/>
   <br/>
   Şu anda yok. Bana bu konuda bir talepte bulunulmadı. Kamu kuruluşlarından bu çalışmayı yapanlar var. Ama şu anda tankerle taşınması ilk planda düşünüldü ama bunun rantabl olmadığı konusunda bir kanaat belirdi ve borularla taşınması isteniyor. Akdeniz'den denizaltından geçecek ve Kıbrıs'ta da bir dolum tesisi yapmak kaydı ile.
   <br/>
   <br/>
   Sadece İsrail'e gitmesi akılcı mı?
   <br/>
   <br/>
   İsrail adımlarını o kadar mantık süzgecinden geçirerek atıyor ki Kıbrıs'ın suya kavuşacağı müjdesini vererek Türkiye'yi ikna etme yoluna gidiyor. Aslında her kuruluş bu konularda değişik çalışmalar yapıyorlar ve aralarında fikir ayrılıkları da olabilir ama zaman zaman bu gruplar bir araya gelerek ellerindeki bilgileri birbirleri ile paylaşmak zorundadır. Lütfi Kırdar'da 810 Ocak 2001'de yapılacak su kongresinin amaçlarından birisi de bu zaten, konuya taraf olan her kurumdan kamu özel ayrımı yapılmadan davet yaptık. GAP, DSİ, Enerji Bakanlığı katılıyor.
   <br/>
   <br/>
    Simon Peres'in bir sözü var: 'Biz eskiden toprak için savaştık, yakın zamanda su için savaşabiliriz?' diyor?
   <br/>
   <br/>
   Bu aslında sadece Simon Perez'in bir görüşü değil. Biraz tarihi tarafsız bir gözle inceleyecek olursak büyük savaşların önemli bir kısmının su yüzünden çıktığını görürüz. Hatta o dönemde su bir meta olmamasına rağmen bu savaşlar olmuştur. Günümüzde ise artık su petrol gibi değerli bir üründür.
   <br/>
   <br/>
   Bugün İsrail'de denizden su arıtma tesisi yoktur, yeraltı sularından yararlanır. Çünkü harp anında ilk vurulacak yerler bu tesisler olacaktır. İlk bombalanacak yerler barajlardır. Türkiye'deki barajların stratejik konumları bazı ülkeler tarafından bizden daha ayrıntılı bir şekilde incelenmiştir. gelecekte su savaşlarının çıkması kimseyi şaşırtmamalı.
   <br/>
   <br/>
    Peki bu mesele barışcıl bir yoldan çözülebilir mi?
   <br/>
   <br/>
   Meselelerin bilimsel platformlarda çalışılarak çözüme kavuşturulması çok önemli bir ayağıdır bu işin. ABD'de de su konusunda herhangi bir mesele önce bilimsel açıdan vuzuha erdirildikten sonra politikacılara havale edilir. Politikacılar belki bilimsel sonuçlara pek uygun olmayan kararlar alabilir ama bunun sebebi de eyaletin çıkarları göz önünde tutulduğu içindir.
   <br/>
   <br/>
    Genelkurmay Başkanlığı'nda görevli Kurmay Albay Yaşar Cihansız Strateji dergisindeki bir yazısında su meselesinde Irak ve Suriye ile çatışma ortamının doğmasında dolaylı olarak İsrail'in rolü olduğunu ifade etmişti?
   <br/>
   <br/>
   Hakikaten su sorununun dışardaki bir takım güçler tarafından gündeme getirildiği doğrudur. İsrail'in aktif rol oynayıp oynamadığı sorusuna verilecek cevabım 'kesinlikle evet' olacaktır. Çünkü onlar akıllı adamlar ve planlarını uzun vadeli yapıyorlar. Bunu söylerken çok net ve şüphesiz bir şekilde söylüyorum.
   <br/>
   <br/>
    İsrail'in her yıl tükettiği 2 milyar metreküp nereden geliyor. İsrail Golan Tepesi'nin Suriye'ye bırakılması konusunda Fırat'tan kendisine daha fazla su bırakılması koşulu ile bu düzenlemeyi kabul edebileceğini belirtiyor.
   <br/>
   <br/>
   Fırat'tan sadece İsrail değil bütün ülkelerin böyle bir isteği var. Irak, Suriye, Ürdün de istiyor.
   <br/>
   <br/>
    Türkiye'nin böyle bir imkanı var mı?
   <br/>
   <br/>
   Dışardan müdahale edilmediği takdirde hakça kullanım tarzı ortaya çıksa ve bilimsel veriler baz alınsa Türkiye Ortadoğu'nun Su İmparatoru olabilir. Ama buna dışarıdakiler hiçbir zaman müsaade etmezler.
   <br/>
   <br/>
    Savaş mı çıkarırlar?
   <br/>
   <br/>
   Engeleyemezlerse bölge ülkelerini birbirine düşürürler. Çünkü su petrolden kesinlikle daha önemli hale gelecek.
   <br/>
   <br/>
    Şu anda değil yani?
   <br/>
   <br/>
   Suyun alternatifi yok. Petrol, nükleer enerji, güneş enerjisi bir ölçüde rüzgar enerjisi ile bir yere kadar ikame edilebiliyor. Ama suyun ikame edileceği ikinci bir ürün yok. Buna ilave olarak çevrenin kirlenmesi, küresel ısınma dolayısı ile buzulların erimesi ile yeraltı suları daha fazla tuzlanacak. Dünyada en iyi su kaynağı yer altı sularıdır.
   <br/>
   <br/>
    Bir kere daha sınırları yeniden çizme ihtiyacı hissedebilirler mi?
   <br/>
   <br/>
   Son 1520 yılda yaşadığımız hadiseler olayın o yöne gittiğini gösteriyor maalesef. Tarihin çetelesi çıkarılırsa Roma'da, Asya'da yapılan savaşların bir çoğunun su sebebi ile çıktığı görülecektir.
   <br/>
   <br/>
    Türkiye'nin su imparatoru olmasına izin vermezler gibi kesin bir dil kullanmanız biraz karamsar bir tablo değil mi? Türkiye aradan sıyrılacak atraksiyonu gösteremez mi?
   <br/>
   <br/>
   İmpataror kelimesi biraz sömürgeci bir anlayışı da çağrıştırıyor. Onun için su imparatoru yerine su deposu tabirini kullanmamız daha doğru olabilir. Dış etki olmaması halinde ülkelerin yetişmiş elemanları, uzmanları, hariciyeciler ellerindeki bilgileri birbirlerine verseler, ne kadar suya ihtiyacı olduğunu doğru verilerle paylaşsalar, kişi başına ne kadar su sarfiyatı olur verseler, o zaman gerçek bir tablo ortaya çıkacaktır. Türkiye bu durumda diğer ülkelere çok yardımcı olabilir. Fakat bunun başarılabilmesi için sadece Türkiye tarafından değil diğer ülkeler tarafından da yaklaşma, uzlaşma adımlarının atılması gerekir. Dayatma olmaması lazım. Su konusunda uluslararası hukuk normları da yeterli değil. Hakça kullanım deniliyor ama net bir şekilde izah edilemiyor.
   <br/>
   <br/>
    GAP'tan önemli bir su miktarı Türkiye'ye yönlendirilecek. Bu diğer ülkeleri rahatsız etmeyecek mi?
   <br/>
   <br/>
   Türkiye sulama alanlarını genişletmesi ile birlikte sadece kendisini değil, bölge ülkelerini ve Avrupa'yı bile besleyebilir bir konuma gelecektir. Aşağıdaki komşularımız ve uluslararası diğer müdahil ülkeler, bu suyun tutulacağını ve aşağıya hiç verilmeyeceğini inatla savunuyorlar. Bu durumda bir gerilim ortaya çıkıyor. Türkiye bu barajları inşa eder ve sulama yapar ise buralarda gübre kullanacak ve sular kirlenecek, bu kirli suyu da diğer ülkelere gönderecek şeklinde suçlamalar yapılıyor. Basra Körfezi'ndeki karidesler bundan etkilenecek ve ülke ekonomileri zarara uğrayacak diyorlar.
   <br/>
   <br/>
   Türkiye petrolü olmayan bir ülke ve enerjide dışarıya bağımlı kalmaya mahkum. Sanayisi gelişen ve nüfusu artan bir ülke bu açığını nasıl kapatacak? Elbette elindeki su avantajını ve su kozunu en işi şekilde kullanmak zorunda. Başka bir alternatifi yok bu işin.
   <br/>
   <br/>
    Türkiye'nin su politikasını yeterli buluyor musunuz?
   <br/>
   <br/>
   Bilimsel açıdan bakacak olursam yetişmiş elemanların olduğunu söyleyebilirim. Ama biz koordinasyonu sağlayamıyoruz. Senede iki kere milli eğitim şuraları gibi su şurası düzenleyip bir araya gelmeliyiz.
   <br/>
   <br/>
    Su bakanlığı önerir misiniz?
   <br/>
   <br/>
   Hangi petrol zengini ülkede petrol bakanlığı yok ki. Suudi Arabistan'da bile su olmadığı halde su bakanlığı var. Dolayısı ile Türkiye'de daha fazla su olduğuna göre su bakanlığı olması lazım.
   <br/>
   <br/>
    ABD'de çevrecilik çok önemlidir ama çevre bakanlığı yoktur. Gerek görmemişlerdir, fantazidir. Çünkü çevre konusu her birime sindirilmiştir. Türkiye'de de böyle bir model olamaz mı?
   <br/>
   <br/>
   Geçmişte su meselesi sindirilmiş değil mi idi? Osmanlı'dan itibaren bizde bir su medeniyeti vardı. Fakat 15 yıldan bu yana su dünyada sadece su olmaktan çıktı başka bir anlam ifade eder oldu. Dolayısı ile bu sindirilme adeta geri sindirme gibi bir hâl aldı. Eski anlayış yeni anlayışa adapte olmayı engeller oldu. Su Bakanlığı derken eğer gerçekten bu işi yapacaksa, ufuk açacaksa olsun diyorum. Yoksa birileri makam sahibi olsun yandaşlarını kadrolara doldursun şeklinde olacaksa hiç olmasın daha iyi.
   <br/>
   <br/>
    İsrail'in su sıkıntısı var mı şu anda?
   <br/>
   <br/>
   Çok sınırlarda olsa bile var. Ama suyun her zerresinden istifade ediyorlar. Hatta bazı yerlerde iki üç kere kullanarak gönderiyorlar. 10 yıllık rezervleri olduğunu zannetmiyorum. Yer altı suları var ama onlar da kullanıla kullanıla azaldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7130-35-su-sinirlari-degistirecek.html), [web.archive.org (arşiv bağlantısı)](http://web.archive.org/web/20140913031354/http://www.aksiyon.com.tr:80/aksiyon/haber-7130-35-su-sinirlari-degistirecek.html)
