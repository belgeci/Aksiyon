# Borsada düello

*Harun Odabaşı 2000.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Menkul Kıymetler Borsası (İMKB) tarihinde diğer yatırım araçlarına göre hiç bu kadar alternatifsiz kalmamıştı.
  </font>
 </div>
 <div id="newsText">
  <font class="detail-text">
   9 Aralık Kararları ile başlayan IMF icazetli hükümet programı piyasanın alışkanlıklarını silbaştan değiştirecek yeni bir süreç başlattı. Faiz ve reponun yüzde 30'larda seyretmesi, dövizin yıllık getirisinin yüzde 20'lerde demirlenmesi, altının da dövizle aynı kaderi paylaşması borsanın yıldızının parlamasında çok önemli bir etken oldu. Yatırımcı borsa dışında hangi yatırıma yönelse parasının eriyeceğini görüyor.
   <br/>
   <br/>
   Ancak İKMB derinliği olmayan bir piyasa. Şirketler ortalama yüzde 25'ini halka arz ediyor. Tasarruf sahibinin aşırı derecede borsaya yüklenmesi hisse senetlerinin fiyatının gereğinden fazla değerlenmesine sebeb oluyor. Ocak 2000'de borsa endeksinin 20 bini görmesi ve taze para girişinin artması sırasında borsaya getirilen en büyük eleştiri 'hisse senetlerinin aşırı değerlendirilmesi' oldu. Arztalep dengesinin sağlıklı bir şekilde oluşabilmesi için borsanın yeni halka arzlarla desteklenmesi gerekiyordu. O dönemde de kaynak ihtiyacı içinde olan şirketler birbiri ardına borsaya açılmak için SPK'ya başvurmuştu. Ama bürokratik işlemlerin uzunluğu o dönemde halka arzları mümkün kılmadı. Şubat ve Mart aylarında şirketler birbiri ardına halka arzlar gerçekleştirdi. Tüpraş'ın da en az yüzde 15'lik kısmının 700 milyon ile 1 milyar dolarlık halka arzı da dikkate alındığında borsanın gelen talebi karşılayacak bir hisse derinliğini yakalayacağı söylenebilir.
   <br/>
   <br/>
   En ucuz kaynak borsada
   <br/>
   <br/>
   Şirketlerin halka arz için adeta birbiri ile yarışması ekonomi açısından faydalı bir durum mudur? Kaynak ihtiyacı içinde olan şirketlerin, bankaların verdiği kredilerin faizleri dikkate alındığında en ucuz kaynağı borsadan elde edeceği muhakkak. Tabii şirketler borsaya sadece ucuz kaynak bulmak için girmezler. Literatürde şirketlerin borsaya girmesini gerekli kılan 6 faktörden söz edilir. En başta finansal kaynak sağlamak geliyor. Ardından önem sırasına göre borçların kapanmasını sağlamak, yeni yatırımlar için kaynak oluşturmak, hisselerini likidite etmek, tanıtım imkanını değerlendirmek, vergi avantajı sağlamak.
   <br/>
   <br/>
   Halka arzların sağladığı avantajların gün geçtikçe daha iyi algılanması ve önümüzdeki dönemlerde piyasanın derinleşmesi ve likiditenin artması ile halka arzların artarak süreceği tahmin ediliyor.
   <br/>
   <br/>
   Tüpraş'ın halka arzının başarıyla sonuçlanması ÖİB'nın diğer halka arzları için mihenk taşı hükmüne geçeceğinden dolayı küçük tasarruf sahibinin küstürülmemesi son derece önem kazanıyor. Vatandaş Tüpraş'tan zarar ederse diğer halka arzlara olan ilgi çok azalacaktır. Bunun için ÖİB'in hissenin satış fiyatını normalin altında tutarak yatırımcının kazanmasını sağlayacağı tahmin ediliyor. Zira 200 lota kadar olan alımlarda yüzde 12 iskonto, 200 lotun üstünde alımlarda ise yüzde 7 iskonto yapılacak. Kredili alım yapanlar ise bir süre ellerindeki hisseyi satamayacaklarından, hisse dalgalanmaları sırasında rahat hareket edebilmek için peşin alım yapmak daha faydalı ve riski az.
   <br/>
   <br/>
   Önkayıtlara olan ilgiden de anlaşılıyor ki Tüpraş'ın halka arzı çok geniş bir kitleyi borsaya çekecek. Bu durum piyasadan para çekilmesine sebeb olsa da sermayenin tabana yayılması açısından olumlu bir gelişme.
   <br/>
   <br/>
   Tüpraş'ta devlet garantisi yok
   <br/>
   <br/>
   Vatandaşın Tüpraş'ın halka arzı konusunda kafası biraz karışık. Tüpraş'ı daha önce KOİ'nin yaptığı devlet garantisi altındaki kamu kağıdı satışları ile karıştırabiliyor. Halbuki Tüpraş, hisseleri borsada işlem gören bir şirket. Hisse fiyatının belirlenmesinde devlet garantisi söz konusu değil. Arz talebe göre fiyat aşağı ya da yukarı çıkabilir. Hisseleri alacak olanların bu tür dalgalanmaları hatta kaybetme riskini de göze alarak hisseleri satın almaları gerekir. Zarar etmesi halinde kimseden bir hak talebi olamaz. Uzmanlar bu konuda uzun vadeli bir yatırım stratejisi öneriyorlar. Hisseyi alıp 23 sene hiç ellemeden beklemenin avantajlı olacağı söyleniyor. Tüpraş dışında İş Leasing, Ersu, Uçar Gıda, EGS holding de halka arz gerçekleştiriyor. Gündemde olmasa da Konukoğlu Grubu ve Persan'ın da borsa için altyapı çalışmalarını başlattığı bilgimiz dahilinde.
   <br/>
   <br/>
   'YİMPAŞ örnek olsun'
   <br/>
   <br/>
   Bu arada YİMPAŞ'ın hisselerini halka arz etmesi de dikkat çeken gelişmeler arasında. Bir kesim tarafından  'İslami holdingler' şeklinde tanımlanan çok ortaklı şirketler arasında gösterilen YİMPAŞ bu çıkışı ile kamuoyunda güven tazeliyor. 'Rantabl olmayan yatırımlar için para topladıkları ve vatandaşı kandırdıkları' şeklinde suçlanan bu tür holdinglerin borsaya açılması, şeffaflaşması ve denetime tâbi tutulması her görüş sahibi tarafından olumlu karşılanıyor. Ağırlıklı olarak perakende sektöründe faaliyet gösteren YİMPAŞ'ın sağlam bir sektörde faaliyet göstermesi ve yurt içi ve yurt dışında birbiri ardına alışveriş merkezi açması yatırımcının şirkete olumlu bakmasını sağlıyor. TÜSİAD eski Genel Sekreteri ve Saydamlık Hareketi Yüksek İstişare Heyeti Başkanı İhsan Özol, bu tür holdinglerin borsaya girmesi ile aralarındaki kötü örnekleri temizleme imkanına kavuşabileceğini savunuyor. Bu tür faaliyetleri yapan insanların esasta dürüst olduğunu düşündüğünü fakat daha sonra çok ortaklı şirketlerin kontrolden çıktığını ifade eden Özol, dürüst yatırımcının her zaman desteklenmesi gerektiğini belirtiyor.
   <br/>
   <br/>
   İhsan Özol, borsaya giren şirketlerin çok ucuz kaynak sağladığına dikkat çekerek, Türkiye'de iktisatçıların bu kaynağın diğer kaynaklarla karşılaştırmasını doğru dürüst yapmadığından yakındı. Özol, "Büyük şirketler zaten kayıt dışı çalışmazlar, çalışamazlar. Herşeyleri yasalara uygun yapmak zorundadırlar. Küçükler ise bir kayıt dışı faaliyetlerini birtakım makyajlamalarla kamufle edebiliyor. Borsada bile hâlâ şirketin durumunu bilançosunda net olarak göstermeyen şirketler var" diyor.
   <br/>
   <br/>
   Borsaya açılan şirketlerde dikkat çeken bir diğer özellik de hisselerin piyasaya ucuz sunulması. İskontolu fiyatlarla halka arz ediliyorlar. Prosedür gereği halka açılacak şirketin hisselerini aracı kurumlar piyasaya sürüyor. Şirket hisseleri aracı kuruma 'satışını yüklen, satamazsan sende kalsın' diyerek veriyor. Aracı kurum da hissenin cazibesini artırmak için fiyatı düşük tutuyor. Bu yatırımcının lehine olan bir durum. EGS Holding de fiyatını çok düşük tutarak, hem satışını garanti altına alarak önemli bir kaynak temin ediyor, hem de yapacağı diğer halka arzlar için teşvik edici bir zemin hazırlamış oluyor.
   <br/>
   <br/>
   Yatırımcı yeterince korunamıyor
   <br/>
   <br/>
   Aslında bağımsız denetleme kurumları ve SPK borsadaki şirketleri yakından takip ediyor. Bilançolarda yapılan yanlışlıklar için yasada getirilmiş hapis cezasını da içeren ağır hükümler mevcut. Yine de yatırımcının yeterince korunduğu söylenemez. Yatırımcıları Koruma Fonu adı altında oluşturulan kurum, aracı kurumların suiistimalleri sırasında oluşabilecek zararları karşılamaya dönük. Fakat şirketlerin yaptığı yanlışlıklardan dolayı yatırımcı mağdur olursa bu durumda yapabileceği pek birşey yok. Borsa uzmanları Yatırımcıyı Koruma Kanunu adı altında yeni bir yasal düzenlemeye gidilmesi gerektiğini söylüyor.
   <br/>
   <br/>
   Özelleştirme İdaresi Başkanlığı (ÖİB) özellikle Tüpraş modelinin başarılı olması durumda elindeki güçlü kamu hisselerini aynı metodla halka açmayı düşünüyor. Çalışmaları şimdiden başlatmış durumda. Özellikle PETKİM, POAŞ gibi kurumlardaki hisselerini peyderpey halka arz edecek. Elde edilen gelirler de devletin borçlarını kapatmakta kullanılacak. Bilindiği üzre üç yılın sonunda kamu borçları makul bir noktaya çekilemezse enflasyonla mücadelenin de başarı şansı kalmıyor.  Satışların yüzde 51'i aşmaması halinde bu faaliyete özelleştirme diyebilmek zor olsa da yine de kamunun ekonomideki gücünü kırma ve sermayenin tabana yayılması açısından olumlu bir gelişme olarak değerlendirilebilir.
   <br/>
   <br/>
   Yatırımcı için söylenecek son söz ne olabilir diye düşündüm ve sizler için seçtiğim sonuç cümlesi şu: 'Yatırımcı hise alacaksan uzun vadeli düşün. Kısa vadeli kâr elde etme kurnazlığı bir kumarbaz hastalığıdır ve zarar ettirir.'
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6035-borsada-duello.html), [web.archive.org (arşiv bağlantısı)](http://web.archive.org/web/20131007171814/http://www.aksiyon.com.tr:80/aksiyon/haber-6035-borsada-duello.html)
