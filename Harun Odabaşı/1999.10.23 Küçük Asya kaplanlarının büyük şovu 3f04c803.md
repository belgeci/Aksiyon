# Küçük Asya kaplanlarının büyük şovu

*Harun Odabaşı 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonominin iyiye gittiğini söyleyen kalmadı. Hükümet temsilcileri bile hallerine acındırma yarışında. İstatistikler depremden sonra çöküntünün şiddeti ve ödenecek bedelin miktarının daha da arttığını söylüyor.
  </font>
 </div>
 <div id="newsText">
  <font class="detail-text">
   Hükümetin 2000 yılı için 46.9 katrilyon olarak belirlediği bütçede bütçe açığını da 14.4 katrilyon olarak öngörmesi, kayıp yıllar hanesine 199899'dan sonra 2000 yılını da dahil etmemizi zorunlu kılıyor. 1999'un ilk yarısında ise ülke ekonomisinin yüzde 5.8 oranında fakirleştiğini, 1999'un ilk 9 ayında vergi gelirlerinin yüzde 88,3'ünün, bütçe gelirlerinin yüzde 69,4'ünün ve bütçe harcamalarının ise yüzde 42,9'unun faiz ödemelerine gittiğini gözönüne alırsak IMF karşısında devletin mahkumiyetini daha iyi anlamış oluruz.
   <br/>
   <br/>
   Ekonominin fikir patronları taze kaynak girişinin olmaması halinde faizkur kıskacına girmiş ekonominin devletin büyük bir krize gireceğinde hemfikir. Peki bu sefer ne olacak? Devletin işi kötü, peki özel sektör ne âlemde... O dillere destan özel sektör bu kriz dalgasına da direnebilecek mi?
   <br/>
   <br/>
   Küçük Asya sanayicileri
   <br/>
   <br/>
   Temeli 1980'lerde atılan ve şimdilerde nazlı bir gelin gibi salınarak ortalarda dolaşan Anadolu sermayesi umutlarımızı artıran örnekler ortaya koyuyor. Ankara Sanayi Odası Başkanı gibi işi bilen kişilerin 'bu ortamda yatırım yapmak enayiliktir' dediği bir vasatta enayilik yapmakta ısrar eden Anadolu sermayesi kriz şartlarına pek aldırmadan istihdam açıcı ve ihracata dönük yatırımlarına devam ediyor. O sağda solda duyduğumuz, medyadan takip ettiğimiz, bazılarını da yerinde inceleme imkanı bulduğumuz Anadolu sermayesinin yaptıkları zihnimizde parça parça idi, logoları hayalen birleştiriyorduk. Ama bir fuar sayesinde Anadolu'nun "gücü"nü birkaç seneden beri toplu halde görme ve inceleme imkanı bulduk. 7. MÜSİAD Uluslararası Fuarı'ndan söz ediyoruz. MÜSİAD'ın kurumsallaştırmayı başardığı belki de en önemli işlerden birisi bu fuar. Gıda, Tekstil, İnşaat, Otomotiv ve Finans şeklinde 5 ana sektörün stand açtığı fuarda şöyle bir bakıldığında zengin bir mönü ile karşıkarşıya kalıyorsunuz. 1417 Ekim tarihleri arasında YeşilköyDünya Ticaret Merkezi'nde gerçekleştirilen fuarda 250 civarında yerli ve yabancı firma vardı. Geçen sene 110 bin kişi fuarı ziyaret etmişken bu sene ziyaretçi sayısının 150 bini bulduğu belirtiliyor. Fuar yerinin şehir merkezine yakınlığı ziyaretçi sayısının artışında önemli bir etken. Dört gün süren fuarda iki gün standları gezme imkanım oldu. Olumsuz bir hava olarak, 28 Şubat Süreci'nin bazı taşları yerinden oynattığı ve bunun iş bağlantıları kurma girişimlerini ve fuardaki hareketliliği olumsuz etkilediğini söyleyebilirim. Birkaç stand sahibi bu tahminimi destekleyen yorumlar yaptı.
   <br/>
   <br/>
   Yeşil sermaye mi Anadolu sermayesi mi?
   <br/>
   <br/>
   Hatırlanacağı gibi Anadolu'da özkaynakları ile büyüyen sermayeye bir renk yakıştırılmış ve bir isim verilmişti. Rengi yeşil irticai sermaye. Bindiğimiz dalı kesmekle eşdeğer olan bu ayırım esasında öteden beri devletten beslenen ve verimsiz bir yapı ile yönetilen merkez sermayesinin bir ön kesme hareketinden başka birşey değildi. Ama medyanın dediğine değil de, gözünün gördüğüne inanacak olanlar için bu fuar çok iyi bir karşı cevap oluyordu.
   <br/>
   <br/>
   Peki bu Anadolu sermayesinin hiç mi kusuru yok? Yanlış giden birşeyler yok mu? Evet biraz yakından bakınca bazı kusurlar göze çarpıyor. Bilhassa kârzarar ortaklığı üzerine kurulu çok ortaklı holdinglerin bazılarında rasyonel olmayan yatırım stratejisi takip edildiği gözleniyor. Kombassan ve Yimpaş gibi belli ölçüde kendisini düze çıkarmış holdinglerin arkasına takılarak para toplayanlar rantabl olmayan yatırımlara girme hastalığına tutulmuş. 'Büyüyelim de nasıl olursa olsun' yaklaşımı ile bilenle bilmeyen birbirine karışıyor. Geçmişte bir iki kötü örneğini yaşadığımız holding iflasları gelişmelere bakılırsa kaçınılmaz olabilir. Bu tehlikeyi önceden fark eden MÜSİAD bu holdingleri denetleyen bir rating şirketi kurmak istiyordu ama şimdilik bir netice alamadı.
   <br/>
   <br/>
   Yine de yolda dökülenler olsa bile şu anda büyük bir tecrübe birikimi var. Eskiden para olsa bile birikim yoktu, şimdi ise deneme yolu ile bazıları acı neticeler de verse elde edilen tecrübe ileride bu holdinglerin büyük atılım yapmasına neden olacak. Görüştüğümüz bir İttifak Holding yetkilisi, kendilerinin büyüme hevesi içinde olmadığını ve iki seneden beri dikey büyüme yerine yatay büyümeyi tercih ettiklerini söylüyor. Şu anda yaptıkları işi en profesyonel şekilde yapma uğraşı içerisinde olduğunu belirterek, tasarruflarını holdinglere yönlendirmek isteyenlerin inceleme yapmadan paralarını vermemelerini tavsiye ediyor ve bu şirketlerin ekonomik temsiliyetin ötesinde bir misyonu da taşıdığını, şirketin zarar etmesi halinde misyonun da zarar göreceğini kaydediyor.
   <br/>
   <br/>
   İş bağlantıları kuruluyor
   <br/>
   <br/>
   Her fuarda memnun kalanlar olduğu gibi umduğunu bulamayanlar da oluyor. İlk kez katılanlar ilgiden memnunken her sene katılanlar geçmiş senelerle kıyaslayarak irtifa kaybından şikayet ediyor. Bu tip fuar alanları katılımcı firmalar açısından önemli iş bağlantıları gerçekleştirilmesinde etkili bir yer. Katılımcılar zaten reklamın da ötesinde bu amaç içindeler. Kombassan, Gezer, Biat Möble, Yimpaş, İttifak Holding, Koza Tekstil, Konya Sanayi Holding, Silm Holding, Kamer Holding, JetPa, Büyük Anadolu Holding gibi firmaların iştirak ettiği fuara bu yıl 27 ülkeden 600 civarında sanayici ve iş adamının katıldığı ifade ediliyor.
   <br/>
   <br/>
   Koza Tekstil ilk beşte!
   <br/>
   <br/>
   Anadolu hiç farkettirmeden öylesine bir büyüme trendi yakalamış ki bazı standlarda nefeslenirken şaşırtıcı bilgiler elde ettim. Örneğin küçük bir standı olan Koza Tekstil'in Sahibi ve Yönetim Kurulu Başkanı İrfan Yağmur, iplik ve örme sektöründe Kayseri'de kurulu olan fabrikalarının büyüklükte Türkiye'de 5. sırada yer aldığını söylüyor. Yıllık cirolarını yaklaşık 8 milyon dolar olarak açıklayan Yağmur, firmasını zaman içinde konfeksiyona kadar varacak entegre bir tesise çevirmeyi amaçladıklarını söylüyor. Fason çalışmamasına rağmen fabrikanın 24 saat çalıştığına dikkat çeken Yağmur, Türkiye ekonomisinin kötü yönetilmesinin menfi yansımalarını yine de aşamadıklarını anlatıyor.
   <br/>
   <br/>
   Fuarın gözdeleri
   <br/>
   <br/>
   Fuara bazı firmalar var ki çok özenmişler. Hiçbir masraftan kaçmamışlar. Kombassan, Yimpaş, Jetpa ve GAP Investment Holding standlarını titizlikle dizayn etmişler. Kombassan tam bir ürün şovu yaptı. Lastik, gıda, uçak, tıp araç ve gereçleri, tekstil,  finans alanında neleri varsa ortaya dökmüşlerdi. Bu arada birçok kişinin Nuriye Akman'ın Haşim Bayram ile söyleşisinde öğrendiği bir gerçek vardı. Türkiye'deki en büyük Arap yatırımlarından Faysal Finans Kurumu artık Kombassan'ın. JetPa ise daha ziyade Proton otomobillerininin tanıtımına yer vermişti.
   <br/>
   <br/>
   Bu hareket birçok Sabancı ve Koç çıkartacak bir enerjiyle yüklü. Ama zamana ihtiyacı olduğu notunu da düşelim. Anlaşılan gelecek sene yine bir fuar olacak ve Anadolu sermayesi yine görücüye çıkacak. Her sene yeni firmalar ve yeni ürünler görmeye alıştık, darısı gelecek senenin başına.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5478-kucuk-asya-kaplanlarinin-buyuk-sovu.html), [web.archive.org (arşiv bağlantısı)](http://web.archive.org/web/20140720205408/http://www.aksiyon.com.tr:80/aksiyon/haber-5478-kucuk-asya-kaplanlarinin-buyuk-sovu.html)
