# Kebabın Süper Ligi

*Harun Odabaşı 2002.01.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Uğur Tütüneker, Ismail Demiriz ve Haluk Canatar... Ilk ikisini çok iyi tanıyorsunuz. Galatasaray Spor Kulübü’nün ligde iki kere üst üste şampiyon olduğu, Şampiyonlar Ligi'nde yarı final oynadığı efsane kadronun unutulmaz isimleri. Bu iki arkadaş 8 sene beraber oynadıktan sonra jübilelerini yaparlar. Fakat birliktelikleri ticarette de devam ediyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yanlış anlaşılmasın, esas işleri yine futbol. Her ikisinin de teknik direktör diploması var. Şu anda takım çalıştırmasalar da iddialı oldukları bu sahada kabiliyetlerini göstermek için fırsat kolluyorlar. Teknik direktörlük işinin birincil va asıl işleri olduğunu üzerine basa basa vurguluyorlar ancak ekonomik bağımsızlıklarını devam ettirmek için 5 yıldan beri Valide Sultan Sofrası adı altında kebap salonu işletiyorlar. Valide Sultan Sofrası’nın iki şuberi var; biri Aksaray’da, diğeri Yeşilyurt’ta. Işte bu noktada Haluk Canatar devreye giriyor. Sıkı Fenerbahçeli Haluk Canatar ile 17 senelik güçlü bir arkadaşlıkları var. Canatar futbolculuktan gelmiyor. Ancak kebap işinin üçüncü ortağı ve ticari zekası, sanatkar ruhu ve kalite tutkusu ile gizli kahraman konumunda. Tütüneker ve Demiriz işin reklam ayağını oluştururken, Canatar mekanı, verilen hizmeti ve müşteri memnuniyetini denetliyor. Canatar yaptıkları işi uluslararası ölçeğe taşımakta çok ısrarlı. Bu üç isimle futbolu, kebap sektörünü ve gelecekle ilgili planlarını konuştuk:
   <br>
    <br>
     —Birçok futbolcu aktif futbol hayatını bıraktıktan sonra bir boşluğa düşer, emeklilik sendromu yaşar? Siz de böyle bir dönem yaşadınız mı?
     <br/>
     <br/>
     Uğur Tütüneker: Ben Almanya’da büyüdüğüm için Ismail’e göre biraz daha dezavantajım vardı ama yine de kendimizi iyi sıyırdık. Kendimi futbol sonrası döneme biraz farklı hazırladım. Bel ağrılarım arttığı için futbolu bırakmayı istiyordum. Fakat futbolu bıraktıktan sonra boşluğa düştüm. Futbol döneminde hayatın belli bir disiplin altında. Hergün antremanlara gidiyorsun, maçlar için şehir şehir dolaşıyorsun. Bunlar birden bire bitince insan ne yapacağını düşünüyor tabii. Bu durumum bir buçuk sene sürdü, sonra kendimi toparladım ve teknik diröktörlüğe yöneldim. Siir—Jet—Pa Spor’u çalıştırdım. Belli bir işimiz ve düzenimiz var. Şu anda futbol takımı çalıştırmıyorum ama asıl işim teknik direktörlük. Şunu açık yüreklilikle ifade edeyim, futbol sonrası eğer belli bir fikir sistemi içerisinde düşünmeyi beceremese idim o zaman bunalıma düşerdim.
     <br/>
     <br/>
     Ismail Demiriz: Benim durumum farklı. Ben futbol oynadığım dönemde ruh ve fikir hayatımda belli bir seviyeyi yakaladığımı zannediyorum. Dolayısı ile futbol sonrası benim için belirsiz olan bir nokta yoktu. Maddi olarak eski imkanları bulamayacağımın, şöhret açısından eskisi kadar popüler olamayacağımın farkındaydım. Ancak belli bir standardı yakaladıktan sonra her türlü hâle alışmayı beceriyorsunuz. Rızık ve şöhret endişesine hayatımın hiçbir döneminde düşmedim. Zaten şöhreti öteden beri seven biri değildim.
     <br/>
     <br/>
     —Siz nasıl korudunuz kendinizi?
     <br/>
     <br/>
     Ismail Demiriz: Futbola ilk başladığım yıllarda belki ben de yer yer para ve şöhretin tesirinde kaldım. Ancak yaşın da ilerlemesi ile birlikte dünyaya belli bir bakış geliştirdikten sonra neyin ne olduğunu anladık. Şöhreti ve parayı taşımayı öğrendik.
     <br/>
     <br/>
     —Futbolu arıyor musunuz?
     <br/>
     <br/>
     Uğur Tütüneker: O zamanlar tabii bazı şeyleri tartamıyorduk. Ben isteyerek futbolu bıraktım ama belli bir süre geçince futbol çok aranıyor. Şu anlayış içerisinde futbol oynasa idim daha farklı olurdum.
     <br/>
     <br/>
     —Nasıl bir Tütüneker olurdu?
     <br/>
     <br/>
     Uğur Tütüneker: Bir kere daha bilgili olurdum. Galatasaray’daki ilk üç—beş senemde tam deli idim. Oynayıp oynamamak benim için hiç önemli değildi. Vücuduma çok iyi bakardım ama psikolojik olarak dağınıktık. Futbolu bırakacağım sene Mustafa Denizli beni oynamak için Kocaelispor’a çağırmıştı, gitmemiştim. Ama şu anki aklım olsaydı giderdim. Basın 28—30 yaşındaki futbolculara emektar futbolcu demeye başlıyor ve bıktırıyorlar insanı.
     <br/>
     <br/>
     —Genelde futbolcu arkadaşlarınız nasıl bir profil çiziyor?
     <br/>
     <br/>
     Ismail Demiriz: Şöhret dikkatli kullanılmazsa tam bir tuzaktır. Anadolu’dan, fakir ailelerden gelmiş kabiliyetli futbolcular şöhretin büyüsü ile silinip gidiyorlar. Genç, kanı kaynıyor, meseleleri etraflıca düşünmek için yaşı çok küçük. Çevre var, para var, özentileri var; yaşayamadığı şeyleri yaşamak istiyor. Şöhretin ve paranın altında eziliyor.
     <br/>
     <br/>
     Avrupalı futbolculara baktığınız zaman para ve şöhretin bunları değiştirdiğine şahit olmuyoruz. Şöhretli insanlara aşırı bir ilgi geliştirilmiyor Avrupa’da. Selam verilir, belki bir imza istenir. Bizdeki gibi başına yığılma yok. Normal bir vatandaş gibi yaşarlar. Eğitim yapısı da önemli. Avrupa’da sporcular iyi bir eğitim alıyor. Bizde belli bir yaştan sonra parayı bulunca eğitimli olmadığı için, yaşadığı hayatı sindiremiyor ve sağa sola çabuk dalıyor.
     <br/>
     <br/>
     —Futbolculuk kariyerlerini de etkiliyor mu bu?
     <br/>
     <br/>
     Ismail Demiriz: Kapasiteyi kullanamama sorunu hepimiz için geçerli. Çok yetenekli olup da bozuk yaşantılarından dolayı harcanıp giden birçok genç tanıdım. Belli bir standartta oynuyor ve futbol hayatını bitiriyor. Dünya çapında bir yıldız olamıyor.
     <br/>
     <br/>
     Düzgün bir hayat yaşayıp başarılı olma anlayışı, Galatasaray’da, bizim dönemde yerleşti diyebilirim. Ahlaki yapı ve yaşantı açısından zikzakların olmaması, gece hayatına düşmemekten dolayı futbolcular kapasitelerini yükselttiler ve yavaş yavaş başarı gelmeye başladı. Futbolcu enerjisini boş yerlerde kullanmazsa gücüne güç katar ve yıldızlaşmaya başlar. Ekibin disiplinli olması takımın başarısına yansıyor. Galatasaray’ın UEFA şampiyonluğuna kadar varan başarılı çizgisi o günün şartları ile değil bizim zamanımızdan başlayan bir gelişmenin sonucu.
     <br/>
     <br/>
     —Türk futbol basını bu gerçeği pek fark etmiyor herhalde?
     <br/>
     <br/>
     Ismail Demiriz: Aslında fark ediyor ama bunu açıktan söyleyemiyorlar. Tek tek konuşulduğunda bu başarının altındaki ruh faktörünü hepsi kabul ediyor. Rakip takımın taraftarı, yöneticisi ve gazeteciler de dahil herkes Galatasaray’ın başarısında inanç faktörünün çok önemli olduğunu söylüyor.
     <br/>
     <br/>
     —Galatasaray’ın başarısı hangi faktörlerle izah edilebilir?
     <br/>
     <br/>
     Ismail Demiriz: Çok güzel bir ekip Galatasaray’a geldi 1984—85 döneminde. Derwall ile birlikte iyi ve genç bir kadro kuruldu. O sene başarılı olamadık ve ligi altıncı bitirdik. Kadronun oturması zaman alıyor çünkü. Yönetim bunu fark ederek yapıyı bozmadı. Ertesi sene ligi namağlup bitirdik ama Beşiktaş averajla şampiyon oldu. Üçüncü—dördüncü sene ise arka arkaya şampiyon olduk. Takım iyi top oynamaya ve Avrupa kupalarında da ilerlemeye başlamıştı. Ve Şampiyonlar Ligi’nde yarı final oynadık. Yani Galatasaray bu noktalardan geldi. Sabır başarıyı getirdi. Ancak Fenerbahçe öyle yapamıyor. Başarıyı hemen istiyor.
     <br/>
     <br/>
     —Futbol sonrasında da farklı alanlarda çalışmalarınız oldu?
     <br/>
     <br/>
     Ismail Demiriz: Hayat devam ediyor, mecburen başka alanlarda faaliyet göstereceğiz. Fakat jübilemi yaptıktan sonra bile ben futbolun içerisinde kaldım. Kurslara girdim. A kursu diplomamı aldım. Kasımpaşa’yı çalıştırdım bir sene. Karabük’te Ahmet Akcan ile birlikte yardımcı antrenörlük yaptım. Teknik direktörlük diplomamı aldım.
     <br/>
     <br/>
     Şimdiki futbolcular ise bize göre daha bilinçli, daha eğitimli olduğu için kazandıkları paraları çarçur etmeden akıllı yatırımlara yönlendiriyorlar.
     <br/>
     <br/>
     —Uğur Tütüneker ile arkadaşlığınız nasıl başladı?
     <br/>
     <br/>
     Ismail Demiriz: Uğur ile 8 sene beraber oynadık. Bu süre içerisinde birbirimizi çok iyi tanıdık. Futbolu bırakınca dostluğumuz ticari hayatta da devam etti. 5 sene önce bu restoran işi çıktı. Ilk önce bizim bu işlerin koordinatörü Haluk Bey’e teklifi getiriyorlar. O da beni arıyor ve bu iş oluyor. Benim de aklıma Uğur geldi. Uğur o sırada boşta idi. Ve böylece üçümüz kebap işini başlatmış olduk.
     <br/>
     <br/>
     —Kebap işinde hedefiniz ne?
     <br/>
     <br/>
     Ismail Demiriz: Mübalağa olsun diye söylemiyorum, işimizi 5 yıldızlı bir otel hizmeti anlayışında yürütüyoruz. Hedefimiz Beyti veya Kaşıbeyaz gibi mekanı, hizmeti ve yemek kalitesi ile herkesin takdir ettiği bir seviyeye getirmek. Şube sayısı ile değil kalite ile sınıf atlamayı istiyoruz.
     <br/>
     <br/>
     Haluk Canatar: Ankara’dan bizim şubemiz olmayı iseteyen bir aile geldi. Ingiltere, ABD ve Italya’dan Valide Sultan’da verdiğimiz hizmetin aynısını verme konusunda ciddi teklifler alıyoruz. Bizim hizmetimizi gören bir kişi mutlaka hayran kalıyor. Amacımız büyük değil, küçük küçük kebap restoranları açmak. Bu kriz gösterdi ki büyük yer açmak akılcı bir karar değil. Küçük küçük ve belli bölgelere açıldığı takdirde kriz döneminde ayakta kalmak daha kolay olur. Franchising sistemine daha sıcak bakıyoruz. Gelişmiş ülkelerde bu işleri akademisyenler yapıyor. Burada tecrübeyle işi yürütüyoruz. Kalitemizden asla taviz vermemeye kararlıyız. Ankara’ya şube açsak bile orada çalışan elemanlara en az iki ay burada kurs vermek zorundayız.
     <br/>
     <br/>
     —Bu sistemi fast—food zincirine dökmek istiyor musunuz?
     <br/>
     <br/>
     Haluk Canatar: Bizim kalitemizi gördükten sonra bir Suud’lu müşterimiz bizden Riyad’da 1000 metrekarelik bir alana aynı sistemi kurmamızı istedi. Ilk başta ortaklık teklifi yaptı. Kabul etmedik. Sadece danışmanlık yapacağımızı söyledik. Bizzat yerine giderek çalışmaları takip ettik. Şu anda buranın Riyad’ın en lüks yerlerinden olduğu anlatılıyor. Şubeleşmeye gidip de şimdi tek tek kapatmak zorunda kalmış kötü örnekleri görüyoruz. Beyti akıllı bir strateji takip ederek şube sayısını artırmadan kurduğu müesseseyi yaz kış işleyen bir fabrikaya dönüştürdü. Çok güzel bir yerde yakalarsan belki o zaman bu işi yapabilirsin. Fakat bunun da riski var.
     <br/>
     <br/>
     —Uğur Tütüneker ve Ismail Demiriz bu işin flaş ismi. Haluk Canatar işin neresinde?
     <br/>
     <br/>
     Uğur Tütüneker: Biz bu işin tabir yerinde ise vitrini konumundayız. Geçmişimizin bize verdiği avantajla işletmenin reklam işini yapıyoruz. Ancak işi çekip çeviren ve hizmet kalitesini denetleyen gizli kahraman Haluk’tur. Insanlar bizi ve mekanımızı merak ederek Valide Sulltan Sofrası’na geliyor. Ancak bir insanı böyle bir kere getirirsin. Hatır için müşteri olunmaz. Sürekli müşterin olabilmesi senin hizmet kalitene bağlı. Bu standardı içimizde Haluk takip eder. Biz servisimizden ve yemeğimizden eminiz. Haluk asıl mesleği kebapçılık olmamasına rağmen bu işte kendisini öylesine geliştirdi ki birçok kişi ona fikir danışmaya geliyor. Haluk sanatkar ruhlu bir insan. Önünü biraz kriz kesti. Kriz olmasa idi birçok işler yapabilirdi.
     <br/>
     <br/>
     —Teknik direktör olmak için ekonomik bağımsızlık çok mu önemli?
     <br/>
     <br/>
     Ismail Demiriz: Teknik direktörlüğün garantisi yok. Işler kötü gittiğinde anlaşman feshedilebilir. Ortada kalma riskin yüksek. Bu durumlara alışık olmak lazım. Ben antrenörlük yaparken yönetimin ağzına bakamam. Eğer maddi olarak imkanların yoksa o zaman yönetimin her türlü baskısına hoşgörü ile yaklaşman gerekir ki o zaman da gerçek anlamda teknik direktör olamazsın. Yani ekonomik bağımsızlığını elde edememiş bir teknik direktör amiyane tabir ile yöneticilere gebedir. Bugün Fatih Terim’e kim ‘hocam şöyle yap’ diyebilir? Kim olursa olsun ‘hadi git işine’ der yanından uzaklaştırır. Türkiye’de bu anlamda kaç Fatih Terim var?
     <br/>
     <br/>
     —Teknik direktör olmanın şartları ne?
     <br/>
     <br/>
     Ismail Demiriz: Fatih Terim gibileri istisna tutacak olursak; Türkiye’de iyi bir teknik direktör olmak için çok iyi politikacı olacaksın. Lobi faaliyetleri yapmayı becereceksin.
     <br/>
     <br/>
     —Adam çok kabiliyetli ise, ama politikayı bilmiyorsa?
     <br/>
     <br/>
     Ismail Demiriz: Kademeleri atlayamaz. Basamakları geçerken önü tıkanır. Ben şu anda çalıştıracak bir takım arıyorum. Bana belli standartlar açısından altyapısı hazır bir takım verseler ve bir sene de sabretseler çok başarılı olacağıma inanıyorum. Ama belli klişelerin altında seni tanımlayarak ‘bu adam şöyledir’ gibi ucuz metotlarla devre dışı bırakılabiliyorsunuz. Kapılar hep aynı kişilere açılıyor.
     <br/>
     <br/>
     —Yönetim mantalitesi değişmeli o zaman?
     <br/>
     <br/>
     Ismail Demiriz: Birinci aşama o. Federasyon antrenörlük, hakemlik kursları verdiği gibi kulüp idarecisi olacak kişilere yöneticiliğin dünyada nasıl yapıldığına dönük vererek kurs vermeli. Avrupa’da yönetime, teknik menejerliğe hep futbolun içinden gelmiş isimler getirilir çünkü.
     <br/>
     <br/>
     E—Posta: harunodabası@hotmail.com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21762), [web.archive.org (arşiv bağlantısı)](http://web.archive.org/web/20070806210428/http://www.aksiyon.com.tr:80/detay.php?id=21762)
