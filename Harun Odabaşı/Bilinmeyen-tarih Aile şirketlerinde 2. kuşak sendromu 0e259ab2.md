# Aile şirketlerinde 2. kuşak sendromu

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227160845im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160845im_/http://www.aksiyon.com.tr/resim/355/16.jpg" vspace="5"/>
  </p>
 </font>
 <font class="content">
  Babalarının tırnaklarıyla kazıyarak ve büyük gayretlerle büyüttüğü kurumları 2. jenerasyonun devralma dönemi çok yaklaştı. Hatta bu geçişlerin örneklerinde bugünlerde  artış var.
 </font>
 <br/>
 <p>
  <font class="content">
   2. jenerasyonla ilgili ilk planda yapılacak değerlendirme olumlu görünüyor: Avrupa’da eğitim görmüşler, iki yabancı dil biliyorlar, yeni dünya düzenini daha yakından tanıyıp, teknolojik gelişmeleri daha yakından takip ediyorlar. Uzaktan yapılan bu değerlendirme yakınlaştıkça ciddi bir kırılmaya uğruyor.
   <br>
    <br>
     Türkiye gibi şirketlerin yüzde 98’inin aile şirketi olduğu kurumlarda 2. jenerasyonun nitelikleri ‘olmak ya da olmamak’ derecesinde daha bir önem arz ediyor. Birçok patron, çocuklarını istesin istemesin tepe yönetiminde veliaht tayin ediyor, kurumu buna göre tavır almaları gerektiği konusunda uyarıyor. Özellikle büyük ve karmaşık kurumlarda sözü edilen veliahtların, bilgi, deneyim ve becerileri çok kez tepe yöneticiliğinin gerektirdiği sorumlulukları taşıyamaz durumda olduklarını göstermekte.
     <br>
      <br>
       Değişik açılardan yapılan araştırmalar çok çarpıcı neticeler ortaya koyuyor. Ülkemizde ve dünyadaki aile şirketlerinin, üçüncü kuşağa ulaşma oranı yüzde 15—20, ömürleri ise 25—30 yıl. Tıkanıklık 2. kuşakta görünüyor. Aile şirketlerinin başarısızlık nedenleri arasında yönetimde yetersizlik ve kurumsallaşamama birinci sırada yer almakta. Görüldüğü gibi önlemler alınamazsa aile şirketlerinin ömürleri çok kısa. Belli alanlarda büyümüş, Türk sermayesinin sembolü haline gelmiş bazı aile şirketlerinin 2. kuşakların elinde nasıl bir yöne kıvrılacağı bu noktada daha büyük bir önem kazanıyor.  Koç, Şahenk, Doğan Ören, Cıngıllıoğlu soyadlarının halef—selef ilişkilerine kuşbakışı bir değinelim.
       <br/>
       <br/>
       Kemal—Mehmet Ali Ilıcak
       <br/>
       <br/>
       Kemal Ilıcak 27 Mayıs devrimi sonrası Tercüman gazetesini satın almış milliyetçi ve muhafazakar yayınlarıyla büyük tiraj sağlayarak bir döneme damgasını vurmuş patron—gazeteci idi. Tercüman 1993 başlarında “İlksan Olayı” denilen, gazeteye ait bir arsanın aşırı bir fiyatla ilköğretim sendikasına satıldığının ortaya çıkması ve sahibinin ölmesinin ardından kapanana kadar bir kesimin sözcülüğünü yapması açısından alternatifi bile üretilememiş bir gazete oldu.
       <br/>
       <br/>
       Kemal Ilıcak herkes tarafından kabul edilen konjonktürel başarılara imza attı. Tercüman bir okul, bir ekol oldu ve bugün bilinen birçok gazeteciye beşiklik yaptı. İlk akla gelenler; Taha Akyol, Yavuz Donat, Rauf Tamer. Kemal Ilıcak adeta Tercüman’ın kaderine denk bir iniş çıkış grafiği sergiledi. Bulvar gazetesini çıkardıktan sonra ekonomik açıdan bir türlü iflah olmadı.
       <br/>
       <br/>
       Oğul Ilıcak genç yaşına rağmen iş yaşamında ilk başlarda atak ve agresif bir görüntü çizdi. Akşam gazetesinde iddialı projelere imza attı. Ancak televizyon kampanyasında gayr—i memnun kitlenin fazlalığı başarılı olmadıklarının göstergesi. Başlarda Dinç Bilgin ile beraber hareket etti. Fakat sonra Dinç Bilgin ve Aydın Doğan’ın medyadaki pazar savaşlarından dolayı Ilıcak ailesine karşı ittifakı sonunu hazırladı. Akşam gazetesini Çukurova Holding’in sahibi Mehmet Emin Karamehmet’e satmak zorunda kaldı. Bir süre murahhas azalık yaptığı gazeteden annesi ve üvey babası ile birlikte ayrılmak zorunda kaldılar. Yazdığı sert yazılar yüzünden hakkında davalar açılan Mehmet Ali Ilıcak  şarkıcı eşi Meyra ile birlikte ABD’de ve kısa sürede dönmesi zor görünüyor.
       <br/>
       <br/>
       Ayhan—Ferit Şahenk
       <br/>
       <br/>
       Aktif büyüklüğü 20 milyar dolar, şirket gelirleri 6 milyar dolar seviyesinde olan Doğuş Grubu’nun kurucusu Ayhan Şahenk kendi elleri ile büyüttüğü işlerine inşaat sektöründe başladı. Hayatının sonuna kadar istikrarlı bir başarı grafiği çizdi. İnşaat işinde 18 yıl çalıştı. İnşaat Türkiye’de baraj yapan ilk inşaat şirketi. Şahenk, 16’sı baraj, 66 inşaat projesine imza attı.
       <br/>
       <br/>
       Finans sektörüne girmesi ise Yapı Kredi Bankası’na ortak olmasıyla başladı. 1979’da Çukurova Grubu’na satana kadar Yapı Kredi’nin yüzde 75 hissesine sahip oldu. Ancak finanstan çıkmadı. 1983’te Garanti Bankası’nı aldı. 1987’de ise Körfezbank’ı kurdu ve son olarak Osmanlı Bankası’nı da Doğuş’un bünyesine kattı. Gıdadan otomotive holdingin temel taşlarını oluşturan tüm sektörlerde çalışmasını sürdürdü. Geride 70’e yakın şirket bıraktı.
       <br/>
       <br/>
       Oğul Ferit Şahenk ABD’de sıkı bir finans eğitimi aldı ancak ilk ciddi projesi olan İxir’de ciddi bir hayal kırıklığı yaşadı. Sadece reklamına 20 milyon dolar harcadı. Türkiye’nin en başarılı reklamcısı Ali Taran ile çalıştı. Bilişim geleceğin sektörü idi ama 80 milyon doların batmasına engel olamadı. Ortada hâlâ bir ixir var ama yatırılan ile geri dönen arasında tam bir uçurum var.
       <br/>
       <br/>
       Türkiye’nin en büyük özel bankası olan aynı zamanda Doğuş Grubu’nun amiral gemisi Garanti Bankası’nın başına gelenler de Ferit Şahenk’in başarısız olduğu bir başka alan. Kriz döneminde ipten döndüğü söylenen hatta bu sebeple yurt dışından 1 milyar getirerek ancak bankanın finans yapısını düzeltebilen Ferit Şahenk şimdilerde bankasını bir yabancı bankaya satma noktasına geldi.
       <br/>
       <br/>
       Şevket— Yahya Murat Demirel
       <br/>
       <br/>
       Baba Şevket Demirel uzun iş yaşamı boyunca Süleyman Demirel’in siyasi kişiliğinin de etkisi ile birtakım yolsuzluk iddialarının ortasında kendisini bulsa da başarı grafiğini hep üst noktalara taşımayı başardı. Doğduğu Isparta iline yaptığı hayır işleri ile hayırsever bir insan olarak anılmasını bildi. Oğul Yahya Murat Demirel ise genç yaşında başlattığı ilk ciddi teşebbüsünde kendisini hapiste buldu. Bedava denecek bir noktadan satın aldığı Egebank’ın içini boşaltmak, usulsüz kredi kullandırmak ve Halkbank’tan usulsüz kredi almak gibi suçlardan halen hapiste olan Murat Demirel, Demirel soyadının da ciddi bir itibar kaybına uğramasına sebep oldu.
       <br/>
       <br/>
       Aydın— Hanzade Doğan
       <br/>
       <br/>
       Hanzade yurt dışında başarılı bir işletme eğitimi aldıktan sonra Türkiye’de babasının şirketinde çalışmaya başladı. Doğan on—line bünyesinde e—kolay.com şirketini kurdu. 200 bin kullanıcı sayısına da ulaşılmasına rağmen ekonomik krizi ve yeni ekonominin Türkiye’de çizdiği düşük performanslı seyir nedeni ile ciddi bir zarar gerçekleşti. Kemal Sunal’ın reklam filmlerinde oynadığı e—kolay işinin 300 milyon dolarlık bir zarara sebep olduğu söyleniyor. Halen Doğan Holding İcra Kurulu Başkanı olan Hanzade Doğan’ı babasından sonra zor günler bekliyor.
       <br/>
       <br/>
       Vehbi—Rahmi—Ali Koç
       <br/>
       <br/>
       Vehbi Koç hiç şüphesiz Türk sanayiinde birçok ilklere attığı imza ile duayen olarak anılmayı hak etmiş değerli bir işadamı. Döneminde birçok işadamının hayal dahi etmediği sektörlere girmeyi ve büyük başarılar elde etmeyi başardı. 1950 yılından 2000 yılına kadar Türkiye’nin en büyük topluluğunun, Koç Grubu’nun patronu idi. Oğul Rahmi Koç döneminde ise dünya ekonomisindeki ciddi trent değişimlerine adapte olmakta zorlanan Koç Grubu, ayağına kadar gelen kısmeti teperek GSM işine girmedi. Bu ciddi yanılgı önce grubun ‘Türkiye’nin en zengini’ unvanını yitirmesine sebep oldu. Arçelik, Tofaş ve Migros’ta bazı işlerin yolunda gitmediği biliniyor.
       <br/>
       <br/>
       Rahmi Koç’un oğlu Ali Koç da Koç Grubu’nun bilişim ayağını takip ediyor. Fakat 3. GSM ihalesinde ortak tercihinden dolayı hattı İş Bankası—İtalya Telekom’a kaptırdı. Diğer bilişim girişimlerinde de net bir başarıya imza attığı söylenemez. Ancak Ali Koç hakkında karar vermek için biraz beklemekte yarar var!
       <br/>
       <br/>
       Enver— Mücahit Ören
       <br/>
       <br/>
       Enver Ören, Uzakdoğu pazarlama metodunu hatırlatan sistemle ve elinin altındaki doğal imkanları da kullanarak İhlas Grubu’nu önemli bir büyüklüğe ulaştırdı. Türkiye Gazetesi’nin de tesiri ile 1980’li yıllar İhlas Grubu’nun altın yılları oldu. Müteahhitlik işleri çok iyi gidiyordu. Devlet ile olan iyi ilişkiler kredi almada zorlanmamalarına sebep oluyordu. İhlas Finans da akıllı bir yatırımdı. Sadece yurt dışından 1.1 milyar dolar para toplamayı başarmışlardı.
       <br/>
       <br/>
       Herşey yolunda gidiyordu. Ta ki 28 Şubat rüzgârı ve TGRT ve İhlas Finans’ın başına Mücahit Ören getirilene kadar. Mücahit Ören önce TGRT’yi Tİ—Cİ—AR—Tİ’ye dönüştürdü.  Milyonlarca dolara mal olacak bir değişim paketi hazırladı. Birçok ünlüyü transfer etti. Bir iki sene  ufak sorunlar aşılarak ilerleme sağlanıyor görüntüsü verildi. Ancak israf ve özellikle inşaat sektöründeki durgunluğun da etkisi ile İhlas Grubu tepe taklak oldu. Amiral gemisi konumuna gelen İhlas Finas çöktü ve devlet bu bankaya el koydu. Binlerce mağdur, şirketin kapısını aşındırdı. Mücahit Ören bu süreçte ABD’ye gitti ve ABD vatandaşı oldu. Şimdi hakkında açılan davaların takip edilmesi için yurt dışından gelmesi gerekiyor.
       <br/>
       <br/>
       Nuri—Halit Cıngıllıoğlu
       <br/>
       <br/>
       Nuri Cıngılloğlu şaibesi olmayan büyük bir servete ağır ve emin adımlarla sahip oldu. Oğlu da aynı çizgide devam ederken, hiç akla gelmeyen gerçekleşti. Cıngıllıoğlu devlete fazla güvenmenin bedelini elindeki iki bankayı Demirbank ve Ulusalbank’ı fona devrederek ödedi. Avrupa’nın finans dergisi The Banker’in özkaynaklarına göre kârlılığı en yüksek olan banka seçtiği Demirbank daha haberin mürekkebi kurumadan el değiştirdi. Vakıa devlete aşırı güvenerek elindeki bütün riskleri hazine bonosuna yatıran Halit Cıngıllıoğlu, piyasadaki spekülatif ve manipülatif hareketlere de dayanamayacaktı. Burada Halit Cılgıllıoğlu’nun payına düşen en büyük hata yumurtaları tek bir sepete koyması oldu.
       <br/>
       <br/>
       email:harunodabasi@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12841), [web.archive.org (arşiv bağlantısı)](http://web.archive.org/web/20050227160845/http://www.aksiyon.com.tr:80/detay.php?id=12841)
