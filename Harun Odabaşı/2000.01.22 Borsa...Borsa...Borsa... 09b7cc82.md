# Borsa...Borsa...Borsa...

*Harun Odabaşı 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de borsanın durumuna bakarak ekonominin tahlilini yapmak moda oldu. Siyasi iktidarlar borsanın yükselişi ile icraatları arasında birebir ilişki kurmayı çok sevdiler.
  </font>
 </div>
 <div id="newsText">
  <font class="detail-text">
   Halbuki borsa bir ikincil piyasa ve esasta Türkiye'nin kronik sorunları olan üretim, yatırım ve istihdam açıcı politikalarla doğrudan alakası kurulmaz. Yine de modaya uyarsak (ekonomik açıdan tartışmalı, hatta kabul edilemez olsa da) Borsa küresine göre Türkiye'nin şaha kalktığını söyleyebiliriz!
   <br/>
   <br/>
   Borsada ayı ve boğa eğilimi tabirleri çok sık kullanılır. Ayı eğilimi, piyasadaki kötümser bir eğilimi anlatır. Ayılar fiyatların düşeceği beklentisi ile hisse senedini iyi fiyatla satıp düşük fiyattan almanın hesabını yaparlar. Piyasaya ayıların hakim olması durumunda hisse senetleri değer kaybeder.
   <br/>
   <br/>
   Boğa eğilimi ise, piyasada iyimser eğilimi anlatmak için kullanılır. Boğalar fiyatların yükseleceği beklentisi ile düşük fiyattan hisse alıp daha yüksek fiyatla satmayı planlar. Boğaların piyasaya hakim olması durumunda hisse senetleri değer kazanır. Son dönemde borsa boğaların hakimiyetinde.
   <br/>
   <br/>
   2+2 her zaman 4 etmez
   <br/>
   <br/>
   Fazilet Partisi milletvekili Ali Coşkun borsanın yükselişi ile alakalı bir yorumda, faizlerin kısa sürede aşağıya çekilmesi ile paranın borsaya yönelmesinin bir ekonomi kuralı olduğunu söylemişti. Fakat borsa bu kuralı doğrulamayan örneklerle doludur. Borsada 2+2  her zaman 4 etmez. Duruma göre 6 da edebilir 3 de. Borsa faizlerin aşağıya çekilmesine rağmen hiç hareketsiz kalabilirdi, borsayı etkileyen itici ya da çekici güç ise 'psikoloji'dir.
   <br/>
   <br/>
   9 Aralık Kararları, IMF ile yapılan Standby anlaşması, S&amp;P şirketinin Türkiye hakkındaki olumlu kanaatleri, Türkiye'ye gelmeyi planlayan yabancı şirketlerin ortaya çıkması piyasadaki boğa eğilimini çok güçlendirdi. Hazine bonosu, devlet tahvili ve reponun cazibesinin tarihe karışması, bununla birlikte yine dövizin sabit artış sistemine sokularak belli bir aralığa hapsedilmesi borsayı adeta alternatifsiz bıraktı. Boşta kalan milyarlarca dolar para birden bire borsaya akma eğilimi gösterdi. Bu durum borsanın 2000 yılı sonunda gelmeyi planladığı endekse Ocak ayının hemen ortalarında gelmesine sebeb oldu. Şimdi borsa aldı başını gidiyor, ama nereye gittiğini şimdilik kestirmek zor.
   <br/>
   <br/>
   5. güç bankalar neden sessiz
   <br/>
   <br/>
   Türkiye'de bankaların medyanın ardından 5. güç olması geçmişi yakın bir konu. Vergi reformu adı altında yapılan yasa değişikliğinin bankalar lobisi tarafından nasıl delindiği hafızalarda tazeliğini koruyor. Borsanın tarihinin en şanlı yükselişini yaptığı bir ortamda bankaların mevduatları şıpır şıpır eriyor ve bankalar sessiz. Bu işte bir iş olmalı. Hatta bundan 5 sene öncesine kadar İMKB'nin büyümesini kendisine alternatif oluşturduğu için istemeyen ve hükümetlerle işbirliği yaparak İMKB'yi son zamanlara kadar küçük tutan bankaların ve banka sahibi medya patronlarının nasıl olup da bu durumu ayakta alkışladıkları gerçekten önemle irdelenmesi gereken bir durum aslında.
   <br/>
   <br/>
   Borsayı uzun yıllardan bu yana takip eden Atilla Zaimoğlu bankalardaki değişimi şöyle açıklıyor: "Bankalar 17 yıllık borsa tarihinde ilk 10 sene borsaya ilgisiz kaldı. Alternatif bir yatırım aracı olduğu için borsayı küçültmek için her türlü yolu denedi. Borsayı canlandıran büyük spekülatörleri yok ettiler. Aracı kurumları ortadan kaldırdılar. Başka borsaların oluşmasını engellediler; örneğin Urfa'da şimdiye kadar bir ikinci borsa oluşturulabilirdi, ama bankalar yüzünden olmadı. Şimdi ise bütün bankaların bir aracı kurumu var, iştirakleri var, yani borsa sisteminin bir parçası oldular. Şu anda bankaların faiz rantının elinden alınmalarına ses çıkarmamalarınının en büyük sebebi borsanın onlar için de cazibesinin olması."
   <br/>
   <br/>
   Zaimoğlu, hazine bonosu ve tahvillerin cazibesini kaybetmesi ile birlikte bankaların asli fonksiyonlarına döneceğini ve yatırımcının önünü açacak kredi oranları ile piyasaya para süreceklerini savunuyor.
   <br/>
   <br/>
   'Siyasi istikrar' sihirli sözcük
   <br/>
   <br/>
   Kritik dönemde en büyük sıkıntıyı siyasi istikrarsızlığın meydana getireceği ifade ediliyor.  Üretime dönük, reel ekonomiye yönelen uzun vadeli yatırımları esas alan bir döneme ulaşabilmemiz için bir süreye ihtiyacımız var. Bu süre içerisinde piyasalar borsa gibi hassas, yeterli derinliği olmayan, tek alternatifli bir oyuna bırakılırsa, piyasaları diken üzerinde durulacak bir konuma getirmiş olur. Eski bankacı İbrahim Betil, piyasalardaki olumlu açılımların 6 aylık zaman zarfındaki enflasyon eğilimine bağlı olarak devam edeceğini aksi takdirde ekonominin eskisinden daha kötü bir dengesizlikler dönemine girme tehlikesi bulunduğunu söylüyor. Betil, "Hükümet kamu zamları konusunda fire vermemeli. Zamları makul noktada tutma inadını devam ettirmeli. Benzin ve elektrik konusundaki tutumu piyasanın hükümete inancını kuvvetlendirdi. Ancak enflasyon oranının düştüğü rakamlarla ispatlanamaz ise piyasanın dizginlerini zaptetmek mümkün değil" diyor.
   <br/>
   <br/>
   Sona kalan dona kalır
   <br/>
   <br/>
   Borsanın bu durdurak bilmeden yükselişi piyasada çelişkili bir ruh hali ortaya çıkardı. Bir taraftan yükselişin yavaşlayarak devam edeceği düşünülürken geçmişteki deneyimleri hatırlatanlar 'sona kalan dona kalır' diyor. Faiz, bono, tahvil ve dövizden kurtulan para panik halinde ve sağnak sağnak borsaya yağıyor. Geçtiğimiz çarşamba Hazine tarafından çok yüklü bir para boşa çıktı. Paranın gideceği tek cazip adres yine borsaydı. Borsa şişiyor peki bu aşamada ne yapılabilir? Borsaya derinlik kazandırarak borsanın anormalleşmemesi için neler yapılabilir? Uzmanlar bu konuda iki unsuru ön plana çıkartıyorlar özelleştirme ve borsaya yeni şirketlerin giriş yapması. İkisi için de hava çok müsait. Bu arada borsada işlem gören şirketlerde ek halka arzda yapılabilir.
   <br/>
   <br/>
   Ekonomi yönetiminin çare bulması gereken sorunu bu. Devlet borsanın derinliğini artırabilecek bir girişimde bulunabilecek durumda. Vakit kaybetmeden bunun hemen hayata geçirilmesi gerekiyor. Kamu, hemen elindeki THY(98.17), Tüpraş(96.42), POAŞ(93,30), Erdemir(51,66), Petkim(95.86) hisselerinin borsaya getirilebilmesini sağlayabilir. Bunun yapılabilmesiyle borsaya yeni derinlik katılır ve borsanın şişmesinin önüne geçilir.
   <br/>
   <br/>
   Koalisyon hükümetinin 2000 yılına dönük ekonomi programı iddialı ve ümit verici: İlk üç ayda Tüpraş'ın yüzde 1520 oranındaki hisseleri, Petrol Ofisi'nin yüzde 51 oranındaki blok satışını takiben 2000 yılı sonunda bu şirketin hisselerinin bir bölümü, THY'nin yüzde 2530 oranındaki kontrol hissesinin çekirdek yatırımcıya satışından sonra geriye kalan bölümü, Erdemir hisselerinin bir bölümü, 2000 yılının son çeyreğinde Petkim'in blok satışın yanı sıra halka arz yöntemiyle hisseleri halka arz edilecek.
   <br/>
   <br/>
   Yatırım fonları cazibesini kaybediyor
   <br/>
   <br/>
   Özellikle hisse senedi ağırlıklı A tipi yatırım fonları yine borsanın şaha kalktığı dönemde cazibesini artırdı. A tipi yatırım fonları konusunda da iki farklı görüş var. Birinci görüş, belli bir noktaya gelen borsanın korkutmaya başladığından hareketle A tipi yatırım fonu alarak bir arsa almış gibi bir senelik vadede tasarrufunu değerlendirmesini tavsiye ediyor. İkinci görüş ise yatırım fonlarının borsadaki yükselişe bağlı olarak anında değerlerinin artırıldığını, dolayısıyla cazibesini kaybettiğini bunun yerine gelecek vaadeden kağıtların alınması halinde bir senelik zaman diliminde A tipi yatırım fonuna göre daha fazla kazanılacağını savunuyor.
   <br/>
   <br/>
   Yatırım patlaması yaşanabilir
   <br/>
   <br/>
   Borsanın uyuşturduğu bir ortamda 6 ay sonrasına bakmak çok kolay değil ama hükümetin aldığı ekonomik kararların reel yatırımı cazip hale getirdiği yalın bir gerçek. Faize ve dövize yatırdığı para ile en baba rakamlarla yüzde 1520 kazanacak olan birisi için her hangi bir lokanta bile cazip hale geliyor yatırım açısından. Uzun süreden beri rant ekonomisi yüzünden yatırıma küsen kesim bu dönemde özellikle hükümetin piyasalara dağıtacağı umut ve güvenle yeniden asıl işlerine dönecektir. Bu açıdan kriz sebebi ile ticari hayattan elini eteğini kesmiş olan kesimin yeniden bir durum değerlendirmesi yapmalarını öneririz. Ya da tek başınıza yapamayacağınız büyük yatırımları birkaç güvenilen kişi ile biraraya gelerek gerçekleştirme yoluna gidilebilir. Hükümet kira artışlarını yüzde 25 ile sınırlı tutmak istiyor. Ama şimdilik depremin de meydana getirdiği bir boşluk sebebi ile gayrimenkul almayan tasarruf sahibi gayrimenkule yönelecek ve piyasa canlanarak fiyatları yukarıya çekecektir.
   <br/>
   <br/>
   Doğan sorusu
   <br/>
   <br/>
   Borsa ile alakalı kompo teorileri de piyasada hiç eksik olmaz. Fazilet Partisi Grup Başkan Vekili Bülent Arınç'ın Başbakan Bülent Ecevit'e verdiği Doğan Grubu'yla ilgili yazılı soru önergesi borsada yankı buldu. Radikal gazetesinde İhlas Grubu'na Kristal Cola da manipilasyon yapıldığına dönük haberin ardından İhlas Grubu'nu yakından tanıyan FP milletvekili Ali Coşkun'da isim vermeden söz konusu gazetenin patronu ile alakalı borsada dolaşan bazı dedikoduları dile getirmişti. Borsada herkes eşit dense de, bazıları daha eşittir. Onun için Türkiye'de borsanın kurallarını dikkate almadan küçük ve orta ölçekli yatırımcının bağımsız hareketi zarar getirir.
   <br/>
   <br/>
   Parasını yatıracak başka alan bulamayıp tekrar borsaya geri dönen yatırımcının 20 bin sınırını geçen borsada, alım yaparken dikkatli olmasında fayda var. Keza borsada yükseliş bundan sonra da devam edebilir. Ancak bundan sonraki çıkışlarda kâr satışlarının da yoğunlaşması kaçınılmaz olacak. Bu satışlar, paniğe dönüşebilir ve bu dalgalanmalardan özellikle küçük yatırımcı zararlı çıkabilir. 'Tren kaçıyor' mantığıyla hiç bilmediğiniz borsaya balıklama dalarsanız, suların çekildiğini farketmeden ortada kalırsınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5768-borsaborsaborsa.html), [web.archive.org (arşiv bağlantısı)](http://web.archive.org/web/20131220103857/http://www.aksiyon.com.tr:80/aksiyon/haber-5768-borsaborsaborsa.html)
