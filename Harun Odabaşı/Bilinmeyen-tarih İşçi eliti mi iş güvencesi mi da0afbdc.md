# İşçi eliti mi iş güvencesi mi?

*Harun Odabaşı Bilinmeyen-tarih*

<div>
 <p>
  <font>
   Türkiye’nin büyük özel bankaları ya da holding binalarının kapısından içeri girildiğinde yaşları 20 ile 30 arasında değişen genç bir kadronun çalışanların çoğunluğunu oluşturduğu fark ediliyor. Bir ara bu gençleşme rüzgarı o kadar ileri gitti ki banka genel müdürleri arasında 40 yaşı aşanlara yaşlı denmeye bile başlanmıştı. Pamukbank’ın ortalama kıdem süresinin 7 yıl olduğu hesaba katılırsa özel kurumlardaki ‘genç görünüm’ün sadece bir izlenim değil önemli bir trent olduğuna karar veriyoruz.
   <br/>
   <br/>
   Ziraat Bankası ve Halk Bankası gibi kamu bankalarına gittiğimizde ise tam tersine güvenlik elemanları dahil orta yaşın üstünde birçok insan görmek mümkün. Bu örnek kısmen kamu kurumu sayılabilecek İş Bankası için de geçerli. Özel sektör artık kıdeminden dolayı fazla ücret vereceği çalışan istememesi ve biraz da genç enerjisinden faydalanmak maksadı ile elemanları çok sık işten çıkartıp yeni eleman alma yolunu tercih ediyor.
   <br>
    Çalışma ve Sosyal Güvenlik Bakanı Yaşar Okuyan’ın biraz da seçim şovunu hatırlatan bakanlıktan istifası ile sonuçlanan İş Güvencesi Yasa Tasarısı tartışmaları işte tam bu noktada Türkiye’nin kaotik gündemine oturdu.
    <br>
     <br>
      İLO’dan kaçış yok
      <br>
       <br>
        Özel sektör kuruluşlarında gençleştirme adı altında daha ucuza çalışacak eleman alımlarının hızlandığı bir çalışma ortamında İş Güvencesi Yasası sadece ekonomik değil sosyal açıdan da önemli bir düzenleme olarak karşımıza çıkıyor. Uluslararası standartlarda çalışma hayatını düzenleyen İLO Sözleşmesi’nin 158. maddesi İş Güvencesi’ni bir tür teminat altına aldı. Türkiye de İLO sözleşmelerinin altına birçok sanayileşmiş ülkenin aksine imza atarak kabul etmişti. Bir tür Kopenhag Kriteri gibi tartışmasız olan İLO Sözleşmelerinin bu hükmüne TÜSİAD, TOBB ve TİSK gibi işveren kuruluşları da kağıt üzerinde de olsa karşı çıkamıyor. İşveren kuruluşlarının ifadelerine göre esas sıkıntı yasa tasarısının içeriğinde.
        <br>
         <br/>
         Türkiye’de örgütlü olan ile örgütsüz çalışan işyerleri arasındaki ücretlendirme adaletsizliği gözardı edilemeyecek boyuta geldi. Kamuda çalışan ve bir işçi iki ayda bir aldığı ikramiyelerle birlikte 1 milyar 200 milyon maaş alıyorken aynı işi özel sektörde yapan birisi 300400 milyon lira alabiliyor. İş güvencesi tekil olarak düşünüldüğünde ücretlendirmedeki büyük uçurumu da güvence altına alacak ve doktor, öğretim görevlisi ve memura göre çok yüksek maaş alan işçilerin pozisyonları daha sağlam noktaya taşınacak. Diğer kesimlerin konumunda herhangi bir düzenleme olmamasına rağmen Türkiye’de sendikalı bir işçi elitinin oluştuğuna dikkat çeken çevreler ücret adaletsizliğinin de bir şekilde Meclis’in gündemine taşınması gerektiğini savunuyorlar.
         <br/>
         <br/>
         Ücret adaletsizliği var
         <br/>
         <br/>
         Kamu sendikaları ve diğer meslek grupları kendilerine göre çok yüksek ücret alan işçi kesimini bugüne kadar karşılarına almaktan çekindi. Hâlâ da çekiniyor. Söylemlerini işçileri rencide etmemeye çalışarak ‘işçilere verdiğiniz gibi bize de verin’ şeklinde ortaya koyuyorlar. Fakat uzun süredir sendikalı kesim karşısında yaşadıkları mağduriyet onları şimdilerde yüksek sesle olmasa da farklı düşünmeye itiyor.  İş Güvencesi Yasa Tasarı’nın Meclis’e sevk edilmesine getirilen en önemli eleştirilerden biri de zamanlama yanlışlığı olduğu yönünde. Kasım 2000 ve Şubat 2001 tarihlerinde ülkenin başbakanı tarafından da itiraf edilen tarihin en ağır ekonomik krizi sonucunda birçok banka ve işletme ya kapandı ya da önemli bir finans darboğazına girdi. Yüzbinlerce işçi işini kaybetti. Ekonominin ağır tahribatının telafi edilmediği bir ortamda İş Güvenliği’ni yasal teminat altına almaya çalışmanın krizi derinleştirmekten başka işe yaramayacağı belirtiliyor. Doç. Dr. Kamil Uslu bu durumu “iş yeri güvenliği olmadan iş güvenliği olması anlamsız ve orta vadede işçi aleyhine” şeklinde özetliyor.
         <br/>
         <br/>
         ABD esnek çalışarak büyüdü
         <br/>
         <br/>
         Kamil Uslu, ayrıca İşgüvenliği Yasasının verimliliği esas alan bir yasa olmadığı için genel ekonomiye fayda getirmeyeceği kanaatinde. Tam bu noktada İş Güvenliği Yasası ile alâkalı tartışmalar devam ederken Türkiye’de yeterince tartışılmamış bir konuya değinmekte fayda var: ABD ekonomisi 1990’lı yıllarda verimlilik, istihdam, büyüme gibi çok önemli unsurlarda AB ve Japonya’yı geçerken esnek çalışma metodunu benimsemişti. Bizzat bu dönemin önemli ismi ABD Merkez Bankası Başkanı Alan Greenspan bu farklılığın altını çiziyordu. Greenspan’a göre Avrupa sosyal devletçi anlayışta çok katı idi. İşçi—işveren ilişkilerini düzenleyen yasalar Avrupa ülkelerinde işçi lehine fazla korumacı idi. Avrupa’daki işletmeler teknolojiyi yenilemek ve verimlilik artışı sağlamak istediklerinde çok önemli bir işten çıkarma maliyetini göze almak zorunda idi. Amerika’da ise esneklik vardı. Avrupa’da işsizlik oranının yükselmesinde ve ekonominin dinamizmini kaybetmesinde iş güvencesinin payı olduğu yoğun bir şekilde ifade ediliyor. Çünkü çalışanlara iş güvencesi, iş bulamayanların iş bulmalarına yardımcı olmaları yerine insanları aşırı güvenden atalete sevkediyor. Bu da iş alanlarının bulunmasını engelliyor.
         <br/>
         <br/>
         Türkiye’de uzunca bir süredir kan kaybında olan ve işçileri lehine önemli bir başarı ortaya koyamayan işçi sendikaları küresel ekonominin gidiş yönünü anlama ve alternatif üretme adına ciddi adım atmaktan çok uzak bir görüntü çizdiler. Hak—İş’in cılız çalışmaları dışında işçi—işveren kavgasına devam edildi. Sendikalar partilerin seçim gibi yumuşak karnını yakaladığı bir anda bastırarak sonuca gitmek istedi. Fakat reel şartlar ve iş dünyasının sert tepkisi bu isteklerini bir kere daha sonuçsuz bıraktı. İş Güvencesi’nin tasarı haline gelmesi 1992 yılında Mehmet Moğultay’ın Çalışma ve Sosyal Güvenlik Bakanlığı sırasında olmuştu. İşverenler ile sendikalar arasındaki kavga o zamandan beri sürüyor. Yaşar Okuyan’ın tasarının yasalaşmamasını gerekçe göstererek bakanlıktan istifa etmesi yasaya yeni bir unvan daha kazandırdı:
         <br/>
         <br/>
         Bakan yiyen yasa.
         <br/>
         <br/>
         Yaşar Okuyan gerçekten de bu yasanın çıkmasına angaje olmuş ve 1968 kuşağının ağzına çok yakışan bir üslupla işçilere seslenmişti. Şu sözler Okuyan’dan çıktı: “Ülkemizde 1952 yılından beri özellikle işçi kesiminde ve işçi sendikalarımızda en çok özlem duyulan ve sürekli gündemde tutulan; 1— Kayıt dışı istihdamın önlenmesi, 2— İşsizlik sigortası, 3— İş güvencesi, olmasına rağmen, bu konularda köklü bir düzenleme yapma cesareti gösterilememiştir. Her türlü özveri ile ülke kalkınmasına alın teri ile katkı koyan işçilerimizin iş güvencesi, bazı işverenlerin insafına ve iki dudağının arasına terk edilemez. Bugün için gündemde olan iş güvencesi tasarısı belirsizliğe terk edilemez, ertelenemez. Gün bugündür. Yarın çok geç olabilir. İş Güvencesi Yasası’na sahip çık. İşine, aşına ve geleceğine sahip çık.”
         <br/>
         <br/>
         Kayıt dışını artırır mı?
         <br/>
         <br/>
         İş güvencesi yasasına ilke olarak karşı olmadığını belirten TİSK Başkanı taleplerinin Türk müteşebbisinin dünyadaki rekabetini dikkate alan bir hukuki altyapının oluşturularak, konunun kıdem ve ihbar tazminatları ile birlikte değerlendirilmesi ve iş mahkemelerinin etkin, hızlı ve sağlıklı çalışacak şartlara kavuşturulması olduğunu anlatıyor. Türkiye’nin kayıt dışı ekonomiye yatkınlığı ve şirketlerdeki kapasite daralması dikkate alındığında iş güvencesi yasalaşmasının bile büyüme anında şirketleri kayıt dışı büyümeye zorlayacağı belirtiliyor. Türk işletmeleri ülkede yüksek işgücü maliyeti nedeni ile yatırımlarını Çin, Bulgaristan, Romanya gibi işgücünün daha ucuz olduğu ülkelere kaydırıyor. İşgüvencesinin yerli sermayenin de yatırımlarını komşu ülkelere kaydırma sürecini hızlandıracak bir etki yapma tehlikesi var.
         <br/>
         <br/>
         Seçim nefesini bütün siyasi partilerin ensesinde hissettiği sıkışık bir döneme girdik. Partiler halka hoş görünecek hareketleri yapmakta daha cesur davranma eğilimine girdiler. Sendikaların bu kadar güçlü olduğu bir durumda bile iş güvencesi yasa tasarısı Meclis’ten çıkmıyorsa Türk sendikacılığının durumu içler acısı demekti. En sonunda 15 Mart 2003 tarihinde yürürlüğe girmesi şartı ile yasalaştırmayı başardılar. İşvereni devre dışı bırakarak bakan—sendika ittifakı ile uzlaşma sağlanmadan çıkacak bir yasa kısa vadede işçiyi korusa da orta vadede bumerank etkisi yapmasından korkuluyor şimdi. Gerçek iş güvencesi, çalışanlara iş garantisi şeklinde değil de piyasaya alternatif iş imkanı sağlayan canlılık getirilerek olmalı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 329 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1692), [web.archive.org (arşiv bağlantısı)](http://web.archive.org/web/20050301174100/http://www.aksiyon.com.tr:80/yazdir.php?id=1692)
