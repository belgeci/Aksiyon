# Haydi millet bilim aşısına

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227030617im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030617im_/http://www.aksiyon.com.tr/resim/373/6.jpg" vspace="5"/>
  </p>
 </font>
 <font class="content">
  Olmayan bir şekeri görüp dokunmaya çalışmak, yukarı doğru inen bir huninin yuvarlanışını seyretmek, sabit duran bir mask tarafından takip edildiğinizi görmek, 2000 voltluk elektriği parmaklarınızın ucundan aktarmak, bir parmak hareketi ile koskocaman bir uçak motorunun sistemini çeviriyor olmak sadece çağdaş Mandrake David Copperfield’ın gösterilerinde olur diyorsanız, yanılıyorsunuz.
 </font>
 <br/>
 <p>
  <font class="content">
   Yanılıyorsunuz çünkü İstanbul’un orta yeri Taksim Taşkışla’daki Deneme Bilim Merkezi yediden yetmişe, okumuşundan kara cahiline herkese anlayabileceği, zevkle izleyebileceği bir bilim lunaparkı oluşturmuş. İnsanı saatlerce meşgul edebilecek donanımda bir mekan. Hem Capperfefield’in gösterisine gittiğinizde ödemeniz gereken fiyat yok ortada (çünkü ücretsiz), hem de haftanın yedi günü açık. Ve hiperaktif; müzedeki gibi, ‘dokunmak yasaktır’ bürokrasisi ile dolaşmıyorsunuz burada. 60’ın üzerinde komplike bilimsel oyun ile birebir etkileşime giriyorsunuz. Anlamadıysanız, utanmayın bir kere daha deneyin; olmadı mı, bir kere daha. Çünkü buranın belki de en önemli özelliği, bilginin nasıl öğretileceğini aşılıyor olması.
   <br>
    <br>
     Bilim Merkezi, gezildiğinde hemen fark edileceği gibi temel bilimler, yaşayan gezegen, teknoloji ve mühendislik, global ekonomi, insan ve toplum ilişkileri konularında eğlenerek öğrenmeyi amaçlamış. Ve bilimin şov kısmını ihmal etmeden bir gösteri ve sergi ortamı dizayn etmiş.
     <br>
      <br>
       Orta ve lise tahsilimiz sırasında fizik, kimya, biyoloji ve matematik derslerinde kuru kuru ezberlemek zorunda kaldığımız formüller vardı. Kaldıraç, ayna, yansıma, trigonometri başlığı altındaki problemlere epey kafa patlatmıştık. Bütün amaç ÖSYM imtihanlarını kazanmak olduğu için harıl harıl formül ezberler, problem çözerdik. Uzun süre, tabiattan kopuk tabiat kanunları beynimize enjekte edildi ve hâlâ da ediliyor. Bilim Merkezi’ni gezerken insan geçmişi ile münakaşa etmeden yapamıyor. Bilimsel bakış perspektifi adına eksikliklerimiz eğitim sisteminden kaynaklanıyor.
       <br/>
       <br/>
       Gösteri üzerinden verilen bilgiler öylesine zihni zenginleştirici etki yapıyor ki, merkezi gezen lise öğrencileri fizik, kimya, metematik problemlerinin artık gözlerine daha şirin göründüğünü itiraf ediyorlar. Yazarın ‘bir kitap okudum hayatım değişti’ demesi gibi, bu merkezi gezerek gelecekteki mesleğini değiştirecek ya da netleştirecek birçok genç dimağ çıkacaktır. Çünkü bilimsel düşünce bu merkezde folklorik olmaktan çıkarılarak hayatın bir parçası haline dönüştürülmüş.
       <br/>
       <br/>
       Artık diploma sahibi olmanın eğitim kariyeri açısından yetersizliğine değinen Bilim Merkezi Vakfı Başkanı Dr. Ersin Arıoğlu, bilgi okur yazarlığı kavramını ortaya atıyor. Bilgi okur yazarlığının hayat boyu sürdürülecek bir mücadele olduğunu söyleyen Arıoğlu, bilimin halk diline tercüme edilmesi gerektiğini savunuyor. Deneme Bilim Merkezi’nin en büyük özelliklerinden birinin temel bilimler, teknoloji ve bilimler tarihini çarpıcı gösteriler halinde her yaştaki insana görerek, dokunarak ve bizzat deneyerek öğretmek ve bu süreci eğlenceli hale getirmek olduğunu belirtiyor.
       <br/>
       <br/>
       İçbükey aynaların oyunu
       <br/>
       <br/>
       Showroom’da neler var: Cam üzerinde bir bayram şekeri size bakıyor; çocuk olsanız hemen alıp tadına bakacaksınız. Bu da neyin nesi derken, elinizi uzatıp şekeri tutmak istiyorsunuz, parmaklarınız birbirine kavuşuyor ama şeker ortada yok. Tutmak için bir hamle daha yapıyorsunuz ama nafile; çünkü gördüğünüz şekerin görüntüsünün bir başka yere ışınlanmış hali. Alt mekanda içbükey aynaların ortasına bir şeker koyulmuş. Aynaların odak noktası aynı noktayı gösteriyor. Yukarıda bir yerde görüntünün yansıması ile sanki orada bir şeker var gibi görünüyor. Artık Hollywood filmlerine ya da David Copperfield sihirbazlıklarına akıl erdirebiliyorsunuz.
       <br/>
       <br/>
       Elektrik adam
       <br/>
       <br/>
       Yıldırım Küresi, Bilim Merkezi’nin en dikkat çeken noktalarından biri. Rengarenk elektrik akımlarının uçuştuğu sihirli bir küre. Elinizle dokunduğunuz anda elektrik akımı hoş renk huzmeleri içerisinde birden sizin parmaklarınıza yönelerek dışarı çıkmak istiyor. O sırada bir başkasına yavaşça dokunursanız, karşınızdaki kendisini elektrik çarptığını düşünerek hemen çekilecektir. Ama korkmasına gerek yok. Bilimsel izahı şu: Düşük basınçlı soygazlar var. Kürenin içine yüksek potansiyel farkı uygulanıyor. Bu potansiyel altında gaz iyonlaşıyor. İyonlaşma elektron alma ya da verme anlamına geliyor. Elektronlaşma sonrası kıvılcım gözleniyor. Kıvılcımlar potansiyeli azaltmak için oluşuyor. Elektronda kendisini normalleştirme, başka bir yere aktarma eylemi var. Küreyi elinizle tutup başka birine dokunduğunuzda 2000 voltluk kıvılcım oluşuyor ama akımı çok düşük olduğu için toplu iğne batması kadar bir acı veriyor.
       <br/>
       <br/>
       Biri sizi gözetliyor
       <br/>
       <br/>
       Atatürk maskının olduğu yerden geçerken birden bire maskın sabit olduğunu gördüğünüz halde sizi takip ettiğini fark ediyorsunuz. Siz nereye giderseniz mask oraya bakıyor. Derinlik duygusu ancak görüntü ışınlarının iki gözünüzde kesişmesi ve beyninizde bütünleşmesi sonucu ortaya çıkıyor. Dolayısı ile tek gözünüzle içe dönük bir nesne ile dışa dönük bir nesne arasındaki farkı göremiyorsunuz. Bu nedenle maskın sizi islediğini zannediyorsunuz.
       <br/>
       <br/>
       Astronotların yerçekiminin sıfırlandığı ortamda nasıl hareket edebileceklerini önceden öğreten bir düzenek çıkıyor karşınıza. İsteyen herkes, 15 yaşından gün almışsa bu düzeneğe binip Ay’da nasıl bir yer çekimi ile karşılaşacağını uygulamalı olarak öğrenebilir. Herkesin öğreneceği daha çok şey var burada. Malzemelerin yapısı, Güneş sistemi, Dünya’nın oluşumu, Mars’ın en son çekilmiş üç boyutlu fotoğrafları, yerçekimsiz ortam, ışık ve ses nasıl yayılır, bilgisayar ve internet dünyası bunlardan sadece birkaç tanesi.
       <br/>
       <br/>
       Eğitim diploma almakla bitmiyor
       <br/>
       <br/>
       Öğrenme artık sadece eğitim kurumlarına teslim edilemeyecek kadar önemli bir mesele haline geldi. Ekononomi, teknoloji, iletişim ve toplum yapısındaki değişiklikler insana, bilgilerine sürekli yeni şeyler ekleme ihtiyacı hissettiriyor.
       <br/>
       <br/>
       Ersin Arıoğlu’nun dediği gibi, okur—yazar olmak veya önemli bir okuldan diploma almış olmak yetersiz; bilgi toplumları için bilgi—okur yazarı olmak gerekiyor. Bunun da bir okulu ya da dönemi yok. Süreklilik arz ediyor. Aksi takdirde beş sene sonra çürüğe çıkmak gibi kaçınılmaz bir sonla karşı karşıya kalınabiliyor. Hızla bilgiye ulaşma, o bilgiyi daha faydalı hale getirme, çağdaş araçları kullanabilme, alet yapma—sistem kurma, anadilini çok iyi kullanabilme, ikinci bir dilde kendini ifade edebilme, takım halinde çalışabilme, gereğinde liderlik edebilme, yakın çevrenin, ülkenin, dünyanın sorunlarına duyarlılıkla çözüm arama, evrensel düzeyde cesaretle rekabet edebilme gibi öz meselelerde yeterlilik kazanmış bir birey modelleniyor artık.
       <br/>
       <br/>
       Eğitim süresi yetersiz
       <br/>
       <br/>
       Okulda geçen süre yetersiz oldu. 16 yıllık eğitim hayatında yılda 28 hafta, haftada 5 gün, günde 7 saat ve toplamda 15.680 saat eğitim alıyor bir insan. Ortalama 70 yıllık hayatında yılda 52 hafta, haftada 7 gün, günde 24 saat ve toplamda 611.520 saat yaşadığını düşünürsek bunun içinde eğitimin çok düşük bir yüzde ile yer aldığı hemen fark ediliyor.
       <br/>
       <br/>
       Yeni anlayışta eğitim ve öğrenme evde, okulda, işyerinde ve her yerde hayat boyu sürdürülen bir faaliyete dönüştürüldü. İşte Bilim Merkezi tam bu ihtiyaçların kesiştiği noktada ortaya çıkmış. Dünyada bilim merkezlerinin sayısı hızla artıyor. Bugün faaliyette bulunan ve yılda 250 milyon ziyaretçisi olan 1000 bilim merkezi var. Faaliyete hazırlanan bilim merkezi sayısı ise 64.
       <br/>
       <br/>
       Türkiye bilimde çok geri
       <br/>
       <br/>
       Eğitime ayrılan payın dünya ortalaması 200 dolar/kişi iken Türkiye’de 150 dolar/kişi. Bu oran, gelişmiş ülkelerde 1000—3000 dolar/kişi arasında değişiyor. Türkiye, Endüstri için patent üretemiyor. Türkiye’de bir milyon kişiden 1,6 kişi patent almış iken, bu rakam ABD’de aynı kıstas üzerinden 2 bin 500 kişi. ABD, Türkiye’nin 100 misli Ar—Ge’ye kaynak ayırıyor. Amerika’da her hafta 6 bin buluş için başvuru yapılırken, 1999 yılında Türkiye’de Patent Enstitüsü’ne yapılan başvuru sayısı sadece 500. 28 milyon sayısına ulaşan çalışanlarımızın yeterli seviyede eğitim almadığını istatistikler de ortaya koyuyor. Yüzde 20 sadece okur—yazar, yüzde 53 ilkokul—ortaokul mezunu, yüzde 20 lise—meslek lisesi mezunu, yüzde 27 yüksek öğrenim mezunu var. Sorunlar çözülemiyor, çözülenlerde ise çözülme hızı yetersiz; özümler lojik değil ve kısa vadeli, öncelik ve bilimsellik yok. İşte bu gerçeklerden yola çıkarak bir grup akademisyen, eğitmen, işadamı, yönetici ve sanatkar biraraya geliyor ve 1995 yılında Bilim Merkezi Vakfı’nı kuruyor.
       <br/>
       <br/>
       Taşkışla’daki Bilim Merkezi geçici bir üs konumunda. Yıldız Üniversitesi’nin Davutpaşa Kampusü’nde toplam 60 bin metrekarelik alana kurulacak İstanbul Bilim Merkezi tamamlandığında dünya standartlarındaki yapısı ve geniş repertuarı ile ziyaretçilerini daha fazla memnun edebilecek.
       <br/>
       <br/>
       Bu hafta kendinize ya da ailenize bir iyilik yapın. Televizyonun karşısına geçip göbeğinizi kaşıyarak televizyon seyredip çocuğunuzun oyun taleplerine kulak tıkadığınız o sıradan günlerden biri olmasın. Alın sevdiklerinizi yanınıza ve tutun Taksim Bilim Merkezi’nin yolunu. Erken gitmeyi unutmayın; çünkü sizi bekleyen o kadar çok sayıda güzellik var ki, bir—iki saat oranın hakkını vermek için kesinlikle yeterli değil. Kimbilir belki ‘bir yer gezdim, hayata bakışım değişti’ dersiniz.
       <br/>
       <br/>
       e—posta: harunodabasi@hotmail.com.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12206), [web.archive.org (arşiv bağlantısı)](http://web.archive.org/web/20050227030617/http://www.aksiyon.com.tr:80/detay.php?id=12206)
