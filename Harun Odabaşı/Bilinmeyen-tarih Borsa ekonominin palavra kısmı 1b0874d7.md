# Borsa ekonominin palavra kısmı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20030706040149im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030706040149im_/http://www.aksiyon.com.tr/resim/53/36.jpg" vspace="5"/>
  </p>
 </font>
 <font class="content">
  “Borsadaki yabancı sermayenin gücü 5 milyar dolar. Merkez Bankası’nın gücü 30 milyar dolar. Ekonomimin GSMH büyüklüğü de 5 milyar dolarlık hasarı kaldırabilecek vaziyette. Sadece özel bankalarda 10 milyar dolar kaybettik be! Birkaç milyar dolar para çıktı diye alt üst olabiliyorsak burada bir yanlışlık var demektir.”
 </font>
 <p>
  <font class="content">
   ABD’nin Irak’a girmesi ve savaşın kısa sürede bitmesinin ardından ekonomik ve siyasi hesaplar yeniden gözden geçiriliyor. Geçmişe bakarak, keşkeyle başlayan cümleler kurmanın bir anlamı kalmadı. Artık Saddam iktidarda değil ve operasyonun nerede duracağı meçhul. Türkiye, hemen yanında olup biten bu hadiselerden birebir etkilenen bir ülke konumunda. Olayları doğru okumak, gelecekteki rolümüzü belirlememiz açısından her zamankinden daha fazla önem arz ediyor. Peki bu işi ne kadar doğru yapıyoruz? Bu açıdan sivil toplum örgütlerinin birikimi yol gösterici olabilir. Irak Savaşı sonrası oluşan yeni yapının artı ve eksilerini Finans Kulüp Başkanı Dr. Turgut Ö. Telman ile görüştük.
   <br/>
   <br/>
   –Finans dünyası, ABD’nin Irak’a müdahalesinin ardından nasıl etkilenecek?
   <br/>
   <br/>
   Parasal olayların sistemlerde fonksiyonları olduğuna inanmıyorum. Para ancak ekonomik olay varken onun üstünde fonksiyon icra edebilir ve üstüne sistemler kurabilirsiniz. Öbür tarafı bu işin palavra kısmıdır. Türkiye’de para üzerinden birçok spekülasyon yapılıyor. Kemal Derviş geldi ve oturdu masasına, şu kadar borç alalım, faizleri şöyle yapalım, döviz şu olsun deyip Türkiye ekonomisi kurtarmaya çalıştı. Fabrikalara bakmadan, istihdam ve büyümeye öncelik vermeden para politikaları ile nereye kadar gidebilirsin ki? Fabrika üretmiyorsa, ekmeğiniz yoksa ekonomi nasıl düzelecek? Bunu sadece Derviş değil, diğerleri de yaptı.
   <br/>
   <br/>
   –Türkiye’nin yaşadığı bunalımlar da reel ekonomiden değil, finans piyasalarındaki sorunlardan kaynaklanmadı mı?
   <br/>
   <br/>
   Para ekonominin ifadesidir ve birikim yeridir. Fakat para, reel ekonominin önünü tıkayan bir faktör olarak karşımıza çıktı. Bankacılık sektöründe bir kriz yaşandı. Kriz finans krizi değil, devlet krizidir. Çünkü aşırı borçlanan, kamu bankalarından olmadık şekilde kaynak aktaran devletti ve özel sektörün yolsuzluğundan daha büyüğü kamu bankalarında oldu. Özel sektörde bazı isimler suçlandı ama devlete dokunulmadı.
   <br/>
   <br/>
   –Şu anda üretimle alakası olmayan yüksek bir reel faizle devlet borçlanıyor. Siz bu gidişi nasıl görüyorsunuz?
   <br/>
   <br/>
   Ekonomik tedbirler almaya başladığınız zaman bir operasyonla işi çözemezsiniz. İç ve dış borçlarınızın tahammül sınırlarını aşmasından kaynaklanan bir faiz artışı var. Faizin indirilmesi için artan oranda bir ödeme yapılması gerekiyor ki borçlarınızda azalma olsun. Bunun için de bütçeyi kısarak harcamalar azaltılmalı. Faiz dışı fazladan bahsediyorum. Her halukârda bütçenizde bu kısıntıyı sağlarken, istihdam ve büyüme gibi diğer ayakları da göz ardı etmeyen bir paket üzerinde yoğunlaşmanız gerekiyor. Ekonomik büyümeyi yeteri kadar gerçekleştireceksiniz, ardından tedbirleri koyacaksınız ve faiz dışı fazlayı ortaya koymaya çalışacaksınız. Bunların olabilmesi için bir kere bunu yapan insanlara güvenilmesi lazım. Vergi barışı ile gelen 4 milyar dolarlık bir gelir Türkiye için bir atımlık barut gibi. Böyle bir şans başka olmadığına göre gelen parayı çok iyi değerlendirme mecburiyeti var.
   <br/>
   <br/>
   –Bu öngörülmeyen bir gelir herhalde?
   <br/>
   <br/>
   Düzgün bir vergilendirme sisteminin ortaya koyulması gerekiyor. Gelir ve giderlerin reel olarak kayda geçirilmesini sağlayacak tedbirler bunlar. Turgut Özal fatura düzenine geçileceğini söylediğinde ben bu işin olamayacağına inanıyordum. Fakat, hayretler içinde izledim, Türkiye bir senede faturalı düzene geçti. Fransa, KDV olayını 17 senede oturtamamışken, Özal bir senede uygulamaya koydu. Muhteşem bir olay, kimse bu potansiyeli değerlendiremedi. Ben mali işlerin içinden geldiğim için olayın takdirini daha iyi yapabiliyorum.
   <br/>
   <br/>
   –Bu hükümet de vergi reformu istiyor. Uzun vadede gelirlerin artacağından eminler ama kısa vadede vergi gelirlerinin azalacağından korktukları için yapamıyorlar?
   <br/>
   <br/>
   Hiçbir şey olmaz. Bunlar vergi gelirlerinin azalacağından korkuyorlarsa hesap yapmasını bilmiyorlar demektir. GSMH’nın ne olduğunu biliyorsanız, bu GSMH içinde bir dönemin gelir düzeyinin şu kadar zaman içinde değişimini biliyor iseniz bunun ne kadar vergi getireceğini de hesaplayabilmeniz lazım. Tabii ki bu hesaplarda yüzde 10 gibi bir oranda yanılmalar olabilir. Ama siz bu hesabı yaparsınız ve arkanıza bakmadan yürürsünüz. ilk planda eksik çıkarsa bunun da nasıl karşılanacağına dönük tedbir alırsınız. Devlet olmak budur.
   <br/>
   <br/>
   –Dünyada sıcak paraya bir tepki gelişmeye başladı. Serbestçe dolaşımına tahdit getirilmesi yönünde görüşler açıklanıyor. Siz bu yaklaşıma nasıl bakıyorsunuz?
   <br/>
   <br/>
   Evvela şu soruyu soralım: Sıcak para kaymak yemeye mi geliyor yoksa yatırım yapmaya mı? Elbette kaymak yemeye geliyor. O halde yenecek kaymak bırakmamak zorundayız. Borsamıza giren sıcak para, piyasada birim değeri bin lira olması gereken hisse senetlerini 10 bin liradan satmaya çalışıyor. Kendi açılarından haklılar, niçin gelsin ki başka türlü. Böyle bir fırsatı hazırlamışsınız ülkenizde. Uzakdoğu’da da durum aynıydı. Amerika ekonomisinde böyle bir ortam 1930’larda oldu. Bizde şirketleri gerçek değerinin üzerinde satıp avanta elde etme yarışı var. Şişen fiyatlar inince birileri zarar ederken başkaları muazzam kâr elde edebiliyor. Bizim borsada kâr etmek neye dayalı; alıp satmaya. Bu borsa değil ki. Bu kollu makinalarla oynanan kumara benziyor. Tutturursan kazanırsın.
   <br/>
   <br/>
   Borsadaki yabancı sermayenin gücü 5 milyar dolar iken Merkez Bankası’nın gücü 30 milyar dolar. Benim ekonomimin GSMH büyüklüğü de 5 milyar dolarlık hasarı kaldırabilecek vaziyette. Biz sadece özel bankalarda 10 milyar dolar kaybettik be! Birkaç milyar dolar para çıktı diye alt üst olabiliyorsak burada bir yanlışlık var demektir. Direksiyon başındaki adamlarda sorun var.
   <br/>
   <br/>
   Başka bir tarafı daha var; sağlam ekonomiye sıcak para etki etmez. Şirketler sağlıklı bir şekilde piyasaya açılsa, yöneticileri profesyonellerden seçip aile şirketlerinin savurganlıklarının önüne geçilebilse sıcak para gelip gitmiş umurunuzda bile olmaz.
   <br/>
   <br/>
   –Sıcak para sıkı kontrol edilmeli mi?
   <br/>
   <br/>
   Ben bu işte bir yanlışlık olduğunu söylüyorum ama sınırlama getirme gibi konularda doğrusu net bir fikrim yok. Fakat hayali hadiselerle inip çıkmasına bakınca, borsanın ekonomi dışında bir olay olduğunu söyleyebilirim. Borsa, şirketlerin bilançolarına ve istihbarat şirketlerinin kurumlar hakkında elde ettiği bilgilere göre iniş çıkış yapabilmeli ki ancak o zaman ekonominin temel dinamiklerinden biri olarak yerini alsın. Her unsurun reel bir değer üzerinden kendisini bulması lazım. Elimde 1 milyar dolar olsun, görün siz doları ne hale getiriyorum!
   <br/>
   <br/>
   –Siz bu savaşın petrol savaşı olmadığını iddia ediyorsunuz? Peki ne için yapıldı?
   <br/>
   <br/>
   10 seneye kadar petrolün hükmü bile kalmayacak. Şu anda bile su ile motor çalıştırıyorlar, hidrojen enerjisi kullanılıyor. ABD’nin kullanmadığı petrol rezervleri var. Bir euro—dolar savaşı var. ABD halkı için doların değeri önemli. Euro’nun dolardan değerli olması AB’nin lehine mi değil mi onlar da bu işin tam farkında değil. Nazik bir nokta var: AB ülkelerinin çoğunlukla ihracat yaptıkları ülke ABD değil. İşte bu noktada Euro için değerli olmak mı, değersiz olmak mı avantaj çok net göremiyorum.
   <br/>
   <br/>
   –Türkiye’de gücü elinde bulunduranlar gerekli özveriyi ortaya koyabiliyor mu?
   <br/>
   <br/>
   Güç dendiğinde siyasetin gücü, kapitalin gücü ve halkın gücünü anlıyorum. Bunlar arasındaki ilişkiye baktığımızda; kapital ile halk arasında bir uçurum var. Elbette ki kapital kendi menfaatine çalışacak ve bundan doğal bir şey de olamaz. Kapital ve siyaset halkın üzerinden kendilerini güçlendiriyor. Aralarındaki ilişki mutlak ve vazgeçilmez bir menfaat ilişkisi. Fakat politikacıların ortaya koyduğu performansa bakınca belki halkın en büyük düşmanı olarak ortaya çıkıyorlar. İç ekonomik ve siyasi dengeleri halk lehine organize edebildiklerine şahit olamıyoruz. Devamlı menfaat çalışmalarını körükleyerek, birilerinin haklarını savunmak gayesi ile başkalarını ezdi politikacılar.
   <br/>
   <br/>
   –Emperyalist politikaları mı kastediyorsunuz?
   <br/>
   <br/>
   Herkes emperyalisttir. Güçlü olan sömürmüştür.
   <br/>
   <br/>
   –Sömürmeyi doğal bir hadise olarak mı kabul ediyorsunuz? Biz de sömürelim mi diyorsunuz? Yoksa alternatif politika mı öneriyorsunuz?
   <br/>
   <br/>
   Hayır, kuvvetler dengesini kurmamız gerekiyor. Türk’ün tarihte yaptığını yapalım, güçlü olup ezilenlerin yanında olalım.
   <br/>
   <br/>
   –O zaman Türkiye sömürü düzenine karşı alternatif oluyor?
   <br/>
   <br/>
   Eğer becerebilirsek. Osmanlı İmparatorluğu ezmemiş ama ezmek onun elinde olduğu halde ezmemiş. İşte güç budur. Gücü kullanma biçimi başka bir konu. Biz şimdi çok güçlü olsak; eski defterleri açıp Irak, Suriye ve Balkanlar bizimdi deyip oralara saldıracak halimiz yok ve bu zaten gerekmiyor. Biz sınırlarımız içinde mutlu olmak ve dünyanın da mutlu olduğunu görmek istiyoruz. İnsanların enternasyonal düşüncelerinin böyle olması lazım. Avrupa’daki ülkelerin yaptığına bakın; sistem ezme üzerine çalışıyor. Sorduğunuzda milletinin menfaatine çalıştığını söyleyecektir. Mazereti bu. İnsanlık nerede kaldı o zaman?
   <br/>
   <br/>
   –Bu önkabulleriniz ışığında dünya şu anda nasıl bir süreçten geçiyor?
   <br/>
   <br/>
   Amerika Ortadoğu’ya çok güçlü bir yerleşme politikası takip ediyor. Irak’ta dört güçlü merkez oluşturmayı istiyor. Belki hava üssü de ortaya çıkartacak. Öbür tarafta Avrupa Birleşik Devletleri yapılanmasını tamamlayamadı. Henüz bir siyasi güç olarak ortaya çıkmış değil. ABD gibi bütünleşmelerini sağlayamadıkları için örneğin Irak konusunda ortak hareket edemediler. Bu, ABD’nin kendi plan ve programını uygulama noktasında serbest hareket edebileceği anlamına geliyor. Şekillendirme Ortadoğu ülkelerinden Asya ülkelerine kadar gidecek. AB ve Çin arasında kalan bölgeyi Amerika yönlendirip güçlendirme çabasında. Eğer ABD bu bölgeyi yeterince güçlendirmeyi başaramazsa kendi ürettiklerini satacağı bir pazar bulamadığı için sıkıntıya girecektir.
   <br/>
   <br/>
   –Yani ABD bu bölgeye orta vadede refah mı pompalayacak?
   <br/>
   <br/>
   Elbette, mal hareketleri eninde sonunda refah seviyesini de artıracaktır.
   <br/>
   <br/>
   –Savaş ekonomisi ön plana çıkmıyor mu?
   <br/>
   <br/>
   Sanmıyorum. ABD duruma hakim o kadar. Ben olaya şöyle bakıyorum: Çin komünizm sonrası özgürleşmekle beraber ekonomik kalkınmaya bağlı gittikçe kabına sığmaz bir hale geldi. Avrupa Birliği Amerika ile savaş mı yapacak? Bu ihtimalin  mümkün olmadığını söylüyorum. Neden birbirlerine karşı silahlansınlar ki? Rusya AB’ye girmek istemiyor, tabii ki bu ihtimali daha faydalı görebilir. Silahlanmasını başka bir kuruma bağlı olmadan devam ettirmek isteyecektir. Çin, Rusya, Avrupa ve ABD’yi birarada düşündüğümüzde; Amerika’nın gidip çok uzaktaki bir ülkeyi işgal ederek dünyayı ayağa kaldıracağını zannetmiyorum. Daha şimdiden Irak’ta kendi başına olabilecek bir yönetim kurmaya çalışıyor. Amerika bölgede 15 yıl kalacaksa bunu kendi askeri güçlerini yerleştirdikten sonra Irak halkının içinden çıkan bir yönetime devrederek yapabilir.
   <br/>
   <br/>
   Türkiye’nin Amerika ile yan yana durmaması çok büyük bir talihsizlik olur. Ben Amerika’nın bu bölgedeki silahlanma yarışını ve Avrupalıların Ortadoğu’ya yapacağı silah satışlarını durdurduğu kanaatindeyim.
   <br/>
   <br/>
   –Silah tüccarları kârlı çıkmayacak mı bu işten?
   <br/>
   <br/>
   Avrupalı silah tüccarları bu müdahaleden zararlı çıkacak. Ama Amerika kendi silah sanayiine büyük bir hareketlilik getirdi. Operasyonun etkisi ile ekonomisi 100 milyar dolarlık bir büyümeye geçti.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2522&yorum=68), [web.archive.org (arşiv bağlantısı)](http://web.archive.org/web/20030706040149/http://www.aksiyon.com.tr:80/detay.php?id=2522&yorum=68)
