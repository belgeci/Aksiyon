# Jet-Pa'nın kural dışı yatırımı

*Harun Odabaşı 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Psikolojide 'öğretilmiş acizlik' adı verilen bir kavramı açıklamak isterim: "Bir insanın kabiliyetinin yeterli olmasına rağmen geçmişteki menfi telkinlerden dolayı bir işi yapamayacağına inanması."
  </font>
 </div>
 <div id="newsText">
  <font class="detail-text">
   Ve meşhur fil örneği ile de anlatılır: Yavru bir sirk filini yetiştirip terbiye ederken kaçmasın diye bacağına zincir bağlanır. Fil her uzaklaşmak istediğinde zincir bacağını sıkar ve canı yanar. Bu durum belli bir süre devam ettikten sonra artık fil devamlı bacağında uzaklaşmak istediği zaman canını yakan bir zincir olduğunu kabul eder. Büyüdüğü zaman bile artık 'olmayan zincir'in müsaade ettiği kadar uzağa gider. Teşebbüste bile bulunmaz, halbuki uzaklara gitmek istese hiçbir engeli yoktur ama o öğretilmiş bir acizliğin tutsağıdır artık...
   <br>
    <br>
     Geçen hafta JetPa'nın 2002 yılında piyasaya sürmeyi planladığı İMZA 700 adlı otomobilinin tanıtım şovunu izlerken aklımdan belli aralıklarla konuya serlevha yaptığım öğretilmiş acizlik kavramı geçiyordu.
     <br>
      <br>
       Fadıl Akgündüz'ün Siirt'te patenti Türkiye'ye ait olan uluslararası otomobil fabrikası kurma fikri bir seneden beri bilgimiz dahilinde idi. Bu yatırım bazılarına göre bir hayal, sonu hüsranla bitecek bir fiyasko. Yatırımın bilimsel temellerinin eksik olduğu, rantabl olmayan bir bölgeye kurulduğu, kalifiye elemanın, yedek parça sanayiinin, üretim teknoparkının olmadığı bir alanda fabrika yapılmasının doğru olmadığı iddia ediliyordu.
       <br>
        <br>
         Fadıl Akgündüz isminin geçtiği her yatırıma art niyetli yaklaşan bir grup var. Öylesine önyargılı ki zannediyorum Akgündüz amiyane tabirle "ağzı ile kuş tutsa" onlara yaranamaz. Bu açıdan onların taraflı yorumlarını bir kenara bırakalım. Ama Akgündüz'ün başarılı olmasını bütün kalbi ile isteyen kişilerden de yatırımın finansman boyutu ve rantabilitesi üzerine endişe yüklü cümleler duyuyoruz.
         <br/>
         <br/>
         İmza'nın Lütfü Kırdar Kongre Sarayı'ndaki şovu gerçekten muhteşemdi. O şovu izleyen herkes gösterinin tesiri ile fabrika kurulmuş ve seri üretime başlamış zannedebilir. Bu açıdan geceyi hazırlayanlara kocaman bir tebrik. Fadıl Akgündüz iyi hazırlandığı belli olan konuşmasında inandırıcıydı. Adeta bir ideoloji haline getirdiği bu yatırımını öylesine savunuyordu ki zihni bazı sorularla meşgul olan ben acaba birçok kişi gibi öğretilmiş acizliğimin esiri mi oldum diye düşünmeye başladım.
         <br/>
         <br/>
         Akgündüz'ün hedefi Türkiye'nin hedefi
         <br/>
         <br/>
         300 yıldan beri el oğlu adeta ensemizde adeta boza pişirmiş. Borç batağında yüzen Osmanlı'dan 76 yıl sonra borç dilenen bir Türkiye meydana getirmişiz. Patenti Türklere ait olan uluslararası bir ürünümüz bile olmamış. Potansiyelleri sınırlandırılmış bir millet haline dönüştürülmüşüz. Dolayısıyla Fadıl Akgündüz'ün hayalinin birçok kişinin kapasitesinin çok üstünde görünmesi doğal karşılanabilir. Fakat Akgündüz'ün sunuş konuşmasında Osmanlı'nın 700. ve Cumhuriyetin 76. kuruluş yıldönümüne denk getirdiği bu yatırımın zihni temelini 'şanlı bir maziden daha muhteşem bir geleceğe' geçişteki bir köprü üzerine kurması' inandırıcıydı, mantıklıydı, yüreklerde heyecan uyandırıyordu. Akgündüz'ün projesi Büyük Türkiye projesinin mikro plandaki  izdüşümü. Yani olması gereken, başarılması gereken bir proje. Hep sorunlarla cebelleşmiş bir ülkenin evlatları belki de böylesi büyük bir yatırım hamlesinin altında eziliyor...
         <br/>
         <br/>
         Fadıl Akgündüz böyle bir proje ile halkın karşısına çıkmasa idi ona kimse birşey demezdi. Ama artık öylesine renkli ve güçlü bir start verdi ki bu yatırımın en azından Siirt hamlesini gerçekleştirmeye mahkum. Aksi takdirde hem temsil ettiği misyonun yaralanması hem de kendisine inanmış bir kalabalığın hayal kırıklığına uğramasına sebebiyet verecek. Akgündüz bugüne kadar medyanın yargısız infazına birilerinin yakında işi biter, duayenleri karşısına alan bu şahsın batması yakındır diyenleri hep şaşırttı. O hep yeni hamlelerle karşımıza çıktı. Bu projesinde de başarılı olursa tarih yazar, başaramazsa da öyle.
         <br/>
         <br/>
         Akgündüz'ün üslubu
         <br/>
         <br/>
         Fadıl Akgündüz'ün üslubundaki değişim gözden kaçacak gibi değildi. Bundan bir sene öncesinde belki de kendisine yapılan haksızlıkların da tesiri ile sert ve radikal bir üslup tercih eden Akgündüz, önceleri şiddetle tenkit ettiği bazı isimlere özenle seçilmiş sözcüklerle iltifatlarda bulundu: Bakınız şu sözler Akgündüz'e ait:
         <br/>
         <br/>
         'Biz bu yatırıma girerken birilerine düşmanlık yapmıyoruz. Bizden önce bu işe girmiş olanlardan yaşça benden büyük olanların ayağına gidecek ve yapmak istediklerimi anlatacağım.'
         <br/>
         <br/>
         'Projemizi Cumburbaşkanımız Süleyman Demirel'e anlattık. Kendileri de heyecanlandılar ve yatırımın temel atma törenine katılacaklarına söz verdiler.'
         <br/>
         <br/>
         'Biz kimseye rakip değiliz. Dünyanın küreselleştiği bir dönemde biz dünya devleri ile beraber hareket edeceğiz. Onlarla her türlü işbirliğine hazırız.'
         <br/>
         <br/>
         Fadıl Akgündüz özellikle birilerinin ısrarla 'İslami sermaye' grubuna dahil ederek suçladığı bir isim. Gereksiz soruşturmalara ve ifade vermelere muhatap oldu. Üslubundaki  yumuşaklık onun sistemle olan sorunlarını tatlılıkla halletme yolunu tercih ettiğini gösteriyor. Değişime açık olduğunun görülmesi, devletin zirvesi ile olan güzel diyaloğu Akgündüz'ün artı hanesine yazılması gereken bir puan.
         <br/>
         <br/>
         10 yılda olağanüstü mesafe aldı
         <br/>
         <br/>
         Fadıl Akgündüz'ün 1989 yılında kurduğu JetPa şirketi, geçen süre zarfında 700 bini aşan müşteriye ve 15 bini aşan ortağa ulaştı. Şimdi de kendi kategorisinde Türkiye'nin ilk dünya otomobili projesine imza atıyor.
         <br/>
         <br/>
         Hatırlanacağı gibi ilk yerli Türk otomobili diye kamuoyuna tanıtılan 'Devrim' benzin koymak unutulduğu için Meclis'in önünden kaldırılamamıştı. 196070'lere damgasını vuran Anadol'un üzerinden seneler geçti. Artık kendimizin çalıp söylemediği dönem de kapandı. Ürünlerimizi Türkiye ölçeğinde değil dünya ölçeğinde düşünmeliyiz. İMZA 700'ün özellikleri itibarı ile altyapısı global rekabet şartlarını göz önünde tutarak hazırlanmış.
         <br/>
         <br/>
         Dünya otomobil sektöründe bir otomobilin prototipi 20 ayda gerçekleştirilirken İmza'nın prototipi 6 ülkeden katılan mühendisler tarafından günde 24 saat çalışarak 7,5 ayda bitirilmiş. Yılda 100 bin adet otomobil üretilecek bir fabrikanın ardından yıllık 1 milyon adet üretim kapasiteli Batman Fabrikasının 2005 yılında faaliyete geçmesi planlanıyor.
         <br/>
         <br/>
         JetPa Motors'un Siirt fabrikası için 270 milyon dolar, Batman fabrikası için de 1,4 milyar dolarlık yatırım harcaması yapılacak. Toplam 2,7 milyar dolarlık bir yatırım olacak. Bu yatırımın 800 milyon doları özkaynaklar, 1.9 milyar doları da üretim ve satış kârlarından temin edilecek. Bölge ekonomisine, sadece Jetpa Motors'un yılda 12 milyar dolarlık hareket getireceği ve 7 milyar dolarlık ihracat sağlayacağı iddia ediliyor.
         <br/>
         <br/>
         Maliyetini düşürmek için yüksek satış adetini yakalamayı amaçlıyorlar. Bayi maliyetinden kurtulmak için de otomobili fabrikadan direkt satacaklar. Piyasada Agresif Pazarlamacı olarak ün salan Akgündüz'ün İMZA 700'ü daha piyasaya çıkmadan satabileceği bile konuşuluyor. Ayrıca internet üzerinden de satışlar yapılacak.
         <br/>
         <br/>
         Siirt projesi Batman'ın kaderini belirleyecek
         <br/>
         <br/>
         Jetpa, "İMZA 700"ü İngiliz CMAK Ltd. adlı dizayn firmasına çizdirtti. Renault Twingo, Hyundai Atos, Mercedes A karışımı bir model olan "İMZA 700" için tasarımı elektrik mühendisi olan Fadıl Akgündüz kendisi yapmış.
         <br/>
         <br/>
         İki aşamada gerekleşecek projesini 2,7 milyar dolar gibi çıtası yükseklerde bir rakamla şekillendiriyor. Benzeri projelerle kıyaslandığında bu rakam çok yüksek. Örneğin dünya devi Ford ile Koç Grubu'nun bile yeni yatırımı 500 milyon dolar dolayında gerçekleşiyor. Halen Türkiye'de kurulu 7 otomobil fabrikasının toplam kapasitesi 800 bin civarlarında. Ancak, kriz yüzünden kapasite kullanımı yüzde 40'larda. Yani Türkiye'de yılda 300 bin araba üretiliyor. Sadece Siirt'teki fabrika ile İmza markası toplam üretimin yüzde 30'unu karşılayacak.
         <br/>
         <br/>
         JETPA Motors'un İngiliz dizayn firmasına sadece iki adet prototip olarak ürettirdiği "İMZA 700"ün tanıtım şovunun canlı yayını için 8 genel, 70 tane de yerel televizyon kanalına 2 milyon dolar ödendi. Bunun dışındaki tanıtım harcamaları ise 1 milyon dolar tuttu. Yani bir gecelik şovuna harcadığı toplam para 1,5 trilyonu buluyor.
         <br/>
         <br/>
         "İMZA 700", 355 santimetre uzunluğa, 169 santimetre genişliğe ve 150 santimetre de yüksekliğe sahip. Toplam 5 ayrı modelin tasarım ve mühendislik çalışmaları ise şimdilik sürüyor.
         <br/>
         <br/>
         Logo Osmanlı tuğrası
         <br/>
         <br/>
         "İMZA 700" logosu Osmanlı padişahlarının tuğrasından geliştirildi. Reklamcılar tanıtım açısında Osmanlı'yı altyapıya almasının İMZA 700'ün avantajı olduğu fikrinde birleşiyorlar. Özellikle Sabancı'nın Osmanlı eserlerini ABD'de sergilemesi ile dünyada saygın bir konuma oturan Osmanlı devletinin prestij ve ayrıcalık açısından kullanılmaya müsait bir malzeme olduğu söyleniyor.
         <br/>
         <br/>
         "Fabrika neden Siirt'te kuruluyor, ulaşımı daha kolay bir yere kurulsa idi daha bilimsel olmaz mıydı?" sorusuna Akgündüz; "İskenderun'a kurmak ile Siirt'e kurmak arasında otomobil başına 30 dolarlık bir fark var. Maliyet ve satış açısından bu fark ihmal edilebilir bir rakam" cevabını veriyor. Zorluklar olmayacağını söylemiyor ama hiçbirisi aşılamayacak sıkıntılar değil onun açısından.
         <br/>
         <br/>
         Siirt merhalesi kendi öz kaynakları ile karşılanacak ama Batman için nihai karar Siirt'in performansına bakılarak verilecek. Siirt başarılı olursa oradan gelecek kârlarla ve ortaklardan alınacak paralarla ikinci yatırım aşamasına geçilecek. Siirt'teki başarı netleşmez ise o zaman Batman'daki proje beklemeye alınacak.
         <br/>
         <br/>
         Herkesin merak ettiği İMZA 700'ün fiyatı ise net değil. Ama Mercedes'in bu tip bir arabası var. Karşılaştırma yapıldığında ondan daha ucuz bir araba olacağı söyleniyor. Hatta yapılan gayri resmi bir hesaba göre 7500 dolar civarında olacak. Yine İMZA 700'ün bir alt ve bir üst modeli üretilerek daha geniş kitlelere ulaşmak hedefleniyor.
         <br/>
         <br/>
         Yabancıların da büyük katkısı olduğu ve dolayısı ile bu arabanın yerli olamayacağı yaklaşımına da karşı çıkan Akgündüz, hiçbir arabanın bu açıdan yerli olamayacağını söyleyerek, "Her uluslararası arabada yerliyabancı birçok kurumun yardımı alınır. İMZA 700'ün en az yüzde 75'i yerli olacak" diyor.
         <br/>
         <br/>
         Bir ilginç gelişme daha yaşandı. 29 Ekim' öncesi son MGK toplantısında Siirt OHAL kapsamından çıkartıldı. Akgündüz, bu gelişmenin kendisinin yapacağı yatırım ile yakından alâkalı olduğunu savunuyor.
         <br/>
         <br/>
         Fadıl Akgündüz'ü ister kabul edelim, ister reddedelim ama renkli bir hayat çizgisi var. 1 trilyon dolarlık ciro gibi milletin hafsalasının almadığı iddiaları hesaba katmazsak bizi şaşırtmaya devam etmesini bekliyoruz.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5530-jet-panin-kural-disi-yatirimi.html), [web.archive.org (arşiv bağlantısı)](http://web.archive.org/web/20140331075826/http://www.aksiyon.com.tr/aksiyon/haber-5530-jet-panin-kural-disi-yatirimi.html)
