# Başkası olma kendin ol

*Harun Odabaşı 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Siz kendinizi nasıl tanımlarsanız tanımlayın, esasta önemli olan karşınızdaki insanların sizi nasıl bildiğidir. '
  </font>
 </div>
 <div id="newsText">
  <font class="detail-text">
   Belli komplekslerin altında kalmış insanları bir kenara bırakacak olursak, insan kendisini üstün meziyetlerle donatılmış kabul eder. Mesela, işyerinde birtakım istekleri yerine getirilmeyen, idareciler ve arkadaşları tarafından dikkate alınmayan biri için bu durumda suçlu daima 'onlar'dır. Onlar 'beni anlamıyor', 'şu adam benim önümü kesmek istiyor', 'ben müdür olsaydım öyle mi yapardım', 'ben var ya ben...', 'ufuksuz insanlarla nereye gidilebilir ki?' gibi serzenişleri sıkça duyarız.
   <br/>
   <br/>
   'Şikayetçi' insanların anlayamadıkları, atladıkları çok önemli bir nokta var; 'Sen özündeki cevheri, pozitif potansiyeli doğru mesajlara kodlayarak karşındaki insanlara aktarabiliyor musun?' Uzun vadeli ilişki içerisinde bulunulan iş ortamlarında insanlar genelde başkaları tarafından negatif ve pozitif özellikleri ile bilinirler.  Hindi de o vakur duruşu ile birçok bilim adamına taş çıkartan bir görünüşe sahiptir. Ama hindinin özünde bir cevher var mıdır? O halde tek çözüm yolu 'Beni anlamıyorlar' ümitsizliğinden sıyrılarak, 'Beni nasıl algılıyorlar, algılama biçimlerini nasıl değiştirebilirim? sorusunun cevabını aramakta yatıyor.
   <br/>
   <br/>
   Türkiye'de yönetimin 'üstadı' kabul edilen, yerli gurulardan filozofişadamı Üzeyir Garih, insanların iş yerlerinde başkalarınca nasıl algılandığı konusunda ve bu insanların menfi yönlerini nasıl düzeltebilecekleri üzerine bir araştırma yapıyor. Bu hususta kendi icadı olan bir değerlendirme çizelgesi hazırlayarak, Alarko Holding'in üst yönetiminde uygulamaya başlıyor. Bu test sayesinde insanlar en azından başkaları tarafından nasıl algılandığını biliyor ve kendisini düzeltme ihtiyacı içerisine giriyor. Her ay yapılan bu değerlendirme testleri sayesinde kendisini başkalarına hiç sevdiremeyen kişiler orta vadede bu müessesede barınamayacağını anlayarak kendiliğinden ayrılmak durumunda kalıyorlar. Bu durum doğada varolan 'uyum'un bir ölçüde şirketlere taşınmasının da metodu oluyor.
   <br/>
   <br/>
   Üzeyir Garih bu sisteme İnsan Borsası adını takmış. Yüksek puan alanlar yoluna devam ederken, düşük puan alanlar ya kendilerini düzeltiyorlar, ya da bir süreçte takımın dışına çıkıyorlar.
   <br/>
   <br/>
   Sistem nasıl çalışıyor?
   <br/>
   <br/>
   Garih'in oluşturduğu bu sistem özetle şöyle:
   <br/>
   <br/>
   İşyerinde birbiri ile yakın ilişki içersinde olanlardan 10'ar kişilik gruplar oluşturulur. Bu 10 kişiyi bir araya getiren birimde, bazı değer yargıları belirlenir. Yapılan bir listenin sol tarafına değer yargılarını, sağ tarafına da bu değer yargılarına 10 üzerinden verilen ağırlık notunu koyun. Yönetici, kişinin  grup arkadaşları ile konuşarak onun 'çalışkanlık' notunun değerini karara bağlar. Diğer karakterler de aynı şekilde belirlenerek ağırlık notları verilir. Bunu yaptıktan sonra gizli olarak diğer dokuz kişinin ismi yazılı olan bu kağıdı idareci, diğer arkadaşlarına dağıtır; yanında da birden beşe kadar notlar olur. Siz dokuz arkadaşınızı değerlendireceksiniz. Mesela; ne kadar çalışkan? 5 üzerinden 3 rakamının üzerine işaret koyacaksınız. Böylece insanların sizi nasıl gördüğünü öğrenmiş oluyorsunuz. Siz istediğiniz kadar çok iyi bir insan olun; önemli değil. Asıl olan sizin onlar nezdindeki görüntünüz. Böylece kendinizi denetlemiş oluyorsunuz; bunu her altı ayda bir yapın. Sistemin kontrolü açısından bu önemli.
   <br/>
   <br/>
   İkinci kademede, bu on kişiye verilen notlar, herkes tarafından bilinecek şekilde açıklanıyor. Bütün şahısların doldurduğu formlar bir kutuya konuluyor ve herkes diğerlerinin notunu görebiliyor. Bir sekreter gelip sizden gelen dokuz tanesinin değerlendirmesini yapıyor ve ortalamasını bulup size eğrisini veriyor. Bu on kişi birbirinin ne olduğunu görebiliyor ve dolayısıyla bir  rekabet başlıyor. Puanına göre herkes kendisine çekidüzen veriyor. Diyelim gereksiz konuşuyor, verilen düşük puanla susmayı tercih ederek denge politikası güdülmüş oluyor.
   <br/>
   <br/>
   Üçüncü kademe ise, bilgisayar aşamasıdır. Bu bilgileri bilgisayara yüklüyorsunuz. Böylece günün her anı istediğiniz kişiye not verebilme şansınız doğuyor.  Bünye içindeki haberleşme sisteminde, intranet'te (bünye içindeki internet) arkadaşınızın notunu etkileyebiliyorsunuz. Diyelim ki, bugün işe giyimine dikkat göstermeden geldi; hemen notunu düşürebiliyorsunuz. Her an not verebilirsiniz. Böylece büronuzda ya da işyerinizde tatlı bir rekabet başlamış oluyor. İnsanlar en altta kalmamak için devamlı bir yarış içinde çalışıyor. Notunuz her ay çok düşük oluyorsa biliniz ki siz iyi bir insan olduğunuzu düşünseniz bile grup içinde uyumlu biri değilsiniz.. İstifa edebilirsiniz!
   <br/>
   <br/>
   Korku ortamı, yetenekleri bastırır
   <br/>
   <br/>
   İnsanlar yeteneklerini her zaman açığa vurmazlar. İnsanlar bir şeylerin riskli olduğunu algıladıklarında içlerine kapanırlar. Çalışanların içe kapandığı bir müessese de içine kapanır, yaratıcılığını kaybeder. Çalışanların fikirlerini ifade ettiği ve hayata geçirdiği, yeni prosesler meydana getirdiği ortamlar oluşturmak sanıldığı kadar kolay olmadığı gibi sanıldığı kadar zor da değildir.
   <br/>
   <br/>
   Çalışanların düşüncelerine değer verilmeyen işletmelerde hareketlilik de olmadığından içten içe bir çürüme kaçınılmaz hale gelir. Yeniliklerle uğraşmayan insanlar birbirleri ile uğraşmaya, amirlerinin dedikodusunu yapmaya başlarlar. Bir üretme ortamı yerine  sorunlu bir mekan ortaya çıkar. Bu tip müesseselerde, işten çıkma, işten çıkarılma, en ufak fırsatta başka bir şirkete kaçma durumları çok görülür.
   <br/>
   <br/>
   Şirket şahıslarla temsil edilir
   <br/>
   <br/>
   Bir müessese veya bir fikir şahıslarla temsil edilir. Dolayısı ile şirketin kalitesini şirketteki yöneticilerin karakteri ve o karakter çerçevesinde oluşan ortam belirler. Bu konuda izlenmesi gereken en keskin yöntemlerden biri, insanların benlik duygularını denetim altında tutmaktır. Fakat bu yanlış uygulanırsa bir paradoksa da dönüşebilir. İnsanların yaratıcı benliklerini ortaya çıkaralım derken diğer taraftan nasıl olacak da zararlı benlik duygularını kontrol altında tutacağız.  Bu iki olgu kendiliğinden bir itme gücüne sahiptir ve hemen bir gerilim hattının oluşması doğaldır.  Bu durumda yapılması gereken tek şey kişisel egoyu kollektif egoya taşımaktır. Yani Doğan Cüceloğlu'nun nefis tespitlerinde ifadesini bulan 'İçimizdeki Biz'i ortaya çıkartmak meselesi... Burada 'ben'in ortadan kalkmasından bahsetmiyoruz. Ben yine var olacak ama şirketin menfaatleri ile bir çizgide buluşarak. Burada lidere büyük sorumluluklar düşüyor. Eğer gerçek bir liderseniz çalışanlara 'Biz' şuurunu vermek size düşer. Burada liderlik illa patron, müdür manasında algılanmamalıdır. Lider ruhlu insan her hal ve şartta liderliğin gerektirdiği özelliklere sahiptir.
   <br/>
   <br/>
   Bu noktada herkesin  evliya olmasını, bütün benlik baskılarından sıyrılarak şeffallaşmasını bekleyemezsiniz. Her insanı beklentileri ile, hedefleri ile, maddi manevi realiteleri ile kabul etmek ilerde hayal kırıklığına uğranmaması açısından önemlidir. Yukarıdaki satırlarda kastedilen de zaten bu değildir. Kastedilen, kişinin egosunun mümkün olduğunca şirketin içine çekilmesidir.
   <br/>
   <br/>
   Örgüt Şeması faydalı mı?
   <br/>
   <br/>
   Bir şirkette hazırlanan örgüt şemaları o şirkette adeta kabiliyetleri de kutu içine alma anlamına geliyor. İnsanlar şemadaki kutu içerisindeki yerlerine bakarak yetki, üretkenlik, sorumluluk gibi niteliklerini o kutunun içerisine hapsetme yoluna gidiyor. Artık onlar kutudaki yerlerini savunmaya, yetkileri hususunda ahkam kesmeye, alt birimse üst birime karşı haklarını genişletmeye çalışır. Bu şemalar zaman içerisinde öyle bir genetik kodlama oluşturuyor ki bunlarla mücadele etmek ve bu zihniyeti değiştirmek çok zorlaşıyor.
   <br/>
   <br/>
   Herkesin şeref duyduğu bir görevi olmalıdır
   <br/>
   <br/>
   Bir işletmede fonksiyonları birbirinden farklı insanlar çalışır. Ama onların hepsinin görevi  müesseseye üzerlerine düşen görev çerçevesinde katkı sağlamaktır. Örneğin bir gazetede makamlar vardır; muhabir, yazı işleri müdürü, haber müdürü, şef, editör gibi... Bir de o müessesenin temizlik işlerine bakanlar vardır. Diğerleri kendilerine bir kartvizit yaptırırlar ve isimlerinin altına unvanlarını yazarlar. Peki temizlik işini yapan çalışanın da bir kartviziti olmasını ve isminin altında 'Temizlik Yöneticisi' yazmasını nasıl karşılarsınız. Evet yanlış okumadınız, yani  temizlik yapan arkadaşınız da o işletmenin temizliğini yönetmiyor mu?
   <br/>
   <br/>
   Başarısızlıktan korkmayın, başarısızlık öğretir
   <br/>
   <br/>
   Güven verici bir ortamın oluşturulması tabii ki sadece gereksiz örgütsel sınırların kaldırılmasından ibaret değildir. Firmadaki üretkenlik için sistemin bütününün gözden geçirilmesi lazımdır. Hatta bazen başarıların ortaya çıkması için başarısızlıklara izin vermek, bazen başarısızlığı alkışlamak gerekebilir.
   <br/>
   <br/>
   Çalışanların güven duygusunu zedelememek titizlik gerektirir. Lider empatik yeteneğini kullanarak alınan kararların çalışanlar bünyesinde nasıl bir tesir icra edeceğini hesaplayabilmelidir. Örneğin her maaş artışı döneminde işten çıkarma gündeme getiriliyor ve çalışanlar da bu durumu bir sindirme hareketi olarak algılıyor ve maaş artışına ses çıkarılmaması için baskı yapıldığını düşünüyorlarsa, liderin yaklaşımı ne kadar pozitif olursa olsun çalışanların müesseseye olan güvenleri zedeleniyor demektir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3956-baskasi-olma-kendin-ol.html), [web.archive.org (arşiv bağlantısı)](http://web.archive.org/web/20121001023120/http://www.aksiyon.com.tr:80/aksiyon/haber-3956-baskasi-olma-kendin-ol.html)
