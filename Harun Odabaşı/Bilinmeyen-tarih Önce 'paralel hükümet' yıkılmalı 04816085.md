# Önce ‘paralel hükümet’ yıkılmalı

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20031103212131im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103212131im_/http://www.aksiyon.com.tr/resim/34/24.jpg" vspace="5"/>
  </p>
 </font>
 <font class="content">
  İtalya’nın en önemli bankası Banco Ambrosiano üzerinde 1.3 milyar doların takibi P2 Skandalı’nı ortaya çıkardı. Türkiye’de ise bu para daha büyük. İtalya’daki ‘Paralel Hükümet’in benzerinin Türkiye’de de olma ihtimali var. Bankaların İtalya benzeri bir finansman yapısı sözkonusu ise paranın izini takip ederek bu organizasyonu ortaya çıkarmak gerekiyor.
 </font>
 <p>
  <font class="content">
   Süleyman Yaşar... Harward Üniversitesi Kamu Yönetimi mezunu. 6 sene Hazine Müsteşarlığı’nda uzman olarak çalıştı ve Toplu Konut İdaresi Başkan Yardımcılığı yaptı. Vahit Erdem, Bülent Gültekin, Cengiz İsrafil ve Saadettin Tantan ile bir dönem birlikte çalıştılar. 4 yıldır Yeditepe Üniversitesi’nde öğretim görevlisi olarak çalışıyor. Makro İktisat uzmanı olan Süleyman Yaşar; İtalya’nın, ekonomik büyümeye geçmeden, 1980’lerin başında yaptığı yolsuzluk operasyonunu inceledi. P2 Mason Locası’nı, batışı ile büyük fırtınalar koparan ve Pandora’nın kutusunu açan İtalya’nın en büyük bankası Banco Ambrosiano skandalını araştırdı. P2 Locası çatısı altında kurulan, 931 kişiden oluşan ‘Paralel Hükümet’ sisteminin uluslararası uzantıları olduğunu iddia eden Süleyman Yaşar, Türkiye’de yolsuzlukla mücadelenin kişiler bazında kalması halinde eksik olacağını ve bu anlamda ‘Paralel Hükümet’in deşifre edilmesi gerektiğini, aksi takdirde bataklığın kurumayacağını ve zamanla yeni batık bankaların ortaya çıkacağını savunuyor. Yaşar’a göre AKP yolsuzlukla mücadeleyi İtalya ölçeğinde tutmaz ise kesin sonuç alması çok zor.
   <br/>
   <br/>
   —Türkiye’de T.C. tarihinin en büyük yolsuzluk operasyonu yapıldı. Birilerinin canlarının yakıldığını gördük. Gelinen noktada kimse hapiste kalmadı. Yolsuzlukla mücadelede doğru soruların sorulup, doğru cevapların alındığını düşünüyor musunuz?
   <br/>
   <br/>
   Doğru soruların sorulması için devlette yeterli bilgi var. Ve herkes bunu biliyor. Sadece devlette değil, kamuoyunda da medya aracılığı ile yansımış birçok bilgi var. Bankalarda batırılan kayıp para miktarı 24 milyar dolar seviyesinde. Bu paranın 7,9 milyar doları özel bankalar, 16 milyar doları da kamu bankaları tarafından batırıldı. İtalya’nın en önemli bankası Banco Ambrosiano üzerinde 1.3 milyar doların takibi P2 Skandalı’nı ortaya çıkardı. Türkiye’de bu para daha büyük. Bankaların belli şubeleri uluslararası finans merkezlerinde kurulmamış. Çok enteresan yerlerde kurulmuş. Yani Latin Amerika’da ve çeşitli adacıklarda kurulmuş. Dolayısı ile İtalya’nın en büyük bankası yolsuzluk ve kara para çarkının içine sürüklenmiş. İtalya’daki ‘Paralel Hükümet’in benzerinin Türkiye’de de olma ihtimali var. Bankaların İtalya benzeri bir finansman yapısı sözkonusu ise paranın izini takip ederek bu organizasyonu ortaya çıkarmak gerekiyor.
   <br/>
   <br/>
   —Şu ana kadar böyle bir yolsuzluk cemaati ortaya çıkartılmadı. Her koyun kendi bacağından asıldı. Bireysel soygunlar gibi değerlendirildi?
   <br/>
   <br/>
   Evet. Belli bir yere geldi ve kesildi. Türkiye’de işlenen suçlar tekil olarak değerlendirildi. Ama büyük çaplı yolsuzluklar tek başına yapılamaz. Uluslararası İktisat literatürüne girdi bu konu. Ulusal ve uluslararası düzeyde bankacılık konusunun regüle edilebilmesi için bu tip kirli yapıların ortaya çıkarılması ve temizlinmesi gerekiyor. Konu sadece kara para ile mücadele etme değil; makro iktisat açısından sistemin dengeli yürümesini istiyorsanız, bu temizlik şart. İnsanların ceza alması, hapiste yatması kamu vicdanı açısından önemli olabilir; ama beni bu anlamda fazla ilgilendirmiyor. Sistemin yürüyebilmesi için kirli organizasyonların çökertilmesi lâzım; aksi takdirde sistem işlemiyor. Yolsuzluk, ekonominin büyümemesini ve işsizliği netice veriyor. Olay polisiye bir olay değil, iktisadi bir olay. Polisiye ayağı da mutlaka önemli; ama daha önemlisi olayların bir daha tekrarlanmamasını sağlayacak yapının oluşturulmasıdır.
   <br/>
   <br/>
   —Türkiye’de birkaç kişi hapiste yatırıldı; ama bir türlü kayıp paralar ortaya çıkarılamadı. Nerede hata yapıldı?
   <br/>
   <br/>
   Kişiler hapse atılmadan önce, hortumlanan paranın geriye getirilmesi için uğraş verilmeliydi. Ekonomik suça ekonomik ceza prensibi ile paranın takibi sağlanmalıydı. Bu miktarda parayı götürenler zaten bir süre hapiste yatmayı göze almıştı. Hapis onlar için rezalet bir sonuç değil, esas sıkıntıları paralarının geri alınmasında ortaya çıkacaktı. Gereken cezayı yattı ve her şey bitti. Hukuki sistem buna müsait.
   <br/>
   <br/>
   —Peki bu para nerede?
   <br/>
   <br/>
   Belli değil. Yurtdışında olabilir. Kötü yönetilmiş ve kaybolmuş olabilir. Kendi mal varlıkları içerisinde olabilir.
   <br/>
   <br/>
   —Kemal Derviş döneminde kayıp paraların geri alınması için müteselsil sorumluluk getirilmeye çalışıldı; Anayasanın ruhuna aykırı bulunarak uygulama imkanı bulunamadı?
   <br/>
   <br/>
   Bu önemli bir adımdı; ama olmadı. Kaybolan paranın geri getirilmesi için birtakım sert önlemlere gidilebilmeliydi. Banka krizi patladığı sırada dikkat ederseniz IMF’nin ‘Kamu bankalarında batırılan paranın miktarı bize doğru olarak bildirilmedi’ şeklinde bir açıklaması oldu. Kamu bankalarından çekilen para kamudan kamuya borç şeklinde gösterilip IMF’ye bildirilmemiş ve hesap kapatılmış gösterildi. Hazine’de kamudan kamuya borç şeklinde sıklıkla gösterilen ve alışkanlık haline gelmiş bir metod var. Bu metod doğru değil. Kamu bankası bu parayı vatandaştan topluyor. Kurulan stand—by anlaşmasının ilk modelinde 4 milyar dolarlık bir kredi ile krizden çıkılacağı varsayıldı. Halbuki dünyada sabit kur sistemini uygulayıp başaran sadece iki ülke var: İsrail ve Meksika. Bu iki ülkenin kendine has özellikleri var. İsrail 1985’te küçük ekonomisi için 10 milyar dolar, Meksika da 40 milyar dolar aldı. Türkiye ise doğru bilgiyi vermeyerek 4 milyar dolar ile yola çıktı.
   <br/>
   <br/>
   —IMF daha sonra bu paraların nerelere verildiğini sormadı mı?
   <br/>
   <br/>
   Sordu ama sübvansiyon olarak aktarıldığı söylendi. Hangi kişi ya da kurumlara kredi olarak aktarıldığı, hangi kriterlere göre dağıtıldığı kalem kalem açıklanmadı.
   <br/>
   <br/>
   —Pamukbank’a el konulması hadisesinde müdahil oldu. Hububat ve fındık fiyatına karışan IMF 24 milyar dolarlık batık paranın peşine düşmüyor. Bunun sebebi ne?
   <br/>
   <br/>
   IMF batık bankalardaki paralar kime verildi ise alınmalı diye bir performans kriteri koymalı. IMF’ye sormak lazım bunu. İşte kara para olayının polisiye tedbirin ötesinde ekonomik bir hadise olduğunu burada da görüyoruz. O paralar eğer yurtdışına gitti ise o zaman Batı bankalarının keyfi yerine geliyor. Kara para yurtdışına çıkarsa ses çıkarmıyorlar; ama Türkiye’ye gelirse bağırıyorlar. Peki sormak lazım senin ülkende iken niye kara para değildi? Objektiflik yok. IMF benim üstüme vazife değil diyerek sıyrılamaz bu işten.
   <br/>
   <br/>
   —Hapiste kimse kalmadığına göre defter kapatılmış gibi görünüyor?
   <br/>
   <br/>
   Bu para alınmalı. Şöyle ya da böyle alınmalı. AK Parti bunu başarabilir.
   <br/>
   <br/>
   —Alınmaz ise ne olur?
   <br/>
   <br/>
   Merkez Bankası’nın kısa vadeli avans hesabı yasal olarak kaldırıldı. Fakat şu anda Hazine’nin Merkez Bankası’na 28 katrilyon borcu var. Kemal Derviş’in yaptığı düzenlemeler sonrasında Hazine kısa vadeli avans kullanmadı ama buna karşılık Hazine bonosu ve tahvil verdi MB’na. Gene açıktan para basılmış oldu. Bir taraf düzeltiliyor derken aynı şeyi başka bir yolla gerçekleştirdi. Enflasyonist baskı yapacak artış gerçekleşti. Bundan kimse söz etmiyor. Hazine bu borcunu ödemediği müddetçe yara kapanmayacak ve borçlar çevirme şeklinde katlanarak büyüyüp sistemin tıkanacağı noktaya kadar gidilecek. Çünkü ekonomik maliyet değişmiyor.
   <br/>
   <br/>
   —AK Parti’nin yolsuzluklarla mücadele etme şansı var mı?
   <br/>
   <br/>
   Başlangıç noktası itibarı ile çok büyük şansı var. Güçlü bir şekilde tek başına iktidara geldi. Hatta geriye dönük yasalar bile çıkarabilir. Ne engeli var? Makable şamil olmaz şeklinde geriye yürümez anlamına gelen bir hukuk kuralı vardır. Ama bir yolsuzluk yapıldı ise bu miktarı hileli bir şekilde elde edenlerden hesap sormak için birtakım özel yasalar çıkarılabilir. Aslında mevcut sistemde bile üzerine gittiği takdirde almaması için sebep görmüyorum.
   <br/>
   <br/>
   —AKP yolsuzlukların üzerine gittiği takdirde, elindeki medyayı da kullanma gücüne sahip çaplı bir cephe bulacak. Bu yıpratıcı süreci göğüsleyebilirler mi?
   <br/>
   <br/>
   AKP eğer kalıcı olmak istiyorsa bunu yapmak zorunda. 1990’lı yıllardan itibaren siyasiler devletin kaynaklarını ciddi ölçüde yağmaladılar. Bunu çözmediği zaman o da kalıcı olamaz. CHP de bir muhalefet partisi olarak AKP’yi yolsuzluklarla mücadelede destekleyecek.
   <br/>
   <br/>
   —Yolsuzluklarla mücadele hususunda Saadettin Tantan bile şeffaf olamadı. Tapınak Şövalyeleri, Gümüşsuyu’ndaki banker gibi şifreli ifadeler kullandı.
   <br/>
   <br/>
   Bu şifreli ifadelerde Türkiye’de de İtalya’daki P2 Locası gibi bir yapının olduğu görülüyor. 923 kişi yargılandı ve örgüt dağıtıldı. Ve İtalya işte bu noktadan itibaren büyümeye geçti ve istihdamını artırdı. Tantan’ın niçin şifreli konuştuğunu bilmiyorum ama sıkınıtlar açıkça kamuoyunun önüne konmalı. İtalya’dan bu konuda öğrenilecek çok şey var. Türkiye’de çok büyük miktarda para yurtdışına çıkıyor. Kazanılan para Türkiye’de durmuyor.
   <br/>
   <br/>
   —Bankacılık sisteminin şimdiki durumunu nasıl görüyorsunuz?
   <br/>
   <br/>
   Türkiye’nin kısa vadeli sermaye hareketlerinden etkilenmemesi için bankacılık sisteminin güçlenmesi gerekiyor. Bunun için de sermaye yeterlilik rasyosunun bütün bankalar tarafından tutturulması şart. Aksi takdirde sistemden çıkarılmalı. İkinci olarak cari işlemler dengesini tutturup Türkiye’nin milli gelirinin yüzde 2,5’inin üzerine çıkarmamak gerekiyor. Bunun için de reel kur politikası uygulamanız gerekiyor. Reel kur politikası içinse ticarete konu mal üretmeniz şart. Kurunuz reel kur değilse ticarete konu olmayan mal ve hizmet üretiminde ihtisaslaşıyorsunuz.
   <br/>
   <br/>
   —Yeni hükümet üretim ayağı üzerinde çok duruyor.
   <br/>
   <br/>
   Ama 15 bin km yol deyince bunu her yerde yapmak doğru değil. Konya—Ankara, Eskişehir—Sakarya yolu makul. Çanakkale köprüsü de yapılabilir. 300 milyon dolarlık bir proje. Belki birkaç yer daha var. Ama başka nereye yapacaksınız? Belli bir noktadan sonra anlamsızlaşıyor ve kaynak israfı ortaya çıkmaya başlıyor. Onun yerine bu parayı ihracata dönük sanayiye aktarırsanız bu çok daha kalıcı olur.
   <br/>
   <br/>
   —Merkez Bankası, dolar 1 milyon 505 bin liraya geldiğinde müdahale etti. Bu, dalgalı kur sistemini ortadan kaldırır mı?
   <br/>
   <br/>
   MB’nın kafasında bir bant vardı ve bu ölçek içinde müdahale etmesi doğru idi. MB’nın yanlışı şu: Yılbaşına kadar kura müdahale etmeyeceği anlamına gelen gereksiz açıklamalar yaptı. O zaman ben nereden bileceğim bu durumun spekülatörler tarafından bilinçli olarak kullanılmayacağını. Bankaların ellerinde bol miktarda Hazine bonosu var. Onlar dönüş tarihlerine göre kuru düşük tutarlar ve bonoların vadesi geldikten sonra dolar alıp ardından dövizi yükseltiyorlar. Geçmişte oldu bunlar ve haksız kazanç sağlandı. Merkez Bankası elbette buna müsaade etmemeli. Doların düşük olmasından Hazine’nin de belli faydaları olabilir; ama karşı taraf da bundan aşırı derecede fayda sağlıyor. Dalgalı kur zaten sıcak paraya karşı bir sübaptır. Gelecek değişken olduğu için kısa vadeli girenler çıkamayacağından çekinir. Sabit kur sıcak paracıların çok sevdiği bir kurdur. Dalgalı kurdan sapılmamalı.
   <br/>
   <br/>
   —Spekülasyon sık sık yapılıyor mu?
   <br/>
   <br/>
   Geçen mayıs ayında dolar düştü, faizler düştü. Ardından birden bire yeniden dolar ve faiz yükseldi. Ne oldu diye bakıyorsunuz, elle tutulur bir sebep yok. Başbakanın hastalığına bağlandı. Spekülasyon işte budur. Türkiye’nin 100 milyar dolarlık döviz üzerinden işlem hacmi var. 40 milyon dolar ile piyasanın alt üst olmasına izin verilemez. Dolayısı ile MB’nın yerinde müdahalelerini desteklemek lazım.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2219), [web.archive.org (arşiv bağlantısı)](http://web.archive.org/web/20031103212131/http://www.aksiyon.com.tr:80/detay.php?id=2219)
