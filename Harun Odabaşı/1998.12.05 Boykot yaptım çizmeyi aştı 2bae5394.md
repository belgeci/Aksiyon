# Boykot yaptım çizmeyi aştı

*Harun Odabaşı 1998.12.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vur deyince öldürüyoruz. İtalya biz Türklere yapmaması gereken birşey yaptı ve o bildik 'Türk ihanet etmez, ihaneti de affetmez' sloganı ile İtalyan mallarına öyle bir boykot başlattık ki
  </font>
 </div>
 <div id="newsText">
  <font class="detail-text">
   görmeyin gitsin. 30 bin kişinin katili terörist Öcalan'ı Türkiye'ye iade etmediği için ne İtalya'nın meşhur makarnası kaldı, ne elbisesi, ne ayakkabısı, ne de otomobili. Yemezük, binmezük, giymezük... İyi de o bayrak yakmalar, araba taşlamalar, masum portakal kasalarını ayaklar altında çiğnemeler ne oluyor? Afferin bize... Üçüncü dünya ülkelerindekine benzer pratesto biçimimizle haklı davamızda haksız duruma düşmeyi iyi başardık. Bu arada İtalya 1997 yılı rakamları ile 238 milyar dolar ihracat gerçekleştirmiş. Bu ihracatın 4 milyar 317 milyon doları Türkiye'ye gerçekleşmiş. İthalatı 208.296 milyar dolar, bunun 1.377 milyar doları Türkiye'den. Kişi başına milli geliri 21 bin dolar. Türkiye'nin ihracatı ise geçen sene 26 milyar dolar, ithalatı 48 milyar dolar. Bu minik ticari cüssemizle İtalya'yı korkutmamız ne kadar olası pek anlaşılamıyor.
   <br/>
   <br/>
   5 bin işyeri ekmek yiyor
   <br/>
   <br/>
   Galiba unuttuğumuz bir şey vardı ve yine aklımıza sonradan geldi: Türkiye zannedildiğinden daha fazla Avrupa'nın ve küreselleşen dünyanın bir parçası. İtalya sadece Türkiye'ye mal gönderen bir ülke konumunda değil, Türkiye'de üretim yapan, istihdam açan ve Türkiye'den ürün ithal eden bir ülke. Ve gayrı resmi rakamlara göre 5 bin civarında Türk işyeri İtalyan mamülleri üretiyor. Benetton'un Türkiye'de üretildiğini biliyor muydunuz? Ya da Pirelli'nin, TofaşFiat'ın İtalyan lisanslı olduğunu... Samsun'da mütevazı bir tekstilcinin atelyesinde dünyada ünlülerin giydiği Benetton kazakları üretiliyor. Yani boykot, dönüp dolaşıp Türk insanını vurmaya başladı.
   <br/>
   <br/>
   'İşyerine kilit mi vurayım?'
   <br/>
   <br/>
   Anadolu'da bir ayakkabı üreticisi üretim makinelerini İtalya'dan aldığı gibi, ürettiminin çoğunun fason olduğunu ve üretim hacminin önemli bir kısmının İtalyan markalı bir ayakkabıya ayrıldığını anlatıyor. Haklı olarak soruyor: 'Şimdi ben ülkemi sevmek adına fabrikamı kapatmalı mıyım? Kepenkleri indirmeli miyim? Böyle yapınca ülkeme daha çok mu hizmet edeceğim?'
   <br/>
   <br/>
   İşler bir kere daha ters tepmeye başladı. Atalarımızın öfkeyle kalkan ziyanla oturur sözü bir kere daha doğruluğunu ispat etti. Duyarlı olmakla Türk vakârına yakışmayan sokak hareketleri arasındaki farkı yeni yeni anlıyorduk. Önceden söylenen şahince sözler, yerini îtidâle bıraktı. Şimdi devletin en tepesindeki zâttan başlayarak ticaret odaları başkanları, üretici firmalar tepki dozunun fazla abartılmaması gerektiğinden bahsediyor. Testi kırıldıktan, itibarımız beş para edildikten sonra tabii.
   <br/>
   <br/>
   Bugün Türkiye'de 154 İtalyan firması var. Otomotiv, tekstil, beyaz ve elektronik eşya gibi sektörlerde Türkİtalyan firmaları yıllar öncesine dayanan ortaklıklar kurmuş. Türkiye İtalya üzerinde etkili olmayı istiyorsa bu ortaklarla ilişkilerini geliştirerek İtalyan hükümeti üzerinde etkili olmayı deneyebilir.
   <br/>
   <br/>
   Aldante, Veronelli, Pastavilla, Barilla
   <br/>
   <br/>
   Türkiye'nin makarna pazarında sürekli artan bir paya sahip olan Aldante, Veronelli, Pastavilla, Barilla gibi firmalar boykota hedef olmaktan dolayı tedirgin ve üzgünler. Çünkü onlar sermayeleri, sahipleri ve çalışanları ile yüzde yüz Türk firmaları, ancak satışlarını artırır diye seçtikleri İtalyan isimleri şimdi başlarına dert oldu. Firma sahipleri haykırıyor; 'Aman bizler yerli firmayız. Sermayemiz, üretimimiz yerli.' Ürünlerine yabancı marka koyarak İtalyan firmalarının en büyük rakibi olduklarını da belirtiyorlar ayrıca.
   <br/>
   <br/>
   Koç'un 33 yıllık ortağı FİAT
   <br/>
   <br/>
   Tabii iş adamlarımız içerisinde yapıcı ve tutarlı çalışmalar yapanlar da oldu: Örneğin Koç Holding Başkanı Rahmi Koç, İtalyan otomotiv devi Fiat'ın Başkanı Paolo Fresco'ya bir mektup göndererek, İtalya'da yakalanan terörist ve kanun dışı PKK'nın başı Abdullah Öcalan'ın Türkiye'ye iadesi konusunda gerekli teşebbüslerde bulunmasını ve elinden geleni yapmasını istedi. Koç mektubunda, 33 yıllık ortağı Fiat'ın İtalyan Ticaret ve Endüstri Bakanlıkları başta olmak üzere İtalyan hükümeti nezdinde gerekli teşebbüslerde bulunarak hükümetin objektif davranmasının temini, ulusal ve uluslararası terörden çok çile çekmiş bir millet olarak İtalyan halkının bu kanun dışı durumdan kurtulması ve Interpol tarafından aranmakta olan Apo'nun gerekli hukuki zeminde yargılanabilmesi için Türkiye'ye iadesi konusunda bütün girişimlerin yapılmasını talep etti.
   <br/>
   <br/>
   5 bin 500 Türk işçisinin çalıştığı TOFAŞ'ta tepkilerden nasibini alanlardan. Ancak firma yetkilileri TOFAŞ'ın Türk malı ürettiğini mallarının üzerinde 'Made in Türkiye' yazdığını ancak Fiat lisansı ile çalıştıklarını söylüyorlar. Yetkililer, 'Fiat şemsiyesi altında olması ürünümüzü İtalyan malı yapmıyor. İtalyan malı diye Tofaş otomobilleri alınmazsa, üretim düşer. İnsanlarımız işsiz kalırsa, Türkiye'ye zarar vermiş olmaz mıyız?' diye soruyor.
   <br/>
   <br/>
   ASO: Boykot değil lobicilik şart
   <br/>
   <br/>
   Konuya hissi yaklaşmayıp akılcı yöntemler öneren kişilerin başında Ankara Sanayi Odası Başkanı Zafer Çağlayan geliyor. Çağlayan daha boykotun ilk başladığı günlerde İtalya'nın dünyada büyük bir ekonomik güç olduğunu, bu konuda 'astık, kestik, sizden mal almıyoruz' gibi sözlerin ciddiye alınmaması gerektiğini savundu. İtalya ve Apo sorununun diplomatik temaslarla çözümlenmesi gerektiğine işaret eden Çağlayan, 'İtalyan işadamlarının bire bir markaja alınarak, bu meseleyi kendi parlamenterlerine anlatmaları ve lobi oluşturmaları konusunda onlara baskı yapılması lazım' diyor.
   <br/>
   <br/>
   Çağlayan, iş aleminin popülist davranışa girerek "ben mal almayacağım, mal satmayacağım, yasaklayalım" şeklindeki yanlış ifadeleri kullanmasının yanlış olacağına değindi.
   <br/>
   <br/>
   Boykot bitsin
   <br/>
   <br/>
   İzmir Ticaret Odası (İZTO) Yönetim Kurulu Başkanı Ekrem Demirtaş, boykotun amacına ulaştığını, gelinen noktadan sonra daha fazla sürdürülmesinin bir anlamı olmadığını söylüyor.
   <br/>
   <br/>
   İtalya ile dostluk çerçevesinde ticaretin sürdürülmesinin zorunluluk olduğuna dikkat çeken Demirtaş, 'Türkiye bundan sonra siyasi ve hukuki platformda mücadelesini sürdürmelidir. Ulusal davalarda Türkiye'nin tek vücut olduğunu tüm dünya gördü' diyor.
   <br/>
   <br/>
   Gelinen noktada yeni değerlendirmeler yapılması gerektiğini dile getiren Demirtaş, İtalya'ya yönelik her türlü tepki ve boykot girişimine son verme zamanı geldiğini, ekonomik boykotu ilk dile getiren kurumlardan biri olduklarını ancak bundan sonrasının amacı aşacağını anlatıyor.
   <br/>
   <br/>
   Avrupa Birliği'ne Türkiye'nin alınması için İtalya'nın destek verdiğini hatırlatan Demirtaş, 'Ayrıca dış ticarette en önemli 3 partnerimizden birisidir. Boykot girişimlerinin sürmesi, her iki taraf ekonomisine telafi edilmez zararlar verecektir' diyor.
   <br/>
   <br/>
   İtalya serin kanlıydı
   <br/>
   <br/>
   Bu arada tehlikeli bir gelişme daha oldu ve İtalya Dışişleri Bakanı Lamberto Dini, misilleme îmâsında bulundu. Dini, 'İtalya, Türkiye'nin ekonomik yaptırımlarına gereği görüldüğü gibi tepki gösterecektir' uyarısında bulundu. Son gelişmeleri değerlendiren Dini, Türkiye'nin bu konuda tavrını değiştirmediği takdirde yasal işlemleri gündeme getirebileceklerini, ancak şu aşamada tepkiden kaçındıklarını ve gelişmeleri izleyeceklerini belirtti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4447-34-boykot-yaptim-cizmeyi-asti.html), [web.archive.org (arşiv bağlantısı)](http://web.archive.org/web/20140725020637/http://www.aksiyon.com.tr:80/aksiyon/haber-4447-34-boykot-yaptim-cizmeyi-asti.html)
