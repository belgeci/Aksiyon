# Ölüm bizi ayırana kadar...

*Harun Odabaşı 2002.06.24*

<div bgcolor="#FFFEF6">
 <font>
  <img border="0" height="1" src="/web/20060104145818im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20060104145818im_/http://www.aksiyon.com.tr/resim/394/musteri.jpg" vspace="5"/>
  </p>
 </font>
 <font class="content">
  “Satılan mal geri alınmaz” lafı nostaljik cümleler arasında yerini alırken müşteriyi yere göğe sığdıramayan satış profesyonelleri ona önce işveren dediler, bunu yeterli bulmayınca da kral yaptılar. Firmalar şimdi müşteriyi firmanın ortağı yapmak için yollar arıyor.
  <br/>
  Eşi kalp krizi geçiren bir kadın ne yapar? İlk akla gelen Hızır Acil Servisi arayıp bir ambulans istemesidir herhalde. Bunun yerine Omo Kadınlar Klübü’nün danışma hattını arayıp yardım isterse ne düşünürsünüz?
 </font>
 <p>
  <font class="content">
   Başarılı olmanın şampiyon olmakla eş değer tutulduğu futbol arenasında başarısız görülen BJK Başkanı  Serdar Bilgili, güçlü rakibi Hasan Arat karşısında ezici üstünlükle yeniden başkan seçiliyordu. Ya da maddi sorunu olmayan bir kadın niçin bir deterjanla banyo yapma ihtiyacı hisseder?
   <br/>
   <br/>
   Yukarıda bahsedilen üç örneğin ortak bir paydası var: Aşırı bulunsun ya da bulunmasın ‘müşteri sadakati’ sağlandığı takdirde artık müşteri o ürünü, kişiyi ya da şirketi kendisinden bir parça kabul ediyor ve asla ona ihanet etmek istemiyor.
   <br/>
   <br/>
   Müşteri kavramı son 10 senede devrim niteliğinde bir anlam değişimine uğradı. ‘Satılan mal geri alınmaz’ lafı nostalji yaparken kullanılan bir cümle olurken, müşteriyi yere göğe sığdıramayan satış profesyonelleri ona önce işveren dediler, bunu yeterli bulmayınca da kral yaptılar.
   <br/>
   <br/>
   ‘Müşteri ne kraldır ne de tanrı’
   <br/>
   <br/>
   Müşteri ilişkileri yönetimi(MİY) şirketi Costomer Management Center (CMC) İş Geliştirme Direktörü Aslı Büyükgürel, müşteriye kral ya da tanrı benzetmeleri ile yaklaşmadıklarını, firma ile müşteri arasındaki ilişki zinciri olarak değerlendirdiklerini belirtiyor. Büyükgürel, firma açısından herkesin potansiyel müşteri olduğunu belirttikten sonra “Eğer bir kere sizden bir ürün satın aldı ise satın alıcıdır. Bu aşamada müşteri değildir. İkinci defa geldi ise müşteridir. Daha sonraki her gelişinde firmaya daha çok bağlanır. Yakın çevresine firmayı tavsiye eder. Firmanın avukatı haline gelir, en son aşamada da bağlılık seviyesi itibarı ile firmanın ortağı haline gelir. Firmanın iyiliğini isteyip eksiğini bildiriyorlar” diyor.
   <br/>
   <br/>
   Müşteri ilişkileri yönetimi Türkiye’de yeni yeni oturmaya başlayan bir kavram. Amerika’da ise müşteri sadakatini sağlamak için firmaların harcadığı para 40 milyar dolar seviyesinde. CMC bu alanda Türkiye’de ilk kurulan firmalardan ve ismini Omo Kadınlar Klübü ile duyurdu. Şu anda BJK, GS, Unilever, Nokia, 3M, Gima ve İGS gibi Türkiye’nin tanınmış isimlerine hizmet veriyor. BJK Başkanı Serdar Bilgili’nin yönetiminde yer alan Cem Bilge, CMC’nin yönetim kurulu üyesi.
   <br/>
   <br/>
   Pazarlama dünyasında konvansiyonel metodlar çalışmamaya başladı. Herkes özellikle ekonomik krizden sonra şunu itiraf etmeye başladı: ‘Benim müşterim çok değerli.’ Yeni pazarlama metodları gelişti. Dünyadaki eğilim krizle birlikte Türkiye’de de popülarite kazandı. “Firmaların müşterileri daha yakından tanımaları, onları kendi ürünlerine ve markalarına daha sadık hale getirmeleri, sadık ilişkilerden daha çok kâr elde etmeleri mümkün oldu. “Tam bu noktada firmalara danışmanlık yapıyoruz” diyen Aslı Büyükgürel, önce firmayı ve müşteri profilini tanımladıklarını, müşteri profilinin firmaya daha çok nasıl bağlı olabileceği yönünde birtakım fikirler geliştirdiklerini, firmayı rakiplerine göre farklılaştırdıklarını, bir adım öne geçebilmek için yeni müşteri ile ilişkileri sağlamlaştıracak formüller ortaya koyduklarını anlatıyor.
   <br/>
   <br/>
   Omo kan kaybediyorken...
   <br/>
   <br/>
   Omo Kadınlar Klübü(OKK) böyle bir araştırmanın sonucunda kuruldu. Pazarda yeni rakiplerin çıkması Omo’yu etkiliyordu. Omo kalite performansı yüksek bir ürün olmasına rağmen tüketici algılamasında birtakım değişimler yaşanmaya başlamıştı. OKK özellikle orta gelir grubundaki genç kadınları hedefledi. Araştırma yapıldı ve şöyle bir ihtiyaç belirlendi: Kadınlar kendilerini bazı konularda çok yalnız hissediyor. Danışabileceği birilerini arıyor. Kadınların sorunlarını açabileceği ve danışmanlık alabileceği bir danışma hattı kuruldu. Bu hatta sağlıktan psikolojik danışmanlığa varıncaya kadar günlük 7-8 alanda ücretsiz hizmet veriliyor. Bu hizmetten faydalanabilmeleri için birkaç soruluk bir üyelik sürecinden geçmeleri kâfi. OKK bu sayede Türkiye’de 650 bin kadına ulaşmayı başardı. CMC bu faaliyet sayesinde müşterinin Omo markasına daha fazla bağlandığını, ‘benim için birşeyler yapıyor’ dedirttiğini  savunuyor.
   <br/>
   <br/>
   Sadakat sağlamanın pazar payına etkisini ölçebilen çalışma Türkiye’de olmamakla birlikte ABD, müşteri sadakatinin satışlara etkisini ayrıntılı bir şekilde ölçümlüyor. Sektöre göre sadakatteki yüzde 5 artış, gelirde yüzde 80 artışa sebep olurken,  bazısında gelirde yüzde 20 artışa tekabül ediyor. Aslı Büyükgürel, “Kesin olan şu ki sabit müşteriden seyyar müşteriye göre daha fazla kâr elde ediyorsunuz. En azından fiyat duyarlılığını kaybediyor sadık müşteri. Bir malı fiyatına bakmaksızın sabit müşterilerinize çok rahat pazarlama imkanı elde edebiliyorsunuz. Fiyat duyarlılığını kaybetmek müşteriyi kazıklamak anlamında değil, ürünü hakettiği fiyattan satmak” diyor.
   <br/>
   <br/>
   Rekabet müşteriyi değerli kıldı
   <br/>
   <br/>
   Müşteri sadakati rekabetin yoğun ve müşteri kitlesinin geniş olduğu sektörlerde önem kazanıyor. Firma aslında  çok az müşteriden para kazanıyor. MİY şirketleri verdiği hizmetle bu ayrımı yapmayı sağlıyor. Ortalama müşterilerin yüzde 20’si kârlılığın yüzde 80’ini gerçekleştiriyor. O kadar az bir müşteri kitlesi vardır ki onlar o kadar çok sizden hizmet ve ürün alır ki bu kârlılığınızın en önemli kısmını oluşturur. Aslı Büyükgürel’e göre finans sektörü bu konunun somutlaştığı en önemli sektör. Bankaların internet siteleri, telefonla bankacılık gibi hizmetleri var. Bu hizmetlerin bir sebebi de masrafları kısmak. Çünkü aynı zaman aralığı ile bankaya uğrayan 10 milyar ve 100 milyar liralık iki müşteri düşünelim. İkisinin de banka açısından farklı getirileri olmasına rağmen aynı hizmeti alıyorlar. Şimdi burada banka bir farklılaşmaya gidiyor. Daha kârlı müşterilerine verdiği hizmetin standardını artırıyor. Az kârlı müşterilerinin havalesinden daha fazla para kesebiliyor. Telefonla bankacılık gibi daha ucuz hizmet yöntemlerine sevkedebiliyor. İnternet bankacılığına yönlendirerek şube maliyetini düşürüyorlar. Ya da ‘muhterem müşteri’ye daha fazla hizmet veriyorlar.
   <br/>
   <br/>
   Veri madenciliği kıymete bindi
   <br/>
   <br/>
   Müşteri ile ilgili bilgileri doğru okumak artık tek başına bir alan ve buna veri madenciliği deniyor. Bir kazı çalışması yapar gibi verilerin arasında geziliyor ve bu bilgilerden anlamlı ilişkiler çıkartmaya çalışılıyor. CMC, veri okunmasında iki noktaya dikkat çekiyor: Birincisi gerekli araçlara sahip olunması, ikincisi de nereye bakılacağının bilinmesi. Yurt dışındaki örneklerden bir tanesi şöyle; müşterinin ne aldığı sadakat kartlarında yazıyor. Alışveriş sepetindeki her türlü ürünün cinsi ve miktarı belli. Veri madenciliğinde benzer bir sepete bakılıyor ve benzeştiriliyor. Birinde süt var diğerinde yok, eğer ben bu kişiye süt önerirsem, birtakım indirimler yaparak süt almasını sağlayabilirim sonucuna varabiliyor. Türkiye’de ise bu anlamda veri madenciliği çok fazla uygulanmıyor. Aslı Büyükgürel, “ İşin püf noktası müşteriyi iyi tanımaktan geçiyor. Pazarlamada meseleye müşterinin penceresinden bakmak çok önemli bir husus. Ve ürünü satmak için başkasının düşünemeyeceği birtakım çözümler bulmak gerekiyor. Bu çözümler de taklit olmamalı, orijinal olmalı. Kopya çözümlerle bir yere varmak mümkün değil” diyor.
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1371), [web.archive.org (arşiv bağlantısı)](http://web.archive.org/web/20060104145818/http://www.aksiyon.com.tr:80/detay.php?id=1371)
