# “Arazi spekülatorü değiliz”

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050302180420im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180420im_/http://www.aksiyon.com.tr/resim/303/51.jpg" vspace="5"/>
  </p>
 </font>
 <font class="content">
  Biraz sonra ifade edeceğim kanaatimi Koç Topluluğu’nun grup başkanlarının da katıldığı olağan basını bigilendirme toplantısında söylediğim için içim rahat:
 </font>
 <br/>
 <p>
  <font class="content">
   Koç Grubu içerisinde belki ciro olarak değil ama yatırımları ve büyüme stratejisi ile en canlı görünen ayak  Tüketim Grubu’nda. Belki şimdi sıradan kabul ediliyor ama Migros’un ilk internetten alışveriş yapılan Türk mağazası olması, şu andaki hali ne olursa olsun farklı bir trendi zorlayan Bakkalım Projesi, Rusya’ya açılan Ramstore mağazaları, Türkiye’de pek bilinmediği halde o dönemde yabancılarla ortaklığa tenezzül edilmeden geliştirilen Migros mağazalar zinciri ortaya çıktığı dönemler dikkate alındığında orijinal ve cesur çıkışlar.
   <br>
    <br>
     Koç Topluluğu’nun Tüketim Grubu Başkanlığı’nı aynı zamanda Erzurum’un meşhur Solakzade ailesinin bir üyesi olan Cengiz Solakoğlu yapıyor. Solakoğlu ile yine bulunulan dönem itibarı ile çok önemli bir projeyi, Harran’daki  Koç Ata Süt ve Et Besi Tesisi’ni konuştuk. Birkaç hafta sonra açılışı yapılacak bu entegre tesisi çok önemli yapan, Türk hayvancılığının bittiğinin söylendiği dönemde başka müteşebbislere de örnek olacak ve cesaret verecek model bir proje olması.
     <br>
      <br>
       Sivil kıyafetli adam!
       <br/>
       <br/>
       Koç’ta çalışmaya başladığı yıllardan bu yana en sıcak yaz gününde dahi resmi görünümlü takım elbisesini giymekten vazgeçemeyen Solakoğlu’nu hem de mesai saatinde sivil kıyafetle görünce şaşırıyorum. Belki bu şaşkınlığımızı farkettiğinden olacak hemen açıklamaya geçiyor: ‘Günlerden cuma ve biz Koç Grubu olarak Rahmi Koç’un isteği üzerine haftada bir gün serbest kıyafetlerle iş yerine geliyoruz. Beni herkes takım elbise içerisinde bilir, alışmam da öyle kolay olmadı. Ama Rahmi Bey, Batı’da çok yaygınlaşan bu uygulamanın Koç Topluluğu’na da getirilmesini ısrarla isteyince ‘zaman sana uymuyorsa sen zamana uy’ anlayışı içerisinde alışkanlıklarımızı değiştirdik. Benim şüphelerim var ama iş verimini artırdığını iddia ediyorlar’.
       <br/>
       <br/>
       Yüzde 50’lik ortaklık payı ile Ata Grubu ile beraber hareket eden Koç’un Güneydoğu çıkartması yatırımın bizzat kendisi açısından yekün içerisinde belki çok önemli değil. Ama arka planı ve bölgeye getireceği sinerji açısından dikkatle incelenmesi gereken bir proje. Koç Ata A.Ş’nin yönetim kurulu başkanı da olan Cengiz Solakoğlu  zaten projenin kendisinden daha çok Türk hayvancılığına ve bölgenin sosyal yapısına kazandıracakları üzerinde durmak istiyor.
       <br/>
       <br/>
       Koç yabancı sermaye istemiyor!
       <br/>
       <br/>
       Önce Urfa’daki tesisin en sevdiğim yönünden başlayayım. Bu proje yüzde yüz yerli bir proje ve yabancı bir ortak asla düşünmüyorlar. Kuruluş aşamasında teknoloji kullanan yabancı uzmanlar istihdam edilmiş bilgi nerede ise almışlar ama getireceği bir katma değer olmadığı için yabancı ortak almamışlar. Cengiz Solakoğlu yabancı ortak almama kararının gerekçesini şöyle açıklıyor: “Yabancı sermaye düşmanı değiliz ama yabancı ortağın ne katma değer katacağı çok önemli. Türkiye’ye gelip bizim geleneksel ürünümüze kendi markasını koyup ve bizden kazandığı para ile kendi markasına yatırım yapacaksa ona ‘hayır’ diyoruz. Bunu özellikle tüketim ürünlerinde söylüyorum, dünya çapında bir otomobil markası için bu dediklerimiz geçerli değil. Ama benim yoğurduma kendi markasını koyup hiç tanınmayan bu markasını buradan kazandığı para ile reklam yaparak Türk halkının kafasına kazıyıp sonra o markanın mülkiyetinin kendisine ait olmasını istiyorsa biz bu tip bir ortaklığa karşıyız.”
       <br/>
       <br/>
       Hayvancılıkta da ırk seçimi, yem ve hayvan bakımı verimlilik için çok önemli olan hususlar. Koç, dünyada hayvancılıkta en ileri ülkeler nereler ise oralarda araştırma yaptırıyor. Gelinen noktada İsrail hemen hemen Urfa ile aynı iklim kuşağında. Bir fark var orada hiç su yok, Urfa’da ise bol miktarda var. İsrail’deki çiftlikler ve verimlilikleri inceleniyor. ABD’ye gidiliyor ve mukayesesi yapılıyor. Ve Dünya Bankası’nda bir süre çalışmış, bu işleri bilen üç museviyi danışman olarak tutuyorlar. Proje danışmanlarla birlikte iki senelik yoğun bir çalışmanın sonunda ortaya çıkıyor.
       <br/>
       <br/>
       Tek kuruş kredi ve
       <br/>
       <br/>
       teşvik yok
       <br/>
       <br/>
       Projenin ikinci sevdiğim özelliği 17,5 milyon dolarlık yatırım için devletten tek bir kuruş kredi ve teşvik almamaları. Solakoğlu, yardım alarak Tarım Bakanlığı’nı güç durumda bırakmamak ve yatırımcılara yardımsız da bu işin yapılabileceğini göstermek açısından teşvik ve kredilerden uzak durduklarını söylüyor. Maddi destek almaları halinde bakanlığın kapısında bir sürü insanın birikeceğini bildiklerini ifade eden Solakoğlu, sadece Tarım Bakanlığı’ndan süt hayvanlarının ithali konusunda müsaade aldıklarını ancak besiciliğe izin verilmediğini anlatıyor. “Bunun için melezleme yolu ile kendi ırkımızı oluşturacağız. Bu iş için ırkımız müsait. Güneydoğu’nun sarı kırmızı ırkı yurtdışına gidip geliştirilerek üstün bir ırk meydana getirilmiş. Şu anda bin baş hayvan Türkiye’ye gelecek, hepsi hamile. Onların yavruları ile bu yeni ırk ortaya çıkmış ve devam etmiş olacak. Büyüme potansiyeli başka bir sektörle kıyaslanmayacak ölçüde yüksek, yılda yüzde 50 büyüyebiliriz”.
       <br/>
       <br/>
       Projeyi başka yatırımlar takip edecek
       <br/>
       <br/>
       Projenin sevdiğim üçüncü özelliği, yatırımın Türkiye’de bitme noktasına gelmiş olan hayvancılık sektörüne yapılıyor olması. Cengiz Solakoğlu, projeyi Türkiye’de neredeyse yok olan bir sektörü yeniden canlandıracak ve Güneydoğu ve Doğu Anadolu’da ekonomik kalkınmayı yeniden başlatacak örnek bir proje olarak görüyor. ‘Yaptığımız işi ilk biz yapmıyoruz bu topraklarda, Mezopotamya’dan bu yana yapılıyor’ diyen Solakoğlu’na göre yatırımın önemi konjonktürden kaynaklanmakta. Tarım ve hayvancılık çeşitli politikalarla Türkiye’de yok olma tehlikesi ile karşı karşıya. 1980 öncesinde ihrac ettiğimiz etin ithal duruma düşmesi acı bir durum. Doğu ve Güneydoğu’da hayvancılığın bitmesiyle birlikte bölgenin gelişmişliğinde ve refahında önemli gerilemelerin görülmesi, artan işsizlik ekonomik ve sosyal sonuçları da beraberinde getirdi. Oluşan ortam teröre uygun bir ortamdı. Bugün büyük ölçüde emniyet sağlandı. Bunun sürekli olabilmesi oradaki insanların refahları ile doğru orantılıdır. İstihdamın süratle artırılması, bölgelerarası kalkınmışlık farkının giderilmesi çok önemli bir husus.
       <br/>
       <br/>
       Çarpıcı bir mukayese yapan Solakoğlu, Türkiye’de bir zamanlar tekstile hücum edilerek tekstil makinası yapan İtalyan firmalarının zengin edildiğini, tekstile yapılan yatırımın onda birinin hayvancılığa yapılması halinde Doğu ve Güneydoğu Anadolu’da o yatırımdan dolayı et ve istihdam sorununun büyük ölçüde hallolacağını savunuyor.
       <br/>
       <br/>
       ‘Arazi parsellemiyoruz’
       <br/>
       <br/>
       Solakoğlu bazı mahfillerde hararetle tartışılan bir konuya açıklık getiriyor. Bazı yabancı ülkelerin yerli sermayeyi kamufle ederek GAP Bölgesi’nde arazi parsellediği iddialarına karşın Urfa’da toplam 500 dönüm arazi aldıklarını, 2 bin 600 dönümü de kiralama yoluna gittiklerini belirtiyor. Cengiz Solakoğlu, “Biz kiraladığımız arazileri de satın alabilirdik ama projenin halka mâlolabilmesi için bu yolu tercih ettik. ‘Koç geldi arazi parselliyor, arazi spekülasyonu yapıyor’ denmesin diye o arazileri 20 seneliğine uzun vadeli kiralama yolunu tercih ettik. Ekonomik düşündüğümüz zaman çok akıllıca da değildi. O tarlaları taştan temizlemek için de 250 bin dolar harcadık” diyor.
       <br/>
       <br/>
       Koç— Ata Çiftliği’ni tam bir entegrasyon çerçevesinde hayata geçirdiklerine dikkat çeken Solakoğlu, yem üretiminden, süt, peynir, markalı et ürünlerine varıncaya kadar her türlü ürün çeşitliliğini sağlayacaklarını anlatıyor.
       <br/>
       <br/>
       Herşey markalı üretilecek
       <br/>
       <br/>
       Normalde mütevazı bir hayvan çiftliği 3—4 milyon dolara kurulabiliyor. Ancak Koç—Ata tam entegrasyon istediği için yatırım maliyeti 17,5 milyon dolara ulaşıyor. Tam entegrasyonda neler var: Başlangıçta yem bitkisini kendileri üretecek. Daha sonra bunun yetiştirilmesi bölgede teşvik edilecek. Üreticilere yem bitkilerini satın alma garantisi verilecek. 9 milyon litre süt tesisin hemen arkasına kurulan peynir fabrikasında Türkiye’nin en kaliteli graviyer ve kaşar peyniri haline dönüştürülecek. Bu ürünlere büyük bütçeli reklam hazırlattırılıp önemli bir marka haline dönüştürülecek ve piyasaya markalı sürülecek. Hipermarketlere ve meşhur restoran ve otellere satılacak. Ürünün hitap ettiği kesim üst gelir grubu.
       <br/>
       <br/>
       Üretilen kaliteli etler de benzer bir süreçten geçiyor. İlkel metodlarla kamyon sırtına atıp İstanbul’a mezbahaya gönderme yok. Maret, Urfa sanayi bölgesine kesimhane ve et parçalama tesisini kuruyor. Yalnız kendi hayvanlarını değil, yöredeki hayvanları da kesip kamyonlarla pazarlara hijyen koşullarda nakledecek.
       <br/>
       <br/>
       Koç—Ata buradaki eti kısa bir süre sonra çok kaliteli ve tek standarttan markalı et haline getirecek. Markanın ismi şimdiden belli, Koç—Ata olacak. Kalitesinden dolayı normal kasaplık etlerden pahalı olacak. Orta vadede ihracata yönelerek başta Ortadoğu olmak üzere satışlara başlanacak.
       <br/>
       <br/>
       Bu işe Koç—Ata girdiği için birçok yatırımcının yatırımlarını hayvancılığa yönelteceğine işaret eden Solakoğlu, “Ama onlara tavsiyem sonu hüsran olmaması için derslerine bizim kadar çalışıp da girsinler. Sadece Erzurum’da hayvancılık için teşvik alıp da başarılı olamamış ve batmış onlarca firma benim dosyamda var. Herbirinin neden başarılı olamadığı konusunu inceledik. Başarısızlığın en temel sebebi olarak bilinçsiz ırk seçimi ve yetersiz yem uygulamasını gördük” diyor.
       <br/>
       <br/>
       Hayvancılık dibi gördü
       <br/>
       <br/>
       Türkiye’nin 1980 yılındaki canlı hayvan varlığı 16 milyon sığır ve 49 milyon koyun olmak üzere 65 milyon civarında iken 1997 yılında 11 milyon sığır ve 30 milyon koyun olmak üzere 41 milyona gerilemiş. Koç Grubu da hayvancılık işine girmeden önce çok titiz bir araştırma yapıyor ve resmi ve özel kurum ve kuruluşlar tarafından yapılan araştırmalar şu bilançoyu ortaya koyuyor:
       <br/>
       <br/>
       İnsanların temel gıdası olan et ve süt üretimini sağlayan hayvancılık sektörü Türkiye’de gittikçe gerilemektedir. Türkiye’deki sığır varlığı azalmakta ve verimsiz besi yapılmasından dolayı Türk halkı dünyanın en pahalı et ve sütünü tüketmektedir.
       <br/>
       <br/>
       Hayvancılık işletmeleri dağınık ve cılızdır. Eğitim ve teknik bilgi yeterli değildir. Devlet gerekli ve dengeli ekonomik destek vermemekte ve pazar organizasyonu yapmamaktadır.
       <br/>
       <br/>
       İşletme ekonomisi içerisinde en önemli büyüklük olan kaba yem tarımı fevkalade ihmal edilmiştir. Hayvanların beslenmesi yeterli değildir ve pahalıdır. Bu nedenle süt besiciliği çiftçi için cazibesini kaybetmiştir. Girişimciyi yönlendirecek örnek bir uygulama yok.
       <br/>
       <br/>
       Solakoğlu çok umutlu konuşmasına rağmen konuşmasının bir yerinde projenin başarısı halinde yüzlerce yatırımcının aynı işe gireceğine, ancak başarısızlık halinde meydana gelecek moral bozukluğunun hayvancılığın kalkınmasını ikinci bir bahara erteleyebileceğine değiniyor. Dileriz ikinci ihtimal hiç gerçekleşmez.
       <br/>
       <br/>
       E—mail:harunodabasi@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13920), [web.archive.org (arşiv bağlantısı)](http://web.archive.org/web/20050302180420/http://www.aksiyon.com.tr:80/detay.php?id=13920)
