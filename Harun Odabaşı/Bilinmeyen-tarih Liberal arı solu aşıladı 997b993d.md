# Liberal arı solu aşıladı

*Harun Odabaşı Bilinmeyen-tarih*

<div>
 <p>
  <font>
   1999 yılının serin bir yaz akşamında Boğaz"ın muhteşem manzarası karşısında tarihi bir yalıda Arı Hareketi bir resepsiyon veriyordu. Kemal Köprülü"nün ailesine ait yalıya kayıklarla taşınan konuklar yavaş yavaş şekillenmeye başlayınca misafir profili şaşkına çevirecek kadar farklı bir yapı oluşturuyordu. Önemli bir organizatörün bile bir organizasyonun bir çırpıda biraraya getirmesi mümkün olmayan kimilerinin "mavi kan" dedikleri aristokrat bir kesimle karşı karşıyaydık:
   <br/>
   <br/>
   Sosyete dergileri Alem ya da Klips"te sık sık isimlerine aşina olduğumuz müslim-gayri müslim aileler havuz başını tıklım tıklım doldurmuştu. Geniş bir siyasi yelpazeden de isimler mevcuttu. Rahmi Koç tüm aile bireyleri ile birlikte tam kadro oradaydı. Sakıp Sabancı,  kardeşleri ve hanımları, dönemin Hava Kuvvetleri Komutanı İlhan Kılıç, İMKB Başkanı Osman Birsen, Eczacıbaşı ailesi, büyük gazetelerin üst düzey yöneticileri, Besim Tibuk, İlhan Kesici, Halil Şıvgın, Cemal Kutay, Osmanlı padişahı II. Abdülhamit"in torunları, Bülent Akarcalı, Aytunç Altındağ, Abdurrahman Dilipak ve daha onlarca seçkin misafir. ANAP içindeki mütevazı faaliyetleri ile tanınan Arı Hareketi"nin o zamana kadar yaptığı etkinliklerle tam örtüşmeyen bir cazibe merkezi olmasına ilk planda anlam vermek mümkün değildi. Bu ilginin sebebi Arı Hareketi"nin kitleler üzerindeki gücünden ziyade Köprülü ailesinin köklü geçmişi ile ilintiliydi.
   <br>
    <br>
     Bugünlerde Türk siyaseti daha önce benzerine rastlanmayan bir Kemal Derviş rüzgârı ile sarsılıyor. 18 ay evvel bir kış akşamı beyaz pardösüsü içersinde Türk basınının önünde arz-ı endam eden bir adam aradan geçen bir buçuk sene içinde Türk siyasi hayatının en önemli aktörlerinden biri haline gelivermişti. Para piyasalarının itaat ettiği, güldüğü zaman borsanın güldüğü, moralinin bozuk olduğunda doların ateşinin yükseldiği Kemal Derviş, Türkiye seçim sath-ı mailine girince yine şaşırtıcı bir çıkış yaparak misyonunu Türk solunu birleştirmek olarak açıkladı. Türk siyasetinin tedrici ve kesintiye uğrayan gelişimi dikkate alındığında fantezi gibi görülen birleşme projesi birden bire Türk siyasetinin en önemli gündem maddesi haline geldi. Sol ile IMF politikalarının biraraya gelmesi mümkün olmamakla birlikte herşey ortadaydı, çizdiği imaj çok zengin bir mönüye sahipti. "Beklenen Kurtarıcı" Kemal Derviş"in istişare heyetinde Bülent Eczacıbaşı, Oya Ünlü, yakın arkadaşı Asaf Savaş Akat"ın yanında işçi sendikaları da vardı. Ancak öyle bir inisiyatif vardı ki bu grubun Kemal Derviş"in stratejisini belirlemesinde hepsinden daha fazla etkili olduğu ifade edildi. Arı Hareketi ve şahsında Kemal Köprülü"nün, Derviş"in İsmail Cem"in Yeni Türkiye Partisi"ne katılmamasında, birleşme adresinin CHP olduğu yönündeki kanaatin oluşumunda birebir etkili olduğu iddia ediliyordu. Bu iddialar Arı Hareketi tarafından da yalanlanmadı. Kemal Derviş YTP"ye birlikte çalışacakları konusunda söz vermiş olmasına rağmen milletin gönlünde mayasının tutup tutmayacağı belirsiz bir parti idi. Tıpkı Mehmet Ali Bayar"ın TDP"si gibi balon gibi sönebilirdi. Ancak CHP"nin yükselen bir çizgisi görünüyordu.
     <br>
      <br>
       Hizipçilikten sıyrılmış, milli sol fikrini dillendiren CHP"nin barajı aşacağına kesin gözü ile bakılıyordu. Kemal Derviş"e bu durum tane tane ve ısrarla anlatıldı. Birleşmenin adresinin CHP olacağına dönük fikre YTP Genel Başkanı İsmail Cem soğuk bakınca Kemal Derviş için tek adres CHP kalıyordu.
       <br>
        <br>
         Grup"tan Hareket"e
         <br/>
         <br/>
         Peki neydi bu Arı Hareketi, gücünü nereden alıyordu. Kemal Köprülü dışında hareketi kurumsal bir alt zemine oturtan bir karizma var mıydı? Arı Hareketi, Arı Grubu adı altında 1994 yılında ilk kurulduğu zaman adeta amblemindeki Arı"dan da hareketle ANAP ile bütünleşmiş bir fikir kulübü görünümünde idi. Özal"ın üç felsefem dediği, hür düşünce, din ve vicdan hürriyeti ve teşebbüs hürriyeti fikirlerine sıkı sıkı bağlı bu gençler ANAP çatısı altında uzun süre faaliyelerini sürdürdüler. Ancak 1998 yılında Arı Grubu, ANAP Genel Başkanı Mesut Yılmaz"ın siyaset yapma biçiminin fikirleriyle uyuşmayan bir kalıba oturduğu farkediliyor. Karşılıklı müzakereler de sonuç vermeyince Arı Grubu ile diğer partilerden farksız hale gelen ANAP"ın birbirinden ayrılma zamanı geliyor.
         <br/>
         <br/>
         Bir siyasi partinin içerisinde yapılandığı taktirde "grup" olmaktan öteye gidilemezdi. Ama siyasi parti çatısından çıkarak bağımsızlığını elde edince grup asıl cevherleri yaralamadan köklü bir değişim geçirerek ismini ve logosunu değiştirip hareket haline dönüştü. Tabii bu ayrılış sancıları ve fırsatları beraberinde getirdi. ANAP bünyesinde iken ANAP"lı üyelerden başkası Arı Hareketi"ne katılmazken bağımsızlık elde ettikten sonra ANAP, CHP ve Fazilet Partisi gibi her partiye mensup kişilerden üye almaya başladılar. Bu arada ANAP"tan ilk ayrıldığı sırada partili olanlar, Arı Hareketi"nden de topluca ayrıldı. Fakat esas kopuşlar daha sonra yaşanacaktı. Arı Hareketi"nin siyasi bir ideolojisinin olmadığı ve Kemal Köprülü dışında isimlerin önünün açılmadığı iddiaları ile Hareket"te kuruluşundan beri bulunanlar tek tek ya da grup halinde ayrıldı.
         <br/>
         <br/>
         Gelirleri sponsorluktan geliyor
         <br/>
         <br/>
         Arı Hareketi"nin gelirleri nereden geliyor? Topladığı aidatlardan ziyade proje başına para kazanan bir yapılanmaları var. Türkiye-AB ilişkileri ve Ortadoğu üzerine yaptıkları seminerlere uluslararası kuruluş ve vakıflardan sponsorluk alarak hayatiyetlerini devam ettiriyorlar. Köprülü"nin özellikle Yahudi vakıfları ile arasının çok iyi olduğu yakın çevresi tarafından anlatılıyor. Kemal Köprülü"nün Yahudi cemaati ile arasının iyi olması Arı Hareketi"nin İsrail"e angaje olduğu anlamına gelmiyor. Zira Arı Hareketi, İsrail"in Filistin üzerinde yürüttüğü politikaları sert bir şekilde eleştirmişti. AB ülkelerinin köklü vakıfları da Köprülü"nün dirsek teması içinde olduğu diğer kurumlardan.
         <br/>
         <br/>
         Kimliksizlik mi, siyaset üstü kalmak mı?
         <br/>
         <br/>
         Arı Hareketi"nin en önemli kısmını teşkil eden Ankara grubu toplu halde istifa ederek henüz kamuoyuna tanıtmadıkları Ada Hareketi"ni kurdular. Ada Hareketi"nin lideri konumundaki Feridun Özgen, Arı Hareketi"nin ANAP"tan ayrılmasını hararetle savunmuş olmalarına rağmen daha sonra kurumun siyasi bir ideoloji tanımlamasına gitmek istememesinin ayrılışlarında en önemli faktör olduğunu söylüyor. Kemal Köprülü"nün siyaset üstü durma tercihlerine saygılı olmakla birlikte hatalı bulduğunun altını çizen Feridun Özgen, "Kimliksiz durarak her tarafa yaklaşma gibi bir manevra kabiliyeti elde etmek istedi. Bu aslında omurgasız ve fazla menfaatçi olmak anlamına geliyordu bizim için. Ayrıca Kemal Köprülü kendisi dışında yeni bir ismin harekete renk vermesine asla izin vermedi. Bu sebeplerle Ankara Grubu"nun dışında Can Fuat Gürlesel, Faruk Demir, Murat Bekdik gibi önemli isimler de zaman içinde Arı Hareketi"nden ayrılma kararı aldılar" diyor. Özgen, Kemal Köprülü"ye getirdiği ağır eleştirilerin sonunda Kemal Köprülü"nün birtakım ABD kökenli Yahudi ve AB ülkelerinin vakıfları ile olan ilişkilerine güvenerek tek kalmayı istediğini ve Arı Hareketi"nin bu sebeple köklü bir kimliğe sahip olamadığını kaydediyor.
         <br/>
         <br/>
         Aslında Özgen"in eleştirdiği kimliksizlik konusu Köprülü"nün savunduğu bir ilke. Kemal Köprülü herhangi bir siyasi ideolojiye angaje olmadan siyasi partilerden ziyade siyaset yapma kültürü üzerinde durarak her partinin yapıcı bir siyaset üzerinde ittifak edebileceğini öngörüyor. Zaten Kemal Köprülü"nün milletvekili adayı olmayacağını açıklaması bu siyaset üstü duruşun devam edeceğinin bir sinyali olarak algılanıyor.
         <br/>
         <br/>
         Abi Murat Köprülü faktörü
         <br/>
         <br/>
         Arı Hareketi solda birlik çağrısını yapmadan evvel siyaset yapısı üzerinde bir çalışma yapıyor. Ve sağ partileri birleştirmenin mevcut konjonktürde mümkün olmadığını görerek sol partilerin daha kolay birleşebileceğine karar veriyor. Birleşmenin adresinin köklü mazisine ve kurumsal kimliğine istinaden CHP olabileceği kabul ediliyor. Yani Arı Hareketi"nin iddiasına göre Kemal Derviş olmasaydı bile solda birlik için yapılan ön çalışmalar sol partilere iletilecekti. Kemal Derviş gerek Arı Hareketi"nin gerekse başka birtakım sivil toplum kuruluşlarının çağrısına denk düşen etkili bir isim oluyor. Kemal Derviş ile Kemal Köprülü arasındaki sıcak temasın kökeni ise fikri yakınlıktan öte Amerika"daki ailevi yakınlıkları. Her iki ailenin Arnavut kökenli olması da ilişkileri kökleştiren bir başka faktör. Fakat Kemal Derviş ile esas dostluk ilişkisinin Kemal Köprülü"nün abisi Murat Köprülü"den kaynaklandığı, Derviş"in de Kemal Köprülü"ye olan itimadının arkasında abisinin önemli rolü olduğu belirtiliyor. Bu sebeplerle Arı Hareketi"nin uzun süre içinde bulunan bir isim, Kemal Köprülü"nün etkinliğinin tamamen Kemal Derviş ile yakınlığından kaynaklandığını ve bu iş bittikten sonra herşeyin eski haline döneceğini söylüyor.
         <br/>
         <br/>
         ABD"de Richmont Üniversitesi"nde işletme okuyan Kemal Köprülü 19 yıllık ABD geçmişinden sonra Türkiye"de City Bank ve İnterbank"ta çalıştıktan sonra Arı Hareketi"nin kurulmasına ön ayak oluyor. 40 yaşında olan Kemal Köprülü"nün babası bürokrat ve annesi de hem büyükelçilikte çalışmış hem de Hürriyet gazetesinin Washington muhabirliğini yapmış bir isim. Osmanlı"nın kudretli sadrazamlarından Köprülü Mehmet Paşa ve son dönem siyasetçisi Fuat Köprülü"nin soyağacını devam ettiriyorlar.
         <br/>
         <br/>
         Arı Hareketi"nin popüler kimliğine rağmen internetteki adreslerinin ziyaret edenleri şaşkına düşürecek kadar amatör ve güncelleme sorunları olduğu göze çarpıyor. Hareketten senelerce evvel ayrılmış isimlerin hâlâ üyeler arasında görünüyor olması Arı Hareketi"ne getirilen "sadece imajları var" eleştirilerini haklı çıkartacak kadar birilerinin ellerine koz veriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 186 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1759), [web.archive.org (arşiv bağlantısı)](http://web.archive.org/web/20050301172435/http://www.aksiyon.com.tr:80/yazdir.php?id=1759)
