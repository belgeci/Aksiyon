# AB'a altından borsa

*Harun Odabaşı 2004.07.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060119000337im_/http://www.aksiyon.com.tr/resim/501/40.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Aralık 2004’te AB’den müzakere tarihi alma ihtimali,  yatırım araçları içinde borsayı cazip kılıyor. İMKB-100 endeksinin ralli yapacağının konuşulduğu süreçte yatırımcıyı  ‘zor karar’  bekliyor. Modern  casino olarak nitelendirilen borsada küçük  balıkları yutmak için büyük balıklar  şimdiden hazırlıklarını yaptı bile.
  <br>
   İstanbul Menkul Kıymetler Borsası (İMKB) Kasım 1999’da 8 binler seviyesinde seyrediyordu. Kısa bir süre sonra, tarihler 17 Ocak 2000’i gösterirken İMKB-100 endeksi,  20 bin 617 puanı gördü. Borsa, tarihi bir zirve yapmış, endeks bazında yüzde 100’ün üzerinde, hisse bazında da bazı hisselerde yüzde 400-500 hatta yüzde 600 oranında prim elde edilmişti. Ender rastlanır türden bir yükselişti yaşananlar.
  </br>
 </font>
 <p>
  <font class="content">
   Birçok yatırımcının gözleri ışıldıyordu. Bankadan kredi çekerek borsaya yatıranlardan tutun, İMKB’nin bulunduğu sokaktan geçmemiş vatandaşlar bile tasarrufunu borsaya yöneltmişti. Borsa her gün başka bir zirveye koşuyorken durmanın bir âlemi yoktu. Öyle bir atmosfer oluşturulmuştu ki bu yükseliş durmazdı artık. Endeks için 30 binler, olmadı 26 binler telaffuzu ediliyordu. Küçük yatırımcı gazı çok fena yemişti ve ne olursa olsun borsada bir hisse alacaktı.
   <br>
    <br/>
    Hayallerin yerini kâbusların alması ise çok uzakta değildi. Nitekim, 17 Ocak’tan itibaren borsa bu sefer dibe doğru yolculuk yapmaya başladı. Orta vadeli bir periyot içinde 7 binler seviyesine kadar geriledi! Çok büyük mağdurlar çıktı ortaya. Geçen sürede yaranın kapanması mümkün olmadı. Zarar eden kaybettiği ile kaldı. Bunları niçin anlattık? Türkiye, tıpkı 2000 yılının başında olduğu gibi ilginç bir dönemece girdi. Makro ekonomik göstergelerde çok olumlu gelişmeler yaşanırken, uluslararası siyasi sistemde Türkiye’nin yeri daha sağlam hale geliyor. Son NATO Zirvesi, konumunu güçlendiren Türkiye’yi işaret ediyordu.
    <br/>
    <br/>
    Bütün bunların üstüne Aralık 2004’te Avrupa Birliği’nden (AB) müzakere tarihi alma ihtimali de eklendiğinde yatırım araçları içinde borsa bir adım öne çıkıyor. Çünkü düzelen ve yabancı sermayenin giriş yaptığı ekonomide, dövizin yatırım aracı olmaktan çıkacağı gibi reel faizin de düşmesi gerekir. Bu durumda yüksek prim yapma ihtimali olan en önemli yatırım enstrümanı İMKB kalıyor. Peki bu hesabı tutturmak o kadar kolay mı? Borsa 2000 yılındaki gibi bir ‘sonsuz tırmanış’ dalgası mı yakalayacak ve ardından büyük bir düşüş mü olacak? Yatırımcı borsaya yönelecekse hangi hisseleri almalı ve karar süreçleri nasıl olmalı? İMKB-100 endeksinin tavan seviyesi nereleridir ve hangi seviyeden maliyet yapılabilir? Dosyamızda uzmanların görüşleri ışığında bu soruların cevabını arayacağız.
    <br/>
    <br/>
    Tecrübeler yükseliş de düşüş de var diyor
    <br/>
    <br/>
    AB’den müzakere alan ülkelerde üç aşağı beş yukarı şöyle bir gelişmeye tanık olundu: Müzakere alındıktan sonra sermaye piyasalarında adeta ralli yaşanıyor ve büyük yükselişler oluyor. Kâr realizasyonu her ülkenin bir gerçeği olduğu için, ardından ciddi bir düşüş görülüyor. Belli bir süre böyle gittikten sonra tekrar yükselişe geçiliyor. Şu anda AB’den tarih alınacağına inanılıyor ama yabancı sermayenin buna uygulama anlamında inandığını gösterecek bir giriş henüz teyit edilmedi. Yaz ayları durgun geçer ve yabancı sermaye de bu dönemde bekler. Yatırımcı bu süreci aşağı seviyeden hisse toplayarak geçirebilir. Şirket seçerken maceraya atılmadan, doğru ve bilançosu düzgün sektörlerden hisse almak gerekiyor. Doğru sektör derken, geleceği olan, dünya ile entegre olmakta zorluk çekmeyecek sektörler kast ediliyor.
    <br/>
    <br/>
    4 risk bölgesi var
    <br/>
    <br/>
    AB’ye tam üyelik süreci Türkiye için olduğu kadar yatırımcılar için de çok belirleyici unsurlar taşıyor. Yıllardır bir türlü gelmeyen yabancı sermayenin direkt ve endirekt (sermaye piyasaları) yollardan gelmesinin yanı sıra ekonomik ve insan hakları kriterleri açısından Türkiye uzun süreli bir gözetim altına girmiş olacak. Bu durumda siyasi istikrarın sağlanması daha kolay görünüyor. Türkiye’nin önünde dört temel risk ve fırsat bölgesi var. Dört öğedeki belirsizlik ise yatırımcıların kafasını karıştıran kuşkuları da beraberinde getiriyor. IMF, AB, ABD ekonomisi ve Irak.
    <br/>
    <br/>
    IMF ile 2005 Şubat’ında yola nasıl devam edileceği merak konusu. Ekonomiden sorumlu Devlet Bakanı Ali Babacan’ın ‘birlikte hareket edileceği’ yönünde beyanı olmasına rağmen IMF garantisinin boyutu konusunda sorular bitmiş değil. Bekleyip göreceğiz. AB beklentisinden daha önde bir tarihte olduğu için yatırımcı için IMF beklentisinin ivediliği var. ABD ekonomisinde ise Amerika Merkez Bankası’nın (FED) faizleri 0,25 arttırması uluslararası piyasaların tahminleri doğrultusunda olduğu için paranın yönünü değiştirmedi. Ancak bu artışın durmayacağı hatta kademeli bir şekilde artabileceği şeklinde yorumlar bizim gibi gelişmekte olan piyasalarda küçümsenmeyecek bir korkuyu beraberinde getiriyor.
    <br/>
    <br/>
    Irak ise tam bir saatli bomba. Kuzey Irak’taki gelişmelerin Türkiye’yi nasıl etkileyeceği, sıcak gelişmelerin içerisine çekip çekmeyeceği bilinemediğinden bölgeden gelecek her türlü haberin piyasaları etkilemesi olası. Bu üç unsurun büyük bir kriz doğurmaması halinde Türkiye’nin AB’den aralık ayında müzakere tarihi alması piyasaları uçuracak bir potansiyele sahip.
    <br/>
    <br/>
    IMF’ye de dikkat
    <br/>
    <br/>
    6 aylık sürecin borsa için uzun vadeli bir süreç olduğuna dikkat çeken Ziraat Yatırım Araştırma Müdürü Selçuk Özcan, bu sebeple daha kısa vadeli dönemlerin de analizinin yapılması ve muhtemel sonuçlar üzerinde durulması gerektiğini söylüyor. Zira içeride ve dışarıda Türkiye’yi etkileme potansiyeli olan çok ciddi gelişmeler yaşanabilir ve bunlar piyasalarda ciddi dalgalanmalara yol açabilir. Selçuk Özcan’a göre, Türkiye’nin aralıkta AB’den tarih alıp almaması meselesinden önce IMF ile yola devam etme sürecinin ne şekilde olacağı ve iki taraf arasında nasıl bir anlaşmanın vuku bulacağı konusu var. Bu eşikte de piyasalar için belli bir risk bulunuyor. Borsa yön tayini yaparken bu durumu dikkate alacaktır.
    <br/>
    <br/>
    Turkish Menkul Değerler Araştırma Müdürü Emre Tezmen de, piyasaların takip ettiği konuların başında, her ne kadar AB-Türkiye ilişkisi çok önemli olsa da, IMF-Türkiye ilişkilerinin nasıl yürüyeceği konusunun geldiğini belirtiyor. “Türkiye’nin bu sene 20 milyar dolar dış borç geri ödemesi var. Gelecek iki yılda da bu rakam 17 milyar dolar civarında gerçekleşecek. Bu ödemelerin yeniden borçlanma yolu ile ya da bir başka şekilde garanti altına alınması gerekiyor. Piyasa bu konuda netliği görmeli” diyen Tezmen’e göre AB, Türkiye ekonomisini IMF kadar bile tanımıyor.
    <br/>
    <br/>
    Hangi seviyeden alım yapılmalı
    <br/>
    <br/>
    Borsaya hangi seviyelerden giriş yapılması gerektiği noktasındaki tavsiyelerde nerede ise tam bir konsensüs var. Borsanın 16.500 direncinin birçok defa test edildiği, seviyenin aşağı doğru kırılmasının çok zor olduğu söyleniyor. Yatırımcının 16.500-17.500 aralığında kademeli olarak alım yapabileceği ifade edilirken, doğru hissenin tercih edilmesinin önemine vurgu yapılıyor. Önerilen bir diğer önemli unsur ise yatırımcı şirketleri birebir takip etmek. Eğer bu imkan yoksa mutlaka profesyonel kurumlardan destek almak gerekiyor. Aracı kurumların araştırmacıları var. Şirketler çok yönlü analiz edilerek risk durumu ortaya konuluyor.
    <br/>
    <br/>
    Borsa nereye kadar çıkar?
    <br/>
    <br/>
    Her şeyin yolunda gitmesi halinde İMKB-100 endeksinin nerelere kadar çıkabileceği konusunda çeşitli görüşler yer alıyor. 22 bin seviyesinden tutun 35 bin tahmininde bulunanlar var. Piyasa aktörleri ihtiyatlı olmayı tercih ederek genelde 25-26 bin seviyelerini telaffuz ediyor. Buna rağmen rüzgarın şiddetli olması halinde 30 binlerin test edilebileceğini fakat ardından yeniden geri gelişlerin kuvvetle muhtemel olduğuna değiniyorlar. Borsa açısından tarihi direnç noktalarının aşılması pek kolay değil. 22 bin seviyesi bu anlamda mutlaka test edilecek ve büyük oyuncular kâr realizasyonuna gidecektir. 22 bin seviyesinin güçlü para girişi ile aşılması borsanın yönü açısından büyük önem taşıyor.
    <br/>
    <br/>
    Turkish Menkul Değerler Araştırma Müdürü Emre Tezmen, borsa endeksinin seviyesi konusunda en mütevazı tahmini yapanlardan biri: 21 bin-24 bin aralığı. Tezmen’e göre, AB sürecinde olması gereken fiyat ile gerçekleşen fiyatlar arasında çok ciddi farklar oluşabiliyor. Analistler, olması gereken fiyat üzerinde durmalı. Borsa endeksinin 1,5-17 cent aralığında bulunması şu anda yapılan analizlerin sonucunda ortaya çıkıyor. Ama öyle bir rüzgar oluşturulur ki endeks 30 bin seviyesini görebilir. Bu durumun sürekli olmayacağını tekrar aşağılara geleceğini yatırımcı öngörmeli. Yatırımcı büyük beklentiler yerine mütevazı kârlara odaklanırsa hayal kırıklığı yaşamaz. Çok kısa zamanda büyük paralar kazanmak isteyenlerin sonu hep hüsrandır.
    <br/>
    <br/>
    Yatırım Uzmanı Hüseyin İstanbullu, çok dikkatli olması hususunda yatırımcıyı uyardıktan sonra AB’den tarih alınması halinde yıllık 15 milyar dolarlık hazırlık maliyeti olarak yabancı sermayenin Türkiye’ye giriş yapmasının geçmiş tecrübeler ışığında mümkün olduğunu paranın daha ziyade halka açık şirketlere yöneleceğini, sıcak para girişinin ise borsayı tahminlerin ötesinde bir endekse çıkartabileceğini söyleyen. İstanbullu şöyle devam ediyor: “Türkiye’nin AB’ye giriş için tarih vizesini alması durumunda yatırım araçlarından en fazla etkilenecek olanı ya da cazip olanı analiz edecek olursak; döviz olamaz çünkü AB’ye girecek olan bir ülkede döviz istikrara kavuşur ve sıcak para girişi hızlanacağı için arz fazlalığından dolayı dövizin fiyatının düşmesi daha muhtemel. Reel faiz enflasyon seviyesine göre çok yüksek. Ama hazine bonosuna para yatıranlar ancak durumunu muhafaza edebilir. ”
    <br/>
    <br/>
    Yatırımcı gözü tok hareket etmeli
    <br/>
    <br/>
    Selçuk Özcan, yatırımcının gözü tok hareket etmesinin doğru karar vermesini kolaylaştıracağına işaret ettikten sonra, “Şirketin hisse fiyatı piyasa değerinin üstüne çıkıyorsa bu operasyonun ne kadar devam edebileceğini bilemediğiniz için riske girmenin bir gereği yok. Çünkü kaybınız kazancınızdan daha yüksek olabilir. Borsanın 2000 yılının başında 20 binler seviyesini görmesi sırasında yaşanan olumsuzluklar yatırımcı için örnek olmalı. Bir şirkette yatırımcı örneğin yüzde 20 gibi bir kârı gördüğünde hedefine ulaşmış saymalı ve kâr realizasyonu zamanının geldiğini anlamalı.”
    <br/>
    <br/>
    Şu anda piyasanın derinliği daha yüksek endekse el vermiyor. AB sürecinde endeksin 30 bine çıkması mümkün; ama tarihi kırılma noktalarını aşmak zannedildiği gibi kolay değil. 22 bin seviyesine gelindiğinde mutlaka büyük kâr realizasyonu gelecektir. Büyük yatırımcı direncin akışkanlığını mutlaka satış yaparak test eder. Özcan, “Endeksin aralık ayına kadar 30-35 bin seviyelerine gitmesi önemlidir ancak bundan daha önemli bir husus, şirketlerin yeterli sermaye girişi sağlayarak derinliğe ulaşmasıdır” diyor. Aksi takdirde derinliksiz bir borsada her türlü sıkıntının çıkabileceğini, para girişinin endeksi yükselteceğine tabanı kuvvetlendirmesinin daha doğru bir trend göründüğünü söylüyor.
    <br/>
    <br/>
    Spekülatöre dikkat
    <br/>
    <br/>
    Borsada kazanmak, araştırma ve analizin yanında, hissedeki hareketleri de iyi takip etmekten geçiyor. Çünkü hissenin fiyatı, sadece şirketle ilgili gelişmelere ya da ekonomideki genel trendlere bağlı olarak değişmiyor. Hisseye ya da şirketlere özel ilgisi olan büyük yatırımcılar, beklentilerin tam tersine hissenin fiyatını düşürüp, yükseltebiliyor. Bunun için piyasada doğru olmayan haberden tutun da küçük yatırımcının yanlış karar vermesini sağlayacak bir sürü oyun tezgahlanıyor. Peki operasyonlara nasıl hazırlık yapılıyor? İşlem hacminden bunları anlamak mümkün. Spekülatörler işlem yapacakları hisseleri dikkatle seçiyor. Özellikle İMKB 30 hisseleri. Bundaki amaç tahtada rahatça hareket edebilmek. Spekülatörler düşüş trendinin son bulduğu noktada ya da henüz piyasalara ulaşmamış olumlu bir haber duyduğunda hisseyi toplamaya başlıyor. Bu yöntem endeks yükseliş trendindeyken hedeflenen yere gelmesinde senet değişimi için de kullanılıyor. Spekülatör, yükseliş sırasında elinde bulundurduğu hisseleri yine bu yolla topluyor. Endeksteki bu düşüşün sonunda söz konusu teknikle hisse senedi alıyorsa bunu yükselişe hazırlık diye yorumlamak mümkün. Bu yöntem yükselişin son noktalarında uygulanıyorsa, yapılması gereken varsa hisseyi satmak yoksa uzak durmaktır.
    <br/>
    <br/>
    <br/>
    <br/>
    <br/>
    <br/>
    SELÇUK ÖZCAN (ZİRAAT YATIRIM ARAŞTIRMA MÜDÜRÜ):
    <br/>
    <br/>
    YATIRIMCI, PROFESYONELLERE DANIŞMALI
    <br/>
    <br/>
    <br/>
    <br/>
    Bizim borsamız beklentilerin satın alındığı, beklenti gerçekleştiğinde de satışların gelme eğiliminde olduğu bir borsa. Doğruluğu ya da yanlışlığı tartışılsa da gerçek bu. Gelişmiş ülkelerin piyasalarında da genelde beklentiler satın alınır ama beklentinin gerçekleşmesinin ardından bizdeki gibi sert bir düşüş yaşanmaz. Bu arıza bizim gibi gelişmekte olan piyasalarda var.
    <br/>
    <br/>
    Türkiye’nin aralıkta AB’den tarih alıp almaması meselesinden önce IMF ile yola devam etme sürecinin ne şekilde olacağı ve iki taraf arasında nasıl bir anlaşmanın vuku bulacağı konusu var. Bu eşikte de piyasalar için belli bir risk var. Borsa yön tayini yaparken bu durumu dikkate alacaktır. Yatırımcılar piyasaların geri geldiği noktalarda agresif olmadan portföy oluşturmaya dönük hisse toplayabilir. Hemen saldırmak doğru değil. Kademeli olarak belli bir seviyeden aldıktan sonra aşağı düşüşleri yine alım fırsatı olarak değerlendirmeli. Aslında bu sadece 6 ay için değil, borsanın genelinde uygulanabilecek bir yatırım stratejisi. Hissenin fiyatındaki düşüş şirketin genel bir sorunundan kaynaklanmıyorsa maliyet yapılabilir. Yatırımcı kendi becerisi ile şirketin fiyat seviyesini tespit edebileceği gibi profesyonel yardım alabilir. Aracı kurumların araştırma departmanları bu konuda destek sağlayan en önemli birimler. Şirketin bilançosu ve diğer teknik faktörler incelenerek gerçek değeri tespit edilmeli. Şirketin hisse fiyatı piyasa değerinin üstüne çıkıyorsa bu operasyonun ne kadar devam edeceğini bilemediğiniz için riske girmenin bir gereği yok. Çünkü kaybınız kazancınızdan daha yüksek olabilir. Borsanın yükselişi sırasında hareketlenecek sektörlerin başında yine bankacılık geliyor. Mali endeks daha fazla prim yapmış olsa da yabancıların direkt ilgisi yine bankacılığa olacaktır. Çünkü HSBC sadece malik olma anlamında bankalar ile ilgilendi. Yine Citybank ilgileniyor. Koçbank’ın ortaklığı oldu. Demirçelik, beyaz eşya ve otomotiv sektöründe de ihracat ve ciro anlamında büyük yükselişler var. Gıda şirketlerinde el değiştirme ve şirket evlilikleri yolu ile yeniden yapılanma süreci yaşanıyor. Şu anda durgun görülse de gayrimenkul sektöründe bir hareketlenme olması halinde çimento şirketleri ve gayrimenkul yatırım ortaklıkları ciddi tırmanma yaşayabilir. Madencilik sektörü potansiyeline rağmen pik değerlendirilemeyen sektörlerden. Piyasaya yeni dönemde bu sektörürden yeni halka arzlar yaşanabilir. Yatırımcının hayal kırıklığına uğramaması için kurumal yatırımcıların oluşması gerekiyor.
    <br/>
    <br/>
    <br/>
    <br/>
    <br/>
    <br/>
    MÜSLÜM DEMİRBİLEK (TÜRKİYE SERMAYE PİYASASI ARACI KURULUŞLARI BİRLİĞİ BAŞKANI
    <br/>
    <br/>
    ANA BEKLENTİ AB’YE ÜYELİK SÜRECİ
    <br/>
    <br/>
    <br/>
    <br/>
    Türkiye, Avrupa Birliğine üyelik yolunda hukuksal, siyasi ve ekonomik reformların gerçekleştirildiği dinamik bir süreç içinde bulunmaktadır. Türkiye, Avrupa Birliğine üyeliğin şartı olan Kopenhag değerler sistemini benimseyerek bugüne kadar gerçekleştirdiği reformlar ve uyum çalışmalarıyla AB üyeliğine ulaşma iradesini kanıtlamıştır. Öte yandan, uygulanmakta olan ekonomik programın da etkisiyle, Türkiye serbest piyasa ekonomisinin kurallarıyla işlediği bir düzene sahiptir. Avrupa Birliği içindeki rekabete dayanıklılığını ise Gümrük Birliğindeki rekabet gücüyle bir nebze ortaya koymuştur. Türkiye’nin adaylık statüsünün AB tarafından kabulü ile hızlanan tam üyelik süreci, ülkemiz sermaye piyasalarının AB finansal piyasalarına uyum sürecini de içermektedir. AB’nin tek para sistemine geçişiyle birlikte getirdiği rekabet ortamı tüm finansal kuruluşların faaliyetlerini etkilemekte, yeni oluşumlara karşı hazırlıklı olmayı gerektirmektedir.
    <br/>
    <br/>
    Aralık ayında yapılacak AB zirvesinde üyelik müzakereleri için bir tarih alınması beklenmektedir. Ülkemizin şimdiye kadar AB’ye uyum konusunda gösterdiği çabalar dikkate alındığında Aralık ayında müzakere tarihi alınması yüksek bir olasılık. Türkiye’nin Avrupa Birliği’ne katılımı sonucunda, sermaye piyasası alanında AB mevzuatına uyum gerçekleştirilecek, hizmet sunma serbestisinin ve sermayenin serbest dolaşımının sağlanması ile AB ülkelerinde kurulu sermaye piyasası kuruluşlarının “tek pasaport” ilkesi çerçevesinde ülkemizde faaliyette bulunması mümkün olacaktır. Ülkemiz sermaye piyasalarında önümüzdeki dönemin ana beklentisinin AB üyeliği süreci olacağı açıktır. AB beklentisi sayesinde ülkemiz sermaye piyasası cazibesini sürdürecektir. Bu süreç içerisinde doğal olarak dalgalanmalar olabilecektir. AB üyeliği ile ilgili olumlu havanın yatırımcılarımız açısından kısa vadede büyük beklentilere dönüşmemesi gerekmektedir. Bununla birlikte, AB üyeliğinin orta ve uzun vadede  ekonomimiz ve dolayısıyla sermaye piyasalarımız üzerinde çok olumlu etkileri olacaktır.
    <br/>
    <br/>
    <br/>
    <br/>
    <br/>
    <br/>
    HÜSEYİN İSTANBULLU (YATIRIM UZMANI)
    <br/>
    <br/>
    YABANCI SERMAYE BORSAYI TERCİH EDER
    <br/>
    <br/>
    <br/>
    <br/>
    AB ciddi anlamda büyük bir beklenti. Müzakere tarihinden sonra 10 yıllık bir süreç var. Türkiye hem ekonomik hem de insan hakları ve altyapı anlamında gözetim altında olacak. Altyapı çalışmalarına doğrudan ve dolaylı yollardan yardımlar ve yatırımlar gelecek. Yıllık 15 milyar dolar gibi bir rakamın Türkiye’nin AB’ye hazırlık maliyeti olarak geleceği şimdiden belirtiliyor. Direkt sermaye girişi 5-6 milyar dolar. AB’ye tam üyelik süreci yaşamış diğer ülkelerin tecrübelerine baktığımızda ortaya böyle bir sonuç çıkıyor. Türkiye’nin sermaye büyüklüğü yeterli değil. Bankalardaki toplam sermayenin miktarı Avrupa’nın orta büyüklükteki bir bankası kadar.
    <br/>
    <br/>
    Dışarıdan gelen şirketler yeniden yapılanma yerine daha ziyade halka açık piyasada işlem gören şirketleri tercih edecek. Borsanın 20 binler seviyesinden çok yükseklere çıkması ve doğru şirketi tercih eden yatırımcı için de büyük kârların elde edilmesi mümkün görünüyor. Birkaç kere test edildi ki borsada dip seviye 16.500-17.500 aralığı. Bu seviyeden şirket hissesinin de alt seviyesine bakarak maliyet yapılabilir. Böyle bir beklenti için yatırımcı, tasarrufunun yüzde 50’sini borsaya ayırabilir. Elbette risk boyutu da var. AB’nin tarih vermesi tehlikeye girdiği anda, bu zamana kadar yapılan bazı reformlar ciddi şekilde tartışmaya açılacaktır. MGK Genel Sekreterliği’ne sivil bir ismin atanması, DGM’lerin kaldırılması gibi konular daha sıcak ortamda tartışılacaktır ki bu durumda beklenti tersine döner ve borsa aşağı bir trende girer. Yatırım için toprak, seramik ve madencilik gözde sektörler. Bu konuda yeterli araştırmayı yapamayacakların, için yatırım uzmanlarına gitmelerinde büyük fayda var. 16.500 seviyesini bir yatırımcıyı her zaman koruyacak seviye olarak görebiliriz.
    <br/>
    <br/>
    <br/>
    <br/>
    <br/>
    <br/>
    EMRE TEZMEN (TURKISH MENKUL DEĞERLER ARAŞTIRMA MÜDÜRÜ)
    <br/>
    <br/>
    MÜZAKERE TARİHİ ALSAK BİLE...
    <br/>
    <br/>
    <br/>
    <br/>
    AB’den müzakere tarihi almamızı doğrudan etkileyecek iki rapordan biri temmuz ayı içerisinde hazırlanıyor. Raporun içeriği ile alakalı bilgilerin ağustos ayında piyasaya sızdırılacağını şimdiden söylemek mümkün. Bu rapor çok önemli ancak ekim ayında hazırlanacak rapor daha önemli. Fransa’nın da sürekli ekim raporuna atıfta bulunması biraz da bu durumu gösteriyor. Söz konusu rapor sonrası AB Konseyi’ne Türkiye’nin alınıp alınmaması yönünde tavsiye de bulunulacak çünkü. Raporun etkisi tabii yüzde 100 değil. Çünkü her ne kadar Türkiye’nin atacağı adımlara bağlı olsa da Türkiye’ye evet ya da hayır demenin AB üyesi ülkeler açısından da siyasi sonuçları var. Ekim ayına kadar cezaevlerinin ıslahı ile alakalı düzenlemelerin bitirilmesi gerekiyor. Bunlar da borsa tarafından yakından takip edilecek bir husus.
    <br/>
    <br/>
    Her ne kadar AB çok önemli olsa da IMF–Türkiye ilişkilerinin nasıl yürüyeceği, piyasanın yakından takip ettiği konuların başında geliyor. Türkiye’nin bu sene 20 milyar dolarlık, gelecek iki yılda da 17 milyar dolarlık dış borç geri ödemesi var. Bu ödemelerin yeniden borçlanma yolu ile ya da başka şekilde garanti altına alınması gerekiyor. Piyasa bu konuda netliği görmeli. Hatta şunu söyleyebilirim: AB Türkiye ekonomisini IMF kadar bile tanımıyor.
    <br/>
    <br/>
    Bir diğer önemli konu da şu: Müzakere hangi tarihte başlayacak? Başbakan Recep Tayyip Erdoğan’ın, Mart 2005’te olmasını istediği yönünde bir beyanı oldu. 1 Ocak 2006 gibi bir tarih ortaya atıldığı taktirde bunun AB’nin Türkiye’yi savsakladığı izlenimi doğurması mümkün. Her ne kadar tarihin verilmesi çok önemli bir aşama olsa da sonraki görüşmeler de bir o kadar önemli. AB’den gelecek kredilerin miktarı konusunda çok ciddi rakamlar ortaya atılsa da krediler ile projeler arasında ciddi bir bağlantı var. Türkiye’nin altyapı konusunda sorunları olması kredilerin gelmesini zorlaştırabilir. Ancak yine de yabancı sermayenin Türkiye’ye her zamankinden fazla gireceği muhakkak. Borsa endeksinin nereye kadar çıkabileceği konusunda tedbirli düşünmekte fayda var. Piyasalar için çıpalar çok önemli. Türkiye’nin ekonomik ve siyasi anlamda bir garantisinin olması gerekiyor.
    <br/>
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### ...... ....., 15-Temmuz-2004
> Borsamız kolay manipüle ediliyor: 
> Ülkemizde sermaye piyasaları anlamında bir değerlendirme yapıldığında, başta borsa olmak üzere hiçbir yapının derinliğinin olmadığı ortadadır. Özellikle borsanın çok kolay manipüle edildiği, 5 milyon dolar gibi küçük rakamlarla suni hareketlenmeler oluşturulabildiği herkesçe bilinen bir gerçek. İşte bu yüzden, küçük yatırımcının borsaya tedirgin yaklaşması çok doğal. Bununla birlikte, borsayı bir şans oyunu olarak değerlendirmek de doğru değil. Sıcak para akışının hâlâ önemli seviyelerde olduğu, kayıt dışı ekonominin kayıt altına alınamadığı ülkemizde borsanın derinlik kazanması kısa vadede zor gibi görünüyor.

Kaynak: [www.aksiyon.com.tr](http://www.aksiyon.com.tr:80/detay.php?id=12300&yorum_id=1547), [web.archive.org (arşiv bağlantısı)](http://web.archive.org/web/20060119000337/http://www.aksiyon.com.tr:80/detay.php?id=12300&yorum_id=1547)
