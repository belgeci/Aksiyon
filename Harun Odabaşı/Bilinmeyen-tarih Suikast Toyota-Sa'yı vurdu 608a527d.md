# Suikast Toyota-Sa’yı vurdu

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050227093340im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093340im_/http://www.aksiyon.com.tr/resim/358/44.jpg" vspace="5"/>
  </p>
 </font>
 <font class="content">
  Önemli yerlere yakın bir isim ile ABD’ye yapılan 11 Eylül terör saldırısını konuşuyorduk. Planlanışındaki sofistikeliğe bakarak ‘kurmay bir zeka’yı gerektiren bu saldırının ‘gizli bir mesaj’ içerdiğini düşünüyordu.
 </font>
 <br/>
 <p>
  <font class="content">
   ABD tarafından net bir şekilde alınan bu mesajın ABD’nin politikalarındaki değişikliğe bakarak ne olduğu hususunda fikir yürütülebileceğini ifade etti. Söz dönüp dolaşıp Özdemir Sabancı suikastine geldi. Sabancı Grubu’nun bu cinayetle birlikte gelen mesajı kesinlikle aldığını ve cinayet sonrası yatırım stratejilerindeki değişikliklerin   yakın takibe alınması gerektiğini savunuyordu.
   <br>
    <br>
     Aradan bir hafta geçmemişti ki Sabancı Holding’in Toyota Otomotiv’deki en son yüzde 25’lik hissesini de sattığı haberi basına yansıdı. Özdemir Sabancı’nın ‘en önemli yatırımım’ dediği, orta ve uzun vadede çok büyük beklentileri olan 400 milyon dolarlık yatırım, geçen 7 yıl içerisinde fiyasko ile sonuçlanmıştı. Sabancı gibi uzun soluklu maraton koşucusunun bu kadar çabuk pes etmesinin ifade edilenlerin dışında bir sebebi olabilir miydi? Yoksa Sabancı Holding’in aldığı mesaja uygun bir güzergah değişikliği zorunlu hale mi gelmişti?...
     <br>
      <br>
       9 Ocak 1996 tarihinde Sabancı Holding Yönetim Kurulu Üyesi Özdemir Sabancı, Toyota—Sa Genel Müdürü Haluk Görgün ve sekreter Nilgün Hasefe’nin ölümü ile sonuçlanan korkunç suikast Sabancı ailesinin kendilerini en güvende hissedecekleri yerde, Sabancı Center’ın 26’ncı katında gerçekleştirilmişti. O dönemde, bu suikastin sorumlusu yasadışı sol terör örgütü DHKP—C nin kapitalist sermayeye mesaj vermek istemesinden ziyade taşeron olarak kullanıldığı fikri ağır basmış ve bu mesajın ne olabileceği ile ilgili pekçok spekülasyon yapılmıştı.
       <br/>
       <br/>
       Özdemir Sabancı, kardeşlerin en küçüğü olmasına karşın ailenin beyni konumunda idi. Medyadan uzak duruyordu. Ama Sabancı Holding’in yaptığı yatırımların arkasındaki fikir babası oydu.
       <br/>
       <br/>
       Sabancı, içerisine çok derin stratejik hedefler yerleştirdiği, kendi paylarına düşen 200 milyon dolar ile yatırımı finanse ettiği, üstelik Özdemir Sabancı’nın en önemli projesi olan Toyota—Sa’daki ortaklığından tamamen çıktı. 1994’te faaliyete başlayan Toyota—Sa ortaklığı başlangıçta yüzde 50—50 üzerinden oluşturuldu. 2000 yılında yüzde 25’ini Toyota Motor Corparation’a devreden Sabancı bu sene maliyetlerdeki artış ve gerekli yatırımların yapılmadığını gerekçe göstererek Japon sermayesi ile olan ortaklığına son verdi. Son satıştan 49 milyon 198 bin 595 dolar elde etti.
       <br/>
       <br/>
       Sabancı’nın medya gücü yok!
       <br/>
       <br/>
       Şimdi bu çok önemli geri çekilme kararının zihinlerde uyandırdığı sorulara geçmeden Sabancı ailesinin nev—i şahsına mahsus bir özelliğine değinmekte fayda var.
       <br/>
       <br/>
       Sabancı ailesi Türkiye’nin en zenginleri listesinde ilk üç arasında. Büyük sermaye içinde Türkiye’nin belki en yerel ailesi. Kendisini medya destekli diğer sermaye gruplarından ayıran çok önemli bir özelliği var. Sabancı o kadar zenginliğine rağmen Türkiye’yi ve siyaseti yönlendirme gibi bir güce sahip değil. Uzan, Doğan, Karamehmet ya da Koç gruplarına baktığımızda hepsinin medyanın gücünü yer yer siyaset ve ticaret üzerinde yoğun bir şekilde hissettirdiğini görüyoruz. Sabancı Holding’in Sakıp Sabancı’nın tatlı şovları ve göze hoş gelen PR’ı dışında etkisi gözükmüyor. Bu durumun, Sabancı’ları sermaye gücüne rağmen daha ‘dokunulabilir’ bir noktada tuttuğu söylenebilir. Rakipleri ile acımasız rekabeti göze alabilecek araç—gereç donanımına sahip değil. Sabancı’nın yapısından kaynaklanan ‘elimdekileri de kaybedebilirim’ korkusu rahatlıkla direncini kırabilir.
       <br/>
       <br/>
       Japon sermayesi ile girdiği ortaklık da bir açıdan Sabancı’nın elini zayıflatmıştı. Çünkü dünyada Batı ürünleri ile Japon ürünleri arasında ciddi bir rekabet vardı ve Batı (Almanya, İtalya, Fransa) kirli rekabet stratejisinde Japonya’ya göre daha köklü ve cesur bir geleneğe sahipti.
       <br/>
       <br/>
       ‘Sakıp Ağa çizmeyi aştı’
       <br/>
       <br/>
       Sakıp Sabancı’nın, Özdemir Sabancı suikastinden kısa bir süre önce Güneydoğu meselesi ile alakalı, orada yaşayan halkı anlamaya çalışarak ve bölgede yöre halkı ile görüşerek yeni bir düzen otuşturulması gerektiğine dönük ifadeleri olmuştu. Hatta o dönemde merhum Alparslan Türkeş, ‘Sakıp Ağa çizmeyi aştı’ şeklinde bir uyarı yaptı. Özdemir Sabancı suikastinden sonra bu konuda Sakıp Sabancı’nın tek bir kelime etmemesinin yanı sıra konu ile alakalı fikir yürüten TÜSİAD da bu yöndeki çalışmalarını rafa kaldırmış, söylemleri ile Güneydoğu’da coşku ile karşılanan dönemin genç politikacısı YDH’lı Cem Boyner de artık konu ile alakalı fikir dahi yürütmemişti.
       <br/>
       <br/>
       Sabancı’nın Güneydoğu ile ilgili sözlerinin, uluslararası sermaye ile işbirliği yapan ticari rakipleri tarafından da kullanılmış olabileceği ihtimalini savunanlar bile var.
       <br/>
       <br/>
       Sabancı Holding’in otomotiv sektörünü kafasından sildiğinin işaretleri aslında çok önceden verilmişti. Sakıp Sabancı bu değişim bilgilerini ‘Sabancı’da yeniden yapılanma’ başlığı altında Seda Oğuz’a verdiği röportajda veriyordu. Tam bir sene önce Sakıp Sabancı, “Holding önümüzdeki yıllarda tekstilden önemli ölçüde çekilecek. Enerji, telekomünikasyon, gıda, tarım ve perakendecilik öne çıkacak. Finansta Alman Deutsche Bank ile birleşmeye gidiliyor. Otomobilden çekilme olmayacak. Beyaz eşyada üretime gidilecek. Levent’teki ikiz kulelerin yanına İş Kuleleri’nden de yüksek 55 katlı kule yapılacak” diyordu. Otomotiv ile alakalı sadece savunmada kalacağını söylüyor, en önemli yatırımlarından Toyota—Sa’nın adı bile geçmiyor.
       <br/>
       <br/>
       Özdemir Sabancı’dan sonra işler değişti
       <br/>
       <br/>
       Toyota—Sa’nın Özdemir Sabancı’lı dönemi ile Özdemir Sabancı’sız dönemi arasında fiyat ve satış stratejileri açısından ciddi farklılıklar dikkat çekiyor. 100 bin kapasite ile kurulan Toyota—Sa’nın albenisi yüksek modeli Corolla, başlangıçta Tofaş ve Renault’un korkulu rüyası olmuştu. Hemen hatırlatalım Tofaş’ın arkasında Koç, Renault’un arkasında ise Oyak var. Satış rakamları da bu gelişmeyi doğrular nitelikte. 1993 yılında 200 bin 740, 1995 yılında 120 bin 868 adet otomobil üreten Tofaş, 1996 yılında ciddi bir üretim kaybına uğrayarak 96 bin 873’e geriledi. Toyota—Sa ise şaha kalkmış, kurulalı bir yıl olmuştu ki üretimi 1995 yılında 21 bin 458 adet olurken, 1996’da 26 bin 36’ya yükselmişti. Özdemir Sabancı’nın öldürülmesinin ardından Toyota—Sa’nın yükselme trendi tam tersine döndü. Reklam kampanyasındaki azalışa bağlı olarak ürünlerine en fazla zammı rakiplerine kıyaslanmayacak büyüklükte Toyota—Sa yaptı. 1998 yılında Toyota—Sa ürünlerinin satışlarında ciddi düşüşler görülürken Renault ve Tofaş satışlarını artırdı. Bu arada gümrük birliğinin de etkisi ile ithal arabalar pazardaki paylarını hızla artırıyordu. Özellikle Alman markaların satışları ilginç bir tesadüf Sabancı suikastini takip eden yıllarda ciddi ölçüde arttı. Toyota—Sa ürünlerindeki düşüş 2001 yılının ilk 8 ayında 1019 satış rakamına kadar sürdü.
       <br/>
       <br/>
       Sabancı bu kadar kısa vadeli bakmaz
       <br/>
       <br/>
       Otomotiv sektöründe yapılan yatırımlar kesinlikle kısa vadeli olmaz. En az 15—20 yıllık yatırımlardır. Zaten 1994 yılında Japon sermayesi Türkiye’ye gelirken o günkü potansiyeli değil gelecekteki potansiyelleri dikkate alarak yatırım yapmıştı. Hedef çok netti; sadece Türkiye değil, Ortadoğu, Orta Asya ve Balkanlar hedef pazara dahildi ve bu pazarlar genişledikçe üretim kapasitesi de artırılacaktı. Hiç şüphesiz Sabancı da bu meseleye kısa süreli bakmayacak kadar tecrübeli ve uzun soluklu düşünen bir grup. Fakat Özdemir Sabancı’dan sonra ne oldu ise iştahı bu sektörde tamamen kaçtı, Koç ve Oyak ile olan tatlı rekabet otomotivde bitmiş oldu.
       <br/>
       <br/>
       Görüştüğümüz bir işadamı, Sabancı’nın Toyota Motor Corporation ile yollarını ayırmasının normal bir davranış olmadığını iddia ederken şunları söylüyor: “Sabancı eğer bir sektörden çekilecekse bunu her KOBİ’nin rahatlıkla yapabileceği süt, yoğurt gibi sektörlerde yapmalı idi. Otomotiv ise büyük sermayenin işi. Aslında otomotivde orta vadeli potansiyeller hâlâ çok müsbet. Sabancı’nın bir yıllık bir sürece bakarak otomotiv işini askıya alacağına inanamıyorum. Ayrıca Özdemir Sabancı’nın ölümünün ardından agresif pazarlama metotlarından vazgeçmesi de bana manidar geliyor” diyor.
       <br/>
       <br/>
       Yabancı sermaye yerli partner ister
       <br/>
       <br/>
       Dünyada ve otomotiv sektöründeki bir iki yıllık veriler ve satış rakamları dikkate alındığında Sabancı Grubu’na hak vermemek mümkün değil. Zaten satış gerekçesini açıklarken “Gerek dünya otomotiv sektöründeki hızlanan globalleşme neticesinde üretimin konsolidasyonu, gerekse Türkiye otomobil pazarının öngörüldüğü şekilde gelişememesi, Türk otomotiv sektörünü ve Toyota—Sa’yı olumsuz etkilemiştir” diyordu. Fakat ‘ortağımızın önünü açmak için böyle bir karar aldık’ sözü doğrusu Türkiye şartlarında pek bir anlam taşımıyor. Çünkü Türkiye’ye gelen bütün yabancı sermaye mutlaka yerli bir partner ile yollarına devam etmek istemiştir. Bu adeta bozulmayan bir kaide. Örneğin Fiat Koç ailesi ile, Renault asker kuruluşu olan Oyak ile, İtalya Telekom İş Bankası ile Türkiye pazarına girmiştir. Toyata’nın ise Türkiye’de partnersiz kalması onun yatırım yapma şevkini büyük ölçüde kıracaktır, ya da yeni bir yerli partner seçme tercihini yürürlüğe sokacaktır.
       <br/>
       <br/>
       Sabancı ayrılık gerekçesini ifade ettiği basın açıklamasında daha pek çok gerekçeleri alt alta sıralıyor. Gümrük Birliği’nin rekabet imkanlarını daraltması da aksi iddia edilemeyecek kadar açık bir gekçek. Ama dediğimiz gibi bu mazeretlerden hiçbiri katma değeri çok yüksek olan otomotiv sektöründen bu kadar kısa sürede pes ederek ayrılmasına yeterli olamıyor. Hele Sakıp Sabancı’nın “Toyota—SA bize Özdemir’in vasiyetidir” dedikten sonra...
       <br/>
       <br/>
       e—mail: harunodabasi@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12763), [web.archive.org (arşiv bağlantısı)](http://web.archive.org/web/20050227093340/http://www.aksiyon.com.tr:80/detay.php?id=12763)
