# Global köy ütopya mı?

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20031024072748im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024072748im_/http://www.aksiyon.com.tr/resim/45/40.jpg" vspace="5"/>
  </p>
 </font>
 <font class="content">
  11 Eylül Saldırısı’nın ardından ABD’nin başlattığı askeri operasyonlar, global köy ütopyasını gözden geçirme ihtiyacını doğurdu. Çıkarları zedelenen Kıta Avrupası ve Uzakdoğu ülkelerinin ABD ile restleşme dozunu artırması halinde dünyanın büzülmeye gideceği ve içe kapanacağı ihtimalinin belirmesi yeni bir tartışmayı tetikledi. II. Dünya Savaşı öncesinde olduğu gibi kamplaşma, globalleşmenin önemli bir kırılma noktasında olduğu sinyalini veriyor. Peki bir büyük geri dönüş yaşanabilir mi?
 </font>
 <p>
  <font class="content">
   Platon devlet adlı eserinde ‘ideal devlet’in yapısını ortaya koymaya çalışır. Bu devlette insanlar üç sınıfa bölünür: İşçi, çiftçi ve zanaatkârlardan oluşan çalışan sınıf; ülkeyi koruyacak olan bekçiler; yöneticiler. İşçi sınıfı çalışıp üretimde bulunarak devletin maddi ihtiyaçlarını karşılar. Bekçiler sınıfı toplum içinde güvenliği ve dışarıya karşı devletin varlığını savunur. Yöneticiler sınıfı ise devleti yönetir. Bu toplumda her sınıfın bir erdemi vardır. İşçi sınıfının erdemi kanaatkâr olmak, bekçi sınıfının erdemi cesaret, yöneticilerin erdemi ise bilgeliktir.
   <br/>
   <br/>
   Platon’un ideal devletinden sonra insanoğlu, aslında olmayan, tasarlanan toplum ya da devlet anlamına gelen ütopya konusu üzerine odaklandı. Özellikle son 20 yıldır dünya ‘globalleşme’ ütopyasını tartışıyor. Savunucuları globalleşmeyi yere göğe sığdıramıyor. Teknoloji ve iletişim araçlarında meydana gelen baş döndürücü ilerleme ülke sınırlarını anlamsızlaştırmış, dünyanın bir ucunda meydana gelen bir olay binlerce km’lik bir alan içinde anında izlenir hale gelmişti. ‘Made in’ damgası ile imal edilen ürünler anlamını yitiriyordu. Vatansız ürünler vardı artık. ABD’nin dünyaca ünlü ayakkabısı Nice Türkiye’de üretilebiliyor, Japon Toyota şirketi araba fabrikasını Romanya’da kurabiliyor, Versace markası bütün tesislerini kapatarak üretim alanını bütün dünya olarak belirleyebiliyordu.
   <br/>
   <br/>
   Dünyanın hemen her ülkesindeki Mcdonald’s şubesinde aynı standartlarda yapılmış hamburgerinizi atıştırırken bir sinema salonunda Coca Cola eşliğinde dünyada aynı anda vizyona girmiş bir Holywood filmini izleyebiliyordunuz. Dünya gençliği aynı şekilde saçlarını kestiriyor, aynı şarkıcıları dinliyor ve benzer yerlere gidip eğleniyordu. Hatta renkleri ele vermese milliyetlerini bile anlamakta zorlanıyordunuz. Trendler, haz anlayışı, alışkanlıklar birebir aynı...
   <br/>
   <br/>
   Milli unsurlar yerini ulus ötesi değerlere bırakmış ve ‘dünya vatandaşlığı’ üzerine derin felsefi tartışmalar yapılmaya başlanmıştı. Sınırlar kalkıyordu ama Türkler hâlâ vize kuyruğunda beklemek zorunda idi. Yurtdışına çıkacaksa Türk lirası başka ülkelerde geçmediği için döviz bulmak zorunda kalması da globalleşmenin karşısında olmasını sağlamadı.
   <br/>
   <br/>
   Ulusal para ve sermaye piyasaları birbirine bağlandı ve global bir finans sistemi ortaya çıktı. Telekomünikasyondaki gelişmeler, bilgisayar ağları ile birbirine bağlanma neticede tarihin sonunu getirmese de coğrafyanın sonunu getirdi. Bugün hemen hemen herkes evindeki televizyonda borsa ve para piyasalarının durumunu izleyerek elindeki cep telefonundan uluslararası piyasalarda bile aktif oyuncu olabiliyor.
   <br/>
   <br/>
   Yeryüzünde ve uzaydan uydular ve fiberoptikler aracılığı ile oluşturulan elektronik asfaltlar sayesinde dolaşan bilginin hacmi inanılmaz büyüklüğe ulaştı. Bilgiye ulaşmada zaman ve mekan kavramı ucuzladı.
   <br/>
   <br/>
   Global köy sadece ekonomik etkileşimle kalmıyor, siyasi fikirler ve kültürler de artık ülke sınırlarının içine hemen giriyor ve yaşanan sorunlar global kimlik kazanıyordu. Mafya, terör, uyuşturucu, salgın hastalıklar, insan hakları, kimyasal silahlar ve fuhuş da globalleşiyor ve teknolojinin imkanlarından onlar da faydalanıyordu. Önceleri ‘bu bizim iç sorunumuz’ deyip geçiştirdiğimiz sorumluluklar şimdi ülke kapasitesini aşar boyuta geldi. Bu sorunlar artık uluslararası politikalardan bağımsız düşünülmüyordu. Sıklıkla yaşanan global boyutlu ekonomik krizlerden kurtulmak yine global finans sistemini ve uluslararası işbirliğini zorunlu hale getiriyordu.
   <br/>
   <br/>
   Geri dönüş olur mu?
   <br/>
   <br/>
   Soğuk Savaş literatürüne göre süreçleri tarif etme alışkanlığının tarihe karışması şunun şurasında 10—15 senelik bir mevzu. Teknoloji ve uluslararası şirketler üzerinden gerçekleşen globalleşme uluslararası ilişkiler uzmanları için yeni bir mihenk taşı olmuştu. Değerlendirmeler iki noktada yoğunlaşıyordu; ya kapitalizm çok uluslu şirketleri ile dünyayı ele geçirecek ya da küreselleşme insanileşerek gelir dağılımını geniş yığınların lehine düzeltecekti. Ancak, mevcut hali ile bile acımasızca eleştirilen globalleşme projesi hiç hesapta olmayan yeni bir imtihanla karşı karşıya kaldı. 11 Eylül saldırısının ardından ABD’nin başlattığı askeri operasyonlar, global köy ütopyasını gözden geçirme ihtiyacını doğurdu. ABD’nin Irak’a saldırısı da gerçekleşirse çıkarları zedelenen Kıta Avrupası ve Uzakdoğu ülkelerinin ABD ile restleşme dozunun artması halinde dünyanın büzülmeye gideceği ve içe kapanacağı ihtimalinin belirmesi yeni bir tartışmayı tetikledi. II. Dünya Savaşı öncesinde olduğu gibi kamplaşma, globalleşmenin önemli bir kırılma noktasında olduğu sinyalini veriyor. Peki bir büyük geri dönüş yaşanabilir mi? Kimilerine göre global köy zaten güzel bir rüyadan ibaretti ve artık uykudan uyanma vakti gelmişti. Küresel güçler global köy adı ile geniş kitleleri uyutan bir ilüzyon gösterisi yapmıştı. Fakat dehşet dengesi bozulunca maske düşmüş ve gerçek niyetler ortaya çıkmıştı. İyimserler ise mevcut kırılmanın kısa süreli olacağı, globalleşmenin temel unsurunun teknoloji olduğu, teknoloji ortadan kalkmadığı müddetçe global köy projesinin evrimleşerek olgunlaşacağı görüşünü savunuyor.
   <br/>
   <br/>
   Tarihi adeta bir milad gibi öncesi ve sonrası şeklinde ikiye ayıran 11 Eylül’ün öncesinde analizler çok davetkârdı. Megatrendler insanlığın daha önce yaşamadığı yeni bir paradigmal değişimin içinde olduğuna işaret ediyordu. Ulus devlet anlayışına sırtını dayayan modernite gücünü kaybediyor, post—modern yeni bir çağın müjdesi veriliyordu. Teknoloji yeni çağın en belirleyici unsuru idi. İletişimdeki baş döndürücü ilerleme dünyayı çoktan ‘global köy’ diye tarif ettirmeye başlamıştı bile. Elektronik ilerlemeler ekonomik küreselleşmeyi mayalayan önemli bir unsurdu.
   <br/>
   <br/>
   Kimi iyi niyetli teorisyenler küreselleşmeyi uygarlık tarihinin Üçüncü Dalgası olarak nitelendiriyordu. Kimileri de kapitalizmin ütopyası olarak görüyordu. Yaşanan, Karl Marks’ın komünizm fikriyatının yayılması gibi insan unsuruna dayalı bir süreç değildi. Teknolojinin ortaya çıkarttığı karşı konulmaz süreç vardı ortada ve insanlar ve ülkeler imkanları nispetinde bundan istifade ediyordu. Fakat gelişmiş ülkeler teknolojideki bu gelişmeyi kendi faydalarına olacak şekilde yönlendirme hevesine kapıldılar. Küreselleşme nihai noktada dünya vatandaşlığını, oradan da küresel toplumu oluşturacaktı. Halbuki küreselleşme henüz evrimini tamamlamamıştı...
   <br/>
   <br/>
   Küreselleşmenin motoru teknoloji
   <br/>
   <br/>
   Küreselleşme ile ilgili fikirleri ile dikkat çeken gazeteci—yazar Cüneyt Ülsever’e göre Kıta Avrupası ile Amerika arasındaki çıkar çatışmasının ya da acımasız rekabetin küreselleşme ile direkt ilgisi yok. “Küreselleşen dünyada savaşın olmayacağını kim söyledi?” diyen Ülsever, “Küreselleşmenin birinci motoru teknoloji. Sosyal ve siyasi şartlar buna ayak uyduruyor. Feodal sistem kapitalizmi ortadan kaldıracak bir alternatif ortaya koyamadı. Savaş ABD ile Kıta Avrupası arasında oluyor ama saha Irak. Böyle olsa bile bu iki blok birbirlerinin ayaklarına kurşun sıkacak kadar çıldırmadı” diyor.
   <br/>
   <br/>
   Prof. Dr. Gülten Kazgan ise küreselleşmenin uluslararası şirketlerin kendilerini haklı çıkarmak için ortaya attığı bir hayal ürünü olduğunu söylerken mukayeseli gelişmişlik rakamları analizinin küreselleşmenin geniş kitlelerin aleyhine olduğunu gösterdiğini belirtiyor. Gelişmekte olan ülkelerin 3 trilyon dolar borcu olduğunu, IMF ve Dünya Bankası vasıtası ile bu ülkelerdeki ekonomiyi kontrol ettiğini anlatıyor. Prof. Dr. Kazgan böyle olmakla birlikte Ülsever gibi Avrupa—ABD savaşının en azından şimdilik çıkmayacağı görüşünde. “Almanya, Fransa, Rusya ve Japonya’nın ekonomik ve askeri güçlerini biraraya getirsek bile bir Amerika etmiyor. Amerika önümüzdeki 5—10 yıl bu ülkelerin canlarını yakmaya devam ederse ancak o zaman savaşa hazırlanan bir blok oluşabilir” diyor. Prof. Dr. Niyazi Öktem, III. dünya savaşı için nesnel şartların hazır olmadığını öne sürüyor. Amerika’nın 11 Eylül’den sonraki çıkışının ideolojik temelinde Kalvinist Protestanlık anlayışının yattığını savunan Prof. Dr. Öktem, “Kalvinci yorum J. Calvin’in yorumları dışında kalan devletlerin hepsinin şeytanın egemenliğinde olduğunu söyler. İnanmış bir Hıristiyan bu şeytanı yok etmeli ve Tanrı sitesini kurmalıdır. George Bush’un 11 Eylül saldırısının ardından başlattığı operasyon, ‘Haçlı Seferi’ şeklinde ideolojik temeli de düşünüldüğünde çok anlamlı duruyor” diyor.
   <br/>
   <br/>
   Özdenören: Küreselleşmeden geri dönüş yok
   <br/>
   <br/>
   Yazar Rasim Özdenören ise globalleşmeye başka bir perspektiften yaklaşarak Batı medeniyeti dışında olanlara farklılıklarını devam ettirme şansı tanınmadığının altını çiziyor. Globalleşmenin emperyalist anlayışın bir safhası olduğuna değinen Özdenören, nihai noktada dünyanın tek bir çatı altında birleşmesini ifade etse de globalleşmenin hakim gücünün Batı medeniyeti ve Batılı ülkeler olduğuna dikkat çekiyor. Sınır tanımama anlayışının İslam dininde de olduğuna değinen Özdenören, “İslam her kültüre kendini yaşatma hakkı tanıyor, yok etmek istemiyor. Batılı anlamdaki küreselleşme ile İslam medeniyeti arasındaki temel fark burada” diyor. Özdenören, böyle olmakla birlikte küreselleşmenin yeni bir aşamaya gelebileceğini ancak geri dönüşün mümkün olmadığını sözlerine ekliyor. “Küreselleşme milliyetçiliği büyük ölçüde eritti. 17. yüzyılda Batı kapitalizmi kendisini korumak için milliyetçiliği üretti. Gümrükler koyarak ülke sınırları içinde büyümesine devam etti. Şimdi ise uluslararası şirketler dönemine girildi. Kotalar eskisi gibi koruyan bir faktör olmak yerine tehlikeli hale geldi. Globalleşmenin sakıncaları olsa bile insanların eski milliyetçi telakkiye dönmeleri mümkün değil. Tarih bu anlamda tekerrür etmiyor. Milliyetçiliğe dönmeyi engelleyen başka faktörler var.”
   <br/>
   <br/>
   Küreselleşme olgusuna bir yerden atapte olmak isteyen Türkiye öte yandan Irak krizi ile birlikte tarihi bir kırılma noktasının da aktörü konumunda. Bir yandan savaşı, diğer yandan küreselleşmeyi ağırlamaya hazırlanan Türkiye global oyunun farkında görünüyor. VIII. Beş Yıllık Kalkınma Planı’ndaki şu ifadeler bu farkında olmanın bir kanıtı: “Türkiye’nin jeostratejik konumu, kültürel birikimi ve ekonomik ve sosyal alanda sağlayacağı gelişmeler sonucu 2010’larda bölgesel bir güç olarak etkinliğini daha da artırması, 2020’lerde ise küresel bir güç olması hedeflenmektedir. Bu projeksiyona göre gerekli yapısal değişikliklerin yapılması halinde Türkiye’nin yıllık ortalama yüzde 7 büyümesi ve 1.9 trilyon dolarlık bir GSMH’ya ulaşması gerekmektedir.”
   <br/>
   <br/>
   Hemen yanıbaşımızda II. Dünya Savaşı’nın yarım kalmış bir hesabı görülürken ülkeler ve şirketler durumlarını gözden geçiriyor. Böyle köklü bir kavşakta medeniyetlerin de bir durum muhakemesi yaparak gelecekte nasıl bir dünya istediklerine karar vermesi gerekiyor. Yoksa bu beklenti de bir ütopya mı?
   <br/>
   <br/>
   GLOBAL KÖY BİR HAYALDİ
   <br/>
   <br/>
   Global Köy ütopyasının baştan beri gerçekleşmesi mümkün olmayan bir hayal olduğunu düşünüyordum. Aslında Global Köy kelime olarak telaffuz edilmese de mahiyeti itibarı ile 19. yüzyılda Fransız ve İngiliz düşünürler tarafından seslendiriliyordu. Manchester Okulu’nda dünyada sınırların kalkacağı, mal ve insanın dünyada rahatlıkla dolaşabileceği düşüncesi kuvvetle dile getiriliyordu.
   <br/>
   <br/>
   Fakat I. ve II. Dünya Savaşı bu tip bir küreselleşme akımının oluşumunu engelledi. 1980’li yıllara kadar küreselleşme gündeme gelmedi. Gerçi ABD II. Dünya Savaşı sonrasında küreselleşme arzusunu izhar etmiş ancak diğer Avrupa ülkeleri ve iki kutuplu dünya anlayışı buna izin vermemişti. 1980’lerde ise ABD Başkanı Ronald Regan ve İngiltere Başbakanı Margaret Thatcher ikilisi şu anda süreçlerini yaşadığımız küreselleşme hareketini başlattı.
   <br/>
   <br/>
   Global Köy sermaye merkezlerinin yarattığı hayal âleminden başka birşey değil. Küreselleşme vasıtası ile insanlığın daha mutlu olacağı yönündeki savların mukayeseli gelişmişlik rakamlarına baktığımızda yanlış olduğu ortaya çıkıyor. Gelişmekte olan ülkelerin 3 trilyon dolar borcu var. Ve bu borç vasıtası ile gelişmekte olan ülkelerin her dediklerini yapmak durumunda kalıyorlar.
   <br/>
   <br/>
   Fakat son gelişmeler gösteriyor ki ABD’ye bu da yetmedi. Çift kutuplu dünyanın ortadan kalkmasının ardından başka güç merkezleri oluşmadan kendi imparatorluğunu oluşturma hamlesi başlattı. IMF ve Dünya Bankası gibi kurumlar vasıtası ile bizim gibi ülkeleri dize getiriyor.
   <br/>
   <br/>
   1992–2000 yılları arasında 8 yıllık süreçte ABD diğer gelişmiş ülkelere göre çok büyük bir büyüme oranı gerçekleştirdi. ABD’nin en parlak dönemi olan bu sürecin ardından 2000’li yıllarda sistemde yozlaşma başgösterdi ve ekonomik krizler gün yüzüne çıktı. ABD gelişmişliğini devam ettirebilmek için şimdi yeni bir dürtü arıyor. Bu dürtüyü de petrol olarak belirledi. Petrolün dünya ve gelişmiş ülkeler açısından ne anlama geldiğini çok iyi biliyor. 1973 yılında İran Şahı Pehlevi’yi ikna ederek petrol fiyatlarını yükseltince Avrupa ülkelerinin nefes borusunu kesmiş ve onların nasıl zorlandığını ve dize geldiğini görmüştü. SSCB’nin çökmesinin ardından Rusya’yı kendi blokuna dahil etmek isteyen Avrupa bu ülkeye çok büyük yardımlarda bulunuyordu. ABD Rusya’yı dize getirmek için yine petrolü kullandı. Suudi Arabistan’ı ikna ederek petrol fiyatlarını düşürünce petrol gelirlerinden beslenen Rusya, bütçe açığını kapayamaz duruma gelmiş ve ABD’nin istediği çizgiye gelmek zorunda kalmıştı.
   <br/>
   <br/>
   Şimdi ABD Irak operasyonu ile Almanya, Fransa ve Japonya gibi ülkelerin nefes borusunu ele geçirmek istiyor. İstediği zaman petrol fiyatını yükselterek Rusya’yı ödüllendirip Almanya, Fransa ve Japonya’yı cezalandıracak, işine geldiğinde de petrol fiyatını düşürüp Rusya’yı cezalandıracak. ABD’nin Afganistan operasyonu da yine enerji yollarını ele geçirmek amaçlıydı. Irak’tan sonra sırada Suriye, İran, Kuveyt gibi petrol zengini ülkeler var. Burada önemli olan olay ABD imparatorluğunun da manivela olarak petrolü kullanmak istemesi.
   <br/>
   <br/>
   ABD’nin uygulamaları hoşnutsuzluk meydana getirse de en azından şimdilik küresel bir savaş çıkartacağını ve gelişmiş ülkelerin birbirine gireceğini sanmıyorum. Ama önümüzdeki 5–10 yıl içerisinde ABD imparatorluk sevdası ile diğer ülkelerin canını yakmayı sürdürürse o zaman belki bir savaş ortamı oluşur. Şangay 5’lisi başka ülkelerin de eklenmesi ile zaman içerisinde bir Avrasya askeri blokuna dönüşebilir. Fakat yakın zamanda böyle bir kapışma öngörmüyorum. AB, Avrupa Güvenlik ve Savunma Paktı’nı hâlâ bir düzene oturtamadı. Hem Avrupa çok yaşlı; genç nüfusu askere alsa çalışacak insan kalmıyor.
   <br/>
   <br/>
   GLOBAL KÖY, KAPİTALİZMİN ÜTOPYASI
   <br/>
   <br/>
   Globalleşme, kapitalizmin son aşaması... Global Köy de onun telkin ettiği ütopya. Postmodernite bu ütopyanın, felsefi—kültürel paraleli... Realite ile bağdaşan bir arayış modeli mi bu? Hayır, değil. Öyle olmadığı birileri tarafından bugün daha iyi anlaşılıyor.
   <br/>
   <br/>
   Postmodernite’nin moderniteden daha beter yönleri var. Adorno, “Aydınlanmada tanrı inancının özgünleştirilmiş bir kabulü var” diyordu. Sadece o değil, dünkü Batı’nın bazı yönlerinde, ki özeleştiriyi de orası beslemiştir, epeyce tutacak taraf vardı. Şimdi herşey muğlak, herşey izafi....
   <br/>
   <br/>
   Bence dünya ilerlemiyor, sürükleniyor. Gidişatın yönünü etkileyici bir düşünce üretimi yok. Bir düşünürün dediği gibi “Farklı bir şey henüz başlamadı.” 11 Eylül de bir şaşkınlıktı, Amerika’nın tepkisi de şaşkınlıktır. Çözümü bulacağına inanıyor değil Amerika. Sadece panikle, telaşla birşeyler yapmaya çalışıyor. Bir sorumluluk hissettiği de söylenebilir. Bir medeniyet anlayışının ve düzeninin önünü açmaya çalışıyor. Ama bu medeniyet anlayışı nasıl birşey ve onun önünü açma hesapları ne kadar tutarlı?!
   <br/>
   <br/>
   Zeka geriliği, küçük yaştan ziyade ileriki yaşlarda tehlikeli ve yönetilemez bir hal alır. Medeniyetlerde de öyledir. Topuyla tüfeğiyle, tekniğiyle gelişmiş bir medeniyet, aklıyla ve ruhuyla minicik! Bir düşünce rönesansı yaşanmadan “bilgi çağı” ne anlam ifade eder. “Çocuklaşan akıl” yahut “akıl tutulması” diyorlar. Yaşanmakta olan budur. Ben “Medeniyet Krizi” diyorum. Zaman Kitap’ta yayınlanacak son kitabım bu adı taşıyor.
   <br/>
   <br/>
   Bulunduğumuz noktada, kimse sağlıklı tahminlerde bulunamaz. Verilerin hepsi yürür gezer durumda. Durum vahimdir, ama bu durumun anlaşılmaması daha vahimdir.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2448), [web.archive.org (arşiv bağlantısı)](http://web.archive.org/web/20031024072748/http://www.aksiyon.com.tr:80/detay.php?id=2448)
