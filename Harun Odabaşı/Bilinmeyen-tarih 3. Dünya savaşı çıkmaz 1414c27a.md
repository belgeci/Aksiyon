# 3. Dünya savaşı çıkmaz

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20031103212303im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103212303im_/http://www.aksiyon.com.tr/resim/36/32.jpg" vspace="5"/>
  </p>
 </font>
 <font class="content">
  “Dünya iki ana eksene doğru gidiyor. Birincisi ABD, İngiltere, kısmen Türkiye ve İsrail’in olduğu bir eksen. İkincisi kıta Avrupa’sının temsil ettiği eksen. Rusya ve Çin daha sonra bu eksenler içine dahil olacak ya da yeni bir eksen kuracak konumdalar.”
 </font>
 <p>
  <font class="content">
   Muhtemel Irak operasyonu, belirsizlik faktörünü biraz daha kesif bir hale soktu. Sisli havalardan hoşlanan spekülatörler bile yön tayin etmekte zorlanıyor. Para ve sermaye piyasaları zikzaklar çizerek adeta cinnet sendromları yaşarken, önünü göremeyen şirketler yatırımlarını bekletme kararı alıyor. Değişken unsurların çoğaldığı zaman dilimlerinde geleceğe dönük bilimsel araştırmalar yapan kuruluşlar daha bir önem kazanıyor. Ekonomist Can Fuat Gürlesel’in başkanlığını yaptığı Yüksek Strateji Merkezi (YSM) bu tip think—tank kuruluşlarından biri. Amaçları geleceği biraz daha tahmin edilebilir boyuta indirgemek. YSM 2003’ün ilk ayı içinde ilgili kurumlara göndereceği bir çalışma yaptı: ABD’nin Yeni Petrol Politikası. Amaç ayrıntılardan sıyrılarak resmin tamamını gösterip Türkiye’nin doğru yerde durmasını sağlamak. Can Fuat Gürlesel ile Cumhurbaşkanlığı, Genelkurmay Başkanlığı, Başbakanlık, Milli Güvenlik Kurulu Genel Sekreterliği ve TBMM Başkanlığına gönderilecek olan raporun içeriğine dönük bir röportaj yaptık.
   <br/>
   <br/>
   –ABD neden Irak’a müdahale etmek istiyor? Dünya dengelerinde ne değişti de Irak operasyonu ABD için en önemli hadise haline geldi?
   <br/>
   <br/>
   Pozisyon belirleme açısından yanıtlanması gereken hayati soru da bu. Ekonomik ve siyasi iki temel neden var: 1990 yılından bu yana ABD ekonomisi hiç kimsenin beklemediği ölçüde bir büyüme oranı yakaladı. Avrupa Birliği ve Japonya global ekonomik büyüme içinde bu denli önemli büyüme gerçekleştiremediler, hatta tam tersine sıfır ya da yüzde bir civarında büyüme ile neredeyse 10 senedir bir resesyon içindeler. Kapitalist sistemin aşılması zor bir eşiği var: Doğası gereği bir önceki yıla göre daha fazla mal üretmek ve satmak zorunda. 1997 yılında Asya—Pasifik krizi ve sonrasında Rusya ve Arjantin krizleri ile birlikte global ekonomi çok ciddi bir talep daralması yaşadı. 1990 ile 2000 arasında ABD ve uluslararası sistem (küreselleşme) içinde yeni pazarlara sermaye aktarmaya dayanan bir yapı oluştu. Dolayısıyla bu ülkelerde üretim ve refah artışı meydana geliyordu. Satın alma gücü artan ülkeler kapitalist sistem için talep yaratıyordu. Güney Amerika, Asya—Pasifik, Ortadoğu ve Rusya gelişmiş ülkelerin yeni pazarlarıydı. Kapitalist sistem bir anlamda finansal balonun şişmesi ile yeni talep alanları yarattı. Fakat 1997’de global krizle karşılaşınca bu global talep anormal bir şekilde daraldı ve sonrasında da bu finansal balon sönmeye başladı. Bu sönüş hâlâ devam ediyor. Uluslararası borsadaki ve fiyatlardaki düşüşler devam ediyor.
   <br/>
   <br/>
   –ABD büyümesini yeni ekonomi ile sağladı ve sanayi ikinci plana itildi.
   <br/>
   <br/>
   Kapitalist sistem 1997 yılından sonra hayatını büyük ölçüde ABD’ye borçlu. ABD 1997’den sonraki global talebin durmasını engellemiştir. ABD büyük bir ticaret açığı ve borç yükü vermesine rağmen dünya ekonomisindeki ticari hareketliliği belli ölçüde devam ettirdi. 2000 yılında George Bush ve ekibinin ABD’nin başına gelmesi sonrasında tek başına bu şartlar altında dünya ekonomisine talep yaratmanın sürdürülmesinin mümkün olmadığı görüldü. İki alternatif vardı: AB ve Japonya’nın bu ekonomik büyümeye katkıda bulunması gerekiyordu. Fakat AB ve Japonya’nın 2010 yılına kadar resesyondan çıkmasının zor olduğu görülüyor. Bu nedenle dünyadaki ekonomik büyümeyi ve talebi yaratabilecek yeni bir yapılanmanın olmazı zaruri hale geldi.
   <br/>
   <br/>
   –Yeni tüketim alanları nasıl oluşturulacak?
   <br/>
   <br/>
   Yeni gelir alanları oluşturmanın en önemli ve etkili yolu dünya üstündeki enerji kaynaklarının kullanımını, arz ve talebini yeniden ayarlamaktan geçiyor. Bu işin başlangıç noktası ise Irak.
   <br/>
   <br/>
   –Burdan neyi kastediyoruz?
   <br/>
   <br/>
   ABD 2001 yılının mayıs ayında Colin Powell’ın başkanlığında ulusal enerji stratejisi belgesini yayınladı. Bu ulusal enerji stratejisi 2020 yılına kadarki ABD enerji politikasının ve enerji dağılımının ne şekilde değişeceğini çok net ortaya koydu. Burda iki önemli trend var: Birincisi doğalgaz kullanımının payı giderek artıyor. Yani önümüzdeki dönemde dünya enerji kaynaklarının yüzde 40’ını doğalgaz, yüzde 45—50’sini petrol, geri kalanını ise nükleer enerji ve yenilenebilir enerji kaynakları oluşturacak. Şu anda petrolün payı diğer enerji alternatifleri içinde yüzde 65—70 civarında. Petroldeki bu gerileme kısa dönemde çok önemli bir değişiklik. Bir başka açıdan bu, petrol üzerinden gelir kazanan ülkelerin gelirinde önemli ölçüde azalma olacağı anlamına geliyor. Doğalgaza sahip olan ülkelerse önemli bir gelir ve satınalma gücü elde edecekler. Petrolde dünyanın Ortadoğu’ya olan, daha doğru bir tabirle Körfez’e olan bağlılığını —ki bu rakam yüzde 75—80’ler civarında— kırmak istiyor Amerika. 4—5 ana coğrafyaya dağıtma arzusu var. Birincisi Güney Amerika ülkelerinden Venezüela ve Brezilya’da daha fazla petrol üretimi istiyor. Venezüela’daki son gelişmeleri bu gözlükle değerlendirmek gerekiyor. İkincisi Ortadoğu’nun payını bu yapı içerisinde aşağı çekmek, üçüncüsü Nijerya ve Angola petrollerini önemli ölçüde kullanıma açmak. 2020 projeksiyonuna göre ABD kendi petrol ihtiyacının yüzde 25’ini Nijerya ve Angola’dan sağlayacak. Dördüncü bölge Orta Asya. Beşincisi de Güneydoğu Asya ülkelerinden Endonezya ve Malezya’daki petrol kaynaklarını kullanıma açmak. Böylece Güney Amerika, Afrika, Güneydoğu Asya ve Orta Asya’da yeni bir gelir paylaşımı stratejisi ortaya çıkmış olacak.
   <br/>
   <br/>
   –ABD’yi Irak operasyonuna sevk eden sosyo—kültürel ve siyasi faktör ne?
   <br/>
   <br/>
   ABD’nin 11 Eylül saldırısı sonrası yeni yayınlamış olduğu Milli Güvenlik Siyaseti Belgesi’nde de ortaya çıktığı gibi uluslararası ekonomik sisteme yönelik mevcut tehditler yeniden tarif ediliyor. Bu tehditler büyük ölçüde birtakım radikal hareketler, terörizm, kontr—terörist hareketler ve bizim asimetrik savaş olarak nitelendirdiğimiz nedene yol açabilecek birtakım unsurlar. ABD bu unsurların büyük ölçüde yer aldığı coğrafya olarak ve bunları destekleyen alanlar olarak Ortadoğu ve Arap Yarımadası’nı belirliyor. Açıkça belirtmese de açıklamalardan bu sonuç çıkıyor. Bu tehdidin arkasındaki finans gücü olarak Arap ülkelerini görüyor. İran, Suudi Arabistan, Irak bunların başında geliyor.
   <br/>
   <br/>
   –Demokrasi ihracını niçin düşünüyor?
   <br/>
   <br/>
   Petrol gelirine sahip olan bu ülkelerin gelir dağılımı yapısına bakıldığında gelirin sadece kraliyet ailesi yahutta rejimin başındaki aileler tarafından paylaşıldığı görülüyor. Toplam 200—300 milyar dolar petrol geliri var. Fakat bu Irak’ta Saddam ve çevresi, Suudi Arabistan’da kral ve akrabaları gibi çok az sayıda kişi tarafından kullanılıyor. Kapitalist sistem için tüketimi artıracak önemli bir gelir dağılımına yol açmıyor. Bu nedenle de bölge için ABD planı öncelikle Irak’ı çözümlemek. Daha sonra da gerektiğinde rejim ve sınır değişikliklerine gidecek. Uluslararası entegrasyonu engelleyen Arap milliyetçiliğini terk ettirmeyi ve bölgedeki ülkelerin hemen hemen tamamında yarı demokratik yarı monarşik düzenler oluşturmayı istiyor. Mısır, Suriye ve Irak’taki Baas miliyetçiliğinin yumuşatılması projesi var. Filistin devletinin kurulması var. İsrail ile Filistin arasında nihai çözümün bulunması var.
   <br/>
   <br/>
   –ABD bu bölgeleri güvenli hale getirmeden ne anlıyor?
   <br/>
   <br/>
   Zaten yapılanmanın ilk adımı güvenlik diplomasisi. Bir güvenlik diplomasisi var, bir de İslam diplomasisi. ABD bunu bir medeniyet çatışması olarak görmüyor ama tehdit olarak bu bölgeyi görüyor. Bu sebeple de iki tane çok önemli örtüşme var. Birincisi, askeri gücü ve işbirliği nedeni ile güvenlik diplomasisinde Türkiye’yle birlikte hareket etmek. İkincisi çok geniş İslam coğrafyasında denenmiş ve başarısız olmuş İran, Endonezya, Suudi Arabistan ve Malezya modellerinden sonra Türkiye modelini sunabilmek. Türkiye bu resmi ne kadar görüyor ve nasıl değerlendirecek bu ileriki bir aşama...
   <br/>
   <br/>
   –ABD ile AB arasında bir homojenlik yok. Özellikle Almanya ve Fransa ABD’nin Irak müdahalesine karşılar.
   <br/>
   <br/>
   Önümüzdeki dönem çatışmanın ABD ile AB arasında olacağını söylemek daha doğru olacaktır. Bu harekatta homojen bir yapı olmadığı çok açık. ABD bu yaklaşımını lanse ederken yeni bir pasta paylaşımını da ifade etmiş oluyor. Bu pasta yaratılırken çok önemli iki tane mücadele alanı var.  Cebeli Tarık Boğazı’ndan başlayıp Çin Denizi’ne kadar çok geniş bir coğrafyayı yeni gelir alanı olarak ilan ediyor. George Bush’un bir sözü var: “Savaş 10 yıl sürecek.” Bu süre yeniden yapılanmanın tamamlanma süreci. Bunu sağlamak için ABD bir güvenlik diplomasisi oluşturmaya çalışıyor. Katar’a belki 10 yıl kalmak üzere silahlı kuvvetlerinin komuta merkezini yerleştiriyor. ABD silahlı kuvvetleri komuta merkezi, İkinci Dünya Savaşı’ndan sonra ilk defa yurtdışına çıkıyor. Katar’ı merkez alarak büyük bir daire çizdiğiniz zaman ABD’nin güvenlik diplomasisinin alanını belirlersiniz. Bu dairenin içine birbiri ile kesişmeyen iki tane küçük daire daha koyuyoruz. Güneydoğu Akdeniz güvenlik mimarisi, Cebelitarık’tan Kafkaslara kadar uzanıyor ve merkezi Kıbrıs. Diğer daire Kıbrıs merkezli dairenin bittiği alandan Çin’e kadar uzanıyor: Güneydoğu Asya güvenlik mimarisi. Tam merkezi noktası Afganistan. Kıbrıs ve Afganistan ABD’nin bu güvenlik diplomasisinde vazgeçilmez iki merkez.
   <br/>
   <br/>
   –Kıbrıs niçin önemli?
   <br/>
   <br/>
   Bu iki dairenin içinde 16 tane ticaret, 13 tane de enerji koridoru var. Bu koridorların bazısı tamamlanmış durumda. Güvenlik diplomasisinin temel amacı bütün bu ticaret ve enerji yollarına hakim olmak, güvenliğini sağlamak ve kontrol etmek. Bu açıdan baktığımızda Kıbrıs, AB’den Asya—Pasifik’e giden deniz ticaretinin ve Ortadoğu’dan Avrupa’ya giden enerji kaynaklarının geçtiği ana alan üzerinde duruyor. AB açısından kara ve demiryolunun kavşak oluşturduğu ikinci önemli nokta da Gürcistan.
   <br/>
   <br/>
   –AB bu planı okumuyor mu?
   <br/>
   <br/>
   AB bu yapılanmayı çok net görüyor. Fakat AB’nin sıkıntısı şurda: AB kendi siyasi sıkıntılarını çözme ve entegrasyonunu sağlama sürecinde. 2010’lu yıllara kadar arzu ettiği şekilde tamamlamayı istiyor. Ancak bundan sonra kendi ilgi alanını Avrasya ve ötesine doğru genişletmeye çalışacak. Çünkü Çin ve Hindistan dahil, talep yaratacak, enerji ve diğer kaynaklara sahip bölge burası.
   <br/>
   <br/>
   Avrupa ile ABD arasında çok ciddi görüş ayrılığı var. Bu görüş ayrılığının ilk adımları Avrupa Güvenlik Savunma Politikası ile NATO arasında ortaya çıktı. İngiltere’yi AB’den farklı düşünmek lazım. Çünkü İngiltere güvenlik şemsiyesinin oluşturulması aşamasında ABD ile birlikte hareket ediyor. AB derken Almanya ve Fransa’yı düşünmek gerekiyor.
   <br/>
   <br/>
   –Türkiye bu çatışmadan yararlanabilir mi?
   <br/>
   <br/>
   Türkiye’nin ekonomik olarak Irak’tan nasıl yararlanacağı çok önemli. Kesin olmamakla birlikte askeri açıdan güvenlik diplomasisini kısmen ABD ile birlikte yürütmek söz konusu olabilir. Böyle olacaktır demiyorum. Ancak bu kuvvetle gündeme gelebilir. Türkiye Irak operasyonu dışında da bölgedeki enerji ve ticaret koridorunun güvenliği konusunda ABD ile birlikte hareket edebilir.
   <br/>
   <br/>
   –Türkiye savaşın dışında kalırsa ne olur?
   <br/>
   <br/>
   Türkiye’nin ekonomik ve ticari açıdan pay alabilmesi operasyonun içinde yer almasını gerektiriyor. Masaya oturmak için bu şart. Ama belirsiz bir nokta var. Biz güvenlik diplomasisi içinde olduğumuz takdirde ekonomik ve ticari boyuttan da o derece faydalandırılacak mıyız? Buna izin verecekler mi? Şu anda ABD ile Türkiye arasında sürdürülen müzakereler acaba bu noktaya mı dönük. Sınırların ötesinde belirleyici olmaya karar verildi ise mutlaka bu bölgeye ‘değerler’ ihracı yapmak zorunda Türkiye. Onun için de ekonomik ve ticari diplomasi atağına geçmeliyiz.
   <br/>
   <br/>
   İkincisi Türkiye kendi içindeki bu süreci tamamlıyor: Demokrasi ve piyasa ekonomisi. Bölgenin uluslararası ekonomik ve siyasi sistemle bütünleştirilmesi açısından Türkiye çok önemli bir ülke konumunda. Türkiye bölgeye geçmiş tarihi mirası açısından bakmakla birlikte geleceğini şekilendireceğini düşünerek Kuzey Irak’ı ve bölgeyi değerlendirmeli. Türkiye bu noktada yetersiz kalırsa bölgenin yeni şeklinin hayal bile edemeyeceği noktalara geldiğini görebilir.
   <br/>
   <br/>
   –İslam motifi bu değerler içinde var mı?
   <br/>
   <br/>
   Medeniyetler çatışmasını engellemek için İslam, demokrasi ve serbest piyasanın uyum içerisinde olduğu bir modele ihtiyaç var. Türkiye’de ise İslam motifinin kullanılmasında belirsizlik var. Koyu bir İslam vurgusu yapılması Türiye içinde belli kesimlerde basınç yapıyor. İslam derken bunun sınırı belirsiz. AK Parti bu yönde duyarlılıkları gözden kaçırmadan çok önemli adımlar atabilir.
   <br/>
   <br/>
   –AB Türkiye’yi ne yönde etkiler?
   <br/>
   <br/>
   Türkiye için en önemli paradoks şu: Şu anda böyle geniş bir oyun tahtası içinde ABD ile bu kadar yakın ilişki içine girmişken AB’ye tam üyelik sürecinin bu güvenlik şemsiyesini ne kadar etkileyeceği meselesi çok önemli bir soru işareti. Bir alternatif olarak Türkiye sadece AB üyeliğini düşünebilir. Irak olayında sınırlarını korur ve geri kalan hiçbir gelişmenin içinde yer almaz. AB ile birlikte hareket ederek bu geniş coğrafyada kendi çıkarlarını korur. Fakat ben bunun uygulanabilir bir alternatif olduğunu düşünmüyorum. 2002 Kopenhag Kararları ile AB Türkiye’ye şu mesajı verdi: ‘Ben bu oyunu seninle oynamıyorum.’ Türkiye’ye koşullu bir tarih verdi. Orada müzakere takvimi verse bile en erken 2010—2012 tarihlerinde tam üye olabilir. Siyasi birlikteliğin dışında tutulduğumuz bir birlik ile nasıl yola devam edilebilir. İkinci nokta da Kıbrıs, Ege ve Kafkaslar konusu. Bu alanlarda da Türkiye’nin kısa ve orta vadede AB ile sorunlar yaşayacağı görülüyor.
   <br/>
   <br/>
   –Çatışma süreçleri 3. dünya savaşını netice verebilir mi?
   <br/>
   <br/>
   Dünya iki ana eksene doğru gidiyor. Birincisi ABD, İngiltere, kısmen Türkiye ve İsrail’in olduğu bir eksen. İkincisi kıta Avrupa’sının temsil ettiği eksen. Rusya ve Çin daha sonra bu eksenler içine dahil olacak ya da yeni bir eksen kuracak konumdalar. Dünyada orta ve uzun vadede her anlamda süper güç olarak sadece ABD var. Bunun en azından 2010 yılına kadar böyle olacağı gözüküyor. Dünyanın her yerinde askeri ve ekonomik gücünü gösterebilecek tek ülke ABD. Bu ABD’ye aynı zamanda o bölgelere hakim olma arzusunu aşılıyor. Bu durumda topyekün bir savaştan çok bölgesel bazlı çatışmalar ve savaşlar olabilir. Örneğin Balkanlarda enerji koridorunun selameti açısından çözülmemiş bazı sorunlar yeniden gündeme getirilebilir. Kafkasya ve Gürcistan üzerinden o bölgede çatışmalar alevlenebilir. Fakat bu savaşların gelişmiş ülkelerin birbiri ile yapacağı savaşlara döneceğini düşünmüyorum.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2258), [web.archive.org (arşiv bağlantısı)](http://web.archive.org/web/20031103212303/http://www.aksiyon.com.tr:80/detay.php?id=2258)
