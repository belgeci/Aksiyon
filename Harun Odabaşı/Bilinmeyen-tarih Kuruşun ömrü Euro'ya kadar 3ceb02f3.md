# Kuruşun ömrü Euro'ya kadar

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050114194218im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114194218im_/http://www.aksiyon.com.tr/resim/458/46.jpg" vspace="5"/>
  </p>
 </font>
 <font class="content">
  Türkiye, 2004 yılında AB"ye tam üyelik için tarih isterken aynı tarihlerde TL"den altı sıfır atmak için kolları sıvayacak.  Olumlu cevap alıp  Euro"ya geçilmesi halinde uygulamanın gerekçeleri tamamen ortadan kalkıyor.
  <br>
   "Her mahallede bir milyoner yaratacağız." Bu söz, 1950"li yıllarda Adnan Menderes"in kullandığı gözde seçim sloganlarından biri idi.
  </br>
 </font>
 <br/>
 <p>
  <font class="content">
   Menderes"in ekonomik büyüme ile gerçekleştiremediği bu hayali farklı bir şekilde hayat buldu. 1990"lı yılların hemen başında en düşük memur maaşı bir milyon liranın üstüne çıkınca Türkiye birdenbire "milyonerler diyarı"na dönüverdi.
   <br>
    <br>
     Herkes milyoner olmuştu; ama "satın alma gücü" artmamıştı. Gençlerin harçlık bile saymadıkları bir milyon liranın, evvelce hanlar, apartmanlar satın alması, büyükler için tatlı bir nostaljiden ibaretti artık.
     <br>
      <br/>
      1970"li yıllardan beri süper enflasyon ile başı dertte olan Türkiye"de sürekli erozyona uğrayan Türk Lirası hesap makinalarının almadığı bir büyüklüğe ulaşınca liranın itibarını korumakla görevli Merkez Bankası"nın her başkanı yurt dışında da yüzümüzü kızartan bol sıfırlı durumdan şikayet etmiş ve en yakın zamanda TL"den sıfır atılmasının gerekliliği üzerinde durmuştu. 1994 yılından bu yana sürekli bir ekonomik kriz kuşatması içinde bulunan Türkiye, enflasyonu dizginleyemeyince bu proje bir türlü pratiğe geçirilemedi. AKP Hükümeti"nin Maliye Bakanı Kemal Unakıtan en sonunda ısıtılıp ısıtılıp gündeme getirilen konunun kutusunu yeniden açtı ve 2004 yılı sonuna doğru TL"den altı sıfır atılacağını açıkladı: "Ben bile bazı rakamları söylemekte zorlanıyoum. 2004 sonunda enflasyon hedefimiz yüzde 12"ler civarında. O zaman da Türk Lirası"ndaki bol sıfırları atacağız. 2004 sonunda olacak. Çünkü bu çalışmaları 15 ay önce başlatmak gerekiyor. Türk Lirası"ndan altı sıfır atacağız. Teknik çalışmalar başladı. Hazine, Maliye, Merkez Bankası birlikte çalışıyor."
      <br/>
      <br/>
      Unakıtan"ın erken bulunan bu açıklamasının hükümetin ekonomik politikalardaki kararlılığını göstermesi ve piyasalara moral vermesi için öne alındığı yorumu yapılıyor. Geçen sürede kamuoyu yeni sürece psikolojik olarak hazır hale getirilmiş olacak tabii.
      <br/>
      <br/>
      İş dünyası şimdi TL"den sıfır atılmasının etkilerini tartışıyor. TL"den sıfır atılmasına karşı olmayan iş dünyası uygulamanın zamanlamasına dikkat çekiyor. Enflasyon tek rakamlı hanelere düşmeden sıfır atılmasının doğru olmayacağı savunuluyor. Latin Amerika ülkelerinde de enflasyon frenlenmeden paradan sıfır atılması uygulamasına geçildiği, olumsuz koşulların devam etmesinden dolayı enflasyonist etkinin daha da arttığı ifade ediliyor: Brezilya ve Arjantin, paralarından sıfır atmasına rağmen ekonomilerini istikrara oturtamayan ülkeler arasında. Riskli yanları olmakla birlikte, faiz oranı ve enflasyon tehlike sınırının altına indikten sonra, katrilyonlarla ifade edilen ekonomide paradan sıfır atılması zorunluluk haline geliyor.
      <br/>
      <br/>
      AB"ye girilirse TL ne olacak?
      <br/>
      <br/>
      Türk ekonomisinin IMF ile birlikte yürüttüğü ekonomik program devam ederken, Türkiye 2004 yılında Avrupa Birliği"nden tam üyelik için takvim isteyecek. Avrupa Birliği"ne tam üyelik noktasında 2004 yılında olumlu bir cevap gelmesi halinde sıfır atılması projesi kendiliğinden rafa mı kalkacak ya da önemini mi yitirecek? Çünkü 12 AB üyesinde olduğu gibi Türkiye"nin Euro"ya geçmesi halinde TL ile ilgili mezkur uygulamanın gerekçeleri tamamen ortadan kalkıyor.
      <br/>
      <br/>
      Prof. Dr. Mehmet Altan ise farklı bir bakış ortaya koyuyor. Paradan sıfır atılmasının Maastrich Kriterleri"ne uyumun bir parçası olması halinde anlamlı göründüğünü, aksi takdirde hiçbir öneminin kalmayacağını savunan Prof. Dr. Altan, Türkiye"de bireyin temel hak ve özgürlüklerini yükseltmeyi hedefleyen Kopenhag Kriterleri"nin sahiplenildiğini belirterek, en az onun kadar önemli ekonomik standartları içeren Maastrich Kriterleri"nin sahibinin bulunmadığından şikayet ediyor.
      <br/>
      <br/>
      Maastrich Kriterleri şimdilik çok uzak
      <br/>
      <br/>
      Bilindiği gibi Avrupa Birliği, 9-10 Aralık 1991 yılında kabul ettiği, 1 Ocak 1993"ten beri de uyguladığı "Maastrich Kriterleri" sayesinde kendi ekonomik ve parasal birliğini güvence altına aldı. Maastrich Kriterleri"nin dört temel kuralı var: Devlet borç stoku, Gayri Safi Yurtiçi Hasıla"nın yüzde 60"ını geçmeyecek. Bütçe açığı ise Gayri Safi Yurt İçi Hasıla"nın yüzde 3"ü ile sınırlı kalacak. Enflasyon, üye on beş ülkenin en düşük enflasyona sahip üç ülkesinin ortalamasının en fazla 2 puan üstünde olabilecek. Faiz de, aynı enflasyon gibi, en düşük üç ülke ortalamasından 1.5 puan fazla olabilecek. Mehmet Altan, Maastrich Kriterleri"ne göre Türkiye"nin ekonomik portresini şöyle ortaya koyuyor: "Bugün Türkiye"de devlet borç stoku, GSYH"nin yüzde 80"i civarında. Bunun yüzde 60"a çekilmesi gerek. Şu anda AB"de bu kurala uyum sağlayamayan üç ülke var: Bunlar Belçika, İtalya ve Yunanistan. Ama onların borç yapısı çok uzun vadeli, bizdeki gibi çok kısa vadeli değil. Bütçe açığı ise, bizde 2003 bütçe hedefleri açısından, yüzde 12.3 olacak. Bu çok yüksek. Ve belki de, ekonomik kriterler içindeki en büyük sorun, devlet geliri ile giderinin ayarlanamaması. Kamuoyunun günah keçisi bellediği IMF"nin de çabası, bu açıdan AB"den farklı değil. Devlet gelirini ve giderini ayarlamadan, ülke ekonomik istikrara kavuşmuyor. Enflasyon için AB"de en düşük oranlı üç ülke ortalaması yüzde 5, faiz için ise yüzde 6 civarlarında. Türkiye"de ise enflasyon ortalaması yüzde 30, faizler ise yüzde 40 dolayında. Gerek enflasyon, gerek faiz açısından da yapılması gereken çok iş var. Maastrich Kriterleri, tam üyelik sürecinde Kopenhag Kriterleri gibi olmazsa olmaz nitelik taşımıyor. Ama ekonomik göstergelerin bu hedefe doğru yol aldığını ve sürekli olumluya yöneldiğini de önemsemek gerek."
      <br/>
      <br/>
      Türk ekonomisinin gündeminde sürekli IMF"nin olmasını handikap olarak gören Mehmet Altan"a göre AB, "Maastrich Kriterleri"ne kesinkes uyumu Euro"ya geçerken istiyor. Halbuki, AB tam üyeliği sürecinde ekonomik sağlık açısından, Kopenhag Kriterleri"nin ikizi Maastrich Kriterleri de gündemde olmalı. Üstelik ekonomik akıl açısından da bu bize gerekli. AB"nin siyasi ayağını dikkate alıp, ekonomik ayağını yok sayarsak, topal kalma ihtimali belirir. Türkiye üretmeye, rekabet etmeye ve hak etmediğine el uzatmamaya, Maastrich Kriterleri"ni tutturdukça biraz daha yaklaşmış olacak.
      <br/>
      <br/>
      Bu arada döviz kurlarındaki anormal düşüş bir türlü durdurulamayınca cari açık dediğimiz döviz giriş ve çıkışındaki aleyhte durum daha olumsuz bir hale geliyor. Birçok iktisatçı bu durumun bir süre daha devam etmesi halinde sıkışıklığın devalüasyon gibi sert tedbirlerle çözülebileceğini ifade ediyor. Merkez Bankası"nın yaptığı sert alımlara rağmen hâlâ dövizin düşüşünün devam etmesi ve faiz oranları ile dış borç ödemeleri 2004 yılına sarkan sorunlar arasında. Döviz, faiz ve borç ödemesi trafiğinin iyi ayarlanması halinde enflasyon gerçek anlamda kontrol altına alınmış olacak.
      <br/>
      <br/>
      30 yaşından küçüklerin hatırlamadığı kuruşun yeniden tedavüle girmesi halinde en çok sevineceklerin başında dilbilimciler gelecek herhalde. "Kuruşuna kadar hesaplarım", "beş kuruş etmez" gibi sık kullandığımız deyimler de piyasaya sürülecek.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2972&yorum_id=1), [web.archive.org (arşiv bağlantısı)](http://web.archive.org/web/20050114194218/http://www.aksiyon.com.tr:80/detay.php?id=2972&yorum_id=1)
