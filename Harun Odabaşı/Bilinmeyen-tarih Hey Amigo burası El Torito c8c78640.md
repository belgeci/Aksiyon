# Hey Amigo burası El Torito

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20040520033655im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040520033655im_/http://www.aksiyon.com.tr/resim/463/72.jpg" vspace="5"/>
  </p>
 </font>
 <font class="content">
  Meksika deyince at sırtında koşan silahlı kovboylar ya da gitar çalan gamsız insanlar ülkesinin akla gelmemesi nerede ise mümkün değil. Amigolar ile alâkalı bilgileri filmler ve son yıllarda medyada çıkan ekonomi haberleri ile sınırlı olanlar, kökleri 12 bin sene öncesine ulaşan bu insanların çok zengin bir mutfak kültürüne sahip olduğunu duyunca şaşırabilir.
 </font>
 <p>
  <font class="content">
   Halbuki dünyanın en gelişmiş ülkelerinin seçkin semtlerinde Meksika yemeklerini yiyebileceğiniz restoranlara rastlanıyor. Bu sahada düyada tartışmasız en büyük isim El Torito, potansiyelini yüksek bulduğu Türkiye’de hızlı bir büyüme sürecine hazırlanıyor. Bu zincirin Türkiye yetkisi, 2000 yılında Araç Şirketler Grubu tarafından alındı. Şu anda İstanbul’un gelir seviyesi en yüksek 4 semtinde hizmet veriyor. El Torito restoranlar ve restoran kalitesinde hızlı yemek servisi sunan El Torito Express’ler, Türkiye’nin diğer şehirlerinde de hızla hizmete girmeyi planlıyor. Yakında Beyoğlu ve Bakırköy’de.
   <br>
    <br/>
    Meksika havası hâkim
    <br/>
    <br/>
    Meksika mutfağının Türklerin zevkine uyum gösteren yemek ve içecekleri olmasına rağmen, yerel yemeklere alışmış olanlar, yadırganabilecek lezzet çeşitlerine de hazırlıklı olmalı. Meksika yemeklerini tatmak isteyenlerin uğraması gereken adres Etiler El Torito’dan başkası değil. Mekana girer girmez Meksika havası sizi tamamen etkisi altına alıyor. Çalışanların giyinişinden, kullanılan malzemelere varıncaya kadar her şey Meksika kokuyor. Abartıdan kaçınan ve temizliğini hemen fark ettiren restoranda dekorasyon övülmeye değer. Mükemmel servisi, dumanı üstünde Fajita’ları, buz gibi Cadillac Margaritası, isteğe göre masalarda anında hazırlanan Guacamelo’si (avocado salatası), taze ve sıcak Tortilla’sı (mısır gevreği), Mexican Ceasar salatası ve her masaya Salsa ve Cips servisi ile ünlenen El Torito’larda sıcak atmosfer, Latin müziği ile pekişiyor.
    <br/>
    <br/>
    ‘Bizi fast food zincirleri ile karıştırmayın’
    <br/>
    <br/>
    El Torito Genel Müdürü Ekrem Araç, haklı olarak El Torito’nun Mc Donalds ya da Burger King gibi fast food zincirleri ile karıştırılmaması gerektiğinin altını çiziyor. El Torito’nun merkezinde yeni lezzetleri araştırmak üzere ciddi bir Ar—Ge grubunun oluşturulduğuna dikkat çeken Ekrem Araç, “Yemekleri daha lezzetli hale getirmek için sürekli tat denemesi yapılıyor. Örneğin salatada kullanılan kabak çekirdeği için onlarca kabak çekirdeği deneniyor. 12 çeşit karidesten hangisinin kullanılacağı sıkı bir elemeden geçiriliyor. Lezzet gurularına yeni lezzetler tattırılıyor. Onay alınanlar hemen El Torito’larda kullanılmaya başlanıyor. Bize her ay Kaliforniya’dan yeni buldukları lezzetlerle alâkalı bilgiler gelir ve denememiz tavsiye edilir” diyor.
    <br/>
    <br/>
    El Torito’yu bir Amerikalı kuruyor
    <br/>
    <br/>
    El Torito’nun ilginç bir kuruluş hikayesi de var. El Torito, küçük boğa anlamına geliyor. Kurucusu zannedilenin aksine bir Amerikalı. 1954 yılında savaş uçağı pilotu olan Larry Cano’nun yolu Meksiya’ya düşer ve çok beğendiği bu yemekleri Amerika’nın en zengin bölgesinde; Kaliforniya’nın Encino kentinin Ventura bulvarında sergilemeye başlar. Meksika stili döşenmiş ahşap binadaki ilk lezzet sunumu büyük ilgi görür ve yemekler hemen tükenir. Yoğun talep devam edip restoran dolup taşınca Larry, hemen karşısındaki restoranı da satın alır. Arkadaşının kendisine hediye ettiği küçük bir boğa o günden sonra restoranın ismi olur. Logo yine küçük boğa resmidir. Daha sonra Amerika’da 100’ü, Japonya’da 10’ü aşan şube ağıyla büyük bir restoran zinciri ortaya çıkar. New York borsasında işlem gören Priendum şirketinin yönettiği El Torito zinciri, 1999 yılında franchising sistemine geçtiğinden bu yana agresif büyüme metodunu tercih etti. Uzun bir arayıştan sonra Türkiye’de Ankara ve İstanbul’un gelir seviyesi en yüksek semtlerinde şubeler açtı. Şu anda Türkiye distribütörlüğünü de yapan Etiler El Torito, 2004 yılında özellikle İstanbul ve Ankara’da büyümeyi planlıyor. Ekrem Araç, şube almak için çok talep olduğunu ancak El Torito standardına sadık kalmanın ve işletmeciliğini yapmanın zannedilenden daha zor olduğunu, bu sebeple işi çok sıkı tuttuklarını anlatıyor.
    <br/>
    <br/>
    Çalışanlar Amerika’da eğitildi
    <br/>
    <br/>
    Herkesin merak ettiği soru bizim de aklımıza geliyor. Çalışanlar ya da aşçı, Meksikalı mı? Değilse nasıl eğitildiler? Çalışanlar Anadolu çocukları. Ancak eğitilmeleri için Amerika’ya gönderilerek birkaç aylık seminerden geçirilmişler. Yine Amerika’dan dört aşçı gelerek Meksika yemekleri üzerine yerli aşçılara eğitim vermiş. Ekrem Araç, “Bu işi o kadar iyi öğrendik ki dünya El Torito’ları arasında en kaliteli şube seçildik. Yeni şubelerin açılması halinde eğitim için artık Amerika’ya gitme gereği kalmadı. Çünkü bu eğitimi, garsonundan komisine, aşçısına varıncaya kadar her personele verecek konuma geldik” diyor. El Torito’nun müşteri profili, çok eğitimli ve dünyayı gezmiş bilinçli insanlardan oluşuyor. Bu sebeple olsa gerek Etiler gibi bir semtte olumsuz bir hadiseye meydan vermeden hizmet ediyor.
    <br/>
    <br/>
    Etiler El Torito’ya gittiğinizde medyatik bir çok isme rastlamanız mümkün. Orhan Gencebay, Taha Akyol, Haluk Levent, Mehmet Barlas, Ali Kırca, Emel Sayın, Hayri Kozakçıoğlu, Taner Güneş hemen akla gelenler.
    <br/>
   </br>
  </font>
 </p>
</div>


## Yorumlar

### Deniz Ergurel, 13-Mart-2004
> Guzel olmasina guzel ama: 
> Meksika'da yasayan ve EL TORITO'da da yemek yemis birisi olarak soyleyebilirim ki EL TORITO'da ki Meksika yemeginin gercek Meksika yemegi ile pek de alakasi yok. Evet isimler ayni ama tad cok ama cok farkli. Ayrica menulerinde Meksika mutfaginda olmayan Meksika tatlilarinin olmasi da komik bir ayrinti olmus. El Torito guzel bir restoran, hos bir servisi var, temekleri de lezzetli ama MEKSIKALI degil.

Kaynak: [www.aksiyon.com.tr](http://www.aksiyon.com.tr:80/detay.php?id=3081&yorum_id=878), [web.archive.org (arşiv bağlantısı)](http://web.archive.org/web/20040520033655/http://www.aksiyon.com.tr:80/detay.php?id=3081&yorum_id=878)
