# Anlaşarak ayrılacaklar

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20031024075655im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024075655im_/http://www.aksiyon.com.tr/resim/29/42.jpg" vspace="5"/>
  </p>
 </font>
 <font class="content">
  AKP, IMF ile ilişkileri germeden ilk aşamayı gerçekleştirdikten sonra IMF’den kurtulma yolunu arayacak. Turgut Özal’ın 1983’te yaptığı gibi istediği ekonomik politikaları özgürce uygulayabilmek için bu ortama ihtiyacı var. IMF’nin Demokles’in kılıcı gibi durduğu ortamda taahhütlerin gerçekleşmesinde zorlanacaklarını görüyorlar.
 </font>
 <p>
  <font class="content">
   İşçi Partisi lideri Luiz Inacio Lula da Silva’yı Brezilya Devlet Başkanlığı’na taşıyan IMF karşıtı söylemleriydi. Sosyalist lider, IMF’yi ülkesinden kovacak, sosyal adaleti sağlamak için zengin kesime yeni yükümlülükleri getirecekti. Fakat iktidara gelince IMF’nin vereceği 30 milyar doları almak için stand-by anlaşmasının altına imzayı basarken “Diş hekimine gitmek iyi birşey değildir. Ancak dişi ağrıyan insanın diş hekimine gitmesi zorunluluktur” şeklinde durumu kurtarmaya çalışan bir açıklama yapmak zorunda kalmıştı. Ernesto Che Guevara’nın destansı hikayeleri ile büyümüş bir sosyalist için dramatik bir değişimdi bu.
   <br/>
   <br/>
   3 Kasım 2002 seçimlerinde IMF ile yapılan anlaşmaları Lula da Silva gibi acımasızca eleştirip dışlamasa bile geniş halk kitleleri lehine bu anlaşmaları gözden geçirmekte kararlı bir parti ezici bir  çoğunlukla iktidara geldi. Milletvekili adaylığı Yüksek Seçim Kurulu (YSK) tarafından reddedilen yasaklı lider Recep Tayyip Erdoğan seçimlerin kesin sonuçlarının açıklanmasını beklemeden iki kritik noktada piyasaları rahatlatma lüzumu hissetti: AB’den müzakere takvimi almak için tüm çalışmalar başlatılacaktı ve IMF ile Türkiye’nin yaptığı anlaşmalara saygılı davranacaklardı. Doğrusu para ve sermaye piyasalarındaki olumlu gelişmeler, Hazine bonosu faizlerinin düşüşü, dolar ve euro’nun TL karşısında geri gitmesi ve İMKB endeksindeki uzun zamandan beri görülmeyen muazzam patlama AKP iktidarına verilen önemli bir kredi idi. AKP’nin maliye kökenli ekonomi kurmaylarından Bülent Gedikli piyasaların kendi iktidarlarını çok iyi karşıladığını ancak bu kredinin uzun vadeli olmadığının ve olumlu icraatlarla desteklenmedikten sonra piyasaların AKP’yi cezalandıracağının farkında olduklarını söylüyor. İyimser bir bahar havası oluşmasına rağmen aba altından sopa gösteren birtakım değerlendirmeler de var. Financial Times AKP’li Ali Babacan’ın seçimlerden önce Bankacılık Denetleme ve Düzenleme Kurumu’nun (BDDK) üst yönetiminin değiştirileceğini söylediğini hatırlatıyor. BDDK’nın IMF’nin gerçekleştirdiği en önemli kurum olduğuna işaret eden analizde Recep Tayyip Erdoğan’ın batık bankaların üç tanesinin patronu ile seçimden önce görüşmesine atıf yaparak BDDK’da değişim yapacağı yorumunu güçlendiriyor.
   <br/>
   <br/>
   Ali Coşkun, Financal Times’i doğruluyor
   <br/>
   <br/>
   Ekonomi piyasalarının AKP ile ilgili endişelerini giderme misyonunu yüklenmiş görünen Ali Coşkun’un söyledikleri Financal Times’in en azından BDDK’daki değişim ile ilgili kısmını doğruluyor. Ali Coşkun, BDDK’yı kuruluşu ve yönetimin atanması itibarıyla yetersiz buluyor. BDDK’nın daha sağlıklı çalışabilmesi için, Bankalar Birliği, Maliye Bakanlığı Hazine Müsteşarlığı ve TOBB gibi ekonomi ve bankacılıkla ilgili birimlerin, orada temsil edilmesi gerektiğini söylüyor. BDDK’nın bağımsız, tarafsız ve sağlıklı çalışan bir kurum olmasını istediklerini belirten Coşkun, “Atanması tamamen Bakanlar Kurulu tarafından yapılıyor ve altı yıl değişmiyor. Oysa ki Meclis gözetiminde bunun olmasını arzu ediyoruz. Sayıştay’ın denetiminin olmasını istiyoruz’’ diyor. IMF cephesinin AKP’nin yapmayı istediği bu değişikliklere nasıl yaklaşacağı şu durumda belirsizliğini koruyor.
   <br/>
   <br/>
   AKP’nin ekonomik programı aslında hiç yabancısı olmadığımız alışılagelmiş söylemlerle dolu. Bu zamana kadar kurulmuş birçok hükümet ve istikrar programlarında, koalisyon protokollerinde rastladığımız benzer ifadeler bu programa da damgasını vurmuş: İşsizliğin azaltılması, sürdürülebilir büyümenin gerçekleştirilmesi, kamu borçlanma gereğinin azaltılması, vergi oranlarının azaltılması, özelleştirmenin yapılması, devletin küçülmesi, faizlerin ve reel faizlerin düşürülmesi, ihracat ve üretimin artırılması. BDDK’ya devredilen bankalarla alâkalı AKP ve IMF arasında çıkabilecek ihtilaflar bir tarafa, yukarıda sayılan bazı taahhütler ile Türkiye-IMF arasındaki stand-by anlaşmasının içeriği arasında ciddi farklılıklar göze çarpıyor. Örneğin IMF, büyüme oranının yüksek olmasını enflasyonu ateşleyeceği gerekçesi ile kabul etmiyor. Bu sebeple piyasaların genişlemesi yönündeki kamu politikalarına sınır getiriyor. Yine IMF kamunun tarım başta olmak üzere bazı sektörleri sübvanse etmesine kesinlikle karşı. AK Parti ise IMF ile karşılıklı müzakerelerde bu noktaların aşılabileceğini ve belli esneklikler elde edebileceklerini söylüyor. IMF’nin Arjantin, Brezilya ve Türkiye gibi ülkelerde bu zamana kadar yaptığı stand-by anlaşmalarında işsizlik, sosyal patlama ve üretim ayağı hiç dikkate alınmadı. Siyasilerin bu yöndeki yumuşama taleplerine de kesin bir dille ‘hayır’ dedi. Ekonomi çevreleri de IMF’nin para politikalarını adeta kanıksanmış bir şekilde ortaya koyuyor: IMF borç veren bir kurumdur ve birinci amacı verdiği parayı garantili bir yoldan geriye almaktır. Bu sebeple ilk elden kamu harcamalarını kısmaya ve mali dengeleri kurmaya dönük politikalara ağırlık veriyor. Bülent Gedikli’ye IMF’nin bu sert ve değişmeyen yüzünü hatırlattığımızda farklı bir pencereden izah getiriyor. Borç vererek bir ülkenin ekonomik ve sosyal politikalarını belirleyebilme gücünü elde etmenin postmodern bir süreç olduğunu söyleyen Gedikli, stand-by anlaşmasına rağmen yapılabilecek pek çok icraatın bulunduğunu savunuyor. “Tarım kesimini AB ülkeleri de destekliyor. Fakat sistemleri bizdekinden biraz daha farklı. Bu tip uygulamalara Türkiye de gidebilir ve IMF hiçbirşey demez. Türkiye’nin GSMH içinde tarım sektörünün oranı yüzde 14, istihdamın ise yüzde 45’ini sağlıyor. Bu çarpık durumun giderilmesi ve istihdam oranı azaltılırken gelir seviyesi artırılmalıdır.”
   <br/>
   <br/>
   Mevcut IMF anlaşması ile beklenen büyümenin gerçekleşmeyeceğini öngören Bülent Gedikli, 2002 yılında reel faiz yüzde 33 iken, 2003 yılında bu rakamın yüzde 27,5 olarak tespit edildiğini, bu durumda öngörülen yüzde 3-5’lik büyümenin nasıl gerçekleştirilebileceğinin anlaşılamadığını söylüyor.
   <br/>
   <br/>
   Önce gerçek bilgilere ulaşılacak
   <br/>
   <br/>
   AKP’nin ekonomi kurmayları şu anda ekonominin hangi noktada olduğunu anlamaya çalışıyor. Yüzeye yansıyan şeklinden daha iyi ya da daha kötü noktada olan kısımların tespitine öncelik veriyorlar. Örneğin BDDK’de devredilmeyen bankalar içerisinde sermaye yeterliliğini sağlamamasına rağmen el konulmayan banka var mı? Ya da el konulan bankalara aynı durumda olanlara göre haksızlık yapıldı mı? Bu tip stratejik sorulara şeffaf yanıtlar bulmak sanıldığından daha zor görünüyor. Çünkü Kemal Derviş’ten sonra ekonomiden sorumlu Devlet Bakanı olan Masum Türker’e bakanlar kuruluna verdiği brifing sonrası Başbakan Yardımcısı Devlet Bahçeli teşekkür etmişti, “Daha önce hiç bu kadar detaylı bilgilendirilmemiştik” diyerek.
   <br/>
   <br/>
   Devlete ait gerçek bilgilerin alınmasında ve aktarılmasında yaşanan sıkıntıların farkında olan AKP bu zamana kadar çok söylenmesine rağmen bir türlü gerçekleştirilemeyen şeffaflık ilkesini hayata geçirmekte kararlı. Buna göre yapılacak reformlar halka gerekçeleri ile birlikte anlatılacak. Atılan adımların sonrasında gelen safhadan ve en nihayetinde nereye varmak istenildiğinden halk haberdar edilecek. Kuru bir bekleyiş içerisinde olmayacak.
   <br/>
   <br/>
   Önce idare sonra kurtulma
   <br/>
   <br/>
   Kurmayların verdiği bilgiler ışığında AKP devlette devamlılık ilkesine bağlı olarak IMF ile ilişkileri germeden ilk aşamayı gerçekleştirdikten sonra IMF’den kurtulma yolunu arayacak. Turgut Özal’ın 1983’te yaptığı gibi elini güçlendirmek ve istediği ekonomik politikaları özgürce uygulayabilmek için böyle bir ortama ihtiyaçları var. IMF taahhütlerinin Demokles’in kılıcı gibi üzerlerinde durduğu bir ortamda taahhütlerin gerçekleşmesinde zorlanacaklarını görüyorlar.
   <br/>
   <br/>
   19 Şubat 2001’de dövize uygulanan çıpanın kalkmasının ardından İstikrar Programı delinmiş ve ekonomik dengeler altüst olmuştu. Kemal Derviş ile başlayan Güçlü Ekonomiye Geçiş programı da geçen süre içerisinde önemli ölçüde yaralarını sardı. En riskli kur politikası kabul edilen serbest kur sistemi önce sıkıntı yaratsa da zaman içinde kanıksandı ve rayına girdi. Piyasalarda canlanma sinyali var. Enflasyon beklentinin üstünde bir düşüş gösterdi.  İhracata dayalı olsa bile ekonomi artık büyüyor. Bu açıdan sıkıntılı dönemin meyvelerini AKP’nin toplama şansı var. AB ile entegrasyon sürecinde çıkartılmayı bekleyen yasaların tümü 57. hükümet tarafından çıkarıldı. Cumhuriyet tarihinin en  çaplı yolsuzluk dosyaları açıldı ve belli ölçüde sonuçlandırıldı. ‘Bundan kötüsü olamaz’ denilen noktada AKP’nin gelişi her olumlu adımın kendi hanelerine yazılmasına neden olacak. 57. Hükümet’in ortakları bu durumu gördüklerinden olsa gerek ‘hasat toplama’ döneminde iktidarı terk etmiş olmalarını intihar etmek olarak değerlendiriyorlar.
   <br/>
   <br/>
   2003 yılından ne bekleniyor
   <br/>
   <br/>
   AKP 2003 yılında bütçe hedeflerinde de birtakım radikal değişikliklere gitmeyi planlıyor. Mutlaka yeni kaynak ve harcama politikaları ile bütçede bir revizyona gidilecek ama 57. Hükümetin hazırladığı bütçe ellerindeki en önemli kaynak olacak: 2003 yılı bütçesi toplam harcamaları 143.2 katrilyon, bütçe gelirleri 96.4 katrilyon, bütçe açığı 46.8 katrilyon, faiz hariç giderler 76.9 katrilyon, faiz dışı bütçe fazlası 19.5 katrilyon. Cari harcamalar 76.9 katrilyon, faiz harcamaları 66.4 katrilyon. Toplam 76.9 katrilyonluk faiz dışı harcamalarından personele 29.5 katrilyon, döner cari harcamalara 10.3 katrilyon, yatırıma 8.3 katrilyon, sosyal güvenlik kurumlarına 11.6 katrilyon, tarıma 2.6 katrilyon liralık pay ayrıldı.
   <br/>
   <br/>
   2002 yılı iç ve dış borç ödemeleri toplamı 87,7 milyar dolar, 2003 yılında ise 77,3 milyar dolar olması bekleniyor. Türkiye’nin 2003 yılında yapacağı borç servisinin 65,8 milyar doları iç borç, 11,5 milyar doları ise dış borçtan oluşuyor.
   <br/>
   <br/>
   Bu genel tabloda AKP’nin yapmayı planladığı en köklü değişiklik reel faizler kısmında olacağa benziyor. 2003 yılında enflasyonu 24-30 aralığına çekmek ve buna bağlı olarak reel faizin 7-10’a indirilmesi ve büyümenin 5-7 rakamlarına çıkarılması hedefleniyor.  AKP ile diğer partiler arasında vaadler açısından büyük benzerliğe dikkat çekmiştik. Zaten sorunların tanımında tam bir mutabakat var. Esas sıkıntı icraatta. AKP’ye en azından şimdilik piyasa iyi bir kredi verdi. Umarız bu kredi diğer hükümetlerin yaptığı gibi çarçur edilmez...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2093), [web.archive.org (arşiv bağlantısı)](http://web.archive.org/web/20031024075655/http://www.aksiyon.com.tr:80/detay.php?id=2093)
