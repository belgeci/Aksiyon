# Dövize senaryo dayanmıyor

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050120113752im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113752im_/http://www.aksiyon.com.tr/resim/466/34.jpg" vspace="5"/>
  </p>
 </font>
 <font class="content">
  Piyasada dövizle ilgili çok farklı tahminler dolaşıyor. Kimileri mayıs sonunda doların 1 milyon 200 binlerin altını görebileceğini söylerken bazı iktisatçılar talebin artmasına bağlı olarak 2 milyon liranın üstüne çıkabileceğini savunuyor. Spekülatif saldırılara açık para piyasalarında ise her iki senaryoyu kâra çevirmek için bekleyenler var.
 </font>
 <br/>
 <p>
  <font class="content">
   "Yabancılar yine iş başında" diyordu telefondaki ses, ekim sonunda doların hızlı yükselişinin sebebini açıklarken. Anlattıkları, Avrupa"nın en önemli ülkesine ait bir bankayı işaretliyordu. Tabii açık pozisyonlarını kapatmak zorunda kalan bir kamu bankası ile diğer finans kurumlarının etkisini de kabul ediyordu. Yani senaryo şu: Açıklarını kapatmak zorunda olan banka ve şirketlerin yüklü alıma geçeceğini bilen iki yabancı banka, aynı günlere dönük dolar talebine tazyik yapınca dolar bolluğu yaşayan piyasada göreceli arz daralması meydana geldi. Bu da geçici bir talep patlamasına yol açtı. Dolar 1 milyon 530 bin lira seviyesine kadar çıkınca da aynı kurumlar satışa geçerek kâr realizasyonu gerçekleştirdiler.
   <br>
    <br>
     Doların fiyatı ile alâkalı tahminlerdeki makas, "bu kadar olmaz" denecek türden. 2004 yılı mayıs ayından itibaren dövizin TL karşısında değer kaybedeceğini ve 1 milyon 200 bin liranın altını görebileceğini söyleyenlerden tutun, 2 milyon lirayı aşacağını iddia edenlere kadar muhtelif rivayetler var. Dövizin izleyeceği seyrin olumlu ya da olumsuz olması kimin hangi pozisyonda olduğu ile ilgili. Yatırım yapmak veya finans ihtiyacını gidermek için dövizle borçlanmış olanlar, dövizin yükselmesinden endişe duyuyor. İthalat yapanlar da iç piyasada fiyat rekabetinde avantajlı konuma geçtikleri için dövizin düşmesine seviniyor. İhracatçı kesim ise yıllardır sürdürdükleri fiyat avantajının ellerinden gittiğini görerek TL"nin değerlenmesine isyan ediyorlar. İşte bu tartışmaların tam ortasında mevcut kur rejimi oturuyor: Dalgalı kur sistemi.
     <br>
      <br>
       İş dünyası, zararını görsel bile dalgalı kurdan çıkılmaması gerektiğini savunuyor. Türkiye Giyim Sanayicileri Derneği (TGSD) Başkanı Umut Oran, dalgalı kur tartışmalarını doğru bulmadığını belirterek, Türkiye"nin diğer kur sistemlerini de denediğine, ancak bu yöntemlerin de duvara tosladığına dikkat çekiyor. Dışbank Yönetim Kurulu ve İcra Başkanı Tayfun Bayazıt da tıpkı Oran gibi dalgalı kurdan yana tavır alıyor. Bayazıt, IMF ile birlikte hazırlanan ekonomik programın bütünleyici unsurunun dalgalı kur olduğunu, aksi takdirde başka bir ekonomik programa geçilmesi gerektiğini söylüyor.
       <br/>
       <br/>
       <b>
        Piyasada dolar bolluğu var ama
       </b>
       <br/>
       <br/>
       Finans çevrelerinin tahminine göre; Amerika"nın ülke dışında bulunan 350 milyar dolarının yaklaşık 60 milyar doları Türkiye"de bulunuyor. Başka bir ifade ile Gayri Safi Milli Hasıla"nın üçte birine denk bir dolar stoku var. Amerikan Hazinesinin yaptığı hesaba göre Türkiye"de 10 milyar dolar nakit para piyasada dönmekte. Türk Lirası banknot ise 6-7 milyar dolar seviyesinde. Yani tedavüldeki dolar TL miktarından fazla.
       <br/>
       <br/>
       Geçtiğimiz günlerde Vahap Munyar"ın köşesine taşıdığı doların fiyatının yakın zamanda 1 milyon 250 bin liraya düşeceğine dönük işadamı görüşü de her kesimin farklı senaryoları ve beklentileri olduğunu ortaya koyuyor. Türkiye"nin etkin iş dünyası, mevcut pozisyonlarına göre doların düşmesini ya da artmasını istiyor. Sendikasyon kredileri alarak dışarıya borçlanan bankalar ödeme dönemi geldiğinde dövizin Türk parası değerinin düşük olmasını arzu ediyor. Türk para piyasasına sıcak para şeklinde girip, hazine bonosu ve hisse senetlerine yönelen yabancı sermaye de dövizden TL"ye geçerken kurun yüksek olmasını, sistemden çıkarken de düşük kalmasını istiyor. Spekülatif saldırılara açık ve koruyucu sistemleri gelişmemiş olan piyasalar, önceden belirlenmiş politikaları yönlendiren büyük portföy yöneticilerinin tuzağına düşebiliyor. Oluşturulan beklentiler panik içinde çözülen ya da yükselen döviz hareketlerine yol açıyor.
       <br/>
       <br/>
       <b>
        ABD doların değerini düşürüyor
       </b>
       <br/>
       <br/>
       Amerikan ekonomisinin 2002 yılında verdiği cari denge açığı 540 milyar dolar. Bu açığı kapatmak için şu anda kullandığı en güçlü enstrüman, doların değer kaybetmesi. 2001 yılından bu yana euro dolar karşısında yüzde 35 değer kazandı ve kazanmaya da devam ediyor. Bazı iktisatçılar doların euro karşısında yarı yarıya değer kaybedebileceğini ifade ediyor. Japonya da ABD"nin ısrarlarına dayanamayarak parasını değerlendirme kararı aldı. Fakat uluslararası piyasada ağırlığını her geçen gün artıran Çin uzun yıllardır uyguladığı sabit kur sisteminden her türlü baskıya rağmen vazgeçmemekte ısrar ediyor. Amerika Çin ile olan ticari ilişkilerinde açık vermekten rahatsız. Amerika, dolar değer kaybettiği günden bu yana ihracatını artırmaya ve ithalatını zorlaştırmaya başladı. AB ve Japonya"nın en önemli ihraç ülkesi olan ABD"nin faiz indirimine yanaşmaması ve doların değer kaybının sürmesi bu ülkeleri ciddi olarak sarsıyor. Fiyat rekabeti açısından AB bünyesinde yapılan bir araştırma Almanya"nın 13. sıraya gerilediğini gösteriyor.
       <br/>
       <br/>
       Dalgalı kur sistemi, geçtiğimiz haziran ayından itibaren farklı bir uygulama çizgisine taşındı. 2001 yılında IMF ile varılan mutabakatın bir gereği olarak geçtiğimiz dalgalı kurda Merkez Bankası (MB) müdahaleleri çok sınırlı durumlarda olacaktı. Yüksek aralıklı iniş ya da çıkışlar MB"nin müdahalesini gerektirebilirdi. Fakat MB kurlar düşmeye başladığından itibaren müdahale etmeye başladı. Bu zamana kadar MB 4,3 milyar dolarlık müdahale etti. Bu para politikası değişikliği, MB"nin daha tehlikeli risklerin belirmesinden ve piyasadaki spekülatif saldırıların artışından dolayı tercih ettiği bir uygulama.
       <br/>
       <br/>
       Sürekli dövize göre fiyat politikası belirlemiş sanayiciden sıradan vatandaşa kadar herkesin gözünü dövize çevirmesi yeni ekonomik anlayışa geçişi engelleyen en önemli faktörlerden biri. Gelişmiş ülkelerde ise kendi milli paraları ile hareket ettikleri için bize benzer bir dolarizasyon yaşanmıyor. Belki de radikal bir yöntem ama; her köşe başında açılan döviz büfelerini kapatmak bu iş için bir çözüm olur mu acaba?
       <br/>
       <br/>
       <b>
        Dışbank Yönetim Kurulu ve İcra Başkanı
        <br/>
        TAYFUN BAYAZIT:
        <br/>
        DALGALI KUR SİSTEMİNİ DESTEKLİYORUZ
       </b>
       <br/>
       <br/>
       Dalgalı kur sistemini destekliyoruz. Bu sistem IMF ile birlikte yürütülen mevcut ekonomik sistemin bir parçası. En önemli avantajlarından biri ekonomik sistemin stres noktalarını hemen yansıtıyor olması. Dışbank olarak dalgalı kurda fiyat oynaklığının farkındayız. Tespit etmek çok zor olsa bile yıl başında belirlediğimiz genel bir döviz politikamız var. Ancak orta vadeli hedeflerimiz içerisinde dalgalanma boylarını hesaplayarak anlık durumlara karşı da refleksif tavır geliştiriyoruz. Kağıtlardaki ve açık pozisyondaki konumumuzu belli kişilerce belirlenmiş bir toplantıda karara bağlıyoruz. Sadece açık pozisyonlar değil vade uzunluklarının tespiti de bizim için önem arz ediyor.
       <br/>
       <br/>
       <b>
        TGSD Başkanı
        <br/>
        UMUT ORAN:
        <br/>
        DÖVİZ LOBİSİ DEĞİLİZ
       </b>
       <br/>
       <br/>
       Döviz fiyatının artması ya da azalması bizim direkt bir sorunumuz değil. Son günlerde dövizin fiyatının düşmesi ile ihracatçı kesim sanki dövizin yükselmesini istiyor ve bu konuda lobi yapıyor gibi yanlış bir kanı var. Bu, kesinlikle doğru değil. Ben 13 yıldır bu işi yapıyorum, bir gün bile dövizin fiyatının ne olduğunu takip etmedim. İhracatçı kesim için esas önemli olan girdi maliyetleri ile satış fiyatı arasındaki makasın dengeli olması ve kârı ortadan kaldırıcı bir yöne gitmemesi. Bu anlamda biz dövizin fiyatından ziyade kamunun sanayici üzerindeki yükünün hafifletilmesini istiyoruz. SSK primlerinin yüksekliği açısından ABD ve Japonya"dan fazla ödüyoruz. Enerji maliyetleri konusunda dünyada birinci sıradayız. Bu durumda girdi maliyetleri inanılmaz artıyor. Yapılması gereken girdi maliyetlerinin düşürülmesi. Doların değeri 1 milyon 350 bin liraya gerilediği zaman diğer girdi maliyetleri de eş zamanlı düşmeliydi. Ancak o zaman ihracatçı ekonominin büyümesindeki lokomotif görevini yürütebilir. Bu durumda hem kayıt dışı ekonomi küçülecek, hem de işsizlik azalacaktır. 2005 yılında tüm dünya da miktar kısıtlaması ve kotalar kalkıyor. Döviz politikaları önemini kaybedecek. Türkiye"nin 2005"e hazırlıklı girmesi için dövizle değil atyapı sorunları ile ilgilenmesini zaruri görüyorum. Türkiye"de dalgalı kur sistemi artık tartışılmamalı. Geçmiş yıllarda sabit kur sistemi de denendi ancak başarısız oldu. Dalgalı kur ekonominin son şansı olarak yürürlüğe girdi. 1989 yılından bu yana Merkez Bankası dövize müdahale ediyor. İhracatçı o yıldan bu yana kur makası altında faaliyetlerini yürütüyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3167&yorum_id=1), [web.archive.org (arşiv bağlantısı)](http://web.archive.org/web/20050120113752/http://www.aksiyon.com.tr:80/detay.php?id=3167&yorum_id=1)
