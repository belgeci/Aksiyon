# Hazıran’da cümbüş var

*Harun Odabaşı Bilinmeyen-tarih*

<div>
 <font>
  <img border="0" height="1" src="/web/20050225163445im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163445im_/http://www.aksiyon.com.tr/resim/380/46.jpg" vspace="5"/>
  </p>
 </font>
 <font class="content">
  Haziran ayında Hazine’nin ödemesi gereken borç miktarı toplamı 16 milyar doları aşıyor. Hazine’nin bu yüksek rakamın döndürülmesinde ciddi sıkıntı yaşayabileceği ve piyasanın ve özellikle döviz fiyatının ve faiz oranının ateşleneceği, dolayısı ile arabanın devrileceği ileri sürülüyor. Borç ödemenin yoğunlaşması sürecine, Irak ile ABD arasında gerçekleşmesi beklenen savaş ve seçim senaryoları da eklenince piyasa dengelerindeki belirsizlik daha da artıyor
  <br>
  </br>
 </font>
 <br/>
 <p>
  <font class="content">
   Kale Grubu Murahhas Aza Başdanışmanı Zeynep Bodur Okyay ile İSO Odakule’nin salonunda konuşuyoruz. “Piyasalarda toparlanma emareleri var, ancak LCW radikal bir karar alarak ödemesini yapmayan 400 bayii ile ilişkisini kesme kararı aldı. Tam piyasa açılıyor derken böyle bir karar sizce ne anlama geliyor?” diye soruyoruz. İlginç bir cevap geliyor: “Biz de 400 bayi sayısını 200’e indiriyoruz. Sanayici 2002 ve 2003 yılından çok fazla birşey beklemiyor. Şu anda en iyimser beklenti ekonomideki küçülmenin durması. Ekonomik sıkıntı büyük sanayicilerin özel masraflarını bile etkiledi. Biz de aile olarak tasarrufa gidiyoruz. Şu anda iyi harcama yapanlar, kolay yoldan para kazananlardan başkası olamaz” diyor.
   <br>
    <br>
     Bir ana distribütör için en istemediği kararlardan biri bayi sayısını azaltmaktır. Ve 1999 yılından bu yana krizde olan ekonomide Kale Grubu’nun, hem de piyasada iyimser rüzgarların estiği bir dönemde bayi sayısını yüzde yüzlük bir küçülmeye götürüyor olması düşünülmesi gereken bir görüntü.
     <br>
      <br/>
      Sıkıntının sadece Kale Grubu ile alâkalı olmadığını, tüm sanayiciler tarafından paylaşıldığını farketmek için İSO Meclis Toplantısı’nın başlaması yetti. Kürsüye çıkan her iş adamı krizden ve hükümetin reel sektöre bakışından şikayetçiydi. İSO’daki işadamlarını kriz dönemlerinde yine dinlemiştik fakat meşhur ‘faaliyet dışı kârları’ işadamlarının seslerini çıkartmamalarına yetiyordu. Örneğin İshak Alaton’un faaliyet dışı kârlardan bir yılda yüzde 381 kazandığını ve bir sanayici olarak bu durumdan utandığını söylediği zamanları hatırlıyoruz. İşadamları bir şekilde kârlılıklarını muhafaza ediyorlardı. Son kriz dönemi, işadamlarının faaliyet dışı kârlarına da dokunmuş anlaşılan.
      <br/>
      <br/>
      Hükümet başka, sanayici başka şey söylüyor
      <br/>
      <br/>
      Hükümet yetkilileri ve IMF ise reel sektör açısından yapılan yorumların aksine ekonominin iyi yolda olduğunu ve büyümenin bahar mevsimi ile birlikte başlayacağını söylüyor. Hangisinin haklı olduğunu anlamak için çok fazla beklemeyeceğiz.
      <br/>
      <br/>
      Bir de piyasada alttan alta hesabı yapılan ve senaryolar üretilen, beklentileri satın alınan bir dönem var: Haziran ayı. Haziran ayında Hazine’nin ödemesi gereken borç miktarı toplamı 16 milyar doları aşıyor. Hazine’nin bu yüksek rakamı döndürmesinde ciddi sıkıntı yaşayabileceği ve piyasanın ve özellikle döviz fiyatının ve faiz oranının ateşleneceği, dolayısı ile arabanın devrileceği ileri sürülüyor. Borç ödemenin yoğunlaşması sürecine, Irak ile ABD arasında gerçekleşmesi beklenen savaş senaryoları da eklenince piyasa dengelerinin yeniden bozulacağı ifade ediliyor. Tabii sonbaharda seçim olacağı, Kemal Derviş’in gideceği söylentilerini hesaba katarsak piyasanın önümüzdeki altı ayda hatta bir yılda normalleşeceğini söylemek zorlaşıyor. Bu kötümser bakış açısının aksine piyasada IMF’den gelecek önemli miktarda dövizin Hazine’nin elini rahatlatacağı ve Haziran sendromunu yara almadan kapatacağı yorumları da yapılıyor. Tüm bunlara rağmen Haziran ayına Hükümet’in IMF ile ve ABD ile nasıl bir ilişki içerisinde gireceğinin netleşmesini beklemenin en akıllı tutum olacağı söyleniyor.
      <br/>
      <br/>
      Bir de İMKB için öne sürülen senaryolar var. Borsada yüksek endekste yakalandığı için elinde kağıt olan birçok yatırımcı var. Bunlar borsanın hareketlenmesi anında ellerindeki kağıtlardan hemen çıkmayı bekliyorlar. Ancak şu anda borsa açısından talebin çok üstünde arz var. Borsa geleneksel olarak her yıl nisan ve mayıs aylarında önemli bir yükseliş trendine girer. Tüm handikaplara rağmen borsanın yine böyle bir yükseliş için şimdiden pozisyon belirlediği ve beklentilerin fiyatların çok aşağıda olduğu şu dönemde satın alındığı belirtiliyor. Özellikle kamu kağıtları ve İşbankası, Sabancı, Koç gibi güçlü hisselerinin tercih edildiği piyasada güçlü spekülatörlerin tansiyon hazırlamaya başladığı konuşuluyor.
      <br/>
      <br/>
      Merkez Bankası’nın hesabı başka
      <br/>
      <br/>
      Merkez Bankası’nın açıklamadığı bir devalüasyon rakamı var. Faiz yüksek tutularak yatırımcının dövize yönelmesi engelleniyor. Bir tür para tabanı oluşturulmaya çalışılıyor. Vatandaş döviz bozduruyor. Hazine ihalesinde yüzde 66’lık faiz oranı resmi enflasyon hedefinin çok üstünde. TL’nin değerli olmasından en fazla ihracatçılar zarar görüyor. İthalat da aynı ölçüde cazip hale geliyor. Türk ihracatçısı bugüne kadar kur avantajından istifade ederek önemli ölçüde büyüdü. Şu anda ihracat yapamıyor denemez ama kur avantajının sağlayacağı imkanların önü kesildi. Bu durum, rakip ülkelerin ürünlerine göre fiyat rekabeti yapmasını zorlaştırıyor. Fakat TL’nin dövize göre değerli olmasının bir açıdan ihracatçıyı daha profesyonel bir yola ittiği, gelecek yıllarda bu sayede ihracatçının daha deneyimli olacağı da söyleniyor.
      <br/>
      <br/>
      Sıcak para için cazip ortam
      <br/>
      <br/>
      TL’nin yüksek olması aynı zamanda ‘sıcak para’ için büyük bir avantaj sağlıyor. 19 Şubat Krizi’nin arkasında Türkiye’den çıkan yüklü miktarda sıcak paranın olduğunu hesap ettiğimizde piyasaların yeniden ateşinin yükseleceği söylenebilir. Bankalar enflasyonun beklenenden düşük çıkacağını anladıkları anda hemen açık pozisyonlarını artırıyorlar ve döviz bozdurup kağıda geçiyorlar. Geçtiğimiz aylarda bankaların izlediği yol genel anlamda bu oldu. Açık pozisyonlarda artış olunca dolarda arz fazlalığı oluşuyor ve bu yine dolar fiyatının düşmesi için baskı yapıyor. Döviz fiyatının düşük olmasının en önemli sebebi Merkez Bankası’nın izlediği politika. Kemal Derviş bile döviz aşağıya doğru inerken müdahale edilebilir demesine rağmen Merkez Bankası duruşunu hiç değiştirmedi ve piyasalara müdahale etmemekte kararlı davranıyor.
      <br/>
      <br/>
      Fiyat istikrarı bozuldu
      <br/>
      <br/>
      Merkez Bankası Başkanı Süreyya Serdengeçti’nin açıklamaları analiz edildiğinde Merkez Bankası’nın farklı bir fiyat istikrarı anlayışı var. MB şu anda tek hedef olarak enflasyonu düşürmeyi gösteriyor. Bunun için piyasalar ne kadar bedel öderse ödesin MB buna katlanılması gerektiğini düşünüyor. Kur ve enflasyon düşük çıktıkça yatırımcının TL’ye geçmesi hızlanıyor. Böyle bir değerlendirme diğer değişkenleri dikkate almadığımızda sonuç veriyor. Ancak fiyat istikrarının sadece enflasyon hesabı ile olmayacağı kur—faiz—mal ve hizmet fiyatları ile beraber eşgüdümlü olarak düşünülmesi gerektiği belirtiliyor. Döviz düşük olunca ihracat olmuyor, ihracat olmayınca iç üretim düşüyor, iç üretim olmayınca iç tüketim düşüyor ve bunun doğal sonucu olarak ekonomi küçülüyor. Bu açıdan özellikle ihracatçı kesim Merkez Bankası’nı şiddetle eleştiriyor.
      <br/>
      <br/>
      Sadece enflasyonla olmaz
      <br/>
      <br/>
      TOBB Başkanı Rifat Hisarcıklıoğlu da sadece enflasyonu düşürmeye endekslenmiş bir Merkez Bankası’nın yanlış yolda olduğunu savunuyor. Bu eleştiriye reel kesimin bütün elemanları da katılınca IMF, planları yeniden gözden geçirme ihtiyacını hissetti. Ancak şu anda reel sektörün isteklerine cevap verecek bir adım atmış değil. İstanbul turu yapan IMF yetkilileri işdünyasının temsilcilerini dinlemekle yetindi. Fakat IMF Türkiye temsilcisi Brekk’in “program başarı ile uygulanıyor ama ekonomi niçin hâlâ büyümedi anlayamadık” demesi iş dünyasının içine kurt düşürdü. Çünkü IMF’nin hesaplarının tutmamasının İstikrar Programı’nın sonunda nasıl bir bedeli ortaya çıkardığı görülmüştü.
      <br/>
      <br/>
      Türk lirası yüzde 38 değerlendi
      <br/>
      <br/>
      İhracatçı açısından rakamlar da aynı şekilde hiç iç açıcı değil. 2000—2001 Şubat döneminde yüzde 8,2’lik artışa karşılık, 2002 Şubat ayında yüzde 6,9 gerileme yaşandı. Ekim—Ocak arasında dört ay içerisinde Türk Lirası dolar ve euro karşısında yüzde 38 değer kazandı. TL devalüasyon öncesi fiyatından daha yüksekte. Enflasyon verilerinde, dış ticaret verilerinde de gözlendiği gibi, ekonomideki durgunluk sürüyor.
      <br/>
      <br/>
      Reel kesim temsilcileri bir an önce büyümeye geçilmemesi halinde piyasada yeni bir kriz sürecinin başlayabileceğini söylerken bugünden yarına birden bire büyümenin olamayacağı da tahribatın derinliğinden anlaşılabiliyor.
      <br/>
      <br/>
      Bankalar
      <br/>
      <br/>
      düzelmeden asla
      <br/>
      <br/>
      BDDK Başkanı Engin Akçakoca’nın ifadeleri hâlâ geçerliliğini koruyor: “Bankacılık sistemi düzelmeden ekonomide düzelme olmaz”. Şu anda Kemal Derviş ve IMF de hesaplarını bankacılık sisteminin oturmasına göre yapıyorlar.
      <br/>
      <br/>
      Hükümetin açıkladığı enflasyon hedefi yüzde 35. Bu resmi açıklama; bir de gizli enflasyon hesapları var ki onu da şu anda ödenen Hazine bonosu faizlerine bakarak tahmin etmek mümkün. En son Hazine ihalesi yüzde 66’dan yapıldı. Yani enflasyon hedefinin nerede ise iki katı. Hükümet böylesine fahiş bir oran ile borçlanmayı tercih etmeyeceğine göre tahmini enflasyonun yüzde 45—50 aralığında olacağını düşünüyor olsa gerek.
      <br/>
      <br/>
      Nisan—Mayıs aylarında iş dünyasının kullanımına verilecek 2 katrilyon lira kafaları karıştırdı. Bu IMF’nin hatadan dönerek reel sektöre bir yönelişi değilse, seçim ekonomisinin önünün açıldığı anlamına geliyor. Hükümet seçime kendisini en güçlü hissettiği anda gitmeyi isteyecektir. Dolayısı ile piyasa canlanmadan seçime gidilmesi olağanüstü şartların dışında çok zor görünüyor.
      <br/>
      <br/>
      e—posta: harunodabasi@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12521), [web.archive.org (arşiv bağlantısı)](http://web.archive.org/web/20050225163445/http://www.aksiyon.com.tr:80/detay.php?id=12521)
