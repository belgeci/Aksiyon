# Faizsizbank: no problem

*Harun Odabaşı 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir gazetede 'İslami Finans Tarih Oluyor' başlığı ile verilen haber ortalığı birden bire karıştırdı. Aslında Uluslararası Para Fonu'nun (IMF) bastırması ile biran önce kurulması istenen Bankacılık Düzenleme
  </font>
 </div>
 <div id="newsText">
  <font class="detail-text">
   ve Denetleme Kurulu (Üst Kurul) üyelerinin atanması ile ilgili kanun tasarısı TBMM Başkanlığı'na sevk edilmişti. Finans piyasasını tek bir çatı altında toplamak amacı da güden Yasa Tasarısı içerisinde yer alan Özel Finans Kurumları'nı (ÖFK) düzenleyen maddeler hakkında ilk planda yapılan yorumlarda büyük farklılıklar ortaya çıktı. Bir kesim Yasa Tasarısı'nı 28 Şubat ile ilişkilendirerek ÖFK'ların canına okunacağı şeklinde yorumlar yaparken, diğer grup daha serin kanlı davranarak 'ÖFK'ların yıllardan beri özledikleri yasaya kavuşacağını savunuyordu. Birileri fena halde yanılıyordu ama kim?
   <br>
    <br>
     Özel Finans Kurumları Birliği Başkanı Murat Ulus'un dediği gibi bilgi eksikliğinden kaynaklanan hatalı yorumları, ilk planda gösterilen refleks tepkileri sağlıklı bir zemine oturtmak gerekiyordu.
     <br>
      <br>
       Tasarı yakından incelendiğinde görülüyor ki bu haliyle yasalaşırsa bankaÖFK ayrımı ortadan kalkacak. Ama bu durum sözkonusu altı kurumun faizsiz sisteme dayalı faaliyetlerini etkilemiyor. Hatta bazı finansçılar ÖFK'ların rahatsız olduğu 'gevşekliklerin' düzeltilmesi ve birtakım hukuki sorunların ortadan kaldırılması açısından böyle bir yasal değişikliğin bir zorunluluk olduğunu savunuyor. Kanuni teminat altına alınan ÖFK'ların piyasa değerinin katlanacağı ve aktivitelerinin artacağı ifade ediliyor. Bir de Hazine'den Sorumlu Devlet Bakanı Recep Önal'ın ÖFK'ları kapatmak gibi bir düşüncelerinin olmadığını ve tasarıdaki endişe uyandıran maddelerin değiştirilebileceği şeklindeki sağduyulu açıklaması  ortamın yumuşamasına önemli katkı sağladı.
       <br>
        <br>
         Sinek küçük ama mide bulandırıyor
         <br/>
         <br/>
         Yasa iç düzenleme açısından iyi niyetle hazırlanmış. Yıllardır Kanun Hükmünde Kararname ile faaliyetlerini sürdüren Özel Finans Kurumlarının (ÖFK), Bankalar Kanunu içine dahil edilerek daha sağlıklı bir hukuki zemine çekmesi amaçlanmış. Bir açıdan bakıldığında herşey güllük gülistanlık görünüyor. Peki hiç mi mide bulandıran konular yok. ÖFK'lar yapıları gereği Merkez Bankası'na bloke edilen yüzde 6'lık orana ve birtakım vergilere şiddetle karşı çıkma hakları bâki tutulmak üzere geçici 4. maddedeki bir cümle üzerinde dikkatle durmayı gerektiriyor. Geçici 4. Maddenin a şıkkı aynen şöyle: "Bu Kanunun yürürlüğe girdiği tarihte Bakanlar Kurulunca çıkarılan 16.12.1983 tarih ve 83/7506 sayılı Kararname ve bu Kararnameye istinaden çıkarılan yönetmelik ve tebliğ hükümlerine göre özel finans kurumu adı altında faaliyet gösteren kuruluşlar 4389 sayılı Bankalar Kanunu'nun tâbi oldukları hükümlerine iki yıl içersinde uyum sağlarlar. Bu hükümlere uyum sağlayamayan özel finans kurumları genel hükümlere göre tasfiye edilir."
         <br/>
         <br/>
         Tasfiye edilir ne demek?
         <br/>
         <br/>
         Son cümledeki 'tasfiye edilir' ifadesi çok ağır bir hüküm olarak durmakta. Burada sözkonusu olan uyum sağlayamama haline netlik kazandırılması şart. Zira suçun ve hatanın cinsine göre ceza belirlenir. Telafisi mümkün herhangi bir ihmalin cezası tasfiye gibi ağır bir karar olmamalı. Kaldı ki bugün kriz içerisinde olduğu söylenen ve hatalı oldukları her halinden belli olan bankalara bile Merkez Bankası belli bir anlayış içinde yaklaşıyor. Türkiye'de esecek ters rüzgarlara bağlı olarak hukukun tanınmaması gibi 'bize özgü' hallerde söz konusu maddedeki cümlenin kötüye kullanılabileceğinden çekinilmekte. ÖFK'lar bu maddedeki 'tasfiye' konusuna netlik kazandırılması ya da kaldırılması yönünde hükümet ile diyaloğa geçti ve müsbet bir noktaya gelindiği söyleniyor. Tasarının yasalaşması sırasında bu cümle ya kalkacak ya da açıklık getirilecek.
         <br/>
         <br/>
         BankaÖFK ayrımına son
         <br/>
         <br/>
         ÖFK'ların sağlıklı bir hukuki altyapıya kavuşturulması açısından tasarının yerinde bulunduğunu vurgulayan Özel Finans Kurumları Birliği Başkanı Murat Ulus, 1997 ve 1998 yıllarında yapılan düzenlemelerle ÖFK mevzuatının büyük ölçüde bankacılık mevzuatı paraleline getirildiğini savunuyor. Ulus, "Gündemdeki tasarı ile aynı doğrultuda bir adım daha atılarak ÖFK'lar bankalarla aynı düzeye, düzenlemelere tâbi hale getirilmektedir. Diğer taraftan, mali yükümlülükler açısından da bankaÖFK ayrımı ortadan kalkmaktadır" diyor.
         <br/>
         <br/>
         "Tasarı ÖFK'ların faizsiz finansmana dayalı çalışma esasını korumakta. Ancak bankalar için geçerli olan düzenleme ve sınırlamalara tâbi hale getiriyor" diyen Ulus'a göre; Faizsiz sistemle çalışan ÖFK'lar için ilave bir imkan sağlanmasının söz konusu olmayıp, bilakis bankalar için geçerli olan tüm sınırlama ve düzenlemelere tâbi olunuyor. "Yaklaşık 15 yıl önce tamamen ekonomik gerekçelerle kurulan ve halen de faaliyetlerini aynı çerçevede sürdüren ÖFK'lar, Türk mali sisteminde bir boşluğu doldurmakta ve banka sistemi dışında kalan, 1 milyon kişiye varan hesap sahibinin yaklaşık 2,6 milyar dolarlık âtıl fonlarını ekonomiye kazandırarak reel sektöre aktarmak suretiyle önemli bir fonksiyon icra etmektedirler. ÖFK'lar geçen 15 yıllık zaman zarfında kamu otoritelerince konulan kurallara azami surette riayet etmişlerdir. Gündemdeki tasarı kanunlaşsın ya da kanunlaşmasın, bundan sonra da, ÖFK'ların yasal düzenlemelere titizlikle uyarak Türk ekonomisine katkıda bulunmaya devam edeceğinden kimsenin şüphesi olmamalıdır."
         <br/>
         <br/>
         'Bizim de bir kanunumuz var'
         <br/>
         <br/>
         Yasa değişikliği Finans Bir'in yaptığı değerlendirmeye göre ÖFK'lar açısından şu faydaları getirmekte: Öncelikle kanun tasarısı bir bütün olarak mâli sektörü sağlam bir hukuki altyapıya kavuşturarak rehabilite etmeyi amaçlıyor. Bu meyanda, özel finans kurumları da Bankalar Kanunu kapsamına alınarak daha sağlıklı bir hukuki zemine çekilmek isteniyor.
         <br/>
         <br/>
         Tasarı ile özel finans kurumlarına ilişkin yürürlükteki mevzuat kaldırılarak bu kurum bankalar kanununa tâbi hâle gelmekte. Bununla birlikte getirilen istisna hükümleri ile faizsiz finansman yöntemiyle çalışmalarına imkan verilmekte.
         <br/>
         <br/>
         Tasarıda yer alan geçici 4. madde özel finans kurumlarının izleyebileceği iki ayrı yol öngörmekte. Birincisi, halen faaliyet gösteren ÖFK'lar 2 yıl içerisinde Bankalar Kanunu'nun ilgili hükümlerine intibak ederek faaliyetlerini Bankalar Kanunu'na tabi özel finans kurumu olarak sürdürebilecekler. İkinci yol ise isteyen ÖFK'ların 21.12.2000 tarihine kadar Bankalar Kurulu'nca bankaya dönüştürülmesi seçeneği.
         <br/>
         <br/>
         Üst kurulun oluşması ve sonrasında yapılacak detaylı düzenlemeler yürürlüğe girinceye kadar, ÖFK'lar için yürürlükteki düzenlemelerin Bankalar Kanunu'na aykırı olmayan hükümleri uygulanmaya devam edecek.
         <br/>
         <br/>
         PİAR öyle diyor!
         <br/>
         <br/>
         Özel Finans Kurumları uygulaması ile hedeflenen, Türkiye'de düşük olan özel tasarrufların teşvik edilmesi özellikle inançlarından dolayı "yastık altı"nda, âtıl olarak ekonominin dışında gayrimenkul, döviz, altın gibi alanlara kayan tasarrufların ekonomiye kazandırılması olmuştur. O dönemlerde PİAR'ın yaptığı Bankacılık Araştırması'na göre, Türkiye'de inançlarından dolayı klasik bankalara mevduat yatırmayan kişilerin oranı % 15'tir. ÖFK'ların kuruluşunda ikinci amaç S. Arabistan, Kuveyt gibi Körfez ülkelerinden ülkemize yabancı kaynak temini oldu.
         <br/>
         <br/>
         Bülent Ulusu da, Kenan Evren de onay verdi
         <br/>
         <br/>
         Türkiye'de ÖFK'ların ortaya çıkması bir zorunluluktan dolayı idi. 1980'li yıllara kadar ithal ikameci büyüme politikaları izleyen Türkiye bu tarihten sonra dünyaya açılmayı hedef alan ihracatla büyüme stratejisi izlemeye başladı. Dışa açılma stratejisi dünyada var olan yeniliklerin finans alanında da ülkemize kazandırılmasını sağladı. İşte bu tarihten başlayarak ülkemizde ilk defa 28.7.1981 tarihinde 2499 sayılı Sermaye Piyasası Kanunu kabul edilmiş, 1983 yılında İstanbul Menkul Kıymetler Borsası kurulmuş ve Borsa'nın  kurulmasıyla birlikte bütün sermaye piyasası araçları birer birer uygulamaya konulmuştur. Aynı şekilde T.C. Merkez Bankası bünyesinde para piyasası kurulmuş, İnterbank piyasası, dövizdeki liberalizasyonla birlikte döviz büfeleri, leasing, factoring şirketleri sermaye piyasası aracı kurumları gibi birçok yeni kurum mali sistemimize dahil edilmiştir. O dönemlerde ülkemizde yaşanan döviz krizi, yabancı sermaye ihtiyacı ve tıkanan ekonominin çarklarının döndürülmesi maksadıyla Türkiye'de yabancı bankaların da kuruluşuna izin verilmiş ve 13 yabancı banka ülkemizde şube açmıştır. İşte bu dışa açılma döneminde dünyada 1970'li yıllardan beri başarıyla uygulanan faizsiz bankacılık uygulaması Bülent Ulusu'nun Başbakanlığı döneminde Türkiye gündemine taşınmış ve Turgut Özal'ın hazırlayıp Cumhurbaşkanı Kenan Evren'in onayladığı 16.12.1983 gün ve 83/7506 sayılı kararname ile tasarruflarını faizsiz esasa göre değerlendirmek isteyen vatandaşlarımıza imkan sağlanmıştır.
         <br/>
         <br/>
         Yabancıların kompleksi yok!
         <br/>
         <br/>
         Bugün aralarında Citibank, J.P. Morgan, Deusche Bank, ABN Amro gibi dünyaca ünlü bankaların da yer aldığı faizsiz bankalar; Güney Afrika'dan Kazakistan'a, ABD'den Pakistan'a uzanan bir coğrafyada sayıları 60'a ulaşan ülkede faaliyet göstermekte Bu açıdan dünya mali piyasalarında yaşanan gelişmeler faizsiz bankacılık sisteminin artık gelişmiş ülkeler tarafından da kabul edildiğini ve görmezlikten gelinemeyecek bir mali piyasa enstrümanı olduğunu gösteriyor.
         <br/>
         <br/>
         Türkiye İKB'nin  daimi üyesi
         <br/>
         <br/>
         Modern anlamda faizsiz bankacılığın ilk ciddi uygulaması Batıdaki Dünya Bankası modelini örnek alan ve 1975 Ekim ayında Cidde'de kurulan, bir kalkınma bankası niteliğinde olan İslam Kalkınma Bankası (Islamic Development Bank)'dır. Türkiye'nin de kurucu ülke olarak yer aldığı bu banka İslam Konferansı Teşkilatına üye ülkelerin ekonomik kalkınma programlarını destekleyen öncü bir kuruluştur. Türkiye 1984 yılında İslam Kalkınma Bankası Yönetim Kurulunda devamlı üye bulundurma hakkını elde etmiştir. Böylece ülkemiz elli devleti çatısı altında toplayan İslam aleminin en büyük finansman kuruluşunda çok etkin rol oynayabilecek konuma gelmiştir.
         <br/>
         <br/>
         Özel Finans Kurumları Kurulması Hakkında 83/7506 sayılı kararname ve eki Hazine ve Dış Ticaret ile T.C. Merkez Bankası Tebliğlerinin yayınlanmasından sonra, 1985 yılında Al Baraka Türk Faisal Finans, 1989'da Kuveyt Türk Evkaf, 1991 yılında Anadolu Finans, 1995 yılında İhlas Finans ve son olarak da 1996 yılında Asya Finans Kurumu faaliyete geçmiştir.
         <br/>
         <br/>
         Ters bir rüzgar esmediği takdirde anlaşılan o ki ÖFK'lar artık Bankalar Kanunu'na tâbi birer kurum haline geliyor. Ters rüzgar ne olabilir? Türkiye'yi hukuktan uzaklaştırma girişimi olabilir bir diğer adı bunun. Sermayeyi renklere ayırmaya meraklı birilerinin renk körü olmasını ve etrafa bir de o gözle bakmalarını ne kadar isterdim!..
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5621-faizsizbank-no-problem.html), [web.archive.org (arşiv bağlantısı)](http://web.archive.org/web/20140331075726/http://www.aksiyon.com.tr/aksiyon/haber-5621-faizsizbank-no-problem.html)
