# İmaj herşey demedık mı?

*Harun Odabaşı 1999.04.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Haber güzeldi. Ama üzerinden bir ay geçtikten sonra yayınlamak riskli olmaz mıydı?
  </font>
 </div>
 <div id="newsText">
  <font class="detail-text">
   Okuyucularımız ve en başta yazı işleri müdürüm 'bu bayatlamış haber de nerden çıktı?' diye sorarsa ben ne derdim! Kendimce mantıklı bir mazeretim vardı elbette: 'Önemine binaen.'
   <br/>
   <br/>
   Vatandaş ay sonunu getirmeye; borsa seçimi, gazeteler günü, dergimiz haftayı kurtarmaya çalışırken galiba geleceği kurtarmaya pek vakit ayıramıyoruz. Gelecek de bir gün geleceğine göre günübirlik şartlanmışlıklardan kurtulmak ufuk ötesini taramaktan geçiyor. Gayretlerini Türkiye'nin geleceğine adamış birtakım kurumlar öylesine güzel işler yapıyorlar ki, 21. yüzyıl için umutlanmamızı gerektirecek bir potansiyeli hatırlatıyorlar bize.
   <br/>
   <br/>
   Son olarak Arı Hareketi ile Amerikan Genç Politik Liderler Konseyi (American Concil of Young Political Leaders) arasında 1998 yılında bir değişim programı imzalanmıştı. Bu anlaşmaya göre Türkiye'den ve Amerika'dan gelecek gençler iki ülkede incelemelerde bulunacaktı. İlk olarak Amerika'dan 9 genç Cumhuriyetçi ve Demokrat politikacı geçen yaz Türkiye'ye gelerek, İstanbul ve Ankara'da çeşitli parti temsilcileri, işadamları ve sivil toplum örgütleri ile görüşmelerde bulunmuşlardı.
   <br/>
   <br/>
   Arı Hareketi hatırlayacağınız gibi bir dönemde Arı Grubu adı altında ANAP bünyesinde faaliyet gösteriyordu. Daha sonra ANAP'ın diğer partilerden bir farkı kalmadığı gerekçesi ile bağımsız bir yapıda faaliyet göstermeyi tercih eden Arı Grubu, özündeki cevheri muhafaza ederek adını ve logosunu da değiştirdi, Arı Hareketi'ne dönüştü. Bünyesine TÜGİAD eski Başkanı Murat Bekdik'i alarak kadrosunu daha güçlü bir konuma getirdi. Şimdi bütün partilere eşit mesafede olan Arı Hareketi, yatırımını gençlerden yana kullanarak Türkiye'de önemli bir boşluğu dolduruyor.
   <br/>
   <br/>
   27 Şubat12 Mart 1999'da da, ilk Türk delegasyonu Arı Hareketi'nden Süha Tarman, Şule Kılıçarslan, Sevilay Semiz, Emre Ergun ve Pınar Eczacıbaşı, ANAP'tan Haldun Demirel ve Cinar Bahçacı, LDP'den Melih Bulu ve Fazilet Partisi'nden Murat Yalçıntaş Amerikan politik sistemini öğrenmek için Washington DC, Minnesota, Mississippi ve New York'ta senatörler, temsilciler, valiler, belediye başkanları, parti liderleri ve sivil toplum örgütleri liderleri ile çeşitli temaslarda bulundular.
   <br/>
   <br/>
   Lobicilikte sınıfta kaldık
   <br/>
   <br/>
   Bir inceleme gezisi nasıl olmalı sorusuna güzel bir cevap veren bu 12 günlük geziyi değerli kılan içeriğine gelecek olursak; Güney Avrupa'dan Sorumlu Dana Bauer, Yunan ve Ermeni lobilerinin Türkiye'ye saldırdığını ve Türkiye'nin Amerika'da aktif bir lobisinin olmadığını anlattı. Bauer, "Türkiye doğru mesaj veremiyor. Kendi gerçeklerini dünyaya anlatamıyor. Halbuki Yunan ve Ermeni lobileri Türkiye aleyhine çok iyi çalışıyor. Almanya PKK'yı terörist örgüt kabul etmesine rağmen hiçbirşey yapmıyor. Yunanistan ise BaküCeyhan boru hattını engellemek için Güneydoğu'yu karıştırıyor. Ama İtalya, Yunanistan gibi AB ülkeleri her konuda kenetlendiği için, birşey yapamıyoruz" diyor.
   <br/>
   <br/>
   Washington Post gazetesinin geçen haftalarda Türkiye ve Öcalan konusu ile ilgili çok negatif yazılar yazdığını ancak Türkiye'den hiç tepki gelmediğini aktaran Bauer, Med TV'nin Kasım ayında Bakanlıklarından randevu talep ettiğini, son anda tesadüfen bunu öğrenip görüşmeye gittiğini, hiçbir yerden Med TV hakkında bilgi alamadıklarını ve neden sonra kendi araştırmaları sonunda PKK ile bağlantılarını bularak görüşmeyi iptal ettiklerini anlattı.
   <br/>
   <br/>
   Avrupa BirliğiTürkiye yakınlaşmasını desteklediklerini ve Türkiye'nin lehine lobicilik faaliyetlerini sürdürdüklerini aktaran Bauer, "PentagonWhitehouse ve büroları arasında zaman zaman telekonferans ve videokonferans bağlantıları ile çok önemli meseleleri görüşüyoruz. Türk ordusu ve demokrasiye etkileri hakkında da bir takım görüşmelerimiz oluyor" diyor.
   <br/>
   <br/>
   Amerika'da sorgulanmalı
   <br/>
   <br/>
   Demokrasi ve İnsan Hakları bürosundan Tamara Resler da, ofisin amacının gazetecilere ve basına bilgi hazırlamak olduğunu ve dünyada ne olup bittiğini takip ettiklerini, demokrasinin yaygınlaştırılmaya çalışılması ve demokrasi çerçevesinde Amerikan politikasına biçim verdiklerini söyledi. Amerikan politikasının 7 amacından biri olan insan haklarının korunmasını desteklediklerini savunan Resler, kendisine sorulan bir soru üzerine Amerikan politikasını ve değerlerini dünyaya empoze etmeye çalışmadıklarını iddia etti. İnsan Hakları Avrupa Komisyonu ve Amerika dahil, tüm ülkelerin bu konuda kritik edilmesi gerektiğini kaydetti.
   <br/>
   <br/>
   Türkiye'nin NATO'nun çok güçlü bir müttefiki olduğunu, PKK'nın terörist örgüt olduğunu kabul ettiklerini açıklayan Resler, "Leyla Zana'nın politikadan uzaklaştırılmasını demokrasi ve insan haklarına aykırı buluyoruz" diyor. Katılımcılardan birisinin Resler'e Belçika' nın hapishanelerinin dünyadaki en kötü hapishaneler olduğunun bilindiğini, bu konuda bir çalışma yapılıp yapılmadığını sorması üzerine Resler, konu üzerinde çalıştıklarını, tüm dünya ülkelerinde barışın, demokrasinin ve huzurun yerleşmesi için ellerinden geleni yapmaya çalıştıklarını anlattı.
   <br/>
   <br/>
   Gezinin izleyen günlerinde Frank Fahrenkopf, Amerika Oy Sistemi ve Başkanlık Seçim Politikaları hakkında katılımcılara bir brifing verdi.
   <br/>
   <br/>
   Kararsızlara dönük seçim kampanyası
   <br/>
   <br/>
   Amerika'nın başkanını seçerken oy çokluğuna bakmayan tek ülke olduğunu söyleyen Frank Fahrenkopf, halkın oyunun hiç önemi olmadığını, seçici oyun dikkate alındığını söyledi. Seçim kampanyalarında hedeflemenin çok önemli olduğuna değinen Fahrenkopf, "Size oy verecekler (din, kültür, vs.. sebeplerle) zaten oy verecektir. Aynı sebepten kesinlikle oy veremeyecekler yine oy vermeyecektir. Ancak kararsızlar çok önemli, onları etkilemek mümkün" diyor.
   <br/>
   <br/>
   İlk önce demografi, anket ve oy tercih tarihine bakarak hedef kitlemizi belirlememizi, daha sonra, hedef kitlemizin yaş kriterlerine ayrılarak, onlara uygun mesajların iletilmesi gerektiğini, 1825 yaş arası gençlerin çocuk bakımı ve iş bulma konularıyla, 65 ve üzeri yaştaki insanların sosyal güvenlik, sağlık, toplu taşımacılık gibi konularla ilgilendiğini, bu grupların hangi radyo, TV ve gazeteleri takip ettiklerinin araştırma şirketinden bulunarak, mesajların aktarılması gerektiğini anlattı.
   <br/>
   <br/>
   Fahrenkopf, "1992'de George Bush seçimleri kaybetti. Çünkü yeni stratejiler oluşturamadı." tespitini yaptıktan sonra Clinton'ın o seçimlerde 36 eyalette electoral (seçici) oylara konsantre olduğunu hatırlatarak, başkanların sözlerinin arkasında durduklarını, rüzgara göre yön değiştirmediklerini, halkın onların hangi konuda ne söyleyeceklerini bildiğini, Bush'un vergilere zam yok demesine rağmen zam yapmasının seçimi kaybetmesinde etkili olduğunu söyledi. Sonuçta Ross Perot % 19, Bill Clinton % 43, George Bush % 38 oy aldı.
   <br/>
   <br/>
   Demokrasi için thinktank
   <br/>
   <br/>
   American Enterprise Enstitute/ New Atlantic Initiative (Yeni Atlantik Oluşumu) Başkanı Jeffrey Gedmin, thinktank ve enstitülerin demokrasi için çok gerekli olduğunu belirterek; bağımsız, partilere eşit uzaklıkta bir thinktank olduklarını, ekonomik, sosyal politikalar ürettiklerini ve kitapları aracılığı ile bunları yaydıklarını ve bütçelerinin 250.000 dolar olduğunu açıkladı. Gedmin, "Bu tip thinktank ve enstitüler demokrasi ve politika için çok gerekli. Kuvvetli yaptırımlarımız da var. Ürettikleri politikalar ve fikirler sayesinde politikaya yön verebiliyor. NATO genişleme sürecine girdi. Konu uluslararası konferanslarda tartışılıyor. 1999'daki NAI konferansı Paris' te olacak" diyor.
   <br/>
   <br/>
   The Washinton Institute Başkanı Alan Makovsky, Türkiye'nin İsrail ile olduğu kadar Mısır ile de iyi ilişkiler içerisinde olduğuna dikkat çekerek Suriye, Irak ve İran ile olan problemlerini bildiklerini, Türkiye ile Ürdün ilişkilerinin gelişmesini takip ettiklerini kaydetti.
   <br/>
   <br/>
   U.S. Commission on Security&amp;Cooperation in Europe'da TürkiyeYunanistan Sorumlusu Ron MC Namara da Yunanistan'ın S300 füzelerini konuşlandırmaya hakları olduğunun ama sonuçlarını da kendilerinin göğüslemesi gerektiğinin, kargaşa anında Amerika'dan yardım istemeleri halinde destek bulamayacaklarının altını çizdi.
   <br/>
   <br/>
   National Republican Congressional Committe tarafından düzenlenen kahvaltıda da Başkan Tom Davis, Finans Direktörü Abigail Perlman ve Politika Direktörü Terry Nelsonla görüşülerek Amerikan politik partileri, kampanyalar ve Temsilciler Meclisi Seçimleri hakkında bilgi alındı.
   <br/>
   <br/>
   Nelson adaylara yaklaşık 65.000 dolar harcandığını, ama bu paranın adaylara verilmediğini, partiye verildiğini ve Temsilciler Meclisi seçimlerinin 2 yılda bir yapıldığını dile getirdi.. Temsilcilerin istedikleri kadar uzun süre aday olabildiklerine ve seçilirlerse senelerce görev yapabileceklerine, 1998'de Cumhuriyetçiler'in tekrar seçildiğine ve son 6 yıldır aynı temsilcilerin görev yaptıklarına değindi.
   <br/>
   <br/>
   Firmaların ve şahısların seçimler için büyük bağış yaptıktan sonra, istedikleri adayı seçtirmek için baskı yapıp yapmadıkları sorusuna, adayları partinin seçeceği ve bağış yapanların kendi istedikleri şahıs için talepte bulunamayacakları yanıtı verildi.
   <br/>
   <br/>
   Perlman, 280.000 iadeli taahhütlü mektupla seçmenlere ulaştıklarını, bu iş için 400.000 dolar harcadıklarını ama bütçelerinin % 50'sini doğrudan mektupla (direct mailing) seçmenlere ulaşıp para isteyerek sağladıklarını aktardı. Seçmenlerin partiye ve adaya katkıda bulunmak için en azından 30 dolarlık çek gönderdiklerini söyledi. Ayrıca George Bush'un katılıp gelenlerle sohbet ettiği bir yemek düzenleyerek, yaklaşık 2,5 milyon dolar kazandıklarını vurguladı. Yemekte örneğin 10.000 kişilik bir fabrikayı temsilen 2 kişi bulunuyor. Başkana fabrika temsilcisi olarak isteklerini aktarıyorlar. 5000 dolar katılım payı ödüyorlar. Böylece seçim için gerekli olan reklam bütçesinin büyük bir kısmı karşılanmış oluyor.
   <br/>
   <br/>
   Amerika'daki Türkler ne yapar?
   <br/>
   <br/>
   ATSA (American Turkish Students Association) Başkanı Levent Yanık, Amerika'daki Türk gençlerinin çalışmaları hakkında bilgi verdi. Amaçlarının Washington'da okuyan öğrencileri bir araya getirmek olduğunu belirten Yanık, sadece George Washington Üniversitesi'nde 120 Türk öğrenci olduğunu ve derneklerinin kalabalık olduğunu anlattı. Milenyum Projelerinin, Türk Gençlik Merkezi kurmak olduğunu anlatan Yanık, diğer Türk öğrenci derneklerinden ve faaliyetlerinden bahsetti. ATAA (Assembly of TurkishAmerican Association)'nda 15 günde bir Turkish Times dergisi çıkardıklarını söyledi. FTAA'da 23 kişilik fulltime bir ekip bulunduğunu ve New York'ta, New Jersey' de Türk potansiyeli olduğunu, FTAA'nın onları bir araya getirerek birtakım aktivitelerde bulunmaya çalıştıklarını ifade etti. Amaçlarının hepsinin belirli zamanlarda bir araya gelerek, birtakım aktivitelerde bulunması olduğunu belirtti. İlk toplantıyı yaptıklarını ve verimli geçtiğini de sözlerine ekledi. Bu yaz YÖK ve Bilkent'in düzenlediği, her bölgeden 2 kişinin katılacağı, toplam 16 günlük (3 gün GAP, 67 gün Ankara) bir gezi programladıklarını açıkladı.
   <br/>
   <br/>
   Bunlar dolu dolu geçen 12 günlük geziden sayfalara sıkıştırabildiklerimiz. İzlenimleri anlatmaya fırsat bulamadık. Ama görülüyorki Amerika dünyayı idare edecek poltikaları bilimsel araştırmalarla şekillendiriyor. Belki Türkiye'nin açısı Amerika kadar geniş değil. Ama konumu itibarı ile Doğu Avrupa, Ortadoğu ve Orta Asya gibi karışık bölgelerle kültürel ve ekonomik bağları var. Amerika'dan öğreneceğimiz çok şey var...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4964-imaj-hersey-demedik-mi.html), [web.archive.org (arşiv bağlantısı)](http://web.archive.org/web/20131219135232/http://www.aksiyon.com.tr:80/aksiyon/haber-4964-imaj-hersey-demedik-mi.html)
