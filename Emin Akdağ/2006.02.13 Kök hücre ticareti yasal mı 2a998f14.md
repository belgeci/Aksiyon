# Kök hücre ticareti yasal mı?

*Emin Akdağ 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Prof. Dr. Haluk Deda, Aksiyon’nun “Kök Hücre Skandalı ” dosyası üzerine, Akay Hastanesi’nde daha yeni kök hücre naklettiği hastalarından bazılarıyla alel acele basın önüne çıkıp kendini savunmaya çalıştı. Ancak medyanın Deda ve hastalarının açıklamalarını  felcin çaresi bulundu gibi yansıtması binlerce hastayı teyakkuza geçirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626193716im_/http://www.aksiyon.com.tr/resim/584/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Prof. Dr. Haluk Deda, henüz kesinleşmiş ve sonuçlandırılmış bir tedavi metodu haline gelmediği halde hastalarına kök hücre uygulamaya devam ediyor. Son operasyonlarını Ankara’daki Akay Hastanesi’nde gerçekleştiren Deda, tıbbi işlemin üzerinden daha bir hafta geçmeden kök hücre naklettiği hastalarıyla basın önüne çıktı. Bütün dünyada bilimsel deney aşamasındaki kök hücre uygulamalarının ancak çok özel şartlarda insanlar üzerinde test edilmesine izin veriliyor.
   <br>
    <br>
     Bazı ulusal gazete ve televizyon kanallarında yayınlanan Prof. Deda’nın kök hücre ameliyatlarıyla ilgili haberler, Türkiye’deki yüz binlerce beyin ve omurilik hastasını teyakkuza geçirdi. Çünkü haberlerde Deda’nın ‘bir mucize ortaya koyduğu’ ve hastalarının kendisi için ‘Tanrı’nın eli’ dediği ifade ediliyordu. Haberlerin veriliş tarzına göre, Deda nakil yaptığı hastalarını iyileştirmiş, felç ise tarihe karışmak üzereydi: “Prof. Dr. Haluk Deda, dünyada ilk kez denenen bir teknikle felçli hastalara kök hücre nakli yaptı. Ameliyatların ardından kendisini bile hayrete düşüren sonuçlar elde etti. Ölü gibi yatan felçli hastalar hareket etmeye başladı.” Bu cümleleri duyan hangi felç hastası umutlanmaz, heyecanlanmaz, her şeyini vermeye hazırlanmaz?
     <br/>
     <br/>
     Oysa Haluk Deda dikkatle dinlendiğinde bir hayli temkinli konuşuyordu. Sağlık Bakanlığı’ndan izin alarak işlemleri yürüttüklerini anlatarak, “Her kim bizden bir şey öğrenmek istiyorsa, öğretmeye de göstermeye de hazırız. Başarıya ulaşabilirsek, bütün dünya bunu prosedür olarak tanımlar ve her tarafta yapılmaya başlar.” diyordu. Başarı, beyin ve omurilik felçli hastayı ‘konuşturmak’, ‘ayağa kaldırmak’ ve ‘yürütmek’ demekti. Ortada ulaşılmış bir başarı yoktu. Ama Deda, olayı haberleştiren basın kuruluşlarının ‘bu iş bitti artık’ tarzındaki yorumlarına nedense ses çıkarmıyordu.
     <br/>
     <br/>
     Hani 1 yıl beklenmeliydi?
     <br/>
     <br/>
     Satır aralarında ‘engellenmek istendiğini’ ve ‘umut tacirliği yapmadığını’ ileri süren Deda, aslında Aksiyon dergisinin 582’nci sayısında kapaktan duyurduğu ‘Kök Hücre Skandalı’ başlıklı dosyadaki iddialara cevap için alelacele basının önüne çıkmıştı. Hastası Yıldırım Yılmazoğlu’nun iddialarıyla ilgili sorularımız üzerine Aksiyon’a gönderdiği noter tasdikli cevap metninde, beyin ameliyatları için 6 ay, omurilik ameliyatları için ise 1 yıl beklenilmesi gerektiğini söylüyordu. Açıklamalarında hiç Aksiyon’un ismini geçirmeyerek akıllı bir politika da güdüyordu. Böylece hastaların çift yönlü bilgilenmeleri engelleniyordu.
     <br/>
     <br/>
     Deda’nın son haberlerinde çok sayıda çelişki söz konusu. Bazılarında hastalardan 5—10 bin dolar, bazılarında ise 20—25 milyar lira alındığı dile getiriliyordu. Aksiyon’un haberi üzerine kök hücre naklettirmekten vazgeçen hastalar 15 bin avro istendiğini belirtti. İkinci önemli çelişki, operasyon sonrası hastalarda ne gibi iyileşmelerin meydana geleceği konusunda kendini gösteriyor. İyileşeceksin ümidi verilmiyorsa bu hastalar neden kök hücre naklini deniyorlar? Veriliyorsa, Deda neden başarılı olursak diyor?
     <br/>
     <br/>
     Öte yandan kök hücre naklinin kanserojen tümör oluşumu gibi istenmeyen kötü sonuçlara yol açması da muhtemel. Hastaların kaçı bu bilgiye sahip? En büyük çelişkilerden biri de, Deda’nın kök hücre konusunda dünyada ilk olan bir uygulamaya imza attığını söylemesi. Beyin ve omurilik arasına ilk kök hücreyi kendisinin uyguladığını söylüyor. Eğer doğruysa bilim literatürüne göre bu bir insanlık suçu. Bilimsellik yeni bulunan bir tıbbi işlemin insandan önce hayvanlarda denenmesini ve güvenilirliğinin tescillenmesini mecburi kılıyor.
     <br/>
     <br/>
     Çok önemli bir ayrıntı da, Hollandalı hasta Martin Bouma olayıyla ilgili. Deda son haberlerde ne kendisinin ilk kök hücre naklettiği ve hâlâ tekerlekli sandalyeye mahkûm sigortacı hastası Yıldırım Yılmazoğlu’ndan ne de Bouma’dan söz ediyor. Hürriyet gazetesinde geçtiğimiz sonbaharda yayımlanan manşet haberde Deda’nın, konuşamayan, yürüyemeyen ve sol gözü görmeyen Bouma’ya kök hücre tedavisi uyguladığı, hastanın iki ay içinde konuşmaya, yürümeye ve görmeye başladığı ileri sürülüyor. Aynı iddia Serdar Turgut’un yayın yönetmenliğini yaptığı Akşam gazetesinde de tekrarlanmış, Turgut da Deda’yı açıktan destekleyen birkaç yazı kaleme almıştı. Son ameliyatlar akabinde de Nobel’e aday gösterdi. Gerçekten Deda bir hastayı kök hücre ile yürüttü ve konuşturduysa neden son haberlerde buna atıfta bulunmadı? Deda’nın Akay Hastanesi’ndeki ameliyatlarını manşetten yayımlayan Akşam gazetesi niçin Bouma kupürünü haberlerine eklemedi? Bu, görgü şahitlerinin Aksiyon’un ‘Kök Hücre Skandalı’ dosyasında ‘Bouma zaten Ankara’da ameliyat öncesinde de yürüyor ve konuşuyordu’ şeklindeki iddialarının doğrulanması anlamına mı geliyordu?
     <br/>
     <br/>
     Haluk Deda’nın Akşam’daki haberde kendi üniversitem diye söz ettiği eğitim kurumunun adı Ankara Üniversitesi. Deda haberde, üniversitesinin kendisine bilimsel araştırma izni vermediğini ileri sürüyor. Deda, doğru söylemiyor. Aksiyon’da yayımlanan önceki haberlerde de belgeleriyle yer aldığı üzere, Ankara üniversitesinde halihazırda yürütülmekte olan etik kurul onaylı bilimsel proje çerçevesinde kendilerinin getireceği hastalara tedavi amaçlı kök hücre uygulanması için izin istiyor. Tıp Fakültesi Dekanı Tümer Çorapçıoğlu da gerekçelerini belirterek bunun mümkün olmadığını bildiriyor.
     <br/>
     <br/>
     Sibel Kula da Aksiyon’a konuştu
     <br/>
     <br/>
     Deda’nın Akay Hastanesi’nde ameliyat ederek basının önüne çıktığı hastalardan 38 yaşındaki Sibel Kula ile geçen hafta telefonla görüştük. Kula, 21 yaşındayken 1 Mayıs 1989 tarihinde geçirdiği trafik kazasında boynu kırılarak felç olur. Kaza öncesi spor akademisinde okuyan Kula, yüzme, yelken, eskrim, jimnastik sporları ve folklorla uğraşmakta, aynı zamanda mankenlik yapmaktadır. Çok yönlü biridir. Sportif faaliyetlerinin yanı sıra dans ve aerobik öğretmenliği ile okul koroları ve çeşitli orkestralardaki solistliği diğer uğraşları arasındadır. Maddi imkânsızlık sebebiyle 8 yıl yeterli tedavi göremeyen Kula yatağa bağımlı yaşar ama yılmaz. Kendi ifadesiyle ‘tutmayan elleriyle resimler yapar, şiirler, şarkı sözleri yazar, besteler üretir, yüzlerce şarkı oluşturur.’
     <br/>
     <br/>
     Dönemin İzmir Büyükşehir Belediye Başkanı Burhan Özfatura’nın katkılarıyla tedavi olabilmesi için kampanya düzenlenir. Yardım konserleri organize edilir, resimleri yurtiçi ve dışında satılır. Elde edilen gelirlerle İngiltere’deki Royal Bucks Hospitol’da tedavi edilir. Tedavisi 6 ay sürer. Artık yataktan kurtulmuştur. Stand up chair isimli özel bir sandalye kullanır hale gelerek Türkiye’ye döner. Dönünce de sanat faaliyetlerine devam eder. Çok sayıda şarkı besteler, albüm çıkarır, halka açık konser verir, resim sergileri açar, şiir kitabı ve İngiltere’deki tedavi sürecini anlattığı ‘Zoru Başarmak’ isimli bir kitap yazar.
     <br/>
     <br/>
     Bu arada yeni tedavi imkânlarını araştırır. İnternet aracılığıyla Washington Üniversitesi’nde çalışan Dr. John Mc Donald ile tanışır. Süpermen karakterini canlandıran Christopher Reeve’in de (vefat eden sanatçı bir kaza sonucu felç kalmış, bir daha ayağa kaldırılamamıştı) doktoru olan Mc Donald kendisine fizik tedavi uygulayabileceğini, duruma göre kök hücre naklinin düşünülebileceğini söyler. 3 aylık bir tedavi süreci için 300 bin dolar rakamı belirlenir. Daha sonra doktordan kök hücre naklinin ABD’de durdurulduğuna dair bir bilgi gelir. ABD’ye gitmekten vazgeçer ve kök hücre nakli yaptığını öğrendiği Taiwan’daki doktor Henrich Cheng ile irtibata geçer. Tam Taiwan’a filmlerini göndermiştir ki, ortopedi uzmanı Turgut Kırkgöz’ün Gaziantep’te Nesrin Subaşı’ya kök hücre tedavisi uyguladığını anlatan haberle karşılaşır. Bu ameliyatı Türkiye’de olabileceği için sevinir ve sonunda Prof. Deda’nın hastası olur.
     <br/>
     <br/>
     Peki, Kula’da kök hücre ameliyatı sonrası ne kadar ve ne tür gelişmeler meydana gelmiştir? Bu çok önemli bilgiyi merak edenlere en doğruyu aktarabilmek için söylediklerini Kula’ya üç defa tekrar ettirdik. Kula gelişmeleri dört maddede topladı. Bir, tam düz yapamadığı, avuç içine doğru kapanan ellerini artık eskisine nazaran daha açık, düze yakın hale getirebiliyor. Birisinin zorlamasıyla düzleştirebiliyor. Çok zorlayınca parmaklarını az da olsa oynatabiliyor. İki, yatakta uzanmış durumdaki bacaklarını topuklarından itibaren bir miktar kendine doğru çekip bırakabiliyor. Üç, kalçalarını sıkarak hafifçe oynatabiliyor. Sol ayak parmağını geriye çekip kımıldatabiliyor. Dört, yatakta oturur vaziyetteyken desteksiz olarak ellerini iki yana açarak bir iki dakika durabiliyor.
     <br/>
     <br/>
     İki hastayı da bilen hekimlere göre Kula’nın felç durumu, Deda’nın boyun fıtığı ameliyatı sırasında felç ettiği Yıldırım Yılmazoğlu’ndan 10 misli daha ağır. Akşam’ın haberinde belirtildiğinin aksine zaten ameliyat öncesinde de yatakta oturabilen bir hasta. Bu değişmeler Sibel Kula durumundaki bir omurilik felçli hasta için ne anlama geliyor? İşte bütün hastalar bu sorunun cevabını bekliyor. Haluk Deda, hiçbir haberde bu sorunun cevabını vermiyor. Vermesi de imkânsız. Kendisinin de belirttiği gibi iyileşme oldu diyebilmek için omurilik felçlilerde 1 yıl beklemek gerekiyor. Yılmazoğlu ise Deda’ya şöyle soruyor: “Rahatsızlığım Kula’nınkinden daha hafif olmasına ve aradan bir yıl geçmesine rağmen neden hâlâ yürüyemiyorum?”
     <br/>
     <br/>
     Bakanlık neden açıklama yapmıyor?
     <br/>
     <br/>
     Kafaları karıştıran bir konu da, Deda’nın ve Akay Hastanesi Genel Müdür Yardımcısı İhsan Şahin’in Sağlık Bakanlığı’ndan izin aldıklarını söylemeleri. Bakanlıktan konuyla ilgili bir yetkili, kendilerine şimdiye kadar sadece Bayındır ve Alman Hastanesi’nin bu konuda izin için başvurduğunu söyledi. Her iki hastaneye de etik kurul onaylı bilimsel araştırma projelerine izin verildiği ve bu çalışmaların deneysel aşamada olduğu ifade ediliyor. Peki, bunun dışında bir ihtimal söz konusu mu? Evet. Sağlık Bakanlığı yaklaşık bir yıldır üzerinde çalıştığı genelgeyi tamamlamadığı için özel hastaneler de kendi içlerinde etik kurul oluşturabiliyor. Hastalara bilgilendirilmiş gönüllü olur formu doldurtuyorlar. Yani hasta her türlü riski göze aldığını imzalıyor. Ancak hastaların sigortalanması gerekiyor. Ücret konusu ise hasta—doktor ilişkisi kapsamında değerlendiriliyor. Bir şikâyet durumunda bakanlık devreye girerek idarî ve hukukî işlem başlatıyor. Hazırlıkları süren genelgede etik kurul onayının merkezden mi verileceği ya da hastaneleri mi bırakılacağı da net değilmiş. Bakanlığın işleri ağır aksak yürütmesinin haricinde, daha öncesinde ücret karşılığında tedavi amaçlı kök hücre nakillerine karşı çıkan tıp bilimcilerinin son olayda sessiz kalması da anlaşılır değil. Acaba iş alan razı veren razı politikasına mı dönüşüyor? Türkiye, milyarlarca avro’luk kök hücre ticaretinde merkez ülke olmaya mı soyunduruluyor? Yoksa Deda ve Deda gibi ortaya çıkmadıkları halde kök hücre nakleden doktorların yaptıkları mı doğru? Bakanlık ve bilim adamlarının en doğruyu açıklamalarının tam zamanı şimdi.
     <br/>
     <br/>
     OFD: KÖK HÜCRE İLE İYİLEŞEN OMURİLİK FELÇLİ YOK...
     <br/>
     <br/>
     Türkiye Omurilik Felçlileri Derneği'nde (OFD) düzenlenen basın toplantısında, kök hücreyle omurilik felcinin yenildiğine dair bilgilerin gerçeği yansıtmadığı belirtildi. Kendisi de felçli olan OFD Başkanı Ramazan Baş, kök hücreye kesinlikle karşı çıkmadıklarını, bilimsel çalışmaların sonuçlarını büyük bir merak ve ümitle beklediklerini ancak dünya üzerinde bu yöntemle iyileşen tek bir hasta bulunmadığını söyledi. Kök hücre naklettiği omurilik felçli hasta ile basın önüne çıkarak iyileşme görüldüğünü söyleyen Prof. Dr. Haluk Deda'ya bilgi almak amacıyla ulaşmak istediklerini ifade eden Baş, ne yazılı, ne sözlü, ne de e-posta yoluyla cevap gelmediğini dile getirdi. Deda'nın boyun fıtığı ameliyatı sırasında felç bıraktıktan sonra kök hücre naklettiği hastası Yıldırım Yılmazoğlu ise bir yıldır hiçbir iyileşme meydana gelmediğini, Deda ve Cells4health firmasınca iyileşme olmuş gibi reklam edildiğini kaydetti. İstanbul Üniversitesi Cerrahpaşa Tıp Fakültesi Öğretim Üyesi Prof. Dr. Şafak Karamehmetoğlu, kök hücrenin şu anki aşamada felçlilere bırakın fayda sağlamayı, yan etkileri olabileceğini vurguladı. Aynı üniversitenin İstanbul Tıp Fakültesi Kemik İliği Bankası Transplantasyon Koordinatörü Doç. Dr. Sarper Diler de, kaynağı ne olursa olsun, kök hücrelerin kullanımında Avrupa Parlamentosu ve Avrupa Konseyi'nin 31 Mart 2004 tarihli direktifinin dikkate alınması gerektiğini belirterek, Sağlık ve İçişleri bakanlıklarını göreve çağırdı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Hasan Oğuz Karaca, 23-Şubat-2006
> Çalışmaları desteklemeli: 
> Kök hücre nakliyle ilgili hemen hemen bütün yorumlarınızı okudum. Babam felçli. Şahsen, konuyla ilgili çalışma yapanları destekliyorum. En azından bir şeyler yapmaya çalışıyorlar. Bunlara destek olmak hem ülke hem de insanlık açısından doğru olmaz mı?

Kaynak: [www.aksiyon.com.tr](http://www.aksiyon.com.tr:80/detay.php?id=23371&yorum_id=8245), [web.archive.org (arşiv bağlantısı)](http://web.archive.org/web/20070626193716/http://www.aksiyon.com.tr:80/detay.php?id=23371&yorum_id=8245)
