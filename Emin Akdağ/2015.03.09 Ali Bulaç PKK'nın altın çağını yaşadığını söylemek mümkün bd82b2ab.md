# Ali Bulaç: PKK'nın altın çağını yaşadığını söylemek mümkün

*Emin Akdağ 2015.03.09*

<div class="pNewsDetailMainContent" itemprop="articleBody">
 <p>
  Gazeteci-yazar ve sosyolog Ali Bulaç’ın, Diyarbakır ve Mardin’de iki gün geçirip “Hükümetle Kandil arasında” başlığıyla Zaman’da kaleme aldığı yazısındaki tespitler gayet net. “Objektif olarak bakıldığında PKK’nın altın çağını yaşadığını söylemem mümkün.” deyip şunları ekliyor: “Bir kere devletle masaya oturdu; iktidar partisi ve hükümet yetkilileriyle –HDP üzerinden de olsa- aynı ortak açıklama yapıyor; Kuzey Irak’tan sonra Kuzey Suriye’de muazzam bir zemin kazandı.” Süleyman Şah Türbesi’nin tahliyesine de değiniyor: “Açık ki, PYD olmasaydı, Türkiye’nin bu operasyonu gerçekleştirmesi mümkün değildi.” Bunun devamındaki cümlesi de önemli: “Ama Türk hükümeti sınırları açmasıydı, Kobani’yi de IŞİD’in elinden kurtarmak mümkün değildi. ” Ciddi bir güven krizinden de söz ediyor Bulaç: “2009 Temmuz’dan beri hükümet çözüm süreci deyip duruyor ama nihai çözüme giden somut bir adım atmıyor. Hükümete bakılırsa, PKK silahları bıraksın, elemanları dağdan insin, sonra bakarız! PKK da hükümete güvenmiyor, ona hükümeti masaya oturmaya mecbur eden silahı bırakmak istemiyor.” Ona göre HDP’nin 7 Haziran’da barajı aşaması Erdoğan’ın başkanlık hayalini suya düşürecek. Ancak aşamazsa: “Ortaya çıkacak durum herkesi tedirgin etmeye yeter.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ali-bulac-pkknin-altin-cagini-yasadigini-soylemek-mumkun_550074), [web.archive.org (arşiv bağlantısı)](http://web.archive.org/web/20150731193950/http://www.aksiyon.com.tr/karakutu/ali-bulac-pkknin-altin-cagini-yasadigini-soylemek-mumkun_550074)
