# Körfez’deki bomba nihayet gidiyor

*Emin Akdağ 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Panama bandıralı Chernamores adlı geminin nasıl da İzmit Körfezi’nde 6 yıl boyunca çevreyi tehdit ederek kalabildiğini sorgulamalıyız ilkin. Bu kadar kolay ya da ucuz mu?
  </font>
 </div>
 <div id="newsText">
  <font class="detail-text">
   <p>
    Nihayetinde yargılama sonuçlandı da derin bir nefes aldık. Yargıtay 7’nci Dairesi, Rusya’dan yüklenen LPG’nin devlet malı sayılmasına ve geminin sahibine iadesine karar verdi. Temmuz 2007’de ‘kaçakçılığa teşebbüsten’ el konulduğunda,  1.800 ton LPG vardı gemide. 300 tonu süre zarfında çürüyen gemiden etrafa sızdı. Açık bir riskti bu Körfez için. Emniyet yoğun gaz kaçağına dikkat çekti. Gümrük Müdürlüğü’nün Valiliğin direktifiyle yaptırdığı teknik analizden bir bölüm: “Bomba konumundaki geminin deniz trafiği üzerinde, TÜPRAŞ ve yerleşim yerlerine yakın olması durumu çok tehlikeli boyutlara taşımakta. Geminin en kısa sürede yerleşim yerlerinin dışına çıkarılması, mümkün değilse kontrollü boşaltılması büyük önlem teşkil etmekte.” Gümrük ve Ticaret Bakanı Hayati Yazıcı, yayımlanan haberler sonrası 29 Mart’ta Kocaeli’nde, “Bu ayıp bizim. Bundan ötürü herkesten özür diliyorum. Sorunu en kısa zamanda sonlandıracağız.” diye konuşmuştu. Neyse, yargı kararı gümrük yetkilerine ulaşır ulaşmaz işlemlere başlanacak. Meraklılara birkaç dip not: Kocaeli 1’inci Ağır Ceza Mahkemesi, gemi ve yükünün karar kesinleştiğinde sahibine iadesinden yana irade ortaya koymuştu. Gümrük Müdürlüğü hükme itiraz etmişti. Dosya 3 yıldır Yargıtay’da idi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35298-korfezdeki-bomba-nihayet-gidiyor.html), [web.archive.org (arşiv bağlantısı)](http://web.archive.org/web/20130601180740/http://aksiyon.com.tr/aksiyon/haber-35298-korfezdeki-bomba-nihayet-gidiyor.html)
