# Başkan Patrikhane’de

*Emin Akdağ 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Diyanet İşleri Başkanı Mehmet Görmez, göreve geldiği günden bu yana kimi seleflerinden farklı bir portre çiziyor. Bu amaçla da aktif bir başkanlık sergiliyor.
  </font>
 </div>
 <div id="newsText">
  <font class="detail-text">
   <p>
    Diyanet camiasının dertlerine çözüm bulma çabası, toplumun ihtiyaçları yönünde hizmet üretme arayışı ve din adamı sıfatıyla farklı inanç mensuplarıyla diyalog kanalı kurma hedefi hep bahsedilen aksiyonerliğin neticeleri. Başkan’ın geçen haftaki Fener Rum Patrikhanesi ziyaretini de belirtilen sınırlar içinde ele almak lazım. Bir defa görüşme, medyaya yansıdığı kadarıyla makam seviyesinde patrikhaneye gerçekleştirilen ilk ziyaret. Tabii Patrik Bartholomeos’un, bir yıl önceki görev tebriki münasebetli Diyanet misafirliğini de unutmamalı… Geçmiş bir yana, bu görüşmenin 1 saat 45 dakika sürmesi bile din adamları arası diyalogun ve birbirini anlama gayretini gösteriyor. Yine Görmez’in, gayrimüslim vatandaşları Türkiye’nin aslî bir unsuru gördüğünü söylemesi de kayda değer. Ancak tarihî bir araya gelişin en dikkat çekici noktası eğitime dair ifadelerdi. “Din, inanç, eğitim özgürlüğü, mabed masumiyeti konusunda kendimiz için hangi hakları istiyorsak, onların da aynı haklara sahip olmasını, sadece ülkemizde değil, bütün dünyada her kimliği taşıyan, dine inanan insanın özgürce inancının gereklerini, ibadetlerini ve inancına uygun eğitimini çocuklarına vermesini, aynı zamanda din adamları yetiştirmesini, onların hakkı olduğunu düşünüyoruz’.” diyen Görmez’in bu beyanı Patrik’i Heybeliada Ruhban Okulu adına ziyadesiyle memnun ediyordu. Tabii, Görmez’in de bir ricası vardı, Atina’da bir cami inşası.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33018), [web.archive.org (arşiv bağlantısı)](http://web.archive.org/web/20130825020228/http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33018)
