# Sendikalar naylon, meydanlar işgal

*Emin Akdağ 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çalışma Bakanlığı’nın sonuncusunu 2009’da duyurduğu istatistiklerde, sendikalarımızda 3 milyon 200 bin kayıtlı üye görünüyor. Sendikalılık oranı yüzde 58. Sosyal Güvenlik Kurumu’ndaki (SGK) verilerle alakası yok bu bilgilerin.
  </font>
 </div>
 <div id="newsText">
  <font class="detail-text">
   <p>
    Gerçekteki üye sayısı sadece 880 bin. Oran ise yüzde 8. TBMM Sağlık, Aile, Çalışma ve Sosyal İşler Komisyonu’nda kabul edilen yasa tasarısı yakında genel kurula gelecek. Halen 2821 ve 2822 sayılı yasalarla düzenlenen mevzuat, Toplu İş İlişkileri Kanunu’yla bir araya toplanacak. Yasayla yetkilendirmede gereken işkolu barajı yüzde 10’dan 1’e iniyor. Hak-İş, DİSK ve Türk-İş haricindekilerde yüzde 3’te tutulacak. Artık SGK dataları esas alınacak. Üyeliğe giriş ve çıkıştaki noter onay şartı da kalkıyor. Konuya dair işlemler e-devlet şifresiyle gerçekleşebilecek. 15 yaşını dolduranlar üyeliğe hak kazanacak. Emekli aylığı bağlandığında sendikayla irtibat kesilecek. Şimdiki vaziyet pek de iç açıcı değil, baştaki ifadelerden anlaşıldığı üzere. Ölüler, emekliler ve işten ayrılanların üyelikleri sonlandırılmıyor maalesef. Listeler naylon kişilerle dolu. Amaç yetkiyi ve gücü kaybetmemek. Meclis’ten geçirilecek yasa kötü gidişe dur diyecek. Ama biraz zaman alacak bu. Çünkü yasanın yürürlük tarihinden itibaren 5 yıl daha fırsat tanınacak sendikal örgütlere. Aksi takdirde çoğunun yetkileri ellerinden uçacak. Aslında ‘baskı grubu’ niteliğindeki sendikaların formel durumları kadar fonksiyonları da irdelenmeli. Günümüze dek niçin kullanıldıkları unutulmamalı. İşçi hakları bahanesiyle nasıl da ideolojik kavgalarda başrol oynatıldığının mantığı iyice sorgulanmalı. İllegalite bayraklarının gölgesinden kurtarılmalı işçiler. 28 Şubat’ın azılı günlerindeki ‘beşli çeteyi’ hafızalardan silebilmeli yeni gelişmeler. Demokrasi lehine muhalefetin sözcülüğüne dönüşmeli meydanlardaki sesler.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32073-sendikalar-naylon-meydanlar-isgal.html), [web.archive.org (arşiv bağlantısı)](http://web.archive.org/web/20130825104113/http://www.aksiyon.com.tr:80/aksiyon/haber-32073-sendikalar-naylon-meydanlar-isgal.html)
