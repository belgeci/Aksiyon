# Bakanın aradığı proje

*Emin Akdağ 2004.08.16*

<div bgcolor="#FFFEF6">
 <font>
  <img border="0" height="1" src="/web/20060103203953im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103203953im_/http://www.aksiyon.com.tr/resim/506/28.jpg" vspace="5"/>
  </p>
 </font>
 <font class="content">
  Herkes eğitimde bilgi teknolojilerinin kullanılmasından ve bilgisayar destekli eğitimden sözediyor. Bu konuda 5 yıl önce somut adım atan Mustafa Önel ve arkadaşları geliştirdikleri Mobides isimli projeye sahip çıkılmasını bekliyor
 </font>
 <p>
  <font class="content">
   Eğitimde bilgi teknolojilerini kullanmak ya da bilgisayar destekli eğitim... 50-60 kişilik sınıflar yerine, 30-40 öğrencilik sınıfların ve her derse branş öğretmeninin girmesinin hayal edildiği Türk Milli Eğitimi'nde, bu kavramları konuşmanın sırası mı şimdi? Şimdiye kadar hep böyle düşünülmüş. Milli eğitime ayrılan pay, savunmaya ayrılanın gerisindeyken köklü hamlelerin yapılamayacağından dem vurulmuş.
   <br>
    <br>
     Bu yıl ilk defa bütçede eğitim, savunmayı solladı. Tam buna seviniliyordu ki, Öğrenci Seçme Sınavı (ÖSS) ile Liselere Giriş Sınavı’nda (LGS) sıfırcı öğrencilerin çokluğu başları öne eğdirdi. Milli Eğitim Bakanı Hüseyin Çelik, sıfır puan çekilmesine izahat getirmeye çalışsa da, eğitimde çoğu iş aksak yürüyor. Bunun farkına varan Mustafa Önel ve arkadaşları varlarını yoklarını ortaya koyarak 5 yıl önce yola koyulmuşlar. Amaçları, bilgisayar destekli eğitim ya da bilgi teknolojilerini milli eğitimin hizmetine sokmak. Sonunda tamamen orijinal bir projeyi hayata geçirmeyi başarmışlar. Projenin adı Mobides. Projeyi şu anda 10 okul kullanıyor. Bir o kadarı da deneme aşamasında.
     <br/>
     <br/>
     Modem Bilgi Grubu Genel Müdürü Mustafa Önel, bir tür bilgisayar destekli eğitim projesi olan Mobides için çalışmalara başlarken, önce mevcut sistemi incelediklerini söylüyor: “Okul kavramının değiştiğini gördük. Okul artık öğrencinin bilgi aldığı tek merkez olmaktan çıktı. Öğrenci kavramı da değişiyordu. Televizyon, görerek öğrenmeye alıştırdı. Okuma en aza indi. Öğretmen kavramı da değişti. Filozof öğrenmen yerine, bilgiyi yönlendiren, rehber kılan, bilginin öğrencisine nasıl ulaşması gerektiğini söyleyen öğretmen geldi. Bir de eğitim artık sadece kara tahtada sözle olmuyordu. Çocuk görerek, duyarak ve uygulayarak öğrenmeliydi. Zaten varılan bilimsel sonuç da buydu."
     <br/>
     <br/>
     Mobides'in en önemli unsuru, görsel sınıf. Görsel sınıfta bilgi bankası, buna bağlı projeksiyon ve ses sistemi var. 8 yıllık ilköğretimi baz alan bilgi bankasında yaklaşık 50 bine yakın slayt, yine 50 bine yakın soru, binlerce resim ve film elektronik ortama taşınmış. Öğretmen, görsel sınıfta ders esnasında bilgi bankasından faydalanıyor. Bankadaki herşey ilköğretimdeki bütün dersleri kapsıyor. Öğrenci ders dışında, labaratuvar ya da kütüphanedeki bilgisayarlar aracılığıyla bilgi bankasına girebiliyor. Mobides görsel sınıf sistemini Mobides yapan içindeki dokümanlardan ziyade orijinal yazılımı. Öğretmen sisteme yeni bilgiler ekleyebiliyor, uyarlamalar yapabiliyor. Modem Bilgi Grubu, görsel sınıf sistemini kullanmak isteyen okullara, dilenirse bilgisayarından sandalyesine kadar tüm ekipmanlarıyla birlikte de kurabiliyor; yalnızca bilgisayar programı ve bilgi bankası hizmeti de verebiliyor.
     <br/>
     <br/>
     Mustafa Önel, eğitimi eve taşımak için internetten yararlanmayı düşündüklerini de belirtiyor: "Üç farklı eğitim sitesi geliştirdik; www.evdeokul.com, www.sorubank.com ve www.ödevbank.com. Burada amaç şu: Öğrenci, okul içinde öğretmenin gerçekleştirdiği ders aktivitelerini evinden de izleyebilmeli. Tekrar edebilmeli. Bu siteler ortak. Öğrenci kendisine verilen şifreyle bunlara girebiliyor. Evdeokul.com sitesi sanal bir kütüphane. Mobides bilgi bankasının internete uyarlanmış hali. Bir de www.onlineokul.com sitesi var. Bu siteyi, uygulamayı kullanan her okul için özel hazırlıyoruz. Öğrenci 24 saat sınıfına ilişkin uygulamaları, soruları, ders özetlerini, animasyonlarını buradan takip edebiliyor."
     <br/>
     <br/>
     500 bin dolarlık bir yatırım olan Mobides projesi, Marmara Üniversitesi Eğitim Teknolojileri Bölümü tarafından araştırma konusu yapılarak masaya yatırılmış. Üniversitenin projelerini 'kendine özgü bir model' olarak nitelendirdiklerini ifade eden Önel, projeye Milli Eğitim Bakanlığı'nın sahip çıkmasını istiyor.
     <br/>
     <br/>
     Eğitimde bilgi teknolojilerinin kullanılması bakanlığın çoktandır gündeminde. Bakan Hüseyin Çelik, son açıklamalarında konuya vurgu yapıyor. Bakanlığın bilgisayar destekli eğitim projesi de var halihazırda. Projede hedefler şöyle dile getiriliyor: “Eğitim müfredatını bilgisayar destekli eğitimde ofis yazılımları ile uygulamak. Eğitimde her seviye ve her branşta öğretmenin, ofis yazılımları dışında programlama dillerine gereksinim duymadan, üretecekleri materyali elektronik ortamda paylaşmalarını, güncellemelerini sağlamak. Bilgasayarların öğretmenler tarafından aktif olarak bilgisayar destekli eğitimde kullanılmasını sağlamak.” Projeden beklenen somut yarar, “Her seviye ve her ders için, öğretmenin kendi üslup ve öğrenci seviyesini dikkate alarak, özgün ve yerel eğtim materyali üretmesi” diye özetlenirken, e-Kurum Uygulamasının Sağladığı Zamansal Kazanç başlığı altında ise, “Elektronik ortamda hazırlanacak materyalin aynı ya da farklı okullar arasında öğretmenler arası elektronik ortamda alışverişinin sağlanması ve geri bildirimler ile güncellenmesi. Öğretmenin bir derse hazırlanma aşamasında kısa süreli, etkileşimli ve görsel unsurlarla desteklenen eğitim materyali hazırlaması” ifadeleri yer alıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Berna ÖZ, 20-Ağustos-2004
> Mükemmel bir proje: 
> Gerçekten böyle bir proje var ve uygulanıyorsa, bunu tebrik etmekten başka bir şey yapılamaz. Bizler piyasada bulabildiğimiz birkaç cd ile, o da evde bilgisayarları olanlar için söylüyorum çocuklarımıza birşeyler göstermeye çalışıyoruz. Ta ki bu proje okullarda bilgisayar ve projeksiyon desteğiyle veriliyormuş. Gerçekten mükemmel. Ve bunu uygulayan okulların çoğu araştırdığıma göre devlet  okulları, yanlış anlamayın özel okul değil. Demek ki isteyince bir çok şey bizlerin isteğiyle de olabiliyormuş. Çocuklarımız sıkılmadan ve araştırarak, görsel bir çok şeyi öğrenebiliyorlar. Bende okulumuza bu projeden bahsedip, en azından sınıfımıza projenin ulaşması için çaba göstereceğim.   Bu proje yaratıcılarına , bu haberi bize ulaştıran yazar arkadaşınıza ve derginize teşekkür ederim.   İyi Çalışmalar Dilerim...

Kaynak: [www.aksiyon.com.tr](http://aksiyon.com.tr:80/detay.php?id=14439&yorum_id=1787), [web.archive.org (arşiv bağlantısı)](http://web.archive.org/web/20060103203953/http://aksiyon.com.tr:80/detay.php?id=14439&yorum_id=1787)
