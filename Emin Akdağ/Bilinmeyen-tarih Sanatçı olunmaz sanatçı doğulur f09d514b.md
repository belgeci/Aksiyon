# "Sanatçı olunmaz, sanatçı doğulur"

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20041223171823im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223171823im_/http://www.aksiyon.com.tr/resim/486/20.jpg" vspace="5"/>
  </p>
 </font>
 <font class="content">
  “Nota musikinin olmazsa olmazı değildir. Musiki bir yetenek meselesidir. Bu iş kopya çeker gibi notalara bakarak okumaya başlanalı, nota bilgisini ses güzelliğinin üstüne çıkaralı beri ses sanatçısı tanımı değişti. Toplumu peşinden sürükleyici insanlar yetişmez oldu. Nota taassubu yüzünden bazı kabiliyetler, elden kaçırıldı.” ‘Rüya’ ve ‘Ben Seni Unutamam’ albümleriyle yeniden sevenleriyle buluşan Ahmet Özhan ile mesleki serüvenini, Türk müziğindeki yozlaşma sürecini ve sanatçı kavramını konuştuk.
 </font>
 <p>
  <font class="content">
   Popstar yarışmalarının, sulandırılmadan gerçekleştirilmesi halinde yetenekli gençler için fırsat olabileceğini düşünen Özhan, yarışmaları bugünkü haliyle ‘çarpık sistemin çarpık icadı’ diye niteliyor.
   <br/>
   <br/>
   — Günümüzde sanatçı kavramının içeriğine dair tartışmalar daha da alevlendi. Size göre sanatçı kimdir?
   <br/>
   <br/>
   Sanatçı; herkeste olmayan, kendine doğuştan  verilen estetik anlamdaki artı özelliği, topluma hizmet adına ortaya koyan insandır. Bu müzikte, güzel sesli bir insanın topluma müzikal yönden hizmet üretmesidir. Güzel sanatların şube sayısı kadar misaller çoğaltılabilir.
   <br/>
   <br/>
   — Bir kişinin sanatçı kelimesiyle nitelendirilebilmesi için belirli bir süreçten geçmesi gerekiyor. Son yıllarda bu süreçte bir yozlaşma gözlemleniyor.
   <br/>
   <br/>
   Hangi konudaki sürece baktığımızda sağlıklı gözlem yapabiliyoruz ki!.. Deforme devir yaşıyoruz. İnşaallah geçiş dönemidir; zamanla deformasyon yerini realiteye bırakır. Sanatçı olunmaz, sanatçı doğulur. Yetenek edilgen değildir. Sporda da böyledir. 60’lı yılların ortalarından beri durum böyle. Eskiden ses sanatkarları hafızlardan çıkardı. Ayrıca şarkıcı yetiştirme gibi bir formasyon yoktu. Güzel sesli insanlardan hafız olurdu. Sesleri yüksek perdeliydi. Mikrofon gibi aygıtlar henüz doğru dürüst üretilmediği için güçlü seslere ihtiyaç vardı. Bu kişiler aynı zamanda gazel okurdu. Gerçi Enderun’dan yetişen insanların da çoğu hıfz altyapılı olan insanlardı. Ses estetiğine sahip oldukları için tartışılmazlardı. Sen bunu seversin, şunu sevmezsin durumu olurdu ama onların hepsi doğru insanlardı.
   <br/>
   <br/>
   Sonradan mikrofon marifetiyle küçük ve yetersiz sesler de büyütülerek iş görür hale getirildi. Bu, işin teknik tarafı. Zamanla radyoya şöyle insanlar alındı; ‘sesi pek iyi değil ama nota bilgisi kuvvetli.’ Kardeşim nota bilgisiyle mikrofon kabiliyetinin arasında bir alâka var mı? Nota ayrıca bir donanımdır. Olursa çok iyi olur. Ama olmazsa olmazı değildir, musikinin. Musiki bir yetenek, kabiliyet meselesidir. Musikide meşk nota ile yapılmaz; ezberinizi alamaz notaya bağımlı kalırsınız. Meşk özellikle bizim musıkimizde usta çırak ilişkisiyle olur. Bizim musikimiz üslup musikisidir. Mesela Alaaddin Yavaşça geçecek karşına, o okuyacak sen dinleyeceksin, sonra sen okuyacaksın o dinleyecek. Seni ikaz edecek. Hem bir üslup sahibi olacaksın, hem de meşk edeceksin. Bu iş kopya çeker gibi notalara bakarak okumaya başlanalı, nota bilgisini ses güzelliğinin üstüne çıkaralı beri ses sanatçısı tanımı değişti. Toplumu peşinden sürükleyici insanlar yetişmez oldu. Sesi güzel ama musiki malumatı olmayan insanlar deforme ortamlarda, deforme psikolojilerin ortaya çıkardığı deforme müziklerle iştigal etme durumunda kaldı. Ancak toplumun ilgisini çekebilecek ses esprisine sahip oldukları için beğeni, sanat tarafından piyasa tarafına çekildi. Yapılan taassuplar yüzünden bugün artı puan vermediğimiz birtakım kabiliyetler, maalesef elden kaçırıldı.
   <br/>
   <br/>
   — Yozlaşma dönemine geçiş süreci dediniz. Peki bu sürece nasıl itildik, asıl sorumlular kimler?
   <br/>
   <br/>
   Çok geniş, Cumhuriyet öncesinde başlayan bir konu. Süreç, Osmanlı Türk devletinin belli bir dönemde sistematik olarak birtakım yetersizlikler yaşamaya başlamasına kadar gider. Ekonomik, coğrafi ve siyasi küçülmeler, değişiklikler icap etmesinden, meşrutiyetlerden itibaren bir deformasyon vardır aslında. Bu, halen devam etmektedir. Hiçbir özel döneme özel kabahatler atfederek izah edilemeyecek bir süreçtir.
   <br/>
   <br/>
   — Bu deformasyon süreci nasıl bitecek, bitmesi için ümit ışıkları var mı?
   <br/>
   <br/>
   Çok romantik olmanın anlamı yok. Ancak ekonomik istikrarı yakaladığımızda kendimize vakit ayırmaya başlayacağız. Kendimize vakit ayırınca da yakamızı paçamızı düzeltmeye yöneliriz. Yakamız paçamız ise örfümüz, adetimiz, geleneklerimiz, klasisizm haline gelen özelliklerimizdir. Kültür ve Turizm Bakanlığı, para turizmde olduğu için onunla meşgul. Eğer kendimiz birtakım gayretler içinde olmasak çok fazla bir şey üretme imkanını elde edemeyeceğiz. Anlattıklarım bir genelleme. Çok özel, marjinal insanlar tabii ki vardır. Zaten büyük müzisyenler hayatları boyunca ekonomik sıkıntı çekmişler, hafif psikolojik çarpıklıklar yaşamışlar ama karizmalarını ortaya koyabilecek üretimde bulunmuşlardır. Batı’da da öyledir, Doğu’da da.
   <br/>
   <br/>
   — Sanatta yeteneğe vurgu yapıyorsunuz. İronik bir yaklaşımla, ‘popstar yarışmaları’ güzel sesli insanlara bir fırsat olarak görülebilir mi?
   <br/>
   <br/>
   Görülebilir. Gençlerin kendilerini ispatlayacakları imkan ve platform yok. Zamanımda radyo sanatçılığı meslek sahibi olmak kadar özendirici bir platformdu. Düşünüyorum da, Maksim gibi gazinolar harika müzikallermiş. Sonradan devlet koroları ihdas edildi. Ancak kadrolar şişti, artık eleman alınmıyor. Yeni konservatuvar mezunlarına iş yok. Televizyon büyük bir imkan. Bu istismarcı tiplere imkan olduğu gibi, niçin doğru dürüst bir insana da imkan ya da fırsat olmasın!
   <br/>
   <br/>
   — Az önce tasdik ettiğiniz ironinin haricinde bu yarışmaları nasıl değerlendiriyorsunuz?
   <br/>
   <br/>
   Bu yarışmalar çarpık sistemin icatları. O kanallardaki reyting ve reklamlar tavanda. Sadece mesaj getirisi iki trilyon. Kim senin etiğinle meşgul olur; etin ile meşguller. Bunun bir fırsat olarak kabul edilebilmesi için şu görüşüm var. Bir adam geliyor, doktormuş. Belli ki travmatik bir psikolojisi var. Popstarlıkla alâkası yok. Bu insanlara bağırıyorlar, çağırıyorlar. O abuk sabuk şeyler yapıyor, insanlar da bunu seyrediyor. Eğer burada biraz doğru davranmak söz konusuysa bu tipler önceden elenir. Hakikaten müzikal ve fiziksel olarak yarışmaya değecek olan insanlar ayrılır.
   <br/>
   <br/>
   — Dediğiniz ön eleme yapılırsa yarışmaları bir çıkış yolu olarak görüyorsunuz...
   <br/>
   <br/>
   Bugün Allah aşkına sanatçılar içerisinde kaç tanesi arzu edilen altyapıyı alıp da yetişmiştir? Zaten Türk Müziği Konservatuvarı 1976’da kuruldu. Öncesinde insanlar hep kendi meraklarından, usta çırak ilişkisi içerisinde musiki cemiyetlerinden, kulak dolgunluğundan bir yerlere gelmiştir. Hakikaten baskın bir kabiliyeti varsa neticede Alaadin Yavaşça doğmuştur. Tıp tahsil ettiği halde, musikimizin duayenidir. Allah başımızdan eksik etmesin. Bekir Sıtkı Sezgin de başka bir örnektir.
   <br/>
   <br/>
   — Bu yozlaşma süreci, sizin gibi sağlam duruşlu sanatçılarımızı nasıl etkiledi?
   <br/>
   <br/>
   Gerçek sanatçı birtakım şeylerin ucuz piyasa sancılarını çekmez. Manevi ve psikolojik açıdan donanımlıdır. Alaaddin Yavaşça, Zeki Müren ile aynı senelerde ortaya çıkmıştır. Doktorluk yapmasına rağmen besteciliği, konserleri, radyo programları ve prensipçiliğiyle ülke tarafından tanınmıştır. Ama piyasaya, gazino sahnelerine çıkmamıştır. Teklif almıştır ama tercih etmemiştir. Zeki bey, rahmetli, çok güzel sesi, ilk zamanlarda güzel bir uslûbu olduğu halde tamamen piyasa tarzını tercih etmiştir. Bu kişilik meselesidir.
   <br/>
   <br/>
   — Peki sizi nasıl etkiledi?
   <br/>
   <br/>
   Ahmet Özhan, bir takım donanımları olduğu halde tamamen popüler sanatçı olarak ortaya çıkmıştır. Usta çırak ilişkisiyle donanım sahibi olmuş, konservatuvardan eğitim almış, Üsküdar Musiki Cemiyeti’nden ciddi bir eğitim ve reportuvar edinmiştir. Fiziksel özelliklerinden dolayı genç yaşında çok popüler bir sanatçı olmuştur. Filmler, diziler çevirmiş, plaklar yapmıştır. Sonra sanatçı olma etiğini ön tarafa çıkarmış, hizmet üretmiştir. Onlarca yılını popüler günlerine dönüp bakmadan klasik Türk musikisi ile tasavvuf müziğinin kurumsallaşmasına vermiştir. Yaptığıyla mutlu olmuştur. Cenab—ı Hak insanın rızkını verir. Çalışmakla zahmet artar, rızık artmaz. Rızık neyse o. Bir kere buna iman etmek lazım. Ahmet Özhan sonra bakar ki boş bıraktığı popüler Türk müziği kulvarı bıraktığı gibi kalmış, kurumaya başlamıştır. Bunu içine sindirememiştir. Zaten insanlar oldum olası onun o kulvarı boş bırakmasını içlerine sindirememişler, son ürettiği türden albümleri beklemişlerdir. Kendisi tamam yaparız kısmet olursa ama şunlar da çok güzel, bunlarda da şöyle değerler var, manevi değerler var diye ısrarla onlarca yıl o etik yapıyı takdim etmiştir. En sonunda ‘Rüya’ ve ‘Ben Seni Unutamam’ albümleri ortaya çıkmıştır. Bu tekrar başa dönmek gibi görülse bile helezoni bir yükselişle başa dönmektir. Nokta yine aynı yere gelir ama irtifa farkı vardır. Topluma bir şeyler kazandırabilme, üretilme adına.
   <br/>
   <br/>
   — Bu tür ürünlerin arkası gelecek mi?
   <br/>
   <br/>
   Örneklerini veriyoruz. Hâlâ birilerine zarf atıyoruz, ipucu veriyoruz ortaya çıksınlar diye. Çünkü bir çocuğa bebekliğinde kulağına hicaz makamında bir ninni fısıldamazsanız, büyüdüğü zaman ona hicaz makamında şarkıları dinletmeniz çok zor olur. Onun için Türk müziği, popüler ortamda her an kulağa çarpabilecekmiş gibi eğlence türünden var olması lazımdır ki, daha fazla etik değer taşıyan klasik üslûp çalışmaları da insanlara takdim edebilesin.
   <br/>
   <br/>
   — Türk musikisini bir projeyle herkese sevdirmek mümkün mü? Mesela radyo ve televizyonlar belirli bir süre gece gündüz bu tür eserlere yer verse...
   <br/>
   <br/>
   Olmaz. Musiki bir yaşayış biçiminin melodik olarak ortaya çıkmasıdır. Bir düşünüş, hissediş, seviş, iletişim biçimidir. Eğer siz o hayatı yaşamıyorsanız, o hayatın yaşandığı zamanlardaki müziği sevemezsiniz. Doku tutmaz. ‘Vücud ikliminin sultanı sensin’. Bu, sevilmiştir. Hacı Arif Bey dizisinde bu eseri okumuşumdur. Hit olmuştur. Plakları yapılmıştır. Hâlâ daha her konserimde isterler. O şarkıdaki özellikleri, duyguları yaşayarak icra ediyorsanız karşı taraf onu alır. Sinatra, İglasyas bir şarkı söylüyor beni fevkalâde etkiliyor. Beni etkileyen onların yorum biçimi. O melodik yapının çok dinlenilir biçimde icra edilmesi. Evvela sanatçıların yetişmesi lazım. Bunun görevci anlamda ortaya koyabilecek, üstelik de görsel anlamda tercih edilebilecek formasyonlarla halkın karşısına çıkması lazım.
   <br/>
   <br/>
   — Ahmet Özhan, acaba yeniden diziler ya da filmler çevirmeyi düşünüyor mu?
   <br/>
   <br/>
   Teklif gelirse değerlendiririm. İlkelerime uyuyor mu diye bakarım. İçerisinde benim formatımla karşıya ulaştırılacak bir güzellik, bir hizmet, bir mesaj var mı? Varsa, bunca senelik kariyerime yakışan bir teklifse niye değerlendirmeyeyim?
   <br/>
   <br/>
   — Gelen teklif var mı?
   <br/>
   <br/>
   Şu anda yok. Sadece bir dizide konuk sanatçı olarak yer alacağım.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11307&yorum_id=1), [web.archive.org (arşiv bağlantısı)](http://web.archive.org/web/20041223171823/http://www.aksiyon.com.tr:80/detay.php?id=11307&yorum_id=1)
