# Ali Tezel fenomeni

*Emin Akdağ 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ali Tezel, 1996 yılından bu yana gazetelerde sosyal güvenlik konularında yazıyor. Aksiyon, bu alanda Türkiye’nin en bilgili insanı olan Tezel’le görüştü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625024335im_/http://www.aksiyon.com.tr/resim/598/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sosyal güvenlik, Türkiye’de insanların 40 yaşından sonra düşünmeye başladığı çok bilinmeyenli bir denklem. SSK, Emekli Sandığı ve Bağ-Kur’un mevzuatları birbirinden hayli farklı. Kişinin çalışma hayatı, bu sosyal güvenlik kurumlarından ikisi ya da hepsiyle irtibatlıysa denklemdeki bilinmeyen sayısı geometrik oranda artıyor. ‘Ne zaman ve nasıl emekli olacağım?’ sorusunun cevabı ‘Arap saçına’ dönüyor. Çalışma hayatı ve sosyal güvenlik konularında toplumdaki bilgi dağarcığı yok denecek kadar az. İşin en çekilmez yanı da ‘bir bilen statüsünde’ danışılacak mercii bulunmaması. Kurumlar kendi mevzuatlarıyla ilgili problemlerde bile yetersiz kalıyor. Diğer kurumdaki sistematiği bilmeleri ise neredeyse imkânsız.
   <br>
    <br>
     1996’dan beri sosyal güvenlik alanındaki bilgilendirme boşluğunu medya aracılığıyla doldurmaya çalışan Ali Tezel, kendisi gibi bin kişi de aktif rol oynasa boşluğun yine de doldurulamayacağı kanaatinde. Gelen soruları cevaplamaya çalışırken dağınık haldeki mevzuatı toparlayacak yazılı kaynak ihtiyacını keşfeden Tezel, şimdiye kadar yargı kararlarını da kapsayan 7 kitap yazmış. Ancak boşluğun bunlarla doldurulduğunu iddia etmek zor. Çünkü herkes özgün bir çalışma hayatına sahip. Bu da ayrı yorum ve hesap gerektiriyor.
     <br/>
     <br/>
     Başmüfettiş Tezel, SSK Sigorta Teftiş Kurulu İstanbul 1 No’lu Grup Başkanı. Dört gazete, bir televizyon ve bir radyo kanalında sosyal güvenlikle ilgili soruları cevaplandırıyor. Her gün e-mail ve faks yoluyla gönderilen yaklaşık bin 500 sorunun muhatabı. Soruların yüzde 90’ı emekliliğe dair. Tezel, Türkiye’de sosyal güvenlik alanında en bilgili üç kişiden biri. Onlar arasında da başı çekiyor. Peki, bu durup dururken mi oluyor? Elbette hayır.
     <br/>
     <br/>
     Tezel’in çalışma hayatı da çok ilginç bir hikâye aslında. İlk mesleği sağlık memurluğu. Bu görevle 18 yaşında Nevşehir’e atanıyor. Bir yıl sonra Hacettepe Üniversitesi Anestezi Bölümü’nü kazanıyor. Orayı bitirince 1989’da başladığı Dokuz Eylül Üniversitesi Çalışma Ekonomisi Bölümü’nden 1993’te mezun oluyor. Bu sürede geceleri sağlıkçı olarak çalışıp, gündüzleri üniversiteye devam ediyor. Aynı yıl SSK’nın müfettiş yardımcılığı sınavında başarı göstererek meslek değiştiriyor.
     <br/>
     <br/>
     Tezel, yakın çevresinde SSK’da çalıştığını bilenlerin sorularını cevaplandırmaya çalışırken ister istemez araştırma yapmak zorunda kalıyor. 506 sayılı Sosyal Sigortalar Kanunu’nun bile tümünden değil, sadece işiyle ilgili bölümlerinden sorumludur. Oysa çalışanların soruları Emekli Sandığı ve Bağ-Kur’u da kapsıyor. Bazı soruları cevapsız bırakmanın ezikliğiyle bu konuda derinleşmeye karar vererek araştırmaya koyuluyor. Mevzuatlar arasındaki ilişkileri değerlendiren yazılı tek bir kaynak dahi olmaması işini zorlaştırsa da yılmıyor. 506 sayılı SSK, 5434 sayılı Emekli Sandığı, 657 sayılı Devlet Memurları, 1479 sayılı Bağ-Kur, 4857 sayılı İş, 1111 sayılı Askerlik, 5953 sayılı Basın İş, 854 sayılı Deniz İş, 2985 sayılı Tarım SSK ve 2986 sayılı Tarım Bağ-Kur kanunlarını ve bunlarda değişikliğe giden diğer kanunları sosyal güvenlik penceresinden didik didik ediyor. Türkiye öyle bir ülke ki hemen her ay sosyal güvenliği ilgilendiren yeni bir düzenleme yayınlanıyor Resmi Gazete’de. Tezel, Yargıtay ve Danıştay’ın konuyla ilişkili kararlarını da dikkatle inceliyor.
     <br/>
     <br/>
     YAZI MACERASI AKŞAM’DA BAŞLIYOR
     <br/>
     <br/>
     Tezel, ilk yazısını Eylül 1996’da Akşam Gazetesi’nde yazıyor. O sıralarda gazetenin dağıtımı engellenir. Destek amacıyla gittiği gazeteden, tutacağına pek ihtimal verilmese de köşe teklifinde bulunulur. Tahsis edilen iki faks da mesajlara yetişmeyince ‘Ali Bey yetiş!’ denilir. Tezel, Kerim Subengi müstear adıyla Akşam’daki yazılarını Ağustos 2005’e kadar sürdürür. Kerim göbek adı, Subengi ise eski soyadlarıdır.
     <br/>
     <br/>
     İkinci yazdığı gazete Zaman’dır. Kasım 1996’da dönemin yayın koordinatörü Ekrem Dumanlı’nın çağrısıyla Ziya Perver ismini kullanarak yazmaya başlar. Bu ismi ağabeyi koyar. (Ne demek diye ağabeyine sorunca, Ziya ışık, Perver taraftar, ışık taraftarı, cevabını alır E.A.) İlk yazılarını takma adla kaleme almasının sebebi, henüz müfettiş yardımcısı olmasıdır. Müfettiş yeterlilik sınavında yaftalanmamak için tedbir alır. Bu arada Ali Tezel’in Ziya Perver olduğu ilk defa açıklanıyor. Şu anda Zaman’ın genel yayın müdürü olan Ekrem Dumanlı, gerçek ismiyle yazmasını istese de Tezel, belirli bir şahsiyet kazanan Ziya Perver’i yaşatmayı yeğliyor.
     <br/>
     <br/>
     Yayın Yönetmeni Serdar Turgut’la bir konuda anlaşmazlığa düşünce Akşam’ı bırakan Tezel, Ekim 2005’te yazdığı gazeteler arasına Bugün’ü de ekler. ‘Sosyal Güvenlik Kanunları ne Getiriyor?’ dizisinin ardından gelen mail ve faksları gören gazete yönetimi, köşe yazmasını gündeme getirir. Bugün’den hemen sonra ziyaret ettiği yayın yönetmeni Eyüp Can Sağlık’ın ‘Bizde de yazar mısın?’ sözü üzerine Referans için de yazılar kaleme alır. Tezel, Bugün’de hafta içi 5 gün (bazen cumartesileri de) Zaman’da cumartesileri, Referans’ta cumaları, Forum Diplomat’ta ise salı ve cumartesileri yazıyor. Akşam’da ise hafta için dört gün yazıyordu. Ayrıca, cumartesileri Kanal Türk Televizyonu’nda 16.00-17.00 arası, Radyo 24’te ise 11.00-13.00 arası canlı yayında soru cevaplıyor.
     <br/>
     <br/>
     Yüzde 90’ı emeklilikle ilgili olsa da gazeteden gazeteye soruların içerik ve niteliklerinde değişiklikler gözlemlediğini dile getiriyor. Zaman’da Bağ-Kur ve vergi, Akşam ve Bugün’de ise işçi soruları ağırlıktaymış. Referans’ta da sosyal güvenliğe işveren adına bakıyormuş. Soru kalitesi gazetenin fiyatına göre de değişiklik gösterebiliyormuş.
     <br/>
     <br/>
     Sosyal güvenlikteki bilgi eksikliğinin giderilmesi için ilköğretime ders konulması gerektiğini vurgulayan Tezel,  “Ülkemizde kimse 40 yaşına gelinceye kadar sosyal güvenlikle ilgili soru sormuyor. 40 yaşından sonra ne zaman emekli olacağım, günüm mü eksik demeye başlıyor. 40 yaşına kadar sigortasız çalışma taraftarı. İşverene prim parasını bana ver evime götüreyim diyor. 40’ından sonra da ne olur sigortamı yatır emekli olayım diyor. Ne zaman elden ayaktan, güçten takatten düştüğünü gördü, o zaman geleceği düşünmeye başlıyor. Sosyal güvenlik ise tam tersi güçlüyken biriktirip güçsüzken harcama konusu. Okullarda sosyal güvenlik mantığını; gençken biriktirip, yaşlıyken harcama gerektiğini anlatmamız lazım.” diye konuşuyor. Akşam’da yazarken 2 yıl boyunca bu konuyu hatırlatmış yetkililere: “Benim gibilerin sayısı bin tane de olsa ihtiyaç yine görülmez. Soru ve çözüm bitmiyor. Ama insanlar kendi dertlerini çözebilecek kadar bilgi sahibi olursa bize gelecek soru sayısı azalır.”
     <br/>
     <br/>
     Ali Tezel’e göre insanların belirli bir yaştan sonra emekliliğe odaklanmasının çok önemli bir sebebi var. Uluslararası Çalışma Örgütü standardındaki 9 sigorta kolundan biri olan aile yardımı güvencesi Türkiye’de yok. İnsanlar en azından emekli olarak aç kalmamayı garanti altına almak istiyor. Yine Tezel’e göre ‘anne karnında başlayarak ölümden sonra da devam eden sosyal güvenlik konusunda en ufak bilgi sahibi olunmamasının da’ çok önemli bir sebebi var: “Bilgili işçi talepkâr olur. İşveren talepkâr olan işçi istemiyor. Meclisimiz işveren ağırlıklı. İşveren ağırlıklı Meclis’ten işçinin bilgisini artıracak kanunlar çıkacağını düşünmüyorum. Yaparsa da bu iktidar yapar.”
     <br/>
     <br/>
     Tezel ilk başlarda ulaşan her soruyu araştırarak cevaplamaya gayret gösteriyormuş. Ama bunun günlük hayatının yarısından fazlasını aldığını ve ailesine ayıracağı zamandan çaldığını fark edince strateji değiştirmiş. Bir gazete, televizyon ve radyonun konuya ayırdığı yer kadar cevaplamalıyım mantığını geliştirmiş. Zaten istese de artık her soruyu cevaplaması mümkün değil. Günlük bin 500 sorunun her birine en az bir dakika ayırsa bin 500 dakika yapıyor. O gün hangi soruların cevaplanacağını tombala kuralıyla belirliyor. Televizyon ve radyodaki canlı yayınların daha yararlı olduğunu düşünüyor. Ali Tezel’in haricinde meslektaşları Resul Kurt ve Mustafa Kuruca da insanların sosyal güvenlik konusundaki bilgi ihtiyacını gidermeye çalışıyor. Bu iki isimle 3-4 yıl aynı odada görev yapan Tezel, onları bu alana yönlendiriyor. Kurt, Star ve Dünya gazetelerinde; Kuruca da (İstanbul SSK Sigorta Müdürü) müstear bir adla bazı kaygılarla açıklayamayacağını belirttiği bir gazetede yazılar kaleme alıyor.
     <br/>
     <br/>
     ÖLENLERİN YERİNE NASIL MAAŞ ALINABİLİYOR?
     <br/>
     <br/>
     Devlet memurlarından bilgi almak deveyi hendek atlatmaktan zorken Tezel ve arkadaşlarının gazetelerde nasıl yazabildiğini sizin gibi biz de merak ettik. Yasak memura verilmiş gizli görevle sınırlı imiş. Yazı yazmak için izin almasına bile gerek yokmuş memurun. Yazıları karşılığında telif alması da yasak değilmiş. Ama izne tabi olduğu için teklif gelmesine rağmen üniversitelerin ders talebini reddetmiş.
     <br/>
     <br/>
     Türkiye’de zaman zaman hakkı olmadığı halde ölenlerin yerine maaş almayı sürdürenlerin haberleriyle karşılaşırız. Tezel’e açık açık bu denetim eksikliğinden mi kaynaklanıyor diye sorduk: “İnsan unsurundan kaynaklanıyor. Her SSK, Emekli Sandığı ve Bağ-kur emeklisi yılda bir defa yaşadığına dair muhtardan yaşam belgesi getirmek zorunda. Getirmeyenin maaşı kesilir. Sadece SSK’nın 3,5 milyon emeklisi var. Dul ve yetimlerle rakam 6 milyonu aşar. Herkesi tek tek denetlemek imkânsız. Kişinin durumunu en iyi muhtar bilir. Muhtar ölen kişi için yaşam belgesi düzenlerse artık kime güveneceksiniz?” Tezel’e SSK’nın nasıl zarar ettiğini de soruyoruz. En önemli sebeplerden birinin 17 defa çıkarılan borçlanma kanunu olduğunu belirterek, “Yatır 20 milyarı ertesi yıl emekli ol. Yatırdığın parayı iki senede geriye al demek. Sosyal güvenlik biriktirme işi. 25 yıl biriktireceksiniz, 10 yıl alacaksınız.” diyor. İkinci önemli sebep ise emekliyi besleyen çalışan oranı. Dünya ortalaması 4,5 iken Türkiye’de bir emeklinin maaşını 1,6 çalışanın primi karşılıyor. Hatta karşılayamıyor. Normal şartlarda bir çalışandan 210 YTL kesildiği kabul edilirse, 1,6 çalışanın primi 350 YTL yapıyor. 500 YTL’lik emekli maaşının 150 YTL’si hazineden çıkıyor. Çözüm, kayıt dışı istihdamı önlemekte. En ideal çalışan sayısı emekli oranı ise 6. Bunun için 65 yaşından önce emekliliğe izin verilmemesi gerekiyor.
     <br/>
     <br/>
     65 yaş konusu yeni sosyal güvenlik reformunun içinden öne çıkartılarak tartışılan baş konular arasında yer alıyor. İlk önce şu bilgiyi aktaralım. Avrupa’daki emeklilik yaşı iki kademeli: 62 ya da 68. Kişi emekli maaşının yüzde 40’ına razıysa 62 yaşında emekli olabiliyor. Tamamını alacağım derse 68’i beklemek zorunda. Yüzde 40’a evet diyen hiçbir zaman yüzde yüz maaş alamıyor.
     <br/>
     <br/>
     Tezel, 100 yıl sonrasını düzenleyen sosyal güvenlik reformuna imza atarak hükümetin siyasi geleceği adına büyük risk aldığı kanaatinde. Bu reform partiye oy kaybettirecek. Ancak ülkenin ekonomik geleceği adına önemli bir adım. Sosyal güvenlik alanında köklü bir alt yapı çalışması. Birçok konunun yanlış bilindiğini ve kamuoyuna öylece aksettirildiğini anlatan Tezel, 65 yaşında emekliliğin 2036’dan sonra işe girenleri yani 2101’den sonra emekli olacakları ilgilendirdiğini belirtiyor. Emekli Sandığı, Bak-Kur ve SSK’nın tek çatı altında birleşmesi ise 1 Ocak 2007’den sonra işe girenleri direkt, halen çalışanları ise kısmen ilgilendiriyor. Ortalama ömür hesabında da bilgi yanlışlığı söz konusu. 66 yaş ortalaması bebek ölüm hızları dâhil edildiğinde ortaya çıkan rakam. Sosyal güvenlikte bir yaş doldurduktan sonraki yaşam süresinin ortalaması esas. O da şu anda Türkiye’de 74. 65 yaşta emekliliğin gerçekleşeceği 2101’de bu ortalamanın 90’a çıkacağı tahmin ediliyor. Tezel, reformun kazanılmış hakları dokunmadığını da vurguluyor. Adaletsizliğe ve eşitsizliğe dur dediğini belirtiyor. Örneğin evlat, baba memursa ölünceye, işçiyse 18 yaşına kadar maaş alırken, esnafsa alamıyordu. Şimdi üçü tek potada eritildi. Yine aylık 100 YTL prim ödeniyorsa emeklilikte SSK’lı 4, Bağ-Kurlu 3,5 ve Emekli Sandığı üyesi ise 7 ya da 13 katı maaş alıyordu. Bu da tek potada eritiliyor.
     <br/>
     <br/>
     Tezel, ilk hali için berbat tabirini kullandığı son sosyal güvenlik reformunun bu işi çok iyi bilen Meclis alt komisyon üyelerinin öneri ve uyarıları dikkate alarak problemleri çözen bir hale kavuşturulduğuna inanıyor. Alt komisyon ile kendisi de sürekli irtibat halinde olmuş. Reform, bir an için hiçbir derde çare olamayacağı ileri sürülse bile en azından SSK, Bağ-Kur ve Emekli Sandığı arasında gidip gelerek sistemin boşluklarından istifade etmek isteyen 13 milyon sahtekârın önünü kapatacağını dile getiriyor. Ülkede şu anda 72 milyon nüfusa karşılık 85 milyon sağlık karnesi ortada dolaşıyor.
     <br/>
     <br/>
     25 YIL ESPRİSİ
     <br/>
     <br/>
     Tezel 40 yaşında, eşi öğretmen. Dört çocuğundan ikisi fen lisesinde okuyor. Biri ilkokula gidiyor. Sonuncusu 3 yaşında. 45 yaşında yani 25 yılı doldurduğunda devletteki görevinden ayrılacak. İlköğretimi parasız yatılı okuyan, üniversite öğrenimi boyunca da devletin sağlık kadrosunda yer alan Tezel’in 25 yıl esprisinin altında bu gerçek yatıyor. Emeklilik sonrasında özel bir ofis açarak sosyal güvenlik danışmanlığı yapmayı düşünüyor. Birçok holding de danışmanlık yapması için devrede. Tezel’e göre bu alana kendisi ve yönlendirmesiyle diğer iki arkadaşından başka kimsenin eğilmemesi, bilginin paraya dönüşmemesi. Bu alandaki bilgiyi kullanarak para kazanan ilk kişi o.
     <br/>
     <br/>
     Telif ücreti almadan yazmıyor. Bu ona göre, hak sahibinin hakkını arayan biri olarak kendisiyle çelişmesi anlamına geliyor. Şu ana kadar teklif edilmesine rağmen vatandaş ile arasında para söz konusu olmasına izin vermemiş. Telefonla arayanları önceleri numarayı nereden aldığı konusunda sorguluyormuş. Bunun 3,4 dakika sürdüğünü görünce, adam madem ki ulaşmış, bildiğimi kısa sürede aktarayım yoluna gidiyor artık. Kimseye lütfen vermeyin dediği halde 7 defa numara değiştirmek zorunda kalmış.
     <br/>
     <br/>
     40 YAŞTA EMEKLİLİK SİSTEMİ FELÇ ETTİ
     <br/>
     <br/>
     1987’de Turgut Özal hükümeti zamanında emeklilikte kadınlar için 50, erkekler için 55 yaş şartı getirildi. Şu anda 65’i tartışıyoruz. O tarihe kadar erkekler 43, kadınlar 38 yaşında emekli oluyordu. Sistemin böyle yürümeyeceğini gören Özal, geleceğe yönelik projeksiyon yaptı. Demirel 1991 seçimlerinde ‘Beni seçin bunu kaldıracağım.’ dedi. İktidara gelince dediğini yaptı. Popülist bir işti. ‘Yanlış değil mi?’ diye soranlara, ‘Söz verdiysem yanlış da olsa yaparım’ demişti. Demirel bunu yapmasaydı bu reforma hiç ihtiyaç olmayacaktı. 2035-40’lara doğru ihtiyaç olurdu. 50-55 makul bir yaştı. Şimdi birden 65 denince gözlerde büyüyor. Demirel’in emeklilik yaşını 40’a indirdiği yıl 1,5 milyondan fazla kişi emekli oldu. Bu rakam, 3,5 milyon SSK emeklisinin yüzde 40’ına tekabül ediyor. Bunlara 1992’den beri 14 yıldır bedava maaş ödüyoruz. Bütçe açığının sebebi bu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24324), [web.archive.org (arşiv bağlantısı)](http://web.archive.org/web/20070625024335/http://www.aksiyon.com.tr:80/detay.php?id=24324)
