# KDP (Kemal Derviş Partisi) ile CHP ittifak yaptı...

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050226152712im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152712im_/http://www.aksiyon.com.tr/resim/410/32.jpg" vspace="5"/>
  </p>
 </font>
 <font class="content">
  CHP’nin geçmişini, barajın altında kaldığı süreci, bu sürece iten sebepleri ve bugün yeniden bir umut olarak görülmesini 52 yıldır CHP’li olan gazeteci Altan Öymen ile konuştuk. Halen üye olduğu partide milletvekilliği ve genel başkanlık da yapan Öymen, soruların bazılarına açıklıkla, bazılarına ise politik endişe gerekçesiyle kapalı ya da yarı kapalı cevaplar verdi.
 </font>
 <br/>
 <p>
  <font class="content">
   Bugünlerde ‘Bir Dönem, Bir Çocuk’ isimli anı kitabı piyasaya çıkan Öymen, 70 yılı geride bırakan yaşamında çok önemli gelişmelere hem gazeteci, hem de politikacı olarak tanıklık etti.
   <br>
    –1999 seçimlerinde CHP niçin barajın altında kaldı?
    <br>
     Türkiye’deki baraj dünyanın hiçbir ciddi demokratik ülkesinde olmayacak kadar yüksek. Yüzde 10 baraj hiçbir yerde yok. En yüksek baraj Almanya’da, o da yüzde 5. Bu da esnek tutulur. Orada ikili bir seçim sistemi vardır. Bir dar bölge, bir de eyalet bazında nispi temsil. Seçmen iki oy kullanır. Bir parti dar bölgeden üç kişiyi çıkarırsa yüzde 5 barajını aşmasa da parlamentoya vekil sokabilir. Yüzde 10, demokratik değil. Adalet ilkesine de tamamen aykırı. Yüzde 10’un altındaki partilerin oy toplamı yüzde 30’u aşıyor. Bu seçimde yüzde 40’ı aşacağından korkuluyor. CHP böyle yüksek bir baraja takıldı. Yüzde 8.7 oy almıştı. Bu  2 milyon 700 bin oydu. Şimdi 40 milyonu aşkın seçmen var. Demek ki bir parti 3 milyon 900 bin oy alsa da Meclis’e giremeyecek.
     <br>
      –Bu durum bütün partiler için geçerli değil mi zaten?
      <br>
       Öteki partiler de ahım şahım değil, yüzde 11, 12, 13 civarında oy almışlardı. DSP ile MHP’nin oyları yüzde 19 ile 21idi. Onlar da aslında düşük. Bir de ittifak imkanı yok. Partiler arasında bölünme var. CHP açısından da pek iyi bir konjonktür yoktu o sırada. Bugünkü CHP ve Demokratik Sol Parti’nin yerinde de evvelden eski CHP vardı. Bu iki partidekiler o gelenek ve çevreden gelmişlerdi. Türkiye’de sol seçmen bazen partilerden birine bazen de diğerine daha fazla oy veriyor. Tahterevalli gibi bir hadise. Sayın Ecevit başbakandı. Başarı ve umut verici bir dönem geçirdi. Terörün durması, Apo’nun yakalanması... Vergi reformu yapıldı. Aslında onları CHP destekledi ama hükümetin başında bulunan kimsenin partisi daha önemlidir. Dolayısıyla onlar daha fazla oy aldı. Böyle bakıyorum genel itibariyle.
       <br/>
       –DSP’nin oylarının o denli artmasının sebepleri aynı zamanda CHP’nin tahterevallinin aşağısında kalmasının da sebepleri değil miydi?
       <br/>
       İki parti arasında oy ve politikacı gidiş gelişi var. Bu iki parti birbirine o kadar benziyor ki yadırganmıyor. 1999, hatta 1995 seçiminde İsmail Cem CHP’de idi öteki tarafa geçti. Mümtaz Soysal CHP’deydi, DSP’ye geçti. Fikret Ünlü, Tahir Köse bir çok arkadaşımız partilerini o şekilde değiştirdiler. Kimse bunlara yanlış yaptın, döndün demedi. İki tane yanyana giden geminin birinden çıkmış ötekine gitmiş gibi oluyorlardı. Sonra DSP’den birtakım arkadaş da bu tarafa geçti. –Baykal partinin başına yeniden geçinceye kadarki sürede yaptığınız genel başkanlıkta neler gözlemlediniz? Tahterevalli haricinde etkenler de yok muydu? CHP’ye 18 yaşında iken 1950’de girdim. Mesleğim gazetecilikti ama zaman zaman politikada da aktiftim. Bizim zamanımızda yadırganmazdı; bir adam hem gazetecilik yapardı, hem politika ile meşgul olurdu. Hatta teşvik edilirdi. Siyasal bilgilerde okurken gazetecilik yapıyordum. Bu fakültede parti tutmayanlara futbolcu gözüyle bakılırdı. Futbolcu da kötü bir şey değildir; ama ne sağcıdır ne solcu denir, o iyi sayılmazdı. Ya Demokrat Parti, ya da CHP tutulacaktı. Ocak başkanlığından, milletvekilliği, bakanlık, kurucu meclis üyeliği, aklına ne gelirse hepsini yaptım, en son genel başkanlık. O yüzden partiyi temelinden itibaren tarihi ile birlikte iyi tanırım. Benim gördüğüm CHP adı da üstünde bir halk partisi niteliğini taşımıştır. Halk partisi olunca partinin içinde geniş bir fikir yelpazesi olur. Partinin ana çizgisi bu yelpaze içinde fikir tartışmalarıyla, diyaloglarla oluşacak olan ortak payda üzerinde belirginleşir. CHP’nin geleneği budur.
       <br/>
       –CHP tek parti döneminde 360 derecelik yelpazeye mecburen sahipti!
       <br/>
       Sadece tek parti meselesi değil. Demokrasiye geçildikten sonra da 360 derece değil ama 180 derece, yahut dar tutun 120 derecelik bir yelpaze içinde fikir ayrılıklarının bulunması normaldir. Bu sadece bizim gibi 1950’lerde demokrasiye geçmiş ülkelerdeki partiler için değil, bizden önce demokrasiye geçmiş Almanya, İtalya ve Fransa gibi ülkelerde de öyledir.
       <br/>
       –Doğal etkilenmeler ve sonuçlardan söz ettiniz. Biraz nokta vuruşu yaparsak, CHP
       <br/>
       yeniden açıldığında Genel Başkan Baykal, ülke gezilerinde iki argümanı seslendiriyordu: “Bugün Türkiye’nin iki önemli problemi var. Birincisi, Atatürkçü müyüz değil miyiz, diğeri laik miyiz değil miyiz?” Sürekli bu argümanlar üzerinde durmak CHP’yi nasıl etkiledi?
       <br/>
       Türkiye’nin ana meselesi nedir önce ona bakılmalı. Bu zamana göre değişir. CHP’nin tarihini ele alalım. CHP’nın Atatürk devrimlerini ve 1950’den sonra da demokrasiyi yerleştirmek, Türkiye’yi 2. Dünya Savaşı’na girmekten korumak gibi meselesi olmuştur. Türkiye’nin şimdiki birinci meselesi ekonomidir, bunun sonucu olan işsizliktir.
       <br/>
       –Anketlerde ilk üç partiden biri olan CHP, şu anki kadro ve programıyla ekonomi ve işsizlikte başarı sağlayabilir mi?
       <br/>
       Bu kolay değildir tabii. Ekonomi borç sarmalı içinde gidip geliyor. IMF’ye mecbur kalmışsınız. Bu bağımsızlık lafı çok edilir de, ekonomik durumunuz iyi olmayınca bağımsızlık kolay olmuyor. IMF parayı kesmesin diye dış politika alanında da bağımsız karar vermek güçleşiyor. Bu hale gelmiş bir ülkede meseleleri birden bire bir sihirbaz değneğiyle halletmek imkansız. Bu noktada kimin bunu daha iyi ve ciddi yapabileceğine bakılmalı.
       <br/>
       –Dünya Bankası tecrübeli Kemal Derviş ile işçi temsilcisi Bayram Meral’in alınması ne anlama geliyor? CHP’nin ekonomi programlarını nasıl değerlendiriyorsunuz?
       <br/>
       Şunu tamamlayayım. Öteki partilere bakıldığında bu işle ciddi şekilde uğraşma kararlılığı en fazla CHP’de görülüyor. Partili değil, gazeteci kimliğimle de bakarak görebildiğim; öteki partilerde CHP kadar ciddiye alınmıyor.
       <br/>
       –Acaba CHP iyi bir isim diye Kemal Derviş’i mi kadrosuna aldı; yoksa Kemal Derviş Dünya Bankası tandanslı ekonomik programlarını en iyi uygulayabileceği parti olduğu için mi CHP’yi seçti?
       <br/>
       Kemal Derviş’in gelmesi sırasında bir televizyon yayınında şunu demiştim. Bu tek bir kişinin bir partiye girmesi değildir; bir ittifak sayılır. Neredeyse Kemal Derviş partisiyle CHP biraraya geldi, ittifak etti, güçbirliği yaptı anlamına geliyor. Çünkü CHP’nin gerek programı gerekse politikalarıyla Kemal Derviş’in o zamana kadar söyledikleri arasında bazı farklar vardı. Ortak payda bulunması suretiyle bir politika oluşacak. İpuçları görünüyor.
       <br/>
       –CHP söylemi ile Kemal Derviş söylemi arasındaki en önemli fark ne?
       <br/>
       Genelde CHP serbest piyasa ekonomisini reddetmiyor. Programında var. Ama detaylarda fark var. Mesela CHP programında Ziraat ve Halk Bankası dışındaki bankaların özelleştirilmesi sözkonusu.  CHP stratejik bazı kuruluşların özelleştirilmesini öngörmez. Derviş, CHP’ye girdikten sonra ‘Telekom’un özelleştirilmesine şu anda muhalifim. Fiyatı ucuz’ diyor. Gerekçe ne olursa olsun Telekom’un özelleştirilmemesinde ortak payda bulunmuş. THY’nin özelleştirilmesinde de herhalde bulunacak. Ziraat ve Halk bankaları konusunda da.
       <br/>
       –Önce DSP’nin dillendirdiği dine saygılı laiklik, Anadolu Solu gibi kavramlar ve imam–hatipliler ile başörtülülerin de partisiyiz mealindeki sözler... Baykal niçin bu temaları sık sık işler oldu?
       <br/>
       Laikliği, dine saygılı laiklik gibi tashih etmek gereksiz. Bunu yaptığında Ecevit’i eleştirmiştim. Laiklik zaten Anayasa’daki yazılışı ve felsefesi itibariyle de dine saygılıdır. Dine saygılı laiklik gereksiz bir laftır. Eski deyişle haşivdir. Aksi takdirde dine saygılı laiklik var, dine saygılı olmayan laiklik var gibi oluyor.
       <br/>
       –Peki neden böyle bir şeyi söyleme isteği hissediliyor?
       <br/>
       Bunu söyledi mi bilmiyorum, bütün konuşmalarını takip edemiyorum. İkincisi Anadolu solu bizim partinin bünyesinde elbette vardır. Pir Sultan Abdal da, Mevlana da, Hacı Bektaş—ı Veli de, Yunus Emre de  zaten hepimizin yeri geldiği zaman örnek verdiğimiz, saygıyla andığımız insanlardır. Bu yeri geldikçe vurgulanabilir. Yeni bir şey değil.
       <br/>
       –Ama son zamanlarda özellikle vurgulanıyor...
       <br/>
       Gerekçeyi soruyorsunuz ama yeri geldiğinde kullanılan şeylerdir. Ezan tartışmasında da bir yanlış anlaşılma oldu. Yaraş Nuri Öztürk, “Türkçe ibadet ayrıdır, ezan ayrıdır. İbadetin Türkçe olması mümkündür. İnsanlar hiç bilmiyorsa kendi dilinde ibadet edebilir. Ama ezanın Arapça okunması lâzımdır” diyor. Ezanın Türkçe okunması lâzımdır demiş gibi anlaşıldı. Ezan 1930’lardan 1950’ye kadar Türkçe okundu. 1950’den sonra Arapça okundu. Bu ilahiyatçıların tartışacağı bir iş. Politikaya girmemeli.
       <br/>
       –Alevi oylarla sol arasında ilişki kuruluyor sürekli. Hatta Cem Vakfı Başkanı İzzettin Doğan, CHP’nin barajın altında kalmasında Alevi oylarının etken olduğunu söylüyor. Siz ne düşünüyorsunuz, bu ilişki hangi orandadır, nasıl olmalıdır?
       <br/>
       Bu insan hakları ve hürriyetleri ile ilgili bir konu. Bunun içinde insanların istediği dilleri konuşmaları, istediği şekilde ibadet etmeleri, istedikleri dini meshebin saliki olabilmeleri veya olmamaları hepsi var. İnsanlara dinleri, mezhepleri dolayısıyla ayrımcılık yapılmaması da vardır. Bunları en iyi müdafaa eden parti de öteden beri CHP’dir. Alevi—Sünni ayrımı olamaz. O da Türkiye’nin vatandaşıdır, diğeri de.
       <br/>
       –İzzettin Doğan’ın az önce geçen görüşlerine katılıyor musunuz?
       <br/>
       İzzettin Doğan tek başına bütün Aleviler için konuşabiliyor mu bilemiyorum. O fazla bir iddiadır: Biz vermedik, ben verdirtmedim!..
       <br/>
       –Başbakan da söyledi, HADEP ve AK Parti’nin rejim için tehlike görülmesine ne diyorsunuz?
       <br/>
       Doğru bulmuyorum. Seçime girmiş olan bir partiyi politik olarak kınamanın pek doğru bir şey olduğunu zannetmiyorum. Elbette seçim tartışması sırasında ben iyiyim öteki o kadar iyi değil tartışması yapılacak. Rejimi tehdit eden bir hal varsa bunun yeri hukuk mercileridir. Bizim hukukumuzda parti kapatma dahil var. Başka memleketlerde var. Ama bir yandan bunlar var, bir yandan da politikacılar hüküm vermeyecek bunlara. Mesele seçmen bazında herşeyin karara bağlanabilmesidir.
       <br/>
       –Demokrasi budur diyorsunuz...
       <br/>
       Ama her memleketin belirli yumuşak karnı var. Avusturya’da Haider’in iktidara gelmesine karşı büyük bir reaksiyon oldu. Fransa’da da Lopen’in. Niye? Avusturya, Almanya ırkçılıktan çekmiş yakın geçmişte. Buna karşı tedbirler alınıyor. Bunlar bazen anayasal ve yasal oluyor. Bazen de gerek kalmıyor. Halk birleşiyor.
       <br/>
       –Türkiye’nin yumuşak karınları neler?
       <br/>
       Şeriat ve bölücülük olmuş. Bizim neslimiz 31 Mart vakıasını dinleyerek yetişti. Yumuşak karın olarak yasalara girmiş, tamam. Fakat gittikçe bunları aşar haldeyiz. Herkes birbirini anlama gayreti içinde olmalı. Bunu kolaylaştırmak lâzım. Bunları birincil mesele gibi çıkarmamak lâzım.
       <br/>
       –Bunları derken...
       <br/>
       Bunlar, yani başörtüsü meselesi. Türkiye’nin  tek meselesi buymuş gibi konsantre olursanız, başörtüsünden endişe edenleri rahatsız edersiniz. Bunu üniforma meselesi değil de kişisel bir mesele olarak yaşayan insana da müdahale edilmesi yanlış. Zaman içinde herkes birbirini anlamalı. Meclis’te diyalog grubu kurmuştuk, bütün partilerden insanlar vardı. Faziletlilerle konuşurken, siz şundan şikayet ediyorsunuz, ama karşı tarafın şikayet ettiği şeyler nelerdir ona da bakmalısınız. Türkiye’de bir de rejimin değiştirilmesinden endişe edenler var.
       <br/>
       Bülent Arınç ve diğer arkadaşlarla dostluk içinde bunları konuştuk. Birbirini anlamanın yolu bu. O açıdan herkes buna dikkat ederse bu meselelerin önü açılır.
       <br/>
       –Türkiye’de lider sultasından söz edilir. Durum CHP’de nasıl size göre?
       <br/>
       Seçim arefesindeyiz, CHP üyesi olarak genel başkanla ilgili bir eleştiri yapmam. CHP Genel Başkanı Baykal’ı daha önce parti organlarında eleştirmiştim. Eleştirdiğim yan ve uygulamaları elbette var. Lider sultalığı Türkiye’de siyasi partiler düzeninin yanlış bir zemine oturmasından kaynaklanıyor. Bu yanlışlık partilere üye kaydından başlıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1978), [web.archive.org (arşiv bağlantısı)](http://web.archive.org/web/20050226152712/http://www.aksiyon.com.tr:80/detay.php?id=1978)
