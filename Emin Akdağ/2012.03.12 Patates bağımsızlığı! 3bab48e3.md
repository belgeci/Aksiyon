# Patates bağımsızlığı!

*Emin Akdağ 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kim geçmişte, şimdi ya da sonrasında, ne derse desin, üzerinden birbirlerine hangi göndermeleri (!) yaparsa yapsın; patates, beslenme açısından bir hayli mühim. Sofraların baş taçlarından.
  </font>
 </div>
 <div id="newsText">
  <font class="detail-text">
   <p>
    Ancak ne yazık ki, onun tohumunda da dışa bağımlıyız. Yılda tonu 1.200 avrodan çoğu 7-8 yıllık ve hastalıklı 22 bin ton tohum ithal ediyoruz. Bu Türkiye’de çoğaltılarak 220 bin ton oluyor. Ülkedeki tüketimin sanayide yüzde 90’ından, yemeklikteyse yüzde 85’inden fazlası yurtdışından. 17 yıl önce bu gidişe dur deme niyetiyle yola koyulan Yakup Karahan’a, “Cumhurbaşkanından daha fazla maaş alıyorsun, riske girme.” demiş, ziraat müdürü sıfatıyla çalıştığı uluslararası cips firmasının ABD’li genel müdürü. 11 bin 800 dolarmış aylığı. Patronunu dinlememenin mükafatını ziyadesiyle gördüklerini belirtiyor, Doğa Tohumculuk’un Yönetim Kurulu Başkanı Karahan: “Yurtdışından yaşlı tohum geliyor. Bizim üreteceklerimiz 3-4 yıllık olacak. Çiftçiler daha verimli tohumlarla üretim yapabilecek. 2010’da 250 ton ürettik. Bu yıl sonunda 8 bin tonu planlıyoruz.” Seneye ihtiyacın yüzde 90’ını karşılayabileceklerini, çevre ülkelere ihracat hedeflerini de belirtiyor: “1 milyar dolarlık pazara çok rahat mal satabiliriz.” Firma, dünyanın ilk modern ve en büyük patates depolama tesislerine sahip.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32024-patates-bagimsizligi.html), [web.archive.org (arşiv bağlantısı)](http://web.archive.org/web/20130825111107/http://www.aksiyon.com.tr:80/aksiyon/haber-32024-patates-bagimsizligi.html)
