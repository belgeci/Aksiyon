# Türkiye’nin “sınav” imtihanı!

*Emin Akdağ 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye son iki haftadır imtihanlarla boğuşuyor. Önce Kamu Personeli Seçme Sınavı (KPSS) girdi, toplum gündemine. Ardından ilköğretim 8’inci sınıfları terleten Seviye Belirleme Sınavı (SBS). KPSS meselesi iki koldan yayıldı, topluma. İmtihanlara aday yerine, para karşılığı başkasını sokan çete ve çalınan daha doğrusu çalındığı iddia edilen sorular.
  </font>
 </div>
 <div id="newsText">
  <font class="detail-text">
   <p>
    Fakat medyaya akseden haberlere bakınca, “Terör örgütü PKK üst yapılanması KCK ile irtibatlı şebekenin faaliyetleri, çalıntı savı yanında daha mı önemsiz?” sorusu takılıyor akıllara. Sayfa ve ekranlardaki dağılım besliyor bu şüpheyi. Oysa İzmir Emniyet’in 8 ilde yürüttüğü operasyonla gün ışığına çıkan bilgiler fazlasıyla dikkat çekici. Bir defa KCK’lı şebeke reisinin banka hesaplarında 3 milyon TL çıkmış. Çete, müşterilerinden adam başı 20 bin TL almış. Adaylar yerine imtihana giren, ODTÜ, Hacettepe, Marmara Üniversitesi öğrencisi “Joker” lakaplı çete üyelerinin 141 yasadışı eylemi tespit edilmiş. Yine bu şekilde devlet memurluğuna yerleşen, çoğu öğretmen, 28 kişi her ay KCK’ya düzenli ödeme yapmış. Ötesinde 8-9 senedir devam eden süreçten kimi jokerler de muzdaripmiş ama tehdit yüzünden işi sürdürüyormuş. Ama bu ayrıntılar birileri için rahatsız edici değil herhalde. Onların odaklandığı Beyaz Kalem Yayınları isimli şirket üzerinden “Cemaat çaldı.” şayiası yaymak. Yani KCK değil, Cemaat tehlikesi (!) aslolan. Bu akıma birçokları da destek veriyor. Barış ve Demokrasi Partisi (BDP) Eşbaşkanı Selahattin Demirtaş gibi. O da mücadelesini (!) sanal ortamda yürütüyor. KPSS iptal edilsin sesi de gittikçe yükseliyor. ÖSYM Başkanı Ali Demir’in ise böyle bir niyeti yok. Ya somut veriler ortaya çıkarsa, “Kimlerin kullandığını tespit ettiğimizde onların sınavlarını iptal ederiz ama genel sınavı iptal edecek duruma ihtimal veremiyorum.” KPSS tam gaz giderken bir de gündeme SBS eklendi. Bu yıl 677 sekizinci sınıf öğrencisi soruların tamamını doğru yaptı. 6, 7 ve 8’inci sınıflarda tam doğru yapan sayısı ise 21’di. Birincilikse 6’ncı sınıfta 491, 7 ve 8’de 500 tam puan alan bir öğrenciye layık görüldü. MEB’e göre onun uluslararası satranç şampiyonluğundan gelen artı puanı vardı. Ama öbürlerinin de imtihan başarısı söz konusu! Anlaşılan elma armut toplamıyla ulaşılan sonuç yine bir mahkeme sürecini tetikleyecek…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33072-turkiyenin-%E2%80%9Csinav%E2%80%9D-imtihani.html), [web.archive.org (arşiv bağlantısı)](http://web.archive.org/web/20120822112804/http://www.aksiyon.com.tr:80/aksiyon/haber-33072-turkiyenin-%E2%80%9Csinav%E2%80%9D-imtihani.html)
