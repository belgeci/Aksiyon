# "Muhsin Yazıcıoğlu öbür dünyada yakalarından tutacak"

*Emin Akdağ 2014.07.28*

<div class="pNewsDetailMainContent" itemprop="articleBody">
 <p>
  2009 Mart’ındaki helikopter kazasında vefat eden BBP Genel Başkanı Muhsin Yazıcıoğlu’nun ağabeyi Yusuf Yazıcıoğlu, 5 yıldır olayın aydınlatılamamasına çok tepkili: “Bu devlette hukuk kalmamış.
 </p>
 <p>
  Hâlbuki herkes kendine göre yontuyor. Kendilerine geldiğinde bütün yolsuzluklar örtülüyor.” Dosyanın devlet eliyle kapatılmak istendiğine inanıyor ağabey: (Enkazdan) Cihazları söküyorlar. Bunların elde delilleri var. Söken, hatıra aldım diyor. Biri susma hakkını kullanıyor. Adi hırsızlığa sokmaya çalışıyorlar. Geceleyin helikopterle inip hırsız orada ne arıyor? Hukuk var mı Türkiye’de. İnanmıyorum. Kendilerine geldiğinde bütün yolsuzluklar örtülüyor. Kardeşim toprakta yatıyor. Ben bunları Allah’a havale ediyorum. Öbür dünyada Muhsin Yazıcıoğlu bunların yakasından tutacak.”  Ne Cumhurbaşkanı, ne Başbakan, ne Devlet Denetleme Kurumu ve ne de meclis araştırmasından bir türlü sonuç alınamadı. Üstüne üstlük eldeki delil ve bilgiler edilmeye çalışılıyor. “Kendine gelen hukukun dörtte birini Muhsin Yazıcıoğlu için işletselerdi, herhalde bugün biz bu kadar sıkıntıya düşmezdik.” diyor Yusuf Yazıcıoğlu ve ekliyor: “İki sene devlet memurlarından, Başbakanlık’tan bir izin alamadık. İfade veremedik. Dosyalar karartılıyor. Herkes kendine göre zemin hazırlıyor. En son Kahramanmaraş’ta görevsizlik kararı verildi. Neye göre? Bir üst mahkeme reddetti ki şükür geri geldi dosya.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/muhsin-yazicioglu-obur-dunyada-yakalarindan-tutacak_539003), [web.archive.org (arşiv bağlantısı)](http://web.archive.org/web/20150329003519/http://www.aksiyon.com.tr:80/karakutu/muhsin-yazicioglu-obur-dunyada-yakalarindan-tutacak_539003)
