# Mahkeme Baransu'ya iddianın belgesini gösteremedi

*Emin Akdağ 2015.11.23*

<div class="pNewsDetailMainContent ctx_content" itemprop="articleBody">
 <p>
  İstanbul Anadolu 10’uncu Ağır Ceza Mahkemesi’nde gazeteci Mehmet Baransu’nun yargılandığı davada, akıl sır ermeyen olaylar cereyan ediyor. 28 Kasım 2013 tarihli Taraf Gazetesi’nde yayımlanan “Gülen’i bitirme kararı 2004’teki MGK’da alındı” başlıklı haberi yüzünden 52 yıl hapis istemiyle yargılanan Baransu hakkında iddianamede delil diye sunulan belgenin dava dosyasında yer almadığı ortaya çıktı. Duruşmada belgeleri gösteremeyen mahkeme heyeti, orijinal nüshaların ilgili kurumlardan (MGK ve MİT) getirtilmesi talebini de geri çevirdi. Salonda gözlemci statüsünde bulunan ve hukuksuzluğa tahammül edemeyerek ani bir kararla Baransu’nun savunmasını üstelenen tecrübeli avukat Ömer Kavili, “Mahkemenin belgeleri getirmeden duruşmayı açmaya yetkisi yoktur. Sanıktan hiçbir şekilde bilgi ve belge gizlenemez.” sözleriyle tepkisini belirtti. MGK belgelerini tahrif ettiğine ilişkin iddiaları reddeden Baransu, asıl nüshalarla karşılaştırma yapılmasını istiyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/mahkeme-baransuya-iddianin-belgesini-gosteremedi_553020), [web.archive.org (arşiv bağlantısı)](http://web.archive.org/web/20151125160830/http://www.aksiyon.com.tr/karakutu/mahkeme-baransuya-iddianin-belgesini-gosteremedi_553020)
