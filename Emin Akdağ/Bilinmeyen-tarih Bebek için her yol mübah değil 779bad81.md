# Bebek için her yol mübah değil

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20030702030157im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702030157im_/http://www.aksiyon.com.tr/resim/46/38.jpg" vspace="5"/>
  </p>
 </font>
 <font class="content">
  Prof. Dr. Hayrettin Karaman, İslam dininin sadece eşlerin kendi sperm ve yumurtalarının kullanıldığı yardımcı üreme metotlarına cevaz verdiğini; hiçbir metotla çocuk sahibi  olamayacak çiftlere ise himayeyi tavsiye ettiğini söylüyor. Tıbbi buluşların başı kadim ahlak değerleri ile sık sık derde girer. Yeni uygulamalar insanların 'ihtiyaçlarını' somut planda gideriyor, çare oluyor gibi gibi görünür; 'ahlak' normlarının 'meşruiyyet' hassasiyeti ise 'tutuculuk' ile, 'dar görüşlülük' ile itham edilir çoğu kez.
 </font>
 <p>
  <font class="content">
   Oysa insanın maddi varlığını  ezbere bilen disiplinlerin bir 'bilmediği' muhakkak vardır; yantesirler, yeni hastalıklar ve yeni sosyal sonuçlar genelgeçer normların  'hikmeti' üzerinde düşündürecek sapmalara ve travmalara neden olurlar.  Bu tablo açısından  tıp alanınının ve özellikle üreme sağlığı gibi ince konuların ne kadar duyarlı olduğunu söylemeye gerek yok sanırım. Çünkü laboratuvar ortamında yapılabilecek en ufak bir hata  telafisi imkansız sonuçlara yol açabiliyor; hem maddi hem de manevi olarak... Bugün tıbbın ulaştığı en ileri yardımcı üreme metotları, tüp bebek ve mikroenjeksiyon. Bu suni döllenme metotlarının meşru kabul edilebilmesi için, eşlerin kendilerine ait üreme dokularının (sperm ve yumurtanın) kullanılması şart. Ancak günümüzde böylesine hassas bir mevzuda bile meşruluk ilkesi hiçe sayılıyor. Üstelik bu hiçe saymalar, medya tarafından planlı bir süreç işletilerek meşrulaştırılmak isteniyor. Yani kısırlığa, kadın ve kocası dışındaki bir kişinin sperm ya da yumurtası ile çözüm aranabileceği açıkça deklare ediliyor. Bu tür gayrimeşru uygulamaların serbest bırakıldığı Kuzey Kıbrıs Türk Cumhuriyeti’nde, Türkiye’den giden bir kadının, kardeşinden yumurta transferiyle çocuk elde etmesi kamuoyuna süslenerek sunulan son haber. Haberlere bazı kadınların gelir amacıyla yumurtalarını çocuksuz çiftlere sattığı bilgisi de itinayla ekleniyor.
   <br/>
   <br/>
   Aynı meşruiyet dışı olay, kısır erkekler için de geçerli. Bunda da yine para karşılığı başka bir erkekten sperm örneği alınıyor. Bu tür uygulamalar sadece KKTC’de değil, yasal mevzuatı izin veren pek çok ülkede hayat buluyor. Olayın gerçek boyutu ne? Bu konular böylesine fütursuzca kalem oynatılabilecek kadar basit mi? Acaba din, ahlak ve tıp bu konuda ne diyor? İşte cevapları...
   <br/>
   <br/>
   İnanılması zor ama konuyla ilgili yaptığımız araştırmada, her yıl binlerce çiftin meşru olmayan üreme işlemleri için yurtdışına gittiğini öğrendik. Öncelikle hemen şunu belirtelim, bu sindirilmesi çok farklı bir ruh hali gerektiren olaya İslam dini kesinlikle cevaz vermiyor. Tıbbi sakıncalarıyla birlikte olay İslam’a göre zina hükmünde. Bu sebeple Türkiye’de ve diğer İslam ülkelerinde sperm bankası kurmak yasak. Ülkemizdeki üreme sağlığı alanında faaliyet gösteren merkezler eşlere, kendilerinden yumurta ve sperm elde edebilirlerse yardımcı oluyorlar. Bunda dini açıdan mahsur yok.
   <br/>
   <br/>
   İstanbul’daki tüp bebek merkezlerine, başkasının sperm ve yumurtasının kullanılması isteğiyle çok sayıda başvuru yapılıyor. Bu konuda doktorlar görüş ayrılığı içinde. Büyük bir kısmı, yasalar izin verse de olayı doğru bulmuyor. Doğru bulmayanların bazıları konuyla ilgili sorulara muhatap olmaktan bile rahatsızlık duyuyor. Ancak başka çare yoksa olaya evet diyebilenler, hatta yasal engelin kalkmasını isteyenler de var. Görüştüğümüz doktorlar, ‘Her bir talep de geri çevriliyor mu?’ diye sorduğumuzda, ‘evet’ yerine, ‘çevrilmeli’ demeyi tercih ediyorlar. Cevapta seçilen kelime, en azından taleplerin yüzde yüzünün geri çevrilmediğini sinyalliyor. Talepleri yerine getirilmeyenlere yurtdışındaki merkezlerin adres ve telefonları veriliyor. Maddi durumu iyi olanlar bu ülkelerdeki merkezlere gidiyorlar. Sonuçta çok sayıda gebelik ve doğum meydana geliyor.
   <br/>
   <br/>
   Hz. Muhammed(s.a.v), himayeyi tavsiye ediyor...
   <br/>
   <br/>
   Netameli konuya İslam dininin getirdiği ve günümüzde de geçerliliğini koruyan hükmün ne olduğunu, ülkemizin önde gelen fıkıh alimlerinden ve Türkiye Diyanet Vakfı (TDV) İslam Ansiklopedisi müellif redaktörlerinden Prof. Dr. Hayrettin Karaman’a sorduk. İslam’a göre kadına kocası haricindeki erkeğin sperminin verilmesinin zina olduğunu belirten Prof. Dr. Hayrettin Karaman, dinin mazeret kabul etmez bir kesinlikle olayı onaylamadığını bildiriyor. Başkasının spermini kullanma işleminin cima (cinsel ilişki) hükmü içerdiğini açıklayan Prof. Dr. Karaman, eşler arasındaki cimanın zaten sperm bırakma asıl amacıyla gerçekleştiğine vurgu yapıyor. Karaman, başkasının yumurtasının kullanılması işlemi için de aynı hükmün geçerli olduğunu belirtiyor.
   <br/>
   <br/>
   Prof. Karaman, Hz. Muhammed’in (s.a.v.) çocuk ümidi bulunmayan çiftlere, bakıma muhtaç çocukaları himayeyi tavsiye ettiği bilgisini veriyor. Belirli şartlara uymak kaydıyla kimsesiz bir çocuğu himaye ederek topluma kazandıranlara cennet arkadaşlığının müjdelendiğini anlatan Karaman, bir konuya da açıklık getiriyor: “Normal yollarla çocuk sahibi olamayacakları tıbben ortaya konulan çiftler yumurta ve sperm kendilerinden sağlanmışsa tüp bebek ve mikroenjeksiyon gibi uygulamaları deneyebilirler.”
   <br/>
   <br/>
   100 çiftten 15’i kısır...
   <br/>
   <br/>
   Tüp bebek ve mikroenjeksiyon uzmanlarından Prof. Dr. Teksen Çamlıbel, dünyadaki her 100 çiftten 15’inin çocuk sahibi olmada problem yaşadığını, bunların bir bölümünün de hiçbir tedavi metoduyla amacına ulaşamadığını kaydediyor. Çocuk özlemini gidermek isteyen bu çiftlerin önünde evlat edinme ve sperm bankasına başvurma gibi iki alternatif bulunduğunu dile getiren Prof. Dr. Çamlıbel, onay verilmesi durumunda ikinci şıkka sıcak bakan azınlığa giriyor. Çamlıbel, muhtemelen Türkiye’deki hemen hemen her merkeze bu amaçla çiftlerin geldiğini ifade ediyor ama ardından da şu cümleyi ekleyiveriyor: “İlgili yasalar yürürlükte kaldıkça sözkonusu taleplerin reddedilmesi gerekir. Aksi doğru ve etik değil.” Prof. Çamlıbel geçen yıl kamuoyuna yansıyan Adana Çukurova Üniversitesi’ndeki başkasının sperminin kullanılması işleminin çiftlerin bilgisi dahilinde gerçekleştiğini iddia ediyor.
   <br/>
   <br/>
   Genetik risk sıfırlanamaz...
   <br/>
   <br/>
   Doç. Dr. Yücel Karaman, bu durumdaki çiftlere öncelikle evlatlık edinmeyi öneriyor. Uzun yıllardır Belçika’da görev yapan ve Avrupa’daki uygulamaları yakından bilen Doç. Dr. Karaman, Türkiye’den her yıl binlerce çiftin yurtdışındaki sperm bankalarına giderek istek yaptığını açıklıyor:  “Belçika’da 36 tane tüp bebek merkezi var. Sadece benim çalıştığım merkeze yılda ortalama 100 çift bu amaçla geliyor. Belki Türk olduğum için bana gelenler daha çoktur ama gerisini siz hesaplayabilirsiniz.” Karaman, legal işletilen sperm bankalarında çok sıkı kurallar olmasına rağmen genetik riskin hiçbir zaman sıfırlanamayacağına dikkat çekiyor: “Buralarda hastalık taşıyabilecek spermleri belirlemek için genetik testler yapılıyor ama gerçekte risk bitmiyor. Çünkü yaklaşık bin 500 genetik hastalık var. Testlerle bunların hepsini belirlemek imkansız.”
   <br/>
   <br/>
   Talepler yurtdışına yönlendiriliyor...
   <br/>
   <br/>
   Büyük çaplı özel bir hastanenin tüp bebek ünitesi çalışanlarından doktor Kayhan Yakın, sperm bankası olayında öncelikle çiftin başka herhangi bir metotla çocuk sahibi olamayacağının mutlaka kesinleştirilmesi gerektiğinin altını çiziyor. Üremenin zatürree ya da verem gibi salt tıbbi bir olay olmadığını; olayın sosyal, ahlaki, etik ve dini boyutlar da taşıdığını anlatan Yakın, sperm bankasına ilişkin karmaşanın uzun yıllardır yaşandığını ancak daha yeni gündeme geldiğini belirtiyor. Yakın, bu amaçla merkeze gelen çiftleri, yurtdışında bildikleri ve güvendikleri merkezlere gönderdiklerini ve uzaktan takibe aldıklarını söylüyor.
   <br/>
   <br/>
   AVRUPA'YI ŞOKE EDEN HABER...
   <br/>
   <br/>
   1 Mart 2002 tarihinde Hürriyet gazetesinde yayınlanan şu haber Avrupa’yı sarsmıştı: Hollanda’da sperm bankasına bağışta bulunan ve 18 çocuğun biyolojik babası olan bir kişide ADCA adlı tedavisi mümkün olmayan kalıtsal beyin hastalığı ortaya çıktı.
   <br/>
   <br/>
   1989–95 yılları arasında sperm bankasına bağışta bulunan kişinin 1997 yılında rahatsızlanması sonucu araştırmaya alındığı ve bir yıl sonra ADCA (Autosomaal Dominante Cerebellaire Ataxie) adlı kalıtsal hastalık teşhisinin konulduğu öğrenildi. Ama olayın 3 yıl boyunca gizli tutulduğu da ortaya çıktı.
   <br/>
   <br/>
   Jeroen Bos Hastanesi Yönetim Kurulu Başkanı F. Croonen, adı açıklanmayan kişinin spermiyle bugüne kadar 13 ailede 18 çocuğun doğduğunu belirtti. Croonen, bu çocuklara hastalığın geçme riskinin yüzde 50 olduğunu açıkladı. Kalıtsal hastalığı ortaya çıkan sperm vericiden doğan ve şu an 6 ile 12 yaşları arasında oldukları öğrenilen çocukların araştırmaya alınacak olmalarına rağmen kesin teşhis konulmasının zorluğuna dikkat çekildi.
   <br/>
   <br/>
   Croonen, hastalığın bazı kişilerde 80 yaşında ortaya çıkmasına rağmen, çocukları ile torunlarında daha erken yaşlarda görülebildiğini ve belirtiler olmadan yapılan araştırmaların da yetersiz kaldığını vurguladı. Küçük beyinde büzülmeye neden olan hastalık konuşma ve görme bozukluklarının yanı sıra kas gevşemesine de yol açıyor.
   <br/>
   <br/>
   YETİM HİMAYE EDEN CENNETLİK...
   <br/>
   <br/>
   (HADİS 1)
   <br/>
   Sehl İbnu Sa’d (radıyallahu anh) anlatıyor: Resulullah (aleyhissalatu vesselam) buyurdu ki: “Ben ve yetime bakan kimse cennette şöyleyiz” Orta parmağı ile baş parmağını yan yana getirip aralarını açıp kapayarak işaret etti. (Buhari, Talak 14, Edep 24, Tirmizi, Birr 14)
   <br/>
   <br/>
   (HADİS 2)
   <br/>
   İbnu Abbas anlatıyor: Resulullah (aleyhissalatu vesselam) buyurdu ki: “Kim Müslümanlar arasından bir yetim alarak yiyecek ve içeceğine dahil ederse, affedilmez bir günah (şirk) işlememişse, Allah onu mutlaka cennete koyacaktır.” (Tirmizi, Birr 14)
   <br/>
   <br/>
   (*) Kaynak: Hadis Ansiklopedisi, Kütüp–i Sitte, Prof. Dr. İbrahim Canan, cilt 1, sayfa 179)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2459), [web.archive.org (arşiv bağlantısı)](http://web.archive.org/web/20030702030157/http://www.aksiyon.com.tr:80/detay.php?id=2459)
