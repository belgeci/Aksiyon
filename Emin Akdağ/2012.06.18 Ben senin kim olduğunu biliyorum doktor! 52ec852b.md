# Ben senin kim olduğunu biliyorum doktor!

*Emin Akdağ 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel sağlık kuruluşlarında hastaya yapılan muayene, müdahale, tetkik, tahlil ve görüntüleme işlemi için ne kadar fark ücreti ödenmesi gerektiği Sosyal Güvenlik Kurumu’nun (SGK) internet sitesinde alenen duyuruluyor bir aydır.
  </font>
 </div>
 <div id="newsText">
  <font class="detail-text">
   <p>
    Pakete dahil ya da hariç, her kalemin ücreti belirli. Kişiden en fazla bunun yüzde 90’ı istenebiliyor. SGK’nın bu atağının arka planında, gelen şikayetlerin ötesinde, yıllık harcama çıtasının aşılması hakikati var. Çift yönlü fayda sağlayacak etkin bir uygulamayı daha hayata geçiriyor SGK. İnsanlar hekim ve doktorların hangi branşta öne çıktığını ve tercih edildiğini kurumun sitesindeki verileri inceleyerek görebilecek. İlk etapta özelde görevli 24 hekimle başlayacak olay. Ardından kamu ve üniversite hastanelerine yayılacak. Bilgiler MEDULA sisteminden alınacak. sgk.gov.tr adresine girildiğinde doktorların uzmanlık bilgilerine ulaşılabilecek. Hekim ortopedist ama dizde mi, yoksa ayak cerrahisinde mi meziyetli? Çocuk psikiyatrı otizmde mi tecrübeli, okul çağındakilerde mi? Neticede, ben şu hastanedeki şu adlı hekime gitmeliyim denebilecek. Hizmete, sitedeki ‘Hastaneni Seç Doktoruna Ulaş’ başlığı tıklanarak erişilebilecek. İstatistiklerde, kendine faturalandırılan işlemleri değerlendirmeye tabi tutacak kurum. Rekabet, haksızlık bulaşmamışsa kaliteyi ve hasta memnuniyetini artıracak bir unsur. Asıl yarış şimdi başlıyor belki de.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32833-ben-senin-kim-oldugunu-biliyorum-doktor.html), [web.archive.org (arşiv bağlantısı)](http://web.archive.org/web/20120630142213/http://www.aksiyon.com.tr:80/aksiyon/haber-32833-ben-senin-kim-oldugunu-biliyorum-doktor.html)
