# Mehmet Kutlular'a da "Ağırlaştırılmış 28 Şubat"

*Emin Akdağ 2015.03.02*

<div class="pNewsDetailMainContent" itemprop="articleBody">
 <p>
  1999’da Marmara Bölgesi’nde büyük kayıplara yol açan 7,4 büyüklüğündeki sarsıntıdan sonraki değerlendirmelerinin birinde “Deprem İlahi ikazdır.” dediği için Ankara Devlet Güvenlik Mahkemesi’nce (DGM) 2001’de 2 yıl hapis cezasına çarptırılan Yeni Asya Gazetesi İmtiyaz Sahibi Mehmet Kutlular, 276 gün cezaevinde kaldı. Avrupa İnsan Hakları Mahkemesi (AİHM), hakkındaki hükmü, Avrupa İnsan Hakları Sözleşmesi’ne aykırı bulunca uğradığı haksızlığı yargıya taşıdı. Bakırköy’deki mahkeme, maddi ve manevi tazminat talebini kısmen kabul ederek 2 bin liralık tazminata hükmetti. Miktar sembolikti ama büyük bir manevi yarayı onaracaktı. Ancak bununla alakalı temyiz başvurusunu 2014 Aralık’ta gündemine alan Yargıtay 12’nci Ceza Dairesi, tazminat kararını bozdu. Yeni Asya’nın Genel Yayın Yönetmeni Kazım Güleçyüz soruyor: “Bu ne biçim bir hukuk ve adalet anlayışı? Hem tazminat isteme hakkı tanınıyor, hem de bu hak kullandırılmıyor; bu nasıl iş?”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/mehmet-kutlulara-da-agirlastirilmis-28-subat_549163), [web.archive.org (arşiv bağlantısı)](http://web.archive.org/web/20150731021418/http://www.aksiyon.com.tr/karakutu/mehmet-kutlulara-da-agirlastirilmis-28-subat_549163)
