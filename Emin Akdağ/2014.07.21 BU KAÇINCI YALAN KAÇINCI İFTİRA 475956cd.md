# BU KAÇINCI YALAN KAÇINCI İFTİRA?

*Emin Akdağ 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yer, İstanbul Dolmabahçe Sarayı. Diyanet İşleri Başkanlığı’nca düzenlenen Dünya İslam Bilginleri Barış İtidal ve Sağduyu İnisiyatifi Toplantısı’ndayız. AK Parti’nin cumhurbaşkanı adayı ve Başbakan Tayyip Erdoğan, “Müslümanlar kardeştir.
  </font>
 </div>
 <div id="newsText">
  <font class="detail-text">
   <p>
    Kardeşler arasında sulhu sağlamak için de bugüne kadar yaptığımız gibi bugün de samimiyetle çırpınıyoruz. Âlemlere rahmet olarak gönderilmiş Hazreti Resul’ün (s.a.s) şu hadisini de özellikle hatırlatmak istiyorum: Müslüman Müslümanın kardeşidir, ona hıyanet etmez, yalan söylemez ve onu sahipsiz bırakmaz. Müslümanın her şeyi, malı, ırzı, kanı Müslümana haramdır. Takva, işte burada kalptedir. Bir kişiye, Müslüman kardeşine hakaret etmesi, kötülük olarak yeter.” sözlerini sarf ediyor açılışta. Şimdi de iki gün öncesindeyiz. Mekân; AK Parti Genel Merkezi. Türkiye’de görevli büyükelçilerin ağırlandığı iftarların 7’incisi yapılıyor. Erdoğan, 160 ülkede açtığı okullarda Türk Bayrağı dalgalandırıp ve Türkçe öğreten Hizmet Hareketi için, “Son 40 yıl içinde oluşmuş, faaliyetlerini büyük bir gizlilik içinde yürütmüş lideri de Pensilvanya’da bulunan bu çete, devlet kurumlarına sızarak iç ve dış politikamızı etki altına almaya, hatta çok açık bir yargı darbesi gerçekleştirmeye yeltendi.” diyor Ankara’da. Şu mesnetsiz ve uçuk iddiayı da dillendiriyor: “Faaliyetlerini eğitim ve insanî yardım görüntüsü altında sürdüren bu örgüt, gerek Türkiye’de gerek faaliyet gösterdiği kimi ülkelerde devlet ve siyaset üzerinde etkili olma hedefini güdüyor.” Sormak lazım: 17 ve 25 Aralık 2013 soruşturmaları bir yargı darbesiyse, o halde bakanlar hakkındaki fezlekeler niçin milletvekillerinden kaçırılıyor? Meclis Soruşturma Komisyonu’na üye atamasını neden 65 gün geciktirdi? En nihayetinde şimdi bitiyor denirken, komisyon başkanı ve partiliniz Hakkı Köylü, dosyayı ‘dizi pusulalarına (fihrist) bağlanması’ bahanesiyle niye başsavcılığa iade etti? Büyükelçilere de bir hatırlatması var Erdoğan’ın: “Örgütün uluslararası istihbarat örgütleriyle de işbirliği bulunuyor. Buna ilişkin de somut deliller ortaya çıktı, çıkıyor.”  Ona göre “Bu tehlikeli örgüt karşısında tüm ülkeler dikkatli ve hassas olmalı.” Şu suallerin tam sırası: O delillerden bir tanesini kamuoyuna açıklayabilir misiniz? 160 ülkenin yöneticilerini de sizin gibi ‘saflıkla’ mı suçluyorsunuz? Bu arada ‘istihbarat’ savı ise trajikomik, hatta ötesi. Onlar adamların kendi kuruluşları. Birincisi; kim kime şikâyet ediliyor? İkincisi de; ileri sürüldüğü üzere işbirliği vakiyse, hangi mantıkla ürksünler ya da endişeye kapılsınlar? Taha Akyol’un Hürriyet Gazetesi’ndeki köşesinde yazdıklarıyla bitirelim: “Paralel yapı ile mücadele, 28 Şubat’ın ‘irtica ile mücadelesine’ dönüştü. Delil varsa hemen soruştur ve at! Fakat delilsiz ve siyasi amaçlı suçlamalarla, ‘cadı avı’ korkusuyla yargıyı baskı altına almak büyük hatadır. 14 yıl sonra yine ‘yargıda cadı avı’ yazmak, bir hukukçu için büyük ıstıraptır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39037-bu-kacinci-yalan-kacinci-iftira.html), [web.archive.org (arşiv bağlantısı)](http://web.archive.org/web/20140730083112/http://www.aksiyon.com.tr:80/aksiyon/haber-39037-bu-kacinci-yalan-kacinci-iftira.html)
