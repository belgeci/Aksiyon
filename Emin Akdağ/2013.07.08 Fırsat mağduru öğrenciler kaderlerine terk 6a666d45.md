# Fırsat mağduru öğrenciler kaderlerine terk

*Emin Akdağ 2013.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Bakanı Nabi Avcı, selefi Ömer Dinçer’den görevi devralması sonrası ‘sessiz koduyla uyumaya bırakılan’ konuda ilk defa bu kadar net konuştu: “Mecburi 4+4+4’ün ikinci bölümüne hitap eden dershaneler kapatılarak özel okula dönüşecek.”
  </font>
 </div>
 <div id="newsText">
  <font class="detail-text">
   <p>
    Peki, söylendiği gibi kolayca pratiğe geçirilebilecek mi karar? Evet demek çok zor, hatta imkânsız. Kaldırıldığı iyice netleşen Seviye Belirleme Sınavı’nın (SBS) yerine (yılda 12’den dört yılda 48 adet) 4 yıla yayılan merkezî yazılıların getirilmesini anlamlandırmak da hayli güç. Baştan beri söylenen gerçek şu: Dershaneler ülkenin değişik yerlerindeki resmî ve özel okul öğrencilerini fırsat eşitliğinde buluşturmak için var. İhtiyaç ki veliler dişlerinden tırnaklarından belki de sağlıklarından artırdıklarını evlatlarına yatırıyorlar. “Tek bir sınav olmayacak. Matematik, fizik, Türkçe, tarih, fen gibi derslerden birer tanesini merkezden yapacağız. Hazırlanışı, uygulanışı ve değerlendirilmesini biz üstleneceğiz. Böylece daha adil bir not havuzu oluşturulacak.” diyor, Bakan Avcı. Ancak yanılıyor ne yazık ki. Çünkü SBS’siz dönemde öncekine nazaran hiçbir şey değişmiyor. Aksine çocuklardaki yarış ve gelecek stresi katmerleşiyor. Öte yandan derslik, öğretmen, ekipman, kalite ve yan unsurlardaki eşitsizlik  sebebiyle herkes o sınavlarda aynı donanım ve fırsatlarla ter dökemeyecek. Anafen  Dershaneleri Rehberlik Koordinatörü Recep Uysal soruyor: “Sınavları kim yapacak? Kim değerlendirecek? Ya da mevcudu 50 olan bir sınıfla 20 olan bir sınıfın aynı yazılıya girmesi ne kadar doğru?” Ardından şu tespitini de ekliyor: “Bir de bunun için tüm öğretmenlerin müfredatı aynı düzeyde ve aynı hızla anlatması gerekir.” 2013-2014 sezonuna ilişkin kayıtların yüzde 70’inin dolduğu hakikatiyle de yüz yüzeyiz ayrıca. Anne-babalar ile çalışanların detaylarıyla aydınlatılması gerekiyor. Çatı kuruluşları GÜVENDER, ÖZ-DE-BİR ve TÖDER’in ortak açıklamasından kendi cephelerinde işin aksaksız ve kararlılıkla yürütüleceğini anlıyoruz: “Dershanelerimizde sürdürülen eğitim öğretim etkinliklerinin yararına inanan veli ve öğrencilerimizin alacakları eğitim hizmetlerinde hiçbir aksama olmayacağını belirtmek isteriz. Yeni döneme hazırız.” Hepsi bir yana özel ders kurumlarının tümden okullaşması da ütopik. Elverişsizler kaderlerine terk sanki. Son cümlenin öznesine ‘desteğe muhtaç öğrenciler’ kelime öbeğini de yerleştirebilirsiniz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35945-firsat-magduru-ogrenciler-kaderlerine-terk.html), [web.archive.org (arşiv bağlantısı)](http://web.archive.org/web/20130714054143/http://www.aksiyon.com.tr:80/aksiyon/haber-35945-firsat-magduru-ogrenciler-kaderlerine-terk.html)
