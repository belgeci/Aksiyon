# Bu TCK made in Turkey

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050225163159im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163159im_/http://www.aksiyon.com.tr/resim/374/26.jpg" vspace="5"/>
  </p>
 </font>
 <font class="content">
  Halen İtalyanlar’ın 1889 yılında ürettikleri ve 1930 yılında terkettikleri ceza kanunu ile idare ediyoruz. Gerçi, kanun, ithal ettiğimiz 1926’dan bu yana 60’tan fazla değişikliğe uğramış ama yine de ihtiyaca cevap veremiyor. Ordinaryüs Prof. Dr. Sulhi Dönmezer öncülüğünde hazırlanan yeni ceza kanun tasarısı şu anda Adalet Bakanlığı’nda. Prof. Dönmezer, çalışmalarına 1985’te başladıkları tasarının sıkıntıları ortadan kaldıracağını ve herşeyiyle bizim diyebileceğimiz nitelikte olduğunu savunuyor
 </font>
 <br/>
 <p>
  <font class="content">
   Hayati önem taşısalar bile, birgün bize de lazım olmadıkça bazı kavramların değerini algılamaktan nedense uzak kalıyoruz. Bunlardan birisi de  tartışmasız hukuk. Düşünce ve ifade özgürlüğü ile insan hakları herkese gerekir olduğundan bu yana ‘Nerede hukuk devleti?’ diye sorup duruyoruz. Hukuk deyince de karşımıza ilkin kanun maddeleri çıkıyor. Adaletin sağlanması ile suç ve cezaları düzenleyen kanunlar arasında doğrudan ilişki var. Toplumdaki gelişme ve değişmelere göre yeniden düzenlenmeyen kanunlar, amaçlarının aksine adalete giden yola kurulan barikat haline gelebiliyorlar. Hukukun en önemli ilkelerinden ‘suçta ve cezada kanunilik’, kanunlar gerekli değişikliklere uğramazlarsa büyük sıkıntılara sebep verebiliyor. Düzenleme bekleyen birçok olayda; ilgili kişilerin yıllardır ya ‘Ne yapalım mevzuat böyle’ savunmasına sığındıklarına, ya da  ‘Kanun böyle diyor, herkes buna uyacak’ diretmesiyle ortamı gerdiklerine şahit olunuyor. Aslında şu teşbih herşeyi özetliyor: Kanun, kanın dolaştığı damarsa; hukuk damarda dolaşan kan. Vücuda hayatı damarlar aracılığıyla verse de, esas olan kan. Kansız damarların hiçbir anlamı yok. Kanın sürekli yenilenmesi ve temizlenmesi gerekiyor. Kansızlık vücudu sarsan ciddi bir hastalık.
   <br>
    <br>
     TCK da, TCK gibi...
     <br>
      <br>
       TCK kısaltmasının iki açılımı var. Biri, Türkiye Cumhuriyeti Karayolları. Diğeri ise Türk Ceza Kanunu. Ancak bu iki açılımın tek ortak yanı kısaltmalarının aynı olması değil. Birbirlerine nitelik ve fonksiyon açılarından da çok benziyorlar. 1926 yılında İtalya’dan aldığımız ceza kanunu da karayollarımız gibi kör ve kara noktalarla dolu. 2002 yılına kadar çeşitli sebeplerle 60’tan fazla değişikliğe uğrayan Türk Ceza Kanunu’nun hemen hemen bütün maddeleriyle oynanmış. Açıkçası kanunun her tarafı yine karayollarımızdaki gibi yamalı. Seyrüsefer yapılırken her türlü sürprize hazırlıklı olmak şart. Otobanda giderken birden stabilize yolla karşılaşmak; dört şeritten tek şeride düşmek; işaretsiz ve bariyersiz uçurum kenarlarında ecel terleri dökmek mümkün.
       <br/>
       <br/>
       Bu TCK made in Turkey
       <br/>
       <br/>
       İtalyanlar 1889 yılında yaptıkları ceza kanununu 1930 yılında değiştirmişler. Biz ise onunla bugüne kadar idare etmeyi başarmışız. Ancak bu başarı nice başağrılarına kaynaklık etmiş. Çok ağrı çektik ama artık sonunda bizim de bir ceza kanunumuz olacak. Ordinaryüs Prof. Dr. Sulhi Dönmezer öncülüğünde hazırlanan Türk Ceza Kanun Tasarısı şu anda Adalet Bakanlığında. Anayasa’daki madde değişiklikleri sebebiyle ufak tefek rötüşlara ihtiyacı var. Prof. Dönmezer, çalışmalarına 1985’te başladıkları tasarının ağrıları dindireceğini ve herşeyiyle bizim diyebileceğimiz nitelikte olduğunu söylüyor: “Tamamiyle bizim meydana getirdiğimiz bir tasarı. Tasarıyı hazırlarken Türkiye’nin ihtiyaçlarını nazara aldık. Milletlerarası Ceza Hukuku ilkeleri ile Avrupa İnsan Hakları Mahkemesi’nin içtihatlarını gözönünde bulundurduk. Birleşmiş Milletler’in Türkiye tarafından da kabul edilmiş ceza hukukuna ilişkin sözleşmelerindeki hükümlerin de dikkate alınmasıyla bir sentez halinde meydana getirilmiş yeni bir ceza kanunudur. Baştan başa yeni.”
       <br/>
       <br/>
       Tasarıda 10 bin hüküm ve her hükmün ayrı ayrı gerekçeleri mevcut. 30 sayfalık genel gerekçe tasarının temel mantığını ortaya koyuyor. Dönmezer’e göre tasarı, “Türkiye’nin şimdiye kadar meyana getirdiği en mükemmel  kanun” ve bugünün ihtiyaçlarını karşılayacak yeterlilikte. Tasarıyla bazı pratik çözümler de getiriliyor. Mesala bundan böyle para cezaları hesaplanılmasında hakimler saç baş yolmayacak. Her yıl bütçe kanunundan sonra çıkarılacak bir kanunla para cezaları şu oranda artırılmış denilerek iş halledilecek.
       <br/>
       <br/>
       Şu meşhur 312 olayı...
       <br/>
       <br/>
       Bugünlerde Adalet Bakanlığı TCK’nın 312. maddesini değiştirmek için çalışmalar yapıyor. Bakanlık, sözkonusu tasarıdaki 312. madde hükmünü gerekçesiyle birlikte aynen hayata geçirmek istiyor. Prof. Dönmezer, büyük tartışmalara sebep olan yeni maddenin tehlike suçlarını daha esaslı kurallara tabi kıldığını ve fikir özgürlüğünde rahatlama getirdiğini savunarak şöyle diyor: “Suç eylemle oluşur. Yeni tasarıda açık seçik hüküm var. Bizatihi fikir suç olmaz. Fakat fikrin ifade ediliş tarzı başka insanları suç işlemeye tahrik edecek nitelikte ise yahutta ortak ahlakı zedeleyecek, tahrip edecek nitelikte ise o da neşir suretiyle ortaya çıkıyorsa o artık suç olur. Yeni hükümde somut tehlike suç haline getiriliyor. Soyut yeterli değil. (Tayyip Erdoğan’ın hüküm giydiği sözler için) O sözlerin hakikaten toplumda böyle bir hareket, kötülük meydana getirip getiremeyeceğine bakılacak. Olasılığın güçlü olup olmadığına bakılacak. Her olayın kendisine özgü özellikleri var. Hadiseye göre bakılacak.”
       <br/>
       <br/>
       Nihai otorite de hata yapar
       <br/>
       <br/>
       Tayyip Erdoğan’ın konuşmasının yeni tasarıya göre ceza gerektirmediğini, yürürlükteki kanun için de zamanında Yargıtay’a suç yok görüşü bildirdiğini açıklayan Dönmezer: “Ama onu Yargıtay kabul etmedi. Benim için mesele bitti. Yargıtay böyle deyince hepimiz için o artık bir hakikat. Demek ki bizim kanaatimiz yanlışmış diyoruz. Çünkü böyle demezseniz insanların beraberce yaşaması mümkün olmaz.  Bir otoritenin nihai hükmü vermesi lazım. Nihai otorite hata etmez mi eder, peki ona karşı ne var? Cenabı Hak var. Öbür dünyada hesap sorarsınız. Belirli bir yere gelince artık yapacak bir şey kalmaz.” Dönmezer, Erdoğan’ın 2003 yılı Ocak ayında başvurması halinde mahkemenin memnu haklarını iade edeceğini hatırlatıyor.
       <br/>
       <br/>
       Yeni tasarıda ölüm cezasına yer yok. Gerekçesi, ölüm cezasının bugünde dünyanın ortak değerlerine aykırı olması. Avrupa İnsan Hakları Sözleşmesi’ne ek altı numaralı protokolde de ölüm cezası kanun dışı ilan edilmiş durumda. “İdamın uygulandığı Amerika dünyanın neresinde?” sorusuna Dönmezer’in cevabı: “Amerika bu dünyanın tepesinde!...”
       <br/>
       <br/>
       <br/>
       Türk Ceza Hukuku Derneği ne yapacak?
       <br/>
       <br/>
       Ordinaryüs Profesör Sulhi Dönmezer kısa bir süre önce Türk Ceza Hukuku Derneği’ni kurdu. Bu sıradan bir dernek değil. Türkiye’deki ceza hukukçularını aynı çatı altında toplamayı amaçlayan derneğin asıl hedefi, merkezi Paris’te olan Milletlerarası Ceza Hukuku Derneği’nin Türkiye şubesi kimliğini elde etmek. Avrupa’da bu derneğe Türkiye dışında üye olmayan ülke yok. Türkiye üye olmadığı için derneğin milletlerarası ölçekte düzenlediği kongrelere ‘Türkiye raporu’ sunulamıyor. Hukuk bilimi alanında yapılan ortak bir çalışmada Türkiye’nin sesi duyulmuyor. Türk Ceza Hukuku Derneği’nin şu anda yaklaşık 80 üyesi var. Kimseden birşey beklemediğini söyleyen Prof. Dönmezer’in tek düşüncesi 83 yılı biten ömrünün geri kalanını ülkeye hizmetle geçirmek.
       <br/>
       e.akdag@aksiyon.com.tr
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12179), [web.archive.org (arşiv bağlantısı)](http://web.archive.org/web/20050225163159/http://www.aksiyon.com.tr:80/detay.php?id=12179)
