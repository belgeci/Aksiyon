# Teknoloji adamı gözünden tanıyacak!

*Emin Akdağ 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın öncü teknoloji şirketlerinden IBM, 5 yıl içinde akıllı telefonlar ve internet üzerinden gerçekleşen işlemler ile ATM kartlarını çalıştırırken şifre gerekmeyeceğini öngörüyor. İyi ama nasıl?
  </font>
 </div>
 <div id="newsText">
  <font class="detail-text">
   <p>
    Cevabı, paranın artık dijitalleştiğini hatırlatan Türk Telekom üst yöneticisi Tahsin Yılmaz’ın ifadelerinde belirtiliyor: “Bunun yerine ses kontrolü, retina taraması gibi alternatif biyometrik verilerimiz kullanılacak. Bu sayede kırılamayacak birer şifre sahibi olacağız.” Gelişmenin bir an önce pratiğe geçmesi bugünden bile elzem durumunda. Finans, eğitim, eğlence, sağlık ve diğer alanlarda hayat giderek elektronikleşiyor. Juniper Research’ın bir araştırmasına göre sanal ortamdaki harcamaların tutarı 2015’te 74 milyar dolara ulaşacak. Bunun ağırlığını da mağazalardaki temassız ödemeler ve ulaşım biletleri oluşturacak. 2020’de dünyada 50 milyar makinenin birbiriyle irtibatta bulunacağını söylüyor Yılmaz. Intel’in elde ettiği bir bilgiyi de paylaşıyor bizlerle: Yine aynı yıl internete bağlı cihaz sayısı 20 milyarı aşacak. Bir soru: Acaba insan bizatihi şifreleşince kötü niyetlilerin canlı hedefi olur mu?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35301-teknoloji-adami-gozunden-taniyacak.html), [web.archive.org (arşiv bağlantısı)](http://web.archive.org/web/20130601190559/http://aksiyon.com.tr/aksiyon/haber-35301-teknoloji-adami-gozunden-taniyacak.html)
