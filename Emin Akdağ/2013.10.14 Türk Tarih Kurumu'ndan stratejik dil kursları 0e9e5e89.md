# Türk Tarih Kurumu’ndan stratejik dil kursları

*Emin Akdağ 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Tarih Kurumu’nun (TTK), Türkiye’de yeterince bilinmeyen fakat -bilhassa akademik sahada- stratejik önem arz eden diller için açtığı kurslar büyük rağbet görüyor.
  </font>
 </div>
 <div id="newsText">
  <font class="detail-text">
   <p>
    Kurum binasındaki 20 kişilik sınıflarda boş yer yok. Ermenice dersi hariç, öğreticilerin hepsi Türk. Uygulama, tarihî araştırmaların bizzat birincil kaynaklar taranarak yapılmasına imkan tanıyor. TTK Başkanı Prof. Dr. Metin Hülagü de tam bunu amaçladıklarını söylüyor zaten: “Bunlar, Türkiye’de çok fazla öğrenebileceğiniz diller değil. Akademisyen iseniz ve Balkanlar’ı veya İsrail’i çalışıyorsanız bu dilleri rahatlıkla öğrenebileceğiniz bir dil kursu yok.” Şu anda İbranice, Osmanlıca, Arapça ve Ermenice kursları devam ediyor. Önümüzdeki günlerde bunlara Bulgarca, Yunanca, Sırpça ve Boşnakça da eklenecek. Balkanlar’ı çalışacaklara yardım etmek istediklerini belirtiyor Hülagü: “O bölgenin dilinin, kültürünün bilinmesi gerekiyor. TTK, Türk tarihini aydınlatmakla, tarihî çalışmalar yapmakla görevli. Bu sebeple akademisyenlerle işbirliği içinde olmalıyız.” Kurslar 6 ay süreli. Duruma göre yıla çıkarılması ve kursiyerlerin ilgili ülkeye gönderilmesi de gündeme gelecek. Normalde öğretim için ücret talep edilmiyor. Ama yarım bırakanlardan katıldıkları günlerin parası tahsil edilecek. TTK, bundan böyle kişi yerine konu odaklı burs politikası güdecek. “Şimdiye kadar yardım gibi dağıtılmış burslar. Bundan sonra ciddi araştırmalara, konulara burs verilecek.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36765-turk-tarih-kurumundan-stratejik-dil-kurslari.html), [web.archive.org (arşiv bağlantısı)](http://web.archive.org/web/20140105030616/http://www.aksiyon.com.tr:80/aksiyon/haber-36765-turk-tarih-kurumundan-stratejik-dil-kurslari.html)
