# Medyanın aldatma dayatması

*Emin Akdağ Bilinmeyen-tarih*

<div>
 <p>
  <font>
   Ahmet Altan’ın son romanı Aldatma ile aynı konuyu işleyen Sadakatsiz filmi günlerdir medya vitrininde en baş köşede. Ya gündemde 3 Kasım seçimleri de olmasaydı!... Yakın zamanda okuyucu ve izleyiciye sunulan roman ve filmde tema olarak bir kadının eşini aldatması işleniyor. Ama medyanın temayı komuoyuna sunarken ortaya koyduğu tavır ve yayın mantığında hem abartı, hem de maksat kokuyor.
   <br/>
   <br/>
   Tema, haber kriterlerinin dışına çıkılarak öylesine içselleştiriliyor, aldatmak neredeyse annelerin ak sütü gibi meşrulaştırıyor ki, şaşmamak imkansız. İşte size komuoyunda adeta bir sel gibi akıtılan konuyla ilgili dergi kapak dosyaları, gazete röportajları ve televizyon haberlerinden arta kalan iki argüman: Nasıl erkeğin aldatması şu ya da bu şekilde kanıksanmışsa, artık kadının aldatması da normal karşılanmalı. Evlilikler ya da uzun beraberlikler insanın doğasına aykırıdır; bunlar aşkı ve cinselliği öldürür.
   <br>
    <br>
     Ahmet Altan ile son romanı üzerine ilk röportajı yapan gazeteci Ayşe Arman’a göre yeryüzünde aldatmamış ya da aldatılmamış insan yok. Arman yazısında aldatmanın ahlaksızlık olduğunu kabul ediyor; ama bu defa da ahlakın tartışmaya açılması talebini ortaya atıyor. Sadakatsiz filminin en can alıcı cümlesi, Aldatma’yı kapak yapan bir derginin muhabirinin dikkatinden kaçmıyor! O cümle de şu: “Hata yoktur, yapılan ve yapılmayan şeyler vardır.” Sözüm ona, bir adım daha ileri gitseler sosyolojide devrim yapacaklar! Aynı muhabir, haberinin girişinde, herkesin mutlaka bir aldatma öyküsü dinlediği tespitinde bulunuyor ve kendisinin de bu işlerin ucundan kıyısından geçtiğini söylüyor. Altan ile Aldatma’ya ilişkin ‘en derin ve samimi’ röportajı kızı Sanem Altan yapıyor. Bu bizim değil, röportajı yayınlayan derginin editörünün tespiti. Sadece bu örnekler bile, medyanın konuyu nasıl da içselleştirerek benimsediğini göstermek adına kâfi. Örnekleri burada kesiyoruz. Zira, aksi davranış, yapılan içselleştirmeye ortak olmaktan başka bir şey değil.
     <br>
      <br>
       Kadını iyi yazan esaslı yazarmış!..
       <br>
        <br>
         Ahmet Altan’ın kadını anlattığı tek roman Aldatma değil. Bu konuyu kendine çok yakın buluyor ve romanlarında sürekli işliyor. Peki neden? Çünkü Altan, iyi bir yazarın, kadını iyi yazdığına; kadını iyi yazan yazarın esaslı bir yazar olduğuna inanıyor. Aldatan insanın çok sayıda karmaşık duyguyu yaşadığını, romanında bu karmaşayı anlatmaya çalıştığını söyleyen Altan, okurlarından, bir kadının aldattığında hissettiklerini bir de kendisinden dinlemelerini istemiş. Altan, aldatmanın söz vermekle başladığını anlatıyor. Söz vermenin, dolayısıyla evlilik kurumunun insanın doğasına aykırı olduğunu düşünüyor. Ona göre söz verildiği andan itibaren aldatma ihtimali kaçınılmaz olarak hayatın içine giriyor. Altan’ın romanındaki en garip durum ise, kadının hiçbir mazeret yokken, her açıdan mutlu ve tatmin oluyorken, eşini aldatması. Hani şöyle bir dipnot düşse pek sırıtmazdı: Aldatmamışsanız, ya da aldatmayı düşünmüyorsanız, insanlığınızdan şüphe edebilirsiniz. Gerçi sunu da rahatlıkla söyleyebiliriz; böyle bir dipnota aslında ihtiyaç yok. Koca kitabın kendisi zaten bu konuda hayata düşülmeye çalışılan tehlikeli bir dipnot.
         <br/>
         <br/>
         İnsan sadece biyolojik varlık değil ki!...
         <br/>
         <br/>
         Roman ve filme, mal bulmuş Mağribi gibi hücum eden medya, dünya ve Türkiye’deki aldatmaya ilişkin araştırmaları bir bir yayınladı. Kadınların aldatma konusunda erkeklerle yarış içinde olduğunu duyurdu. Peki bilim bu konuda ne diyordu? Aldatmayı, kamuoyunda cinsellik alanındaki açıklamalarıyla tanınan, nöroloji ve psikiyatri uzmanı Haydar Dümen’e sorduk. Anlatmaya, “Sosyal bir platformda akıl üstünlüğü olan biyolojik bir varlıktır” diye insanı tanımlayarak başlayan Dümen, “Biyolojik varlık özelliği bütün canlılarda ortaktır. İnsanı biyolojik anlama indirgediğimiz zaman, tabii ki bir hayvan düzeyine indirgeriz. Bu yanlış olur. Toplum hayatı yaşıyorsak, sosyal yapı denen düzenin içinde olmamız gerekiyor. Bu düzen toplumdan topluma, insandan insana, kentten kente değişebilir. Ancak bütün toplumlarda geçerli olan, değişmeyen bazı temel kurallar vardır. Yalancılık, sahtekârlık, oyunbozanlık gibi... Yüce ve etik değerler vardır. Bunlar evrenseldir” diyor.
         <br/>
         <br/>
         İnsan, içindeki üç beni dengeleyebilmeli...
         <br/>
         <br/>
         İnsanda, biyolojik ihtiyaçları belirleyen alt ben (id), sosyal değerler ile toplumla uyumu sağlayan üst ben (süper ego) ve bunların ortasında ben (ego) olduğunu ifade eden Dümen, “İd insan psikolojisinin alt katmanıdır. Bir deyime göre çocuksu, bir başka deyime göre, hayvansal yanımızdır. Orada yaşamsal, zevke yönelik istek ve doyumları hedef alan dürtüler yeralmıştır. İnsan kavramını bütünüyle ele aldığımızda, bunlara ilkel dürtülerimiz diyebiliriz. İlk çocukluk yaşlarında başlayarak onun üstünde oluşan ego kavramı ise kişilik, benlik anlamındadır. Süperego, toplumsal ve etik değerlerin yer aldığı bir üst yapı katmanıdır. Burada tarihsel süreçten gelen, tüm sosyal ve etik değerler, inançlar, töreler, yasalarla ilgili kurallar yer alır. Bu üç kavram, her an davranışımızda, bir iç dengeler ve iç dinamikler olarak, hareket halindedir ve sürekli onların etkisi altında yaşarız” açıklamasını yapıyor ve şu noktayı özellikle vurguluyor: “Bunun üçünü biraraya getirmeden herhangi bir konuda ve aldatmada şöyle ya da böyle demek yanlıştır.”
         <br/>
         <br/>
         Aldatmak, öncelikle hak ihlali...
         <br/>
         <br/>
         Evliliğin, ‘iki kişi arasında; hayatın birleştirildiğini, sadakati, zorlukların beraber aşılacağını ve mutlulukların paylaşılacağını içeren imzalı bir sözleşme’ niteliği taşığını belirten Dümen, evlilikte aldatmayı şöyle yorumluyor: “Aldatan eş öncelikle söz verdiği kişinin insan haklarını, demokratik haklarını, onurunu zedeleyici bir yanlış yapıyor. Eşinin haklarını hiçe sayıyor. Yaşamsal değer haklarını çiğniyor. Hayatı yorumlama, hayatı yaşama biçimini allak bullak ediyor. Bir sömürü, kaba güç, erdemsizlik yapıyor.”
         <br/>
         <br/>
         Medyadaki aldatma haberlerinde, ‘aldatmanın insanın doğasında olup olmadığı tartışması’ öne çıkarıldı ama tam netleştirilmeden ortada bırakıldı. Haydar Dümen bu konuya net bir cevap veriyor: “Neden insanlar verdikleri sözlerde duramıyor? Sözlerinde duramayacak kadar zayıf yaratıklar mı? İşte o zaman alt bene bakmamız gerekiyor. Poligami erkeklerin geninde var. Hatta Time bunu kapak yaptı. Alt bendeki gen, öteki canlılardaki gibi cinsel deşarja yönelik. Ama üst ben, yani ahlaki yapı, sosyal değerler onu disipline etmiş. Disipline edildiğimizde insanız. Başka türlü nasıl olacak? Kişi kendini ne kadar frenlerse toplum değerleriyle uyum içinde. Frenleyemezse kişisel zayıflığı da ortaya çıkıyor demektir.”
         <br/>
         <br/>
         Kadında aldatma geni yok...
         <br/>
         <br/>
         Dümen, Altan’ın kendi ifadesiyle ‘mazeretsiz’ kadın aldatmasına ilişkin çok önemli bir bilgi de veriyor: “Fakat bilinmeyen bir şey var. Kadınlarda aldatma geni yok. Neden yok onu söyleyeyim. Kadın cinsel birleşmede meni ve çocuğu içine alıyor. 9 ay çocuğu içinde saklıyor. Doğduktan sonra 10—15 yıl bakım isteyen varlığa angaje oluyor. Kadınlarda öteki canlılardaki gibi anne olma olayı birinci plandadır. Kadın doğuma programlanmıştır. Kadın dengeli bir aşk ve sosyal yapıda şunu istiyor: Güven duyduğu, sevdiği ve beğendiği bir erkek. Başka bir cinsel olayı ölümüne yapmaz. İstanbul’da belirli bir kesimi alıp da Türkiye’yi bu kadınlar temsil ediyor diyemezsin.
         <br/>
         <br/>
         Eş seçiminde sadece alt beni ilgilendiren fiziksel beğenilerle karar verilmemesini de isteyen Dümen, evliliği düşünenlere şunları tavsiye ediyor: “Seçmelerde birinci planda fiziksel etkinin yerine ruhsal, kültürel, yaşamı değerleme, değerlendirme ve yorumlamada ortak noktalar; aynı şeylerden zevk almalar; aynı üretim tüketim süreçlerinde aynı amaca yönelmeler tutulmalı. Hatta inançsal ve ideolojik kavramlar da bunlara ilave edilebilir.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 110 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1920), [web.archive.org (arşiv bağlantısı)](http://web.archive.org/web/20050301181624/http://www.aksiyon.com.tr:80/yazdir.php?id=1920)
