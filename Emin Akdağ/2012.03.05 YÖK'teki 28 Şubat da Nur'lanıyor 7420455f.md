# YÖK’teki 28 Şubat da Nur’lanıyor

*Emin Akdağ 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir kişiyi dolaylı yollarla karalamak ne mertliğe, ne de etiğe sığar. Peki, insanların inançlarını, ahlaki anlayışlarını ve yaşam tarzlarını baskılamak…
  </font>
 </div>
 <div id="newsText">
  <font class="detail-text">
   <p>
    Dizideki fahişe karakterinin ismi, kasten kendisininkiyle benzeştirildi iddiasıyla kıyametleri koparan CHP Milletvekili Prof. Dr. Nur Serter; rektör yardımcısıyken İstanbul Üniversitesi kapısına konuşlanan ikna odalarında, sağdan yanaşıp, -‘okula devam edemediklerinde yitirecekleri hak ve menfaatlerle’ gözlerini korkuttuğu- genç kızları başlarını açmaya zorlarken büyük trajedilere zemin hazırladığının elbette farkındaydı. Şimdi de, 1998’de tarih 3. sınıftayken o eziyete maruz kalan Hanife Gökdemir’in başlattığı hukuki süreçte, çamura yatmasını ve dokunulmazlığa sığınmasını çok iyi biliyor. “Kayıtları aldım. Zamanaşımına uğradığı için de imha edeceğim.” sözü ona ait. Görüntüleri isteyen rektörlüğe, “Videoları vermeyeceğim. Rektör de soruşturma açamaz.” ifadeleri de... Gerekçesi, ‘o insanlara’ saygı duymakmış. Ne tuhaf bir hassasiyettir bu! Zamanında öğrencileri depresyona sokan siz değil miydiniz? ‘Rejimi koruma’ kılıfıyla hükümranlık sürdürülmeye çabalanırken, gerektiğinde (!) bilimin nasıl da ikinci plana atıldığına şahidiz. 28 Şubat soruşturması kapsamında bir bir ortaya çıkıyor icraatlar. YÖK’teki 300 klasör belgeye el konulunca panikleyenlerin imhaya yeltendikleri de savcılıkta. Daha neler görülecek, kim bilir? Kemal Gürüz YÖK’e başkanken Ocak 1999’da kurulup 22 Kasım’da da resmileşen ‘Toplumsal Faaliyet Birimi’ yok artık. Allah için; fişleme merkezinin fonksiyonunu anlatırken dürüst davranmışlar: “Devletimizin çeşitli kurumları ile stratejik konularda koordineli olarak çalışan birim, çeşitli kurum ve kuruluşların talepleri doğrultusunda öğretim üyesi görevlendirilmesi işlerini yürütmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31965-11-yokteki-28-subat-da-nurlaniyor.html), [web.archive.org (arşiv bağlantısı)](http://web.archive.org/web/20140409063754/http://www.aksiyon.com.tr:80/aksiyon/haber-31965-11-yokteki-28-subat-da-nurlaniyor.html)
