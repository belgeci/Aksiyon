# Mahçupyan’dan Nişanyan’a tam isabet!

*Emin Akdağ 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hürriyet’te yazan Ahmet Hakan Coşkun’un ‘tepki göstermeye değmez’ ve ‘dikkat çekmek için her şeyi yapar’ dediği Şevan Nişanyan’ın, Hz. Muhammed (sas) hakkındaki çirkin ve edepsizlik mahsulü sözleri, elbette ki her Müslüman’ı derinden üzmekte.
  </font>
 </div>
 <div id="newsText">
  <font class="detail-text">
   <p>
    Allah kullarını kendisine inanıp inanmamakta hür kılmış. İnanç özgürlüğü var. Ama inanca hakaret hakkı yok kimsenin. Hele ki kutsal şahsiyet ve değerlere hiç. Arkasında durduğunu söylediği o düzeyden yoksun ifadeleriyle ‘nefret suçu’ işlemediğini savunan Nişanyan’a, ayrı ayrı tazminat davası açılabileceğini belirtiyor, Boğaziçi Avukatlar Derneği Başkanı Fikret Duran. Gazeteci-Yazar Etyen Mahçupyan ise çok mühim bir açıdan değerlendiriyor olayı: “Tabii ki herkes aklına gelen her şeyi söyleyebilir. Ancak ifade özgürlüğü böyle bir şey olmamalı. Avrupa’da nefret söylemi niye var? Çünkü ifade özgürlüğü duvara çarptı da, ondan var. O duvar bizim birlikte yaşama irademizin duvarı.” Zaman muhabirinin sorularını cevaplarken, “Kimsenin kutsalını incitmek ya da herhangi bir dinin peygamberine sövmek” amacı gütmediğini kaydeden Nişanyan’ın akabinde dile getirdiği “Kişilere karşı hakaret etmek nefret suçu kapsamına giremez.” cümlesi; bırakın hukuku, etiği ve ahlakı; hangi insanî kalıpla bağdaşabilir ki? İnsan hususiyetlerini yitirmemiş birinin kurabileceği cümle değil bu. Yeniden Mahçupyan’ın analizine dönelim: “Birbirini anlamaya ve derinleşmeye hizmet etmeyen cümlelerin ifade özgürlüğü bağlamında ele alınması garip. Bunlar birtakım tarih klişeleri haline dönüşüyor bir süre sonra. Sevan’ınki de böyle. Ne bu konuyu daha iyi anlamamızı, ne aramızdaki ilişkiyi ilerletmemizi, ne tanımamızı sağlıyor. Dolayısıyla hiçbir kamusal yararı olmayan bir cümle.” TCK 216/3’de şöyle deniyor: “Halkın bir kesiminin benimsediği dinî değerleri alenen aşağılayan kişi altı aydan bir yıla kadar hapis cezası ile cezalandırılır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33755), [web.archive.org (arşiv bağlantısı)](http://web.archive.org/web/20121014155958/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33755)
