# ‘Demokratikleştikçe darbe ihtimalleri azalacak’ diyen Özkök’ün hayali: Herkesin kendi işini yaptığı bir Türkiye!

*Emin Akdağ 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnandığı doğruların hayata geçmesi ve bir daha hataya düşülmemesi için bilgilendirme faaliyetlerini sürdürüyor, Genelkurmay eski başkanlarından Hilmi Özkök. Bunu büyük bir şuurla ve görev hassasiyetiyle eda ediyor hem de.
  </font>
 </div>
 <div id="newsText">
  <font class="detail-text">
   <p>
    Ergenekon ve Balyoz davalarının asker sanıklarından çoğunu da uçuruma sürükleyen anlayıştadır maraz. Zihin ve belleklerden silip süpürülmelidir bu. İşte tam da bunların altını çizdiği Meclis Darbeleri Araştırma Komisyonu’nda, Türk Silahlı Kuvvetleri (TSK) mensuplarını tepeden tırnağa kuşatan psikolojinin arka planına dikkatleri çekiyor: “1960 darbesini genç subaylar istediği için, ‘genç subaylar’ ifadesi bir tereddüt oluşturmuştur hep. Harp okullarındaki müfredat da gençlere o duyguları aşılıyor.” Askerî öğrencidir 27 Mayıs’ta: “Hem içeride hem dışarıda memnuniyetsizlik düşüncesine itildik. O yaşta siyasete dokunmak istediğimizi düşünüyordum. Şimdi görüşlerim farklılaştı.” O gece günlüğüne şöyle yazar: “Yeni güne 16 dakika önce girdik. Saat 2.00’yi bekliyoruz. Allah, silahlarımızı kullanmayı nasip etmesin.” 11 Eylül 1980 akşamı ‘eve gitme’ denilmiş. Darbe hazırlıklarını iki gün öncesine dek hissetmemiş. Halkın her siyasetten umut kestiğinde askere yöneldiğini söylüyor Özkök: “Bu büyük bir yük oluşturuyor askerin sırtında. Demokratikleşme geliştikçe askerî müdahale ihtimalleri azalacaktır. Mesele demokratikleşmeyle çözülür. TSK’de birçok kişi benim gibi düşünür.” Farklı düşüncedekilerin gerekçesi ‘vatana bağlılık’ imiş. Askerde alışkanlık yaptığını kabul ediyor ama sebep politikacıların tutumu ona göre: “Keşke hiçbir darbe olmasaydı. Darbelerle bir yere varılmaz. Herkesin kendi işini yaptığı bir Türkiye hayal ediyorum. Darbelerin olmadığı bir ülke özlüyorum. Ama siyasiler bazen bizden yardım ister gibi bir tavır içine girmiştir.” ‘Cumhurbaşkanlığı hevesinde’ iddialarının kendisini itibarsızlaştırmak için ortaya atıldığını da vurguluyor Özkök.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33754), [web.archive.org (arşiv bağlantısı)](http://web.archive.org/web/20121014161301/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33754)
