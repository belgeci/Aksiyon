# Balyoz duruşmasında 10 dakika fıkra arası

*Emin Akdağ 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yargıtay 9’uncu Ceza Dairesi-’nde temyiz duruşmaları devam eden Balyoz Davası’nda sinirler gerildiğinden midir, yoksa insanımızın her şartta mizahi düşünebildiğinden midir bilemeyiz ama yargılama ve savunmada fıkralı mesajlar da iletişim dili haline geliyor yavaş yavaş.
  </font>
 </div>
 <div id="newsText">
  <font class="detail-text">
   <p>
    Avukat Muammer Küçük, Silivri’deki olumsuzluk iddialarını ve adil yargılanma ilkesinin çiğnendiğini anlatırken tekrara düşüyor. Haliyle iş gereksiz yere uzuyor. Mahkeme Başkanı Ekrem Ertuğrul, genel konuların değil de müvekkille ilgili hususların dile getirmesini istiyor. Karadenizliliği konuşmasından da anlaşılan Küçük hemen bir fıkra anlatmaya başlıyor: “Temel, Dursun’a ‘100 metreyi 5 saniyede koşayirum’, demiş. Dursun, ‘Olur mu öyle şey, koşamazsın, o dünya rekoru olur’ cevabı vermiş. Temel, ‘Ben kestirmeden cideyirum’ demiş.” Ardından da ekliyor: “Ben de savunmamı kestirmeden yapmak istiyorum ama olmuyor.” Hâkim Ertuğrul da altta kalmıyor tabii ki. O da bir fırka anlatıyor: “Temel, Güneş’e gitmeye karar vermiş. Dursun demiş ki ‘Ula nasıl olacak o iş? Güneş sıcaktır, yakar. Sen gidemezsin.’ Temel, ‘Onu da hesaba kattık herhalde. Akşam serinliğinde gideceğiz.’ demiş.” Ve sözü şuraya getiriyor: “Fıkrada olduğu gibi siz her zaman bir çözüm yolu bulursunuz. Savunmanızı kısaltacağınıza inanıyorum.” Söz yeniden avukattadır: “Temel’e sormuşlar, ‘Avukatın iyisini nasıl anlarsın?’, diye. ‘Az konuşanını seçerim’, demiş. ‘Hiç konuşmazsa ne yaparsın?’, demişler. ‘O kadar iyisine rastlamadım’ demiş.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36175-11-balyoz-durusmasinda-10-dakika-fikra-arasi.html), [web.archive.org (arşiv bağlantısı)](http://web.archive.org/web/20130907183057/http://aksiyon.com.tr/aksiyon/haber-36175-11-balyoz-durusmasinda-10-dakika-fikra-arasi.html)
