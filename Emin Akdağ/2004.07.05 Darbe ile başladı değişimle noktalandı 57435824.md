# Darbe ile başladı, değişimle noktalandı

*Emin Akdağ 2004.07.05*

<div bgcolor="#FFFEF6">
 <font>
  <img border="0" height="1" src="/web/20051105160229im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105160229im_/http://www.aksiyon.com.tr/resim/500/62.jpg" vspace="5"/>
  </p>
 </font>
 <font class="content">
  1980’lere 12 Eylül darbesi damgasını vurdu. 1983’te kurduğu ANAP ile tek başına iktidar olan Turgut Özal, birçok alanda gerçekleştirdiği değişim, dönüşüm ve reformlarla Türkiye’nin dünya ile entegrasyonunda büyük rol oynadı. Bu iki olay Türk medyasını derinden etkiledi. Ayrıca medya bu dönemde işadamları tarafından yönetilmeye başlandı.
 </font>
 <p>
  <font class="content">
   1980’li yıllar Türkiye için birçok açıdan orijinallik içeriyor. Döneme damgasını vuran en önemli olay, 12 Eylül 1980’de Türk Silahlı Kuvvetleri’nin (TSK) yönetime el koymasıdır. 28 Şubat 1997’deki ‘post modern darbe’ diye nitelenen muhtırayı saymazsak, Türkiye’de 12 Eylül’den bu yana darbe olmadı. Ancak bazı sivil görünümlü gruplar darbe için yoğun çaba sarfetti. Bu çabalar her defasında sonuçsuz kaldı. Bunun ana sebeplerinden biri, 1983—1993 dönemine merhum Cumhurbaşkanı Turgut Özal’ın icraatlarıyla yön vermesiydi. Özal’ın ekonominin kapılarını dışa açması, işadamlarına girişimci ruh ve cesaret aşılaması, kambiyo rejimi ile para politikalarındaki belli başlı tabuları ortadan kaldırması yani kısaca Türkiye’yi dünyaya entegre etme çalışmaları sözü edilen dönemin rengini değiştirdi. Her fırsatta dile getirdiği ‘teşebbüs, fikir, din ve vicdan hürriyeti’ ile ‘transformasyon’ (değişim—dönüşüm) kavramları ülkede demokrasiye ihtiyaç duyulmasında; sonrasında da bu evrensel değere sahip çıkılmasında hayli etkili oldu. Demokrasi, dünyaya açılma ve dünyayla entegrasyon iletişimsiz olmazdı. Özal’ın iletişim devrimi, medyayı da çok yakından ilgilendiren köklü bir icraattı. Ülkenin her yanı otomatik telefon santral ağıyla örüldü. Özal’ın telekomünikasyona verdiği önemi şu sözleri çok iyi özetliyordu: “Rusya’yı yıkan ne Afganistan hadisesidir ne de ABD’nin ambargosu. Rusya’yı yıkan gelişen teknoloji ve telekomünikasyondur.” Özal, ekonomi dışındaki alanlara karşı da duyarlı, gözü pek ve cesurdu. 1987’de görev süresi biten Genelkurmay Başkanı Necdet Üruğ’un yerine, teamüllerin aksine Kara Kuvvetleri Komutanı Necdet Öztorun’u değil de, Genelkurmay 2’nci Başkanı Necip Torumtay’ı ataması bunun en belirgin örneğiydi.
   <br>
    <br>
     1970’li yılların sonunda ideolojik mücadele silahlı çatışmalara dönüşmüş, ülke iç savaşın eşiğine gelmişti. Bunu önlemek amacıyla yönetime el koyan TSK, belki de işin doğası gereği aşırı ‘yasakçı’ uygulamalara imza attı. Konumuz darbe analizi olmadığı için 12 Eylül tartışmalarını teğet geçiyoruz. Parlamenter sisteme 6 Kasım 1983 seçimleri ile dönülebildi. Seçimi, ekonomi bürokrasisi ile dünya ekonomisini çok iyi bilen Turgut Özal’ın kurduğu Anavatan Partisi (ANAP) önde bitirerek tek başına iktidar oldu. Özal, ANAP’a ‘dört eğilimin partisi’ diyerek, ideolojik terörün yol açtığı parçalanmışlığı, siyasi yürüyüşün de lehine çevirdi. Türkiye seçmeni, zaman zaman bilinçsizlikle eleştirilse de, 6 Kasım seçimlerinde Devlet Başkanı Kenan Evren’in açık yol gösterme ve telkinlerine rağmen, Özal’ı tercih etti. 24 Ocak 1980 kararlarının mimarıydı. 12 Eylül döneminde asker, başarısından dolayı ekonomi dümenini ona teslim etmişti. Ülkenin temel sorunu ekonomiydi. Ama Evren, hükümeti kurma görevini tevdi etmede de, Özal’a karşı itinayla mesafe gözetti.
     <br/>
     <br/>
     Türkiye bugün 1982 Anayasası ile; üniversiteler de 2547 sayılı kanuna göre 1981’de kurulan Yüksek Öğretim Kurulu (YÖK) tarafından yönetiliyor. 2004 yılında da tartışmaların odağındaki yerini koruyan Anayasa ve YÖK, 12 Eylül yönetiminin ürünü. 1982 Anayasası, Avrupa Birliği (AB) sürecini etkileyen baş unsurlardan biri.
     <br/>
     <br/>
     YÖK öncesi yükseköğretim kurumları beş ana kategori ile adlandırılıyordu: Üniversiteler, Milli Eğitim Bakanlığı’na bağlı akademiler, çoğu Milli Eğitim olmak üzere bakanlıklar bünyesindeki iki yıllık meslek yüksekokulları ile konservatuvarlar, yine Milli Eğitim Bakanlığı yönetimindeki üç yıllık eğitim enstitüleri ve mektupla öğretim yapan YAYKUR... 1981’de 27 üniversite ve bağlı birimleri YÖK’e dahil oldu. YAYKUR’un işlevleri ise Anadolu Üniversitesi’ne devredildi. Bugün 53 devlet üniversitesi faal. Vakıf üniversitelerinin sayısı ise 20’yi aştı.
     <br/>
     <br/>
     1980—90 döneminde medyayı
     <br/>
     <br/>
     etkileyen temel olaylar
     <br/>
     <br/>
     Gerek 12 Eylül’ün getirdiği yasakçı yönetim anlayışı, gerekse 1983’ten sonra ANAP lideri Başbakan Turgut Özal’ın icraatları, Türkiye’deki gazetecilik anlayışında belirleyici rol oynadı. Yasaklar, basını magazine yönlendirdi. ‘Bulvar gazeteciliği’ yıllarca pirim yaptı. Fotoğraflarının altına asparagas haberlerin döşendiği Tan gazetesi yaklaşık 1 milyon sattı. Bulvar gazeteciliğinin Türkiye’deki duayen ismi Rahmi Turan’dı. Kapatılan Adalet Partisi (AP) Genel Başkanı Süleyman Demirel, Cumhuriyet Halk Partisi (CHP) Genel Başkanı Bülent Ecevit, Milli Selamet Partisi (MSP) Genel Başkanı Necmettin Erbakan ile Milliyetçi Hareket Partisi (MHP) Genel Başkanı Alpaslan Türkeş’in siyasi yasakları, ANAP’ı bir nevi muhalefetsiz bırakmıştı. Anamuhalefet boşluğunu medya doldurdu. Özal’ın tabanı ilan ettiği ‘orta direk’, kemer sıkma politikalarının acısını hissettikçe, medya ses yükseltti. Hayali ihracat ana gündem maddelerindendi. Özal’ın ailesi ve çevresi sürekli haberleştiriliyordu. Medya, Özal’ın dinle barışıklığını ve bu konudaki rahatlığını da es geçmedi. Zaten irtica, birkaç çeyrek asırdır medyanın beslendiği ana konulardandı. 1980— 90 dönemi, medya dışı işadamlarının gazete patronluğuna başlaması açısından da ayrı bir öneme sahip. Haber dergiciliğine baktığımızda ise karşımıza Ercan Arıklı çıkıyor. Türkiye’deki modern haber dergiciliğinin duayeni kabul edilen Arıklı’nın Nokta dergisi bu dönemde gündem oluşturan kapaklarıyla ses getirdi.
     <br/>
     <br/>
     Bulvar gazeteciliği
     <br/>
     <br/>
     1980—90 dönemindeki haber dergiciliğini algılayabilmek için aynı dönemin gazetelerinin özelliklerini çok iyi bilmek gerekiyor. Gazeteler, yayın ve siyasi yasaklarla çıkmaza girince, magazine sarılmıştı. Yasaklar, elbetteki magazinleşmenin tek bahanesi olamaz. Her olayı magazin hafifliğine indirgemek, derinlikten soyutlamak; ideolojik, siyasi ve kültürel ayrılıkları körüklemek ezelden beri basının temel hastalığıydı. Magazin ağırlıklı bulvar gazeteciliğinin tavan yaptığı dönemde Rahmi Turan, çok sayıda gazetenin kuruluşunda ve genel yayın yönetiminde rol üstlendi.
     <br/>
     <br/>
     Türkiye’nin ilk bulvar gazetesi Günaydın’ı 1968’de Haldun Simavi çıkardı. Simavi, 1983’te bu defa Tan’ı piyasaya sürdü. Genel yayın müdürü, Günaydın’dan ayrılan Rahmi Turan’dı. Tan’dan önce, Tercüman ailesi, adı da ‘Bulvar’ olan gazeteyi Türk basın hayatına hediye etmişti. Simavi—Turan ekolünü takip edenler, dönemin diğer bulvar gazeteleri 24 Saat, Posta, Bugün, Meydan ve Gün’ü de çıkarttı.
     <br/>
     <br/>
     1980 sonrasında iz bırakan bulvar gazeteciliğinin rol ve misyonunu, Züleyha Tok’un (Gazi Üniversitesi Sosyal Bilimler Enstitüsü), Rahmi Turan’ı konu alan tez çalışmasındaki şu bölüm çok iyi anlatıyor: “Rahmi Turan, popüler kültür üreten ve dağıtan kişidir. Bunu cinselliğe dayanan haber ve yazılarla sağlamaktadır. Turan, cinselliği çoğu zaman başka unsurlarla birlikte kullanma konusunda dikkati çekmektedir. Bunların başında mizah gelmektedir. Mizah ile utanma duygusu yumuşatılmakta, meşrulaştırılmaktadır. Mizah, Rahmi Turan’ın diğer haberlerinde de görülmektedir. Rahmi Turan’a göre, yaptığı iş, Türk erkeğini yükseltmektir. Milliyetçiliği kullanarak Türk erkeklerine fantazyalar kurdurmaktır amacı. Kadın ise herşeyden önce, bulduğuyla yetinen kanaatkar bir insandır. Rahmi Turan, alt tabakanın sorunlarını ‘Kara Murat’ ruhuyla kaleme aldığı manşet ve sürmanşetlerinde ve köşe yazılarında ele alır. Burada alt tabaka insanlarının sorunlarını, bir ‘kazanç—yenilgi’, ‘sevinç’ ya da ‘üzüntüsü’süne dönüştürür. İşte tam bu sırada lotaryalar devreye girer ve Turan bu lotaryalar aracılığıyla onlara birdenbire zengin olma umudu verir. Rahmi Turan’ın bizzat düzenlediği manşet ve sürmanşetlerde güncel olaylar haber olarak verilir. Turan, güncel olan her konuyu siyasi iktidarla ilişkilendirir. İktidarı, son derece sert, suçlandırıcı, yargılayıcı kelimelerle eleştirir. Rahmi Turan, siyaset adamlarına böyle yaklaşmasına karşın, Cumhurbaşkanı Kenan Evren’e, Kara Murat’ın Fatih Sultan Mehmet’e duyduğu saygı ve sevgi gibi ilgi gösterir.”
     <br/>
     <br/>
     Turan tezdeki görüşlere ilişkin şu değerlendirmeyi yapıyor: “... Günümüzün ağır şartları altında ezilen insanlar, kısa bir süre de olsa sabahları gazeteyi eline aldığında, değişik ve eğlendirici konular görsün istiyorum. Okuyucuları, günlük dertlerinden uzaklaştırmayı da görev olarak biliyorum. Amacım, çeşitli siyasal olayların ve ekonomik güçlüklerin bunalttığı vatandaşı biraz rahatlatmak, okuyucuların arzu ettikleri görmek ve duymak istedikleri haberleri vermektir. Bunu yaparken, gazetelerimizde günün ağır hayat şartlarını ve siyasal iktidarın başarısızlıklarını sergileyen bölümler de mevcut... Elbetteki Kara Murat tipi, fiziksel açıdan bana benzemese de, bölüm bölüm karakter olarak benzer... Geniş halk kitlelerinin çıkarı için, iktidarla boğuşup duruyoruz... Evet, biz lotaryaya önem veriyoruz, bu doğru. Okuma alışkanlığının zayıf olduğu ülkemizde, gazete okumayan kitleleri birtakım ikramiyelerle, gazete tiryakisi haline getirmek ve okuyucu kazandırmak istiyoruz.”
     <br/>
     <br/>
     Rahmi Turan, ‘Türkiye çapında Günaydın türü bir gazete yapmak için’ Dinç Bilgin ile anlaşarak, 22 Nisan 1985’te basın dünyasına merhaba diyen Sabah’ın kuruluşunda öncülük etti.
     <br/>
     <br/>
     Basın dışı patronlar...
     <br/>
     <br/>
     Türk medyasında basın dışındaki işadamlarının patronluk yapma sürecini Doğan Medya Grubu’nun sahibi Aydın Doğan başlattı. 1979’da Doğan’ın Milliyet’i almasından sonra, işadamları Ömer Çavuşoğlu ve Ahmet Kozanoğlu 1982’de Güneş gazetesini çıkarttı. Güneş’in sonraki patronları Mehmet Ali Yılmaz ve Asil Nadir de işadamıydı. Asil Nadir, Güneş’ten önce 1988’de Günaydın ve Tan’ı bünyesinde barındıran Web Ofset Grubu’nu ve ardından 1989’da Ercan Arıklı’nın Gelişim Yayınları’nı aldı. Basın dışı patronluk olayı medyamıza artık iyiden iyiye yerleşti. Daha sonra sonuçlarını göreceğimiz medya—siyaset—ticaret ilişkisi giderek kurumsallaştı. Çukurova Grubu’nun sahibi Mehmet Emin Karamehmet, gazete patronluğu serüvenine 1991’de Sabah’ın yüzde 10’unu alarak atıldı. Dönemin İktisat Bankası’nın sahibi Erol Aksoy ise 1993’te Hürriyet’in yüzde 25’ini almıştı. Doğan, Milliyet’ten sonra 1994’te Hürriyet Holding’in yüzde 50’sini aldı. Bu süreç, basın sendikalarını bitirdi. Yayın çalışanları tümüyle patronların angajmanına girdi. Patronların plansız medya yatırımları, çalışanları şaşkına çevirdi. Birden binlerce kişi işe alınıyor, birkaç ay sonra kapı önüne konuyordu. Gazetecilikteki usta—çırak ilişkisi de işlemez oldu. Düşük ücretli ve sigortasız elamanlar çalıştırıldı. Tecrübesiz kişilere deneyim gerektiren işler yaptırılması kaliteyi baltaladı. Türk medyası iyice doldur boşalt ilkelliğine geriletildi. Meşhur medya savaşlarında gazeteler okurlarına haber yerine, yıllarca tencere tava, çanak çömlek, deterjan verdi. Amaç en fazla satan olmaktı.
     <br/>
     <br/>
     Dergi yayıncılığı, Nokta ve Ercan Arıklı...
     <br/>
     <br/>
     Magazine yönelen gazetelerin habercilikten uzaklaşmasıyla oluşan boşluğu bu dönemde haber dergileri doldurmaya çalıştı. Nokta dergisi sergilediği etkili yayıncılıkla 1980—90 dönemine ağırlığını koydu. Nokta, çıkardığı ansiklopedilerle adını duyuran ve Ercan Arıklı’nın sahibi olduğu Gelişim Yayınları’nın ana yayın organıydı. İlk sayısı 1 Mart 1982’de yayınlandı ancak bir yıl sonra haber dergisi hüviyetine bürünebildi. İlk çalışanlarından gazeteci Yetkin İşcen, derginin başlangıç yıllarındaki olayları ve Arıklı’nın rolünü şöyle anlatıyor: “İlk yıl ‘Nokta’, “Nokta ve İnsanlar’ adlarıyla bocalamıştı dergimiz. Yalçın Pekşen zamanında bir nevi ‘People’ olan dergi iyice magazinleşti. Klodfarer’deki izbe apartman dairesinden Gelişim Yayınları’nın Levent’teki muhteşem binasına geçtik. Yönetimi devralan Yazgülü Aydoğan ve Tuğrul Eryılmaz, Nokta’yı bir cins ‘Yankı’ havasına sokmakta gecikmemişti. Ardından derginin yayın yönetmenliğini üstlenen Haluk Şahin’le birlikte bu kez “Newsweek” tarzı denenmeye başlandı. Olaya traj açısından baktığınızda gelenin gideni arattığı söylenebilirdi. O sayı 15 bin sattıysa bayram yaşanıyordu ertesi hafta. Herkes çok ciddiydi; çok önemli işler (!) yapılıyordu dergide; bütün yazılar birer doktora tezi olabilirdi (!), oku oku bitmiyordu, dolu dolu (!) bir dergiydi Nokta... Ama önemli bir kusuru vardı, satmıyordu... 15 bin tiraj ve alınan 2—3 ilan kimseyi kurtarmıyordu. Hele hele Ercan Arıklı’yı hiç. Nokta’nın maliyetini Erkekçe ve Kadınca’nın sırtına yüklemişti Gelişim Yayınları. Sürekli zarar ediyordu. İşte, Ercan Arıklı’nın iyi bir ‘dergici’ olduğunu gösterdiği an, bu kopma noktasında belirdi. Arıklı, ani ve radikal bir hamleyle derginin yönetimine el koydu. Kimi önemli isimler terk ettiler Gelişim Yayınları’nı. Onların yerini hiç tanınmadık, bilinmedik genç ve yeni isimler doldurmaya başladı. Sonrasını biliyorsunuz... “İşkenceci Polisin İtirafları” haberiyle 120 bin satışı bile gördü Nokta. Üstelik, Özal döneminin apolitize ettiği 1984—90 arasında... Solcuydu, demokrattı, bir aralar sosyal demokrat bile oldu... Hâlâ da öyle sayılır Nokta; hâlâ da saygın bir dergidir...”
     <br/>
     <br/>
     Haber dergiciliğinde bugün de devam eden tartışma: “Dergiler; haftanın olaylarını ve gelecek haftanın gündemini mi okumalı yoksa kendi gündemini mi oluşturmalı?” Arıklı, derginin kendi gündemini oluşturmasından yanaydı. Yetkin İşçen’in dönüm noktası diye nitelediği yıllar 1985’te başlar. Nokta, her hafta ilgi çekici bir kapakla okurla buluşur. Bunlardan bazıları, MİT, tarikat olayı, bekaret ve cuntalar savaşıdır. Tiraj 15 binlerden 50 binlere tırmanmıştır. Eylül 1985’te 50 binlik satış dergi içindeki bir partiyle kutlanır. Ekim ayında tiraj 70 binlere yaklaşır. Sedat Caner isimli polisin işkence itirafları 2 Şubat 1996 tarihli sayıda yayınlanır. Dergi 100 binin üzerinde basılır. İkinci baskıya hazırlanılırken toplama kararı çıkar. Ama ertesi hafta Caner’in itiraflarının ikinci bölümü yayınlanır. 12 Eylül’de her ideolojiden birçok kişi içeri alınmıştır. İşkence iddiaları bu yüzden geniş yankı uyandırır. Tam bu sıralarda Nokta’da çalışan deneyimli gazeteci Ayşenur Arslan, Nokta’nın mutfağına dair şunları anlatıyor: “Nokta’nın bana tiyatro sahnesini hatırlatan mutfağı, neredeyse figüranı olmayan bir sahneydi. Birbirinden güçlü, her fırsatta çatışan kişiliklerle, beyin fırtınası deyimi, sanki orası için yaratılmıştı.
     <br/>
     <br/>
     —Hayatımda bu kadar aptalca bir şey duymadım.
     <br/>
     <br/>
     —Duysan bile anlayacağından şüpheliyim.
     <br/>
     <br/>
     —Doğrusu anlayamam, ben senin seviyende değilim.
     <br/>
     <br/>
     —...Herkes düşüncesini bu kadar net, bu kadar açıktan söylerdi. Ama bu nadiren gerçek bir kavgayla sonuçlanırdı. Herkes kastını aşardı. Ve bu söylenenin, aslında kastedilen olmadığı anlamına gelirdi. Kıyasıya çatışır sonra topluca yemeğe giderdin. Hakaret sınırlarını zorlayacak sözcüklerle bağrışır, ardından derginin o büyük salonunda hep birlikte dans ederdin...”
     <br/>
     <br/>
     Ercan Arıklı’nın 63 yaşında elim bir trafik kazasında hayatını kaybetmeden önceki son dergi projesi Haftalık’tı. Ayşe Arman’a, derginin piyasaya çıkmasına bir kaç gün kala yeni projesini ve dergicilik anlayışını anlatmıştı. Arman’ın röportajından bizi ilgilendiren iki soru ve cevap:
     <br/>
     <br/>
     — Aklınıza geliyor muydu, bir gün modern Türk dergiciliğinin duayeni olarak nitelendirileceğiniz?
     <br/>
     <br/>
     Yok, hayır. Benim diğerlerine göre en büyük avantajım, dil bilip bütün yabancı yayınları takip edip öğrenebiliyor olmamdı. Dünyadaki trendleri görüyordum, hesap ediyordum, bunlar bir süre sonra bize de gelir. Oradaki şablon böyle, bizdeki de şöyle olmalı. Bütün mesele antenlerin açık olması. Bazı tipler vardır ne desen itiraz eder, onlardan olmayacaksın. Dinle bakalım ne diyecek, ne yapacak? Ben tabii tüm bunları kolejdeki eğitimime çok bağlıyorum. Bilmediğin şeyleri öğrenmek için gayret sarfedeceksin. Okuyacaksın, öğreneceksin, komplekssiz olacaksın...
     <br/>
     <br/>
     — Haber dergileri arasında bugüne kadar en yüksek trajlara ulaşmış Nokta’nın formülünü de o kitaplardan mı öğrendiniz yani!
     <br/>
     <br/>
     Elbette. O dönem Time ve Newsweek’in yaptığı, haftanın gündemini alıp, derlemek, yani gazeteler bir hafta boyunca ne verdiyse onu vermekti. Sonradan trend haberleri yapmaya başladılar. Neden bu iki dergi 3 ila 5 milyon arasında satıyordu? Çünkü New York Times’i okuyacak entelektüel kapasitesi olmayanlar, gündemi o dergilerden takip ediyordu. Time da, Newsweek de lise 2 seviyesine göre yazılır. Wall Street Journal mesela, hepimiz zannederiz ki muazzam bir şey, onun da birinci sayfası lise 2 öğrencisinin kelime bilgisine göre ve anlayışına göre, içi ise lise 3 talebesine göre yazılır. Yani üniversite seviyesine göre yazılan, büyük tüketiciye ulaşan dergi yok. İşte bunları okuyup öğrenince, ben anladım ki, haftanın olaylarını derleme formülüyle Nokta tiraj alamaz. Gündemdeki olaylara biz girmeyelim, çünkü millet zaten onları gazetelerde okuyor, derlemenin fazlasını da biz veremeyiz. Gündemde yer almayan haberler yapalım, dedim. Yaptık. Nokta aldı yürüdü. Formül buydu.”
     <br/>
     <br/>
     Gazeteci—yazar Mehmet Ali Kışlalı, Arıklı gibi düşünmüyor. Onlarca yıl Avrupa menşeli haber dergilerinde muhabirlik yapan Kışlalı, bugün yazarlık mesleğini icra ederken, hemen hemen bütün yayınları okuduğunu, ancak yine de ilgilendiği konular hakkında tam bilgilenmek için takip ettiği üç haftalık uluslararası haber dergisinin eline gelmesini beklemek zorunda kaldığını söylüyor. 1 Ocak 2002 tarihli Radikal gazetesindeki ‘Olup biteni izlemek’ isimli köşe yazısında Kışlalı, desteklediği dergi haberciliği anlayışını anlatıyor: “... Dünyanın yüz binlerce, hatta 5, 6 milyon tirajlı haftalık haber dergilerine baktığımda, geçen asırdan bu yana, önemli aşamalar yaptıklarını görüyorum. Ama haber dergiciliği temelini oluşturan, bir haftalık önemli olayların önemli yanlarının toparlanması esası muhafaza ediliyor. Türkiye’de maalesef haber dergisi kavramının geçerli olabileceği kabul edilmedi. ‘Okurlar her şeyi gazetelerde buluyorlar. Ya onlara yepyeni özel habere dayalı yazı vermek gerek ya da gündemi değiştirecek yazıları esas almak’ deniyor. Böyle denince ortaya ilgiyle okunabilecek dergilerin zaman zaman çıktığı görülüyor, ama bunların hiçbiri gerçek ‘haftalık haber dergisi’ olmuyor. Almanca Der Spiegel, Fransızca Le Point, İngilizce Time gibi dergilerin okurları sanırım söylediklerimi onaylayacaklar. Ama yabancı dil bilmeyen ilgili Türk okurları, bu konuya gereken önemi verecek bir yayıncı ortaya çıkıncaya kadar, çok vakitlerini almadan kendilerini olup bitenlerden haberdar edecek haftalık haber dergisini bekleyecekler.”
     <br/>
     <br/>
     1940 Ankara doğumlu Ercan Arıklı, Robert Koleji mezunu. Ardından Laussane Üniversitesi’nde siyasal bilimler eğitimi aldı. İş dünyasında pekala kariyer yapabilecek durumdayken daha baştan yayıncılığa karar veriyor. Gazeteciliğe 1966’da ABC gazetesini çıkararak başlıyor. Akabinde Ekonomi— Politika gazetesini yayınlıyor. 1974’te ansiklopedi ve dergi yayınlamak üzere Gelişim Yayınları’nı kuruyor. Gelişim, ‘Devrimler ve Karşı Devrimler Ansiklopedisi’ ile adını duyuruyor. İlk sayı peşi sıra yapılan baskılarla 200 bin gibi bir satışa ulaşıyor. Bayiler önünde kuyruklar oluşuyor. Ansiklopedilerin yanısıra Nokta, Erkekçe, Kadınca ve Hıbır gibi dergileri çıkaran Ercan Arıklı’nın Gelişim Yayınları’nda bugün basın ve edebiyat dünyasında etkin rol oynayan çok sayıda kişi çeşitli görevlerde bulunmuş: Hilmi Yavuz, Hıncal Uluç, Haluk Şahin, Fatih Altaylı, Yazgülü Aydoğan, Haşmet Babaoğlu, Gülay Göktürk, Yalçın Pekşen, Arda Uskan, Ayşenur Arslan, İpek Çalışlar, Engin Ardıç, Ali Boratav, Salih Memecan, Mehmet Yılmaz, Duygu Asena, Nurcan Akad, Sefa Kaplan, Mehmet Yalçın, Simten Sayar, Muhittin Sirer, Atilla Atalay ve daha niceleri... Arıklı, Erol Aksoy ve Dinç Bilgin ile işbirliği içinde olduğu dönemde USA Today benzeri bir gazete çıkarmak için kolları sıvıyor. Gazetenin adı Söz’dür. Ancak gazete kısa bir sürede, emekleme sürecinde kapanır. Başarısız gazete projesi sonrası Arıklı—Aksoy—Bilgin ortaklığı sona erer. Asil Nadir, Günaydın grubundan sonra Gelişim grubunu da satın alınca, Arıklı ve Bilgin dergi yayıncılığında ortak proje geliştirirler. Birliktelik, 1 Numara Yayıncılık’ı doğurur. Dergi grubu, Hürriyet grubunun Tempo dergisine karşılık Aktüel’i piyasaya sürer. Amerikan dergisi Cosmopolitan onu izler. Dergi sayısı 30’u bulur. Ercan Arıklı, önceki adıyla Hürriyet, şimdiki adıyla Doğan yayın grubunun aksine referans olarak Avrupa yayınlarını değil de, Amerikan dergi ve gazetelerini örnek almaktadır.
     <br/>
     <br/>
     1980—90 döneminin diğer dergileri...
     <br/>
     <br/>
     TEMPO:
     <br/>
     <br/>
     Tempo dergisi ‘ne kadar marjinal kesimlerle ilgilenirseniz, o kadar fazla satarsınız anlayışıyla 1987’de piyasaya çıktı. Hürriyet dergi grubunun çıkardığı Tempo’nun yayın yönetmeni Mehmet Y. Yılmaz’dı. Yılmaz, daha sonra Dinç Bilgin’in 1 Numara Yayıncılık’ının 1991’de piyasaya sürdüğü Aktüel’inin de genel yayın yönetmenliğini yaptı. İki dergi arasında gidip gelen Yılmaz, daha sonra gazete yayıncılığını seçti. Önce Radikal’i yönetti. Şimdi Milliyet’in yayın yönetmeni. Bu gidip gelme sürecinde Tempo ve Aktüel yayınlarının nasıl etkilendiğini gazeteci Yetkin İşcen’den dinleyelim: “Hürriyet‘in Tempo dergisi Gelişim Yayınları’nın ünlü Nokta’sına rakip çıkmıştı. Sabah’ın Aktüel’i de, Hürriyet’in Tempo’suna rakip oldu. Tempo, Nokta’nın 1. hamur kağıdının yanında kuşe ve tümü renkli baskısıyla ürün kalitesinde devrim yapmışken, Aktüel de, boyutunu enden ve boydan en az iki parmak büyüterek Tempo’yu vurdu. Artık hangisi bir icat yaparsa, diğerleri de onu taklit ediyordu. Tempo ile Aktüel yarışta Nokta’yı ve kulvardaki diğer haber dergilerini fersah fersah geçtiler. Bu arada eklemeliyim; Tempo ve Aktüel kendilerini haber dergisi sanıyorlardı ama çoktan magazin dergilerine dönmüşlerdi. Kapaklarından logolarını çıkarsanız, birbirine karıştırabilirdiniz iki dergiyi. Kulakları çınlasın, ABC ajansının patronu Mustafa Küçük, bu iki dergiye çıplak hatun resmi yetiştirmekte zorlanıyordu adeta. Gerek Sabah, gerekse Hürriyet dergi gruplarında yönetici sıkıntısı da çekiliyordu. O sıralarda en popüler ve paylaşılamayan dergi yöneticisi Mehmet Y. Yılmaz, bir Sabah’a, bir Hürriyet’e gidip gelmekten yorulmuştu...”
     <br/>
     <br/>
     YENİ GÜNDEM:
     <br/>
     <br/>
     1984’te 15 günlük periyotla yayına başlayan dergi 10 Mart 1986’da haftalık periyoda döndü. Genel Yönetmeni Murat Belge, sahibi İletişim Yayıncılık olan dergi, “Parlamenter demokrasi platformunu yayın düzeyinde oluşturma çabasını” güttü. 1987 genel seçimleri sonrasında haber ve yorumlarıyla kapitalist sisteme karşı sol adına düşünce ve alternatif üretme gayretine yöneldi. Derginin yayın hayatı 3—9 Ocak 1988 tarihli 96’ncı sayısıyla son buldu.
     <br/>
     <br/>
     2000’E DOĞRU:
     <br/>
     <br/>
     1986’da yayına başladı. Sahibi, Sistem Yayıncılık adına Mehmet Sabuncu idi. İşçi Partisi Genel Başkanı Doğu Perinçek, önce başyazar sonra da genel yayın yönetmeni oldu. Doğu ve Güneydoğu Anadolu Bölgesiyle ilgili haberleri yüzünden derginin 1991’e kadar süren ömrü kapatılma, takibat ve toplatmalarla geçti.
     <br/>
     <br/>
     Dergi yayıncılığındaki arayışlar...
     <br/>
     <br/>
     Türk dergiciliğinin kısa tarihi arayışlarla dolu. Bu arayışların temelinde yatan itici unsur hiçbir zaman, daha iyi bir dergi nasıl çıkartılır ya da en iyi habercilik için neler yapılabilir soruları olmadı. Temel unsur, medya gruplarının çıkarlarıydı. Reklam pastasından ne kadar çok pay alabiliriz ve rakip medya grubuna nasıl üstünlük sağlarız arayışıydı.
     <br/>
     <br/>
     Türkiye’de 1990 ve 2000’li yıllarda Bilgin ve Doğan’ın dergi grupları kıyasıya rekabet etti. Bu rekabet halen sürüyor. Ancak Doğan Burda Rizzoli’nin (DBR) ağırlığı diğerine nispeten daha fazla. DBR’de son yıllardaki yeniliklerin çoğuna dergi grubunun başındaki Neslihan Tokcan’ın imzasını attığı görülüyor. Tokcan’a göre, Türkiye’deki televizyon seyretme alışkanlığı dergi satışlarını negatif etkiliyordu. Ama Avrupa’da, özellikle ABD’de çok sayıda özel televizyon kanalı olmasına rağmen, haber dergilerinin yüzbinler, milyonlar satması, Tokcan’ın söz konusu kanısıyla çelişiyordu.
     <br/>
     <br/>
     Tokcan’ın icraatlarından biri, grupların çıkardığı bütün dergilerin reklamlarını tek elde toplamaktı. Umulan olmadı. Reklam gelirleri düştü. Bu defa dergi çeşidi artırıldı. Amaç, reklam pastasındaki payı büyütmekti. Bu da pek tutmadı. Çünkü reklamveren doğal bir refleks ortaya koyarak aynı grubun dört farklı kadın dergisine de ilan vermeyi düşünmüyordu. Ardından yabancı dergilerle ortaklık fikri geliştirildi. Birçok yabancı derginin Türkiye versiyonu yayınlandı. Ne yazık ki bu proje de akamete uğradı. Bir örnek; piyasaya 100 bin satma iddiasıyla çıkarılan Amica dergisi ilk sayısında kol saati promosyonu verdiği halde bu satışı elde edemedi. Yıllarca 5—6 bin sattı ve kapandı. Aynı dergi grubu Haziran 2004’te Hello isimli yabancı derginin yerli versiyonunu yayımlamaya başladı. Dergi 60 yıl önce İspanya’da Hola, 1988’den beri de İngiltere’de Hello ismiyle neşrediliyordu. Grup, okuyuculara Hello’nun dünyanın en saygın magazin dergisi olduğunu duyurdu. Neticeyi hep beraber görüp test edeceğiz.
     <br/>
     <br/>
     Türk dergicilik sektörünün sorunları...
     <br/>
     <br/>
     İstanbul Üniversitesi İletişim Fakültesi’nin yayınladığı İletim Gazetesi, Kasım 2001 sayısında Türkiye’deki dergicilik sektörünün sorunlarını akademik anlayışla masaya yatırıyor.
     <br/>
     <br/>
     Söz konusu incelemede varılan sonuçların özeti şöyle:
     <br/>
     <br/>
     “Gelişmiş ülkelerin birçoğunda dergi satışları, gazete satışlarının önünde yer alır. Ancak ülkemizde dergi çeşitleri oldukça fazla olmasına rağmen okunma oranları son derece azdır. Türk dergiciliğinin içinde bulunduğu bu olumsuz durumun birçok nedeni bulunmaktadır. Bunlardan ilki teknik açıdan eksiksiz olan bu dergilerin pahalı satılmasıdır.
     <br/>
     <br/>
     Diğeri, dergi sanayiinin Batılı ülkelere göre 30—40 yıl geride olmasıdır. Bu gerilik teknik yönden değil, kimlik—dağıtım—bilgi eksikliğindendir. Bunlardan kimlik, Türk dergiciliğinin geri kalmasının en büyük nedenleri arasındadır. Yüzde 80’inin adının yabancı olmasından dolayı, Türk okuru, kendisine yabancı duran bu alana ilgisiz kalmaktadır.
     <br/>
     <br/>
     Tüm dünyada geçerli olan abone sistemi de, Türkiye’de geliştirilememektedir. Oysa, dergiler gelirlerini ilan ve abonelerden sağlar.
     <br/>
     <br/>
     Üçüncüsü ise dergicilik alanında yetişmiş eleman yoktur ve bu noktaya hiç önem verilmemektedir. Oysa, gazetecilikte uzmanlaşma yerleşmiştir. Bu bağlamda, gazetecilik ve dergiciliğin birbirinden farklı birer etkinlik alanı olduğunu vurgulamak gerekir. Ancak günümüzde, dergicilik alanında yaşanan sorunlara yaklaşımda bilgi yerine daha değişik bir çözüme gidilmektedir. Örneğin; ünlü birinin adından ya da başarı kazanmış bir derginin markasından yararlanarak dergi çıkarmak... Bunlara en iyi örnekler; Hülya, Gülbence, Atlas, Atlas Tatil’dir.
     <br/>
     <br/>
     Bu örnekler kimlik sorununa çözüm bulmakta başarılı olunmuş gibi görünse de, unutulmaması gereken en büyük sorun bilgi sorunudur. Yani, dergilerin bir kimliğe kavuşturulmasının yanı sıra bir de uzman kadro tarafından çıkarılması gerekmektedir. Dergicilik alanında da bilgi çok az kimsede bulunmaktadır.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11974), [web.archive.org (arşiv bağlantısı)](http://web.archive.org/web/20051105160229/http://aksiyon.com.tr:80/detay.php?id=11974)
