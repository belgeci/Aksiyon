# Polis muhabirlerine ‘özel harekat’

*Emin Akdağ 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha evvel benzeri görülmemiş uygulamalara şahit olunuyor ülkede. Gazetecilerin emniyet müdürlüklerine girmesi yasak. İstanbul Emniyet Müdürlüğü’nde basın mensuplarından boşalan odaya 15 Özel Harekat polisi konuşlandırıldı.
  </font>
 </div>
 <div id="newsText">
  <font class="detail-text">
   <p>
    Türkiye Gazeteciler Federasyonu’na (TGF) bağlı 76 meslek örgütünün üyeleri kalem bırakma eylemi yaptı. İzmir Emniyet Müdürlüğü önündeki eyleme iştirak eden TGF Başkanı Atilla Serter kararlı ve sertti: “Sansüre asla boyun eğmeyeceğiz. Demokrasilerde, ‘Sen buraya giremezsin, sen bu konuyu yazamazsın’ gibi dayatmalar yoktur. Bu sansürdür. Türk basını 12 Eylül darbesi döneminde bile böylesi bir uygulamaya, böyle bir dayatmaya maruz bırakılmamıştır.” İstanbul’daysa yıllarca çalıştıkları -adeta evleriymişçesine benimsedikleri- odadan özel eşyalarını almak isteyen gazetecilerin üzerleri arandı. İstanbul Barosu ve Türkiye Gazeteciler Cemiyeti (TGC) konuyu yargıya intikal ettirdi. TGC Başkanı Turgay Olcayta da Sertel gibi düşünmekteydi ama yasağın sonlandırılması noktasında pek ümitli değildi: “İstanbul 4’üncü İdare Mahkemesi’ne dava açtık. Yasağın, halkın doğruları öğrenme hakkına tecavüz olduğunu belirttik. Bunun bir sansür olduğunu söyledik. Ancak görünen o ki, bu konuda bir şeyler yapılabilecek gibi görünmüyor. Tam tersine daha da ağır müeyyideler geliyor.” Haber kovaladıkları binalarda bu defa kendileri içerik haline gelen gazetecilerden Vatan muhabiri Mehmet Ali Demir, “Bu binalara giremememiz demek, elimizdeki bilginin ham haliyle servis edilmesi demektir ki bu halkın çok temiz bilgiye ulaşamayacağı anlamına gelir.” diye konuşurken, Fox TV muhabiri Lokman Dağ ise şunları söylüyor: “Tek temennimiz bu odaların bir an önce açılması. Kapatılması emniyetle basın arasında büyük bir duvar örüyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37453-polis-muhabirlerine-ozel-harekat.html), [web.archive.org (arşiv bağlantısı)](http://web.archive.org/web/20140107125829/http://www.aksiyon.com.tr:80/aksiyon/haber-37453-polis-muhabirlerine-ozel-harekat.html)
