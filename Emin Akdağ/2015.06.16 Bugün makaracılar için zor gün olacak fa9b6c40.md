# Bugün makaracılar için zor gün olacak

*Emin Akdağ 2015.06.16*

<div class="pNewsDetailMainContent ctx_content" itemprop="articleBody">
 <p>
  7 Haziran günü yaşlı bir adam, sosyolog kimliğiyle de öne çıkan gazeteci-yazar Ali Bulaç’a, “Bayrampaşa’da sandığa gittim. Oyunu kullanan iki yaşlı adamdan biri diğerine şöyle diyordu: ‘-Bugün makaracılar için zor gün olacak!’ Bakara-makara gayretullaha dokunmuştu, müeyyidesiz kaldı.” demiş. “Uzun süredir içine düştüğü 10 vahim hatasını” sıraladığı AK Parti’ye seçmenin sarı kart gösterdiğini belirten Bulaç (8 Haziran, Zaman), 11 Haziran’daki yazısındaysa, “Bundan önce bu köşede, ‘Dört inanmış adam’ başlıklı bir yazı yazmış, R. Tayyip Erdoğan, Abdullah Gül, Numan Kurtulmuş ve Bülent Arınç’a atıfta bulunmuştum. Ümidim azalıyor ama yine de bu partiyi köklü bir ıslah, ihya ve tecdit ameliyesine tabi tutmak mümkün. Yapılması gereken iki şey var: Biri şeytanları fark edip ‘Euzu’ ile kovmak, diğeri sorumlu bir mü’min hassasiyetiyle muhasebe-i nefste bulunmak.” diyor. Bir liderin üç yöntemle yanıltıldığını söylüyor: “Bir: Lidere her ne yaparsa ‘doğru ve hikmetli’ yaptığını telkin etmek. İki: Performansı ve potansiyeli üstünde onu birtakım rollere ve işlere teşvik etmek. Üç: Onu sürekli korkutmak, asli dostlarını dahi düşman ve hain olarak göstermek. Takip ettiği güzergahı üzüntüyle izlediğim Erdoğan maalesef böylesi bir zihnî kumpas içinde bir bilinmeyene doğru sürüklenmektedir.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/bugun-makaracilar-icin-zor-gun-olacak_551262), [web.archive.org (arşiv bağlantısı)](http://web.archive.org/web/20151223185818/http://www.aksiyon.com.tr/karakutu/bugun-makaracilar-icin-zor-gun-olacak_551262)
