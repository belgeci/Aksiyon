# Şarkı söylemekle adam olunmaz

*Emin Akdağ 2005.06.06*

<div bgcolor="#FFFEF6">
 <font>
  <img border="0" height="1" src="/web/20060113115135im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113115135im_/http://www.aksiyon.com.tr/resim/548/26.jpg" vspace="5"/>
  </p>
 </font>
 <font class="content">
  Sanatçının üst seviyede sosyal sorumluluğu olduğunu söyleyen Kayahan, “Kime sanatçı diyeceğiz bilmiyorum; ama adam kendini sanatçı hissediyorsa vebali var. Bir kürsüdesiniz. İnsanlar o kürsüyü ciddiye alıyor. Üstelik, her an dinlenebilen bir aygıtı kullanıyorsun. Arabasında, radyosunda, televizyonunda hep karşılaşıyor.” diyor.
 </font>
 <p>
  <font class="content">
   Son albümü ‘Kelebeğin Şansı’ yaklaşık 200 bin tirajla piyasaya sunuldu; ancak beklenen satış gerçekleşmedi. Bunun üzerine korsan kasetle mücadele etmeye karar verdi. Kaset satışından gelecek 150 bin YTL’lik kazancının 50 bin YTL’sini bandrollü kaset alan dinleyicisine vermeyi planladı. Ancak altın, para ve tahvil dağıtmak kanunen imkansız olduğundan aynı değerde bir otomobili çekilişle hediye etme fikrini geliştirdi. Çekiliş için Kültür Bakanlığı, Milli Piyango, cep telefonu operatörü, TRT ve diğer ilgili kurumlarla görüşmeleri bizzat yaptı. 7 Haziran Salı günü Rumeli Hisarı’ndaki TRT 2’den canlı yayınlanacak konserinde otomobil sahibini bulacak. Ayrıca 50 kişi paket halinde imzalı kaset ve CD kazanacak. Bir kişi de yazlığında bir hafta tatil yapacak. Kayahan, son 8 yıldır Balıkesir’in Gömeç ilçesindeki ‘Gönül Köşkü’ isimli yazlığında ikâmet ediyor. Aksiyon’u evinde kabul eden sanatçıyla müziğin yanı sıra siyasî, sosyal, kültürel ve ekonomik birçok konuyu konuştuk.
   <br>
    <br>
     -Beste ve güftelerinizle topluma vermek istediğiniz mesaj nedir?
     <br/>
     <br/>
     Yok edilmeye çalışılan ahlâk. Hızla kirleniyor bir şeyler. Bu kadar tozun toprağın arasında beyazı korumak çok zor. Allah’ın kitabına ve Türkiye Cumhuriyeti’nin Anayasası’na aykırı hiçbir şey yapmadım. Bunlar rehberim oldu. Didaktik olarak nasihat verici değil; ama şarkıların içinde insan olmayı, yiğit olmayı ve inançlı olmayı gizli olarak verdim insanlara.
     <br/>
     <br/>
     -Mesela?
     <br/>
     <br/>
     Son plaktan bir örnek verelim. Küçük kızım Aslı Gönül hastalandığında yazdığım şarkı. Klibinde bana aşkım babam diyor, ben de aşkım kızım diyorum. Bu çok gizli ve hedefine varmış bir mesajdı. Orada, ‘böyle bir çocuğunuz olsun, bu zevki yaşayın; yani evlenin bir yuvanız olsun’ diyorum aslında. Bu pek çok kişiyi derinden etkiledi. Arkasından eşimle üçüncü klipte oynadık. ‘Seninle her şeye varım ben’ şarkısını zaten birlikte söylüyoruz. Bununla da demek istedik ki, ‘seninle her şeye varım’ diyen insanlarla beraber olun. Onlarla Allah’ın size bahşettiği hayatı sürdürün. ‘Seninle her şeye varım ben’ aile birliğini çok güzel anlatıyor.
     <br/>
     <br/>
     -Peki, size göre sanatçı nerede durmalı, sosyal sorumluluğun getirdiği neler var onlara?
     <br/>
     <br/>
     Kime sanatçı diyeceğiz bilmiyorum; ama adam kendini sanatçı hissediyorsa vebali var. Bir kürsüdesiniz. İnsanlar o kürsüyü ciddiye alıyor. Üstelik her yana taşınabilen, her an dinlenebilen bir aygıtı kullanıyorsun. Arabasında, radyosunda, televizyonunda hep karşılaşıyor seninle. Hep söylüyorum, şarkı söyleyerek adam olunmaz. İnsan olmanın kendine ait, bulunduğu yeri hazmetmekle başlayan önemli vecibeleri var. Nereye, nasıl gelmişsin? Bazen çok meşhur, milyonların sevgilisi olabilirsin, ki milyonların sevdiği sigara da var. Yani ziyanda da olabilirsin. Ziyanda olmamak, sözüne, duruşuna dikkat etmek gerekiyor. Aksi takdirde bazılarının sanatçısı olursun, bazılarının olmazsın. Tahmin ediyorum, yelpazesi geniş sanatçılardan biriyim. Çünkü ortalama bir şey söylüyorum. Yolu sevgiden geçen herkesle bir gün bir yerde buluşuruz lafını Türkiye benimsedi. Sevgisizim diyebilecek bir mahlukat tanımıyorum. Herkes sevgiye evet diyecektir.
     <br/>
     <br/>
     -Az önce sanatçının bir kürsüde olduğundan bahsettiniz. Bu kürsü sanatçılara aydın sorumluluğu da getiriyor bir ölçüde. Türkiye’nin en temel problemleri ve çözüm yolları nedir size göre?
     <br/>
     <br/>
     Çok eskiden beri söylüyorum. Şimdilerde hani dalga geçiyorlar ‘eğitim şart’ diye. Eğitim ve öğretim çok önemli. Öğretmenlere çok şey düşüyor. Arabamıza dikkat ettiğimiz kadar çocuklarımızın eğitim ve öğretimine dikkat etmiyoruz. Öğretmenlerimiz eskiden de para kazanamıyordu ama şimdi saygınlıklarını da kaybettiriyoruz. Çocuk, anne ve baba ocağında yetişir, öğretmenlere teslim edilir. Özellikle ilköğretimdeki öğretmenlere düşen çok önemli görevler var.
     <br/>
     <br/>
     -Peki eğitimdeki tıkanmanın sebepleri neler?
     <br/>
     <br/>
     Önce öğretmenler kurdukları derneklerle kendi aralarında bölündüler. Bir dönem bu memlekette ve dünyada sağ, sol ve orta gibi şeyler vardı. Şimdi artık hepsi de aynı yere hizmet ettikleri için böyle bir düşünce de kalmadı. Yani doktrinler bile birbirine yaklaştı zaten. Çünkü mecbur kaldılar. Öğretmenlerin o arada birbirlerinden ayrılmış olmaları, birbirlerinden ayrı fikirlerde ve birbirlerini sevmeyen, birbirine tahammülü olmayan nesiller yetişmesine yol açtı. Şimdi bu nesiller büyüdü. Ortalık sıcak savaşlara döndü.
     <br/>
     <br/>
     -Bunun bertaraf edilmesi neye bağlı?
     <br/>
     <br/>
     Ben her şeyin affedici ve hoşgörülü sevgi yolundan geçtiği takdirde dayanılır bir hayat getireceğine inanıyorum. Bu anne ve babada başlıyor sonra okulda devam ediyor. Bunları bir devlet politikası haline getirmek gerekir. Zorla yapılamaz. Bir bahçe düşünün. Yaprakların bir kısmına haşerat geldiyse yolarsın ya da ilaç dökersin. Ama toplumdaki geçişi sağlamak suyun temizliğini sağlamak gibidir. Gitgide, azar azar temizlenecektir. Birdenbire temizlenemez. Zannediyorum ki o kuru, katı, o birbirine tahammülü olmayan hayatı biraz geçtik.
     <br/>
     <br/>
     -O zaman niye savaşıyor insanlar?
     <br/>
     <br/>
     Nasıl yaşayacağız, nasıl geçineceğiz, yani yarın endişesidir savaşların sebebi. Yarına güveni olmayan insanlar savaşır. Şimdi savaşmakla meşgul bir dünyada yaşıyoruz. Yaşamaya prim verilmiyor. Unutulmuş ahlâkî değerler, gerçi Avrupa kadar unutmuş değiliz, bir Allah’a inanan insanların okuduklarında çok kolay bulabilecekleri açık seçik satırlar halinde duruyor. Bunları gördükleri zaman her şeyi değiştirebilirler. Ticaretin bile ahlâkî yapılmasının yolları var her yerde. Herkesin yanına bir jandarma koyamazsınız, ama herkesin vicdanında bir jandarma olursa dünya düzgün olur diye düşünüyorum. Bu da tabii uzun bir yol. Türkiye geniş ve köklü kültürüyle bunu çözecek.
     <br/>
     <br/>
     -Hiç meclis kürsülerine çıkmayı düşündünüz mü?
     <br/>
     <br/>
     Düşünmedim, bana göre bir iş değil. Sinirli ve agresif bir yapım var. Daha erdemli olamadım! Erdemli olursam siyaset yapabilirim. Pek çok şeyi hoşgörüyle karşılamak lazım. Gerçek siyasetin aslı budur. Zaman içinde milletvekillikleri, kültür ve turizm bakanlığı bana çok teklif edildi. Yaptığım işi çok seviyorum. Oradaki arkadaşlarıma da saygı duyuyorum ama buradan daha çok iş yapabileceğime inanıyorum.
     <br/>
     <br/>
     -Son seçimlerde sandıktan çok farklı sonuçlar çıkıyor. Bir seçimde yüzde 25 alan parti diğerinde yüzde 2 alabiliyor... Neden?
     <br/>
     <br/>
     Bunu düşünen çok rahat bulabilir. İnsanlar kim bana ne verecek peşinde. Biz ne vereceğiz peşinde olsalardı bir fikre hizmet ederlerdi. Türkiye’de yerine getirilemeyecek vaatleri dinlemelerine ve getirilemediğini görmelerine rağmen hâlâ bunlara inanmak isteyen bir kitle var. Oltanın ucuna kim yem takarsa ona doğru gidiyor. Oyların yön değişimi bu yüzen gezen takımı yüzünden. Şu anda yüzde 20’den fazlalar.
     <br/>
     <br/>
     -Avrupa Birliği’ni tek rota görenler de var, sakıncalı bulanlar da...
     <br/>
     <br/>
     AB olmayacak. Her şey aşılabilir. Ama herkes biliyor ki din konusu aşılamaz. Kuran-ı Kerim İsa’yı kabul eder; İncil, Peygamberimizi kabul etmez. Bu işte anlaşmak mümkün değil. Yani insanlar kitaplarından vazgeçemezler.
     <br/>
     <br/>
     -Bu neyi doğuracak?
     <br/>
     <br/>
     Evli evine köylü köyüne öyle bir şey olacak. İmtiyazlı ortaklık deniyor. Zaten onların özel statülü ortağıyız. İşte Gümrük Birliği onların lehine çalışıyor. Kimseye düşman değilim, kimseye önyargım yok. Ama aptal değilim. Görebiliyorum.
     <br/>
     <br/>
     -Ümitsiz bir aşk mı bu?
     <br/>
     <br/>
     Evet ümitsiz aşk. Vatikan çok net olmaz dedi. Vatikan o âlemin en büyüğüdür ve yukarısıdır. Ticaret yaparsınız. Teknoloji alıp satarsınız. Birlikte menfaatleri paylaşmak belki olabilir ama inançları paylaşma ihtimali yok.
     <br/>
     <br/>
     -Din konusunun AB ile Türkiye arasında temel bir problem olduğunu söylüyorsunuz. Aynı konu Türkiye’de de tartışılıyor...
     <br/>
     <br/>
     Din problem olmaz bir defa.
     <br/>
     <br/>
     -O zaman din odaklı tartışmaların sebebi nedir?
     <br/>
     <br/>
     Dinden problem çıkmaz. Din temelli tartışmaların nedeni politikadır. Politika bunu kendine alet etmeye çalıştığı sürece böyle olacaktır. Halbuki insanın inancı Cenab-ı Allah’la onun arasındadır. Kimseyi de ilgilendirmez. Ama bunu alıp da etinden, sütünden, tüyünden faydalanmaya kalkanlar işi rezil ediyor. İnsan dünyaya gelip gider. Bu arada ihtirasına yenilmezse, iradesi nefsine galebe çalarsa güzel olur. Olmazsa olmuyor işte, mesele burada.
     <br/>
     <br/>
     -Laiklik tartışmaları, Türkiye AB arasındaki din probleminden daha önemli belki de!
     <br/>
     <br/>
     Çok daha önemli. Doğru bir toplum, inançlı bir toplumdan geçer.
     <br/>
     <br/>
     -Türkiye’de ciddi boyutlarda irtica tehlikesi var mı, varsa nasıl önlenebilir?
     <br/>
     <br/>
     Hayır yok. Ciddi bir şekilde irtica diye bir tehdit esas lügat anlamına bakarsanız yok. İnananlar var, inanmayanlar yok değil. Bence Türkiye bugün ayakları üzerinde her şeye rağmen durabiliyorsa; her şeyin Allah’tan geldiğine inanan, şükreden, sabreden insanların sırtında olduğu içindir. Şükreden, sabreden ve her şey Allah’tandır deyip dünyanın yalan olduğunu kabul eden insanların. O yük onların sırtında. Ordumuz, politikacımız, halkımız öyle bir yaşam içinde asla birbirinden ayrı olmadıklarını biliyorlar. Bilmezlikleri yok. Problem evde değil, komşulardan geliyor. Osmanlı dahil, bütün Türk boyları dahil hep böyledir.
     <br/>
     <br/>
     -Şu anda Türk toplumunda aile konusunda bir çözülme var mı?
     <br/>
     <br/>
     Var. Bunun bir kısmını da şarkılarda ben söylüyorum. İnsanlara kolay hale getirsen bir şeyi hemen yapar. İnsanoğlu kolaya yatkındır. Ressam, heykeltıraş, müzisyen, politikacı vs. söylemi olan herkes topluma aile kurumunun önemini anlatırsa aile yapısı düzelir. Her şey tamamen düşünmeye yönelik büyüyebilir. Düşünmeyen insanlardır çoğunlukla ayrılanlar. Biraz düşünseler ayrılmazlar. Düşünmemek en kolay iştir çünkü.
     <br/>
     <br/>
     -Küçük kızınızın nasıl bir evlat olması için uğraşıyorsunuz?
     <br/>
     <br/>
     Aynı Beste’ye verdiğimiz emeği veriyoruz. Tahtını yaparsın ama bahtını yapamazsın. Allah iyilerle karşılaştırsın diye dua ediyorum. İnşaallah bir yerde başka bir ailede doğru bir erkek çocuğu yetiştiriliyordur. Onlar karşılaşırlar sonra onlardan doğru bir erkek ya da kız doğar.
     <br/>
     <br/>
     17 YAŞINDA İHANETİ GÖRDÜM
     <br/>
     <br/>
     29 Mart 1949’da dünyaya gelen Kayahan’ın çocukluk yılları Anadolu’nun değişik yörelerinde geçer. Aslen Kırıkkale Keskin’liler. İki kızından küçüğü ağustosta beş yaşını dolduracak. İpek Hanım’la evliğinden olan Aslı Gönül’ü de önceki evliğinden büyük kızı Beste gibi özenle yetiştirmeye gayret ettiğini söylüyor. Galatasaray taraftarı Kayahan’ın Gönül Köşkü’nde üç bayrak direği var. Ortada Türk bayrağı, solda ise Cimbom bayrağı sürekli asılı. Üçüncü direğe o yıl şampiyon olan takımın bayrağı asılıyor. Fenerbahçe bayrağı biz oradayken asıldı.
     <br/>
     <br/>
     Kayahan’ı Kayahan yapan faktörün sabır olduğunu söyleyen sanatçı, gitarla buluşmasını şöyle anlatıyor: “11 yaşında Kayseri Ahmet Paşa ilkokulundan mezun olurken, bağlama çalıyordum. Bir gün bir yere gittim. 14 yaşlarındayım. Orada gitar çalan insanları gördüm. Bu kişiler arasında karşı cinsten olanlar da vardı. Onlara kendimi sevdirmek için bu gitardan elde etmeliyim diye düşündüm. Sonra batı kültürünün bizlere farkında olmadan dayattığı şarkıları söylemeye başladım. O zamanın ünlü gruplarının şarkılarını söyleyip çaldım. Sonra bir şeyi sezdim. Farkında olmadan bir ihanetin içindeydim. Artık iş işten geçmişti, gitarı kullanıyordum. Bari kendi makamlarımda kendi sözlerimi söyleyeyim dedim. İşte ilk plağımı 17 yaşında yaptım. Kendi sözlerimi ve kendi müziklerimi gitarla çalmaya çalıştım. Bu bir sentezdi. Bugün bir şarkıyı yazarken farkında olmadan sanki Türkiye’nin merkezinden geçen sözleri söylüyorum.”
     <br/>
     <br/>
     –Şarkılarınızda hüznün baskın olduğunu görüyoruz...
     <br/>
     <br/>
     Çünkü işin gerçeği hüzünlenecek çok, sevinecek az şey var. Herhalde ABD’de yaşıyor olsaydım, bu kadar hüzün olmazdı. Ayna gibidir sanatçı adayı insan. Bazıları hüznü sevdiğimizi söyler. Bu doğru değil. Şarkılarımız hüzünlü yaşadığımız için hüzünlüdür. İklimlere göre değişen müzikler var. Karadeniz’de hüzün az, ritim yüksektir. En hüzünlü şarkılar doğudadır. Orada uzun havalar, mayalar vardır. Özellikle türküler bestelenmez, yakılır. İç Anadolu’da da biraz böyledir. Ama sahil kesimlerinde rahata paralel neşelidir şarkılar.
     <br/>
     <br/>
     –Besteleriniz nasıl doğuyor?
     <br/>
     <br/>
     Acıkmak gibi bir süresi var. Yazıyorsun, yazıyorsun sonra karşısına geçip bakıyorsun. Tembellik de ettiğim söylenemez çünkü karşısına geçip baktığımda ürün olarak piyasaya çıkmış oluyor. Benim dört beş ayımı alıyor.
     <br/>
     <br/>
     –Hiç bu parça tutar deyip de yanıldığınız oldu mu?
     <br/>
     <br/>
     Şimdiye kadar çok şükür böyle bir şey yaşamadım. Dinlediğimde hoşuma gidiyorsa insanların da hoşuna gidiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21901&yorum=4806), [web.archive.org (arşiv bağlantısı)](http://web.archive.org/web/20060113115135/http://www.aksiyon.com.tr:80/detay.php?id=21901&yorum=4806)
