# Seyit Onbaşı, Çağlar’ı aşan bir kahraman!

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Emekli Deniz Albay M. Haluk Çağlar’a teşekkür etmek de gerekebilir, ileriki haftalarda. Zira açtığı tartışmayla Seyit Onbaşı ve Çanakkale destanını yeniden yeşertti gönüllerde.
  </font>
 </div>
 <div id="newsText">
  <font class="detail-text">
   <p>
    Fransız zırhlısı Ocean’ın kahraman onbaşı Seyit’in kaldırıp topun ağzına verdiği 276 kiloluk mermiyle batırılmadığını öne sürüyor albay emeklisi Çağlar. Gelibolu Tarihi Milli Parkı Müdürlüğü’nce alan kılavuzu için düzenlenen seminerde dile getiriyor bunları. Tarihi hadisenin rehberlere dağıtılan tanıtım kitaplarından çıkarılacağı bilgisiyle ülke kamuoyuna mal oluyor sözleri. Hatta kahramanın köylüleri albaya dava açmayı gündemlerine alıyor. TBMM Dilekçe Komisyonu Başkanı ve AK Parti Çanakkale Milletvekili Mehmet Daniş de katılıyor tartışmaya: “Biz Çanakkale’yi gazilerimizden öğrendik. Seyit Onbaşı sadece Çanakkale’de değil, sınırları aşan bir kahramandır.” Onbaşı’nın 1936 yılında Cumhuriyet Gazetesi’ne verdiği bir röportaj da ortaya çıkıyor bu arada. Israrlar üzerine bir bir anlatıyor o gün yaşananları. Atatürk ve Çanakkale Savaşlarını Araştırma Merkezi Müdürü Yrd. Doç. Dr. Mithat Atabay, Ocean zırhlısının Seyit Onbaşı ve arkadaşlarınca atılan topla hasar gördüğünü, ardından mayına çarparak sulara gömüldüğünü belirtiyor. O savaşın başka kahramanları bulunduğunu da ekliyor. Çağlar, günler sonra yanlış anlaşıldığını söylüyor: “Seyit Onbaşı’nın yaptığı, o mermiyi kaldırması bizim için de bir kahramanlıktır.” Teknik bir değerlendirmeymiş onunki. Mesafeyle menzilin uyuşmadığını vurgulamış.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34448), [web.archive.org (arşiv bağlantısı)](http://web.archive.org/web/20130118101826/http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34448)
