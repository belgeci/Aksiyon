# Polis Meslek Yüksekokulu'nda mülakat şoku

*Emin Akdağ 2015.07.07*

<div class="pNewsDetailMainContent" itemprop="articleBody">
 <p>
  426 öğrenci, Aksaray Polis Meslek Yüksekokulu’ndaki eğitimlerini başarıyla bitirmişlerdi ve atama bekliyorlardı. Fakat sadece 40’ına bu hak tanındı. 386’sı burada ilk defa uygulanan üçer dakikalık mülakatlarla elendi. Üstelik soruları doğru cevaplamışlardı. Mezuniyete bir hafta kala birden gündeme getirilmişti sözlü sınav. Veliler çok üzgün ve şaşkın. Dertlerini anlatacak merci bulamıyorlar. Maddi durumu elvermediğinden oğlu okusun diye kredi çeken bir veli, “Şimdi biz ne yaparız? Bize yazık değil mi? Oğlumun kaybolan yıllarına yazık değil mi?” diye konuşuyor. Başka bir veliyse, “Oğlum her dersinde çok başarılı bir öğrenciydi. Bize bu zulmü neden yapıyorlar? Suçumuz ne?” diye soruyor. Mülakattan bir sual: “Dershaneye gittin mi, dershaneye gitmeden nasıl başarılı oldun?”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/polis-meslek-yuksekokulunda-mulakat-soku_551508), [web.archive.org (arşiv bağlantısı)](http://web.archive.org/web/20150729000315/http://www.aksiyon.com.tr/karakutu/polis-meslek-yuksekokulunda-mulakat-soku_551508)
