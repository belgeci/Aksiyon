# Yargı tanımaz hukukçular hız kesmiyor

*Emin Akdağ 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Danıştay 8’inci Dairesi’nin; avukatların başörtülü halde duruşmalara, savcılıklara ve icra birimlerine serbestçe girebilmeleri önündeki engeli kaldıran kararı, kimi hakimlerce hiçe sayılmaya devam ediliyor.
  </font>
 </div>
 <div id="newsText">
  <font class="detail-text">
   <p>
    Türkiye Barolar Birliği’nce yapılan (TBB) itirazın, İdari Dava Daireleri Kurulu’nca reddine rağmen… İtirazcı TBB bile, 71 vilayetteki baro yönetimlerine gönderdiği yazıyla ‘hukuka uyun’ çağrısında bulunmuşken… Danıştay Başkanı Hüseyin Karakullukçu’nun da, “Yargı kararlarının önünde kimse duramaz. Yargı kararları hepimizi bağlar. Karar hukuka uygun ve yerindedir. Bunların değişmesi söz konusu olamaz. Bunun gereklerine hepimiz uymak zorundayız.” sözleri ortadayken… İstanbul Anadolu 1’inci Asliye Hukuk Hakimi Naciye Füsun Çağlar’a göre uyması gereken böyle bir irade yok. Avukat Kurbet Alim başörtüsüyle mahkeme salonuna girdiğinde düzenlettirdiği tutanağa “Davacı vekiline, duruşmaya türbanla girilmemesi hususunda ihtarat yapıldı” diye yazdırıyor. 8’inci Daire’nin hükmü hatırlatıldığındaysa, şu ifadeleri kaydettiriyor: “Türkiye Cumhuriyeti Anayasası’nın 90’ıncı maddesi gereğince iç hukuk ile milletler hukuku arasında bir çelişki olduğu takdirde milletler arası hukukun uygulanması gerekeceğinden ve her ne kadar Danıştay tarafından bu yönde karar verilmiş ise de Avrupa İnsan Hakları Mahkemesi’nin (AİHM) istikrar kazanmış 2005 tarihli içtihatları uyarınca duruşmaya türbanlı girilemeyeceğinden yargılamanın durdurulmasına…” Durumun davacıya bildirilmesini de istiyor bayan Hakim. Bir ay sonraki celsede kendisine başka vekil bulmasını salık veriyor ayrıca. Oysaki AİHM, benzeri olaylarda iç hukuka bakılmasından yana. Atıfları da bu yönde. İhtilaf boyutunu aşan kriz, mağdur avukatların şikayetleriyle Hakimler ve Savcılar Yüksek Kurulu’na (HSYK) taşınıyor. Bakalım ‘militan hukuk’ anlayışı daha ne kadar sürecek?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35344-11-yargi-tanimaz-hukukcular--hiz-kesmiyor.html), [web.archive.org (arşiv bağlantısı)](http://web.archive.org/web/20130601202318/http://aksiyon.com.tr/aksiyon/haber-35344-11-yargi-tanimaz-hukukcular--hiz-kesmiyor.html)
