# Gezici ve Metropoll'e göre AKP düşüşte

*Emin Akdağ 2015.03.24*

<div class="pNewsDetailMainContent" itemprop="articleBody">
 <p>
  Gezici ile Metropoll araştırma şirketlerinin son anket çalışmalarına göre AKP oyları düşüşte. Gezici, 7-8 Mart’ta 4 bin 860 kişiyle yüz yüze görüşüyor. ‘Bugün seçim olsa’ yüzdeler şöyle: AKP, 39,3; CHP, 29,6; MHP, 17,7; HDP, 11,4; diğer, 2. Metropoll ise 7-12 Mart’ta 2 bin 580 kişiye sorularını yöneltiyor. Kararsızlar dağıtıldığında AKP’nin oyu yüzde 41,8. Bir ay öncesindeki oran 43,1 imiş. Dağıtılmadığındaki yüzdelerse sırasıyla 36 ve 35. 1 puanlık gerileme söz konusu. AKP’nin aksine MHP’deki 16’dan 18’e yükseliş gözleniyor. Şu bilgi hayli kritik: BBP’yle işbirliğine gidilirse sayı 21,5’lere tırmanıyor. Gezici’nin araştırmasına katılanların yüzde 67’si medyaya baskı uygulandığı görüşünde. AKP seçmeninin yüzde 30’u da aynı fikirde. O anketten başka bir sual: Hükümet ve Cumhurbaşkanı yargıya müdahale ediyor mu? Yüzde 70,4’ün cevabı ‘evet’. Yüzde 77,1’i başkanlık sistemini desteklemiyor. AKP tabanındakilerin yüzde 64’ü de başkanlığa karşı. AKP’nin hata yaptığına inanılan konularda, yüzde 59,3’le ‘geçim sıkıntısı oluşturma’ ilk sırada. İşsizliği çözememesi yüzde 48,6’yla ikinci. Çözüm sürecini yönetememek yüzde 40,5’le üçüncü ve saray inşası yüzde 34,4’le dördüncü. Yolsuzluk mu yüzde 28,7’yle beşinci.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/gezici-ve-metropolle-gore-akp-dususte_550238), [web.archive.org (arşiv bağlantısı)](http://web.archive.org/web/20150731091701/http://www.aksiyon.com.tr/karakutu/gezici-ve-metropolle-gore-akp-dususte_550238)
