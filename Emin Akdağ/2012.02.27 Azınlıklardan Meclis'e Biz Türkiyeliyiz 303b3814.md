# Azınlıklardan Meclis’e: Biz Türkiyeliyiz

*Emin Akdağ 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fener Rum Patriği Bartholomeos, 1,5 saatlik tarihî buluşmayı değerlendirdiği gazetecilere “Azınlıklara Cumhuriyet döneminde ilk defa böyle bir resmî davet oluyor.” derken gayet memnundu. “Yeni anayasanın hepimizin anayasası olmasını istiyoruz.
  </font>
 </div>
 <div id="newsText">
  <font class="detail-text">
   <p>
    İkinci sınıf vatandaş olmak istemiyoruz. Maalesef bugüne kadar azınlıklara karşı haksızlıklar oldu. Bütün bunlar yavaş yavaş düzeltiliyor ve yeni bir Türkiye doğuyor.” diyordu. Ayrımcılık değil, eşitlik beklediklerini söylüyordu ayrıca: “Doğma büyüme buralıyız, vergilerimizi ödüyoruz, askerlik yapıyoruz, oy kullanıyoruz.” Eşitliğin her alanda uygulanmasını talep ettiklerini söylüyordu Patrik: “Ruhban okulunun tekrar açılmasını, din ve vicdan hürriyeti, ibaret özgürlüğü ve eğitim alanında devletin katkılarını istedik.” Anayasa Uzlaşma Komisyonu, Süryaniler adına Mor Gabriel Manastırı Başkanı Kuryakos Ergün’ü de davet etmişti. 40 dakikalık görüşme sonrası, “6 bin yılı aşkın zamandır bu ülkede yaşıyoruz. Misafir değiliz bu ülkede. Dünyadaki tüm Süryaniler adına buradayız.” diye konuşuyordu Ergün. “Süryanilerin devlet makamlarında, bürokraside görev alabilmelerini dile getirdik.” bilgisini ne veriyordu. Her ikisinin komisyona sunduğu raporda, “Devlet, vatandaşların bir bölümünün dil, ırk, renk, cinsiyet siyasi düşünce, din ve benzeri sebeplerden ötürü nefret söylemlerine maruz kalmalarını engelleyecek her türlü eğitici, idari ve cezai idari koruma önlemlerini almakla yükümlüdür.” deniyor. Vatandaşlığı düzenleyen Anayasa’nın 66’ncı maddesi için de şunu öneriyorlar: “Türk devletine vatandaşlık bağı ile bağlı olan herkes din, mezhep, dil ve etnik köken gözetilmeksizin Türk’tür. Türklük bütün vatandaşların beraberce varlığının ve dayanışmasının iradesidir.” Bunları okuyunca, anayasal haklar mevzuunda keşke İslami vakıflar da görüşlerini belirtse dediğinizi duyar gibiyiz!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31917), [web.archive.org (arşiv bağlantısı)](http://web.archive.org/web/20120419011631/http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31917)
