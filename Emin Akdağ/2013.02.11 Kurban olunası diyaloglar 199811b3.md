# Kurban olunası diyaloglar

*Emin Akdağ 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aslında normalde vuku bulması gereken ama yeni yeni gördüğümüz enstantanelere yıllarca hasret kalışın sebebiydi, Güneydoğu bölgesindeki terör belası. PKK, büyük bir boşluktan istifade etmişti.
  </font>
 </div>
 <div id="newsText">
  <font class="detail-text">
   <p>
    Bölge halkı Kürtler ile devletin güvenlik güçleri arasına kanallar kazılmış, mevcut köprüler havaya uçurulmuş, yenisini inşaya girişenlerin gözü korkutulmuştu. Onlarca yıldır hem fiziki, hem milli, hem de ruhi çatışma ortamı vardı. Köyler boşalıyor ve boşaltılıyordu! Birilerince herkes potansiyel ‘yardım ve yatakçıydı’ teröre. Kanlı örgütün gayet lehineydi atmosfer. Hakkari Yüksekova 3’üncü Piyade Tümeni 7’nci Hudut Alayı Komutanı Albay Cemalettin Doğan’ın 81 yaşındaki kanaat önderi Latifan Katırcı’ya ev ziyaretiyle heyecanlanmamızın sebebi bu işte. Dağlıca’da oturuyor Katırcı. 30 yıl imamlık yapmış orada. Sözü dinlenen ve saygı gösterilen bir şahsiyet. Albayın, beraberindekilerle botları çıkarıp eve girerken Kürtçe ‘çawani başi’ sözleriyle hal ve hatır sorması, kelimenin tam manasıyla ‘mest ediyor’ Katırcı’yı. Karşılığında “Ben sana kurban olayım.” ifadeleri dökülüyor dudaklarından. Bölge vilayetlerinde onun gibi belki de yüzlerce kanaat önderi var. Onlar adeta toplumun barometresi. Yeri geldiğinde de kompresörü. Havayı ölçmenin ve ayarlamanın birincil unsurları. Katırcı’nın şu cümlelerinde ayan denklemin çözümü: “Biz Müslüman’ız. Bakıyorum ordu ne ordusu, Müslüman.” Şunlar da problemi bitiriyor: “Babam, atalarımız, bu bayrağın altında yaşıyorlardı…. Allah bu devlete yan bakana, benim canım dahi olsa, Allah cennet yüzü göstermesin.” Eskiden Oremar imiş, Dağlıca’nın adı. Bir zamanlar 350 hanelermiş. Şimdiyse 41. ABD, Fransa, Almanya, Yunanistan ve Irak’a göçmüş çoğu. PKK’nın sürekli sıkıştırdığını da söylüyor Katırcı: “Devamlı bize Oremar’ı bırakın diyorlar.” Dile getirdiği mahrumiyetlerse maalesef tuz basıyor yaraya: “Burada bir gün cereyan var, 5 gün yok. 10 gün var, 30 gün yok.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34793-kurban-olunasi-diyaloglar.html), [web.archive.org (arşiv bağlantısı)](http://web.archive.org/web/20130820210735/http://www.aksiyon.com.tr:80/aksiyon/haber-34793-kurban-olunasi-diyaloglar.html)
