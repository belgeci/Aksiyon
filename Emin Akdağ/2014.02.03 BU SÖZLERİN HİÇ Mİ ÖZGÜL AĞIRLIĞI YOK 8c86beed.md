# BU SÖZLERİN HİÇ Mİ ÖZGÜL AĞIRLIĞI YOK?

*Emin Akdağ 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Biri Başbakan Yardımcısı ve Hükümet Sözcüsü Bülent Arınç, diğeriyse Gümrük ve Ticaret Bakanı Hayati Yazıcı. Her ikisi de AK Parti’nin önemli isimleri.
  </font>
 </div>
 <div id="newsText">
  <font class="detail-text">
   <p>
    Mersin ve İstanbul  gümrüklerinde operasyon için düğmeye basan Bakan Yazıcı’nın kaydettikleri, 17 Aralık 2013 rüşvet ve yolsuzluk soruşturması sonrasında üretilen senaryolara bambaşka bir boyut kazandırıyor. Rize’de şunları söylüyor gazetecilere: “Bu topraklarda tek devletin yanında hiçbir zaman paralel diye bir yapı söz konusu değil ama devletin yönetim şeması içerisinde bazı kişilerin paralel uygulamalar içerisine girdiklerini söyleyenler var. Bunların da bir paralel devlet şeklinde değerlendirilmesinin çok gerçekçi olmadığını düşünüyorum.”  Hürriyet Ankara Temsilcisi Deniz Zeyrek’e anlattıkları da aynı minvalde. Başbakan Tayyip Erdoğan’ın da artık ‘paralel’ tanımlamasında ‘devlet’ yerine ‘yapı’ kelimesini yeğlediğini şerh düşerek, “Devletin kamu personel şemasında görev alıp, belli yere gelmiş insanlar, görevlerini yasal sınırlarda yapıyorsa, kimse kimseyi suçlayamaz. Devlet işe, performansa bakar. Kanuna bakmıyorsa, başka bir yerden emir ve talimat alarak işlerini ona göre karara bağlıyorlarsa, bu da kanıtlanıyorsa bu düpedüz görevi suiistimal suçudur. Yine de bütün bunları ‘darbe’ boyutunda bir kılıfa sokmanın çok müşkül olduğunu düşünüyorum. Şuradan talimat aldı, yaptı gibi bir şey varsa gene darbe olmaz. Darbe başka bir şeydir.” diye konuşuyor. Bülent Arınç ise bugünlerin meşhur meyvesi ananasın ve Uganda’nın dile dolanmaması gerektiğini vurguluyor. Fethullah Gülen Hocaefendi’nin kanunsuz dinlemeyle elde edilen ve montajlanan  ses kayıtlarına ilişkin, “İşadamlarının yurtdışında yatırım yapması konusunda bu telefon konuşmasında bazı isimler geçiyorsa onları da ayıplamamak lazım…… Orada bir iş olacaksa ve o işi de Türkiye’den birinin alması lazımsa birinin aracılık yapması çirkin değil. Ah bir ananas olsa da birlikte yesek.” diyor. 2010’daki bakanlığı döneminde sorumluluğundaki 5 ülkeden biri, -yerini ‘haritadan bakarsam bilirim’ dediği- Uganda’dır. Orada Karma Ekonomik Başkanlığı’nın faaliyetleri çerçevesinde bir iş forumu düzenlenecektir. Büyükelçi göndermişiz fakat henüz binasızdır. Başta TUSKON, bildiği dostlarına gittiğinden söz ediyor Arınç: “(Hocaefendi’yle) Telefon görüşmesi yapan kişi Mustafa Günay’sa iyi dostumdur. ‘Bana biraz işadamı verin de toplantı yapayım’ dedim. 40 işadamıyla gittim, güzel anlaşmalar yaptık.” Uganda’da 11 yıl evvel okul kuranlar ve öğrencilerince karşılandıklarını belirtiyor: “Yemeği onlar verdi, cumhurbaşkanı ile görüşmeye onlar katıldı. Elçiliğimizin olmadığı yere gitmişler, okul kurmuşlar.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37733-bu-sozlerin-hic-mi-ozgul-agirligi-yok.html), [web.archive.org (arşiv bağlantısı)](http://web.archive.org/web/20140330053320/http://aksiyon.com.tr/aksiyon/haber-37733-bu-sozlerin-hic-mi-ozgul-agirligi-yok.html)
