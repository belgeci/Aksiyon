# Elbet 4 Nisan da gelecek netekim!

*Emin Akdağ 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Banker Bilo filminde, her kelek atışta İlyas Salman’a “Bir sor bakalım niye yaptım?” diyen Şener Şen’in taktiği belki daha az komiktir, 4 Nisan’da hakim önüne çıkacak 12 Eylül 1980 Darbesi’nin sağ aktörleri Kenan Evren ve Tahsin Şahinkaya’nın savunmasından.
  </font>
 </div>
 <div id="newsText">
  <font class="detail-text">
   <p>
    Şili’nin darbecisi diktatör Pinochet’ten ilham aldıkları kesin. “Darbe değil, darbeye teşebbüs suç” imiş. “Kurucu” kimliğiyle, yörüngesinden kopan rejimi yeniden yerine oturtmuşlar. Avukatları Bülent Acar’ın davanın görüleceği Ankara 12’nci Ağır Ceza Mahkemesi’ne ulaştırdığı 160 sayfalık dilekçede, yargılanmalarının imkansızlığını ileri sürülüyorlar. Türk Ceza Kanunu’nda (TCK), “Anayasal düzenin kısmen veya tamamen ortadan kaldırılması” suçunun düzenlenmediği ve buna kalkışmanın tanımlanmadığı iddiasına dayanıyor tezleri. Savcı Kemal Çetin’in iddianamesindeyse, eski TCK’daki hükümler hatırlatılarak, “Darbeye teşebbüsün cezalandırıldığı bir durumda tamamlananın cezalandırılamayacağı düşünülemez.” deniyor. Evren ve Şahinkaya’ya yoğun tepki var. Emekli Askeri Hakim Faik Tarımcıoğlu, “Böyle saçma savunma görmedim. Bu mantıkla dünyada hiçbir darbeci yargılanamaz.” diye konuşuyor.  Cumhuriyet Başsavcılığından emekli Reşat Petek ise şöyle: “Kanunlar darbe teşebbüsünün dahi suç olduğunu söylüyor. Darbenin suç olmaması düşünülemez.” Eski savcı Sacit Kayasu da, o dönemdeki TCK’da darbenin kati suretle yasaklandığının altını çiziyor. Büyük Birlik Partisi (BBP) Genel Başkan Yardımcısı Remzi Çayır, “Darbe suç değildir, demesi bile bu millete yaptığı ikinci darbedir.” diyor. 78’liler Vakfı Başkanı Celalettin Can’a göre, Evren’in Yunanistan’ın NATO’ya girişine izin vermesi ‘vatana ihanet’. Önemli Ülkücülerden Mahir Damatlar, halen kanayan bir yaranın doğuşuna parmak basıyor: “PKK, 12 Eylül’ün ve Evren’in gayrimeşru çocuğudur. Ona PKK’yı nasıl ve neden bu milletin başına bela ettiği sorulmalıdır.” Hadi soruyoruz: Şartları niçin olgunlaştırdınız?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32142-elbet-4-nisan-da-gelecek-netekim.html), [web.archive.org (arşiv bağlantısı)](http://web.archive.org/web/20130825101804/http://www.aksiyon.com.tr:80/aksiyon/haber-32142-elbet-4-nisan-da-gelecek-netekim.html)
