# Bağımlılara tedavi teşviki

*Emin Akdağ 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet alkol ve uyuşturucu batağına düşenlere yardım elini uzattı. Sağlık Bakanlığı ve Sosyal Güvenlik Kurumu (SGK), bağımlıların ücretsiz tedavi olmalarını sağlayan yeni bir ödeme protokolüne geçti.
  </font>
 </div>
 <div id="newsText">
  <font class="detail-text">
   <p>
    Buna göre SGK yeni dönemde kanser ve organ nakli hastalarında olduğu gibi bağımlılar için de sağlık kuruluşlarına hizmet başı ödeme yapacak. Bugüne kadar maliyeti sınırlı ölçüde karşılanan bağımlının tedavisinde ne kadar masraf çıkarsa hepsi ödenecek. Bu durum sayıları yetersiz olan AMATEM’lerin (Alkol ve Madde Bağımlılığı Tedavi ve Eğitim Merkezleri) dışında özel ve kamuya bağlı hastanelerin de bağımlılıkla mücadeleye katılmasını sağlayacak. Tedavi sürecinin meşakkatli, gelirin az olmasından dolayı üniversite hastaneleri ile kamuya bağlı ve özel hastaneler bu tedaviyi tercih etmiyordu. Sağlık Bakanlığı’nın üzerinde birkaç yıldır çalıştığı ‘Madde Bağımlılığı Tedavi Merkezleri Yönetmeliği’nde ise sona yaklaşıldı. Madde bağımlılarına ‘ömür boyu tedavi desteği’ sağlayacak yönetmelikle hastalar tedavi sonrası da takip edilecek. Yönetmelikle  AMATEM’lerde mevcut bir aylık  arındırma ve ilaç tedavisine ek olarak 15 ay devam edecek sosyal rehabilitasyon süreci ve ömür boyu takip başlayacak. Yönetmelikle hem bağımlı hem de ailesi sürece dahil edilecek. Kişiye hastalığı tanıyıp korunma yolları, aileye de hastaya nasıl davranılacağı öğretilecek. Hükümet bu hamlelerle hastanelere, ‘Yeter ki bağımlıyı kurtarın, tüm masrafları ödenecek’ mesajı verdi. Türkiye’de her yıl 200 binden fazla kişi AMATEM’lere bağımlılık tedavisi için başvuruyor. Türkiye Uyuşturucu ve Uyuşturucu Bağımlılığı İzleme Merkezi (TUBİM) verilerine göre bu zamana kadar tedavi gören en küçük bağımlının yaşı 11, en büyüğününki ise 65. Türkiye’de tedavi görenlerin yüzde 11,67’si maddeyi 15 yaşından daha küçükken kullanıyor. Türkiye’de yılda 200 binin üzerinde insan alkol ve madde bağımlılığı tedavisi görüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=E628EF496C53FC656F96A89E43C69F13?newsId=36224), [web.archive.org (arşiv bağlantısı)](http://web.archive.org/web/20130820221453/http://aksiyon.com.tr:80/aksiyon/newsDetail_getNewsById.action;jsessionid=E628EF496C53FC656F96A89E43C69F13?newsId=36224)
