# Hizmet’te sınır!

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğrusu çok akıllı bir strateji güdülüyor, kimilerince. Bölüp parçalama, nifak sokup ayırma ve gerçekmiş zannı uyandıran yalanlar üretmede rakipsizler. ‘Fasıkların iddiaları’ birinci kaynaktan araştırılmadıkça da, etkinlikleri sürecek.
  </font>
 </div>
 <div id="newsText">
  <font class="detail-text">
   <p>
    Gazeteciler ve Yazarlar Vakfı’nın kafa karışıklıklarını giderici açıklaması, işte bu yüzden hayli mühim. Tevile ihtiyaç bırakmayacak netlikte: “Fethullah Gülen Hocaefendi, Türkiye’nin kendi tarihinin ve kültürünün ürettiği meşru bir düşünceyi temsil eder. Dolayısıyla toplumumuzun her kesiminden insanların bu değerler ve prensiplere gönül vermesi, destek olması hakkıdır ve meşrudur. Bu açıdan devlet bürokrasisinde de Hizmet hareketine gönül vermiş insanların olması gayet doğaldır. Kaldı ki kanun ve yönetmelikler çerçevesinde kendi devletinde görev yapmanın ‘devleti elegeçirme’ veya ‘sızma’ şeklinde algılanması insafsızlık olacaktır.” Peki, nedir bu Hizmet? “İlhamını inançtan alan, evrensel insanî değerler çerçevesinde birlikte yaşama kültürü oluşturmayı hedefleyen, gönüllülerden oluşan bir sivil toplum hareketidir.” Yazıda vurgulandığı üzere şurası da bir hakikat ki; Hizmet’in, “Başta Kürt sorunu ve bazı temel Avrupa Birliği reformlarının gerçekleşmesinde, -geniş insan kitleleri üzerindeki tesiriyle- siyaset müessesesine geniş hareket alanı oluşmasına katkısı” yadsınamaz. “Türkiye demokrasisinin gelişiminde geniş kitlelere kazandırdığı dinamizm” tarihi önemde. “Vesayet kurumlarının karanlık nüfuzunun kırılmasına” ilişkin kararlığının devamı arzulanıyor. Ancak, “Siyasi iktidarı paylaşma veya siyasi iktidara sahip olma gibi bir hedef” asla söz konusu değil. Böyle bir beklenti de yok. “Şiddet ve terör gibi evrensel hukukun reddettiği usullere başvurmayan bütün siyasi hareketlere demokratik bir açıdan” saygıyla bakılıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32249-hizmette-sinir.html), [web.archive.org (arşiv bağlantısı)](http://web.archive.org/web/20120702174624/http://www.aksiyon.com.tr:80/aksiyon/haber-32249-hizmette-sinir.html)
