# Bir ilaç ya kalitelidir ya da ilaç değildir

*Emin Akdağ 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      FDA onayını alan ilk Türk ilaç firması Mustafa Nevzat A.Ş.nin Genel Müdürü Levent Selamoğlu, hammadde ve üretim şartları standartsa, orijinal ile eşdeğer ilaç arasında fiyat haricinde hiçbir fark olmadığını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070519203307im_/http://www.aksiyon.com.tr/resim/649/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Avrupa Eşdeğer İlaç Birliği (EGA), yıllık konferans ve genel kurullarının 13’üncüsünü 14-15 Haziran’da İstanbul’da yapacak. Türk ilaç sektörü, eşdeğer üretim gücünü bu toplantıda dünyaya anlatmaya çalışacak. Eşdeğer ilaç, son yıllarda orijinal ilaca rekabet arenasında avantaj sağlamaya başladı. Özellikle Avrupa ülkeleri giderek eşdeğer ilaca yöneliyor. Türkiye’nin köklü yerli ilaç firmalarından Mustafa Nevzat, bu alanda en büyük otorite olan Amerikan Gıda ve İlaç Kurumu’ndan (FDA) onay almayı başararak Türk firmaları içinde bir ilke imza attı. Mustafa Nevzat İlaç A.Ş. Genel Müdürü M. Levent Selamoğlu ile Türk ilaç sektörünün durumunu, eşdeğer-orijinal ilaç farkını ve FDA onayının hikâyesini konuştuk. Selamoğlu’na göre, çok uluslu firmaların Türk eşdeğer piyasasını ele geçirme riski pek söz konusu değil.
   <br>
    <br>
     TÜRKİYE PAZARINI BÜYÜTEN FAKTÖRLER
     <br/>
     <br/>
     -Türk ilaç sektörü yıllardır ‘patent ve veri koruma ertelensin’ deyip durdu. Sektörü şu anda pranga altına alan şartlar söz konusu mu? Sektör bugüne ilişkin neleri talep ediyor?
     <br/>
     <br/>
     Türkiye’deki ilaç pazarının büyüklüğü 2006 verileriyle 7,3 milyar dolar. Yanılmıyorsam dünyada 13’üncü sırada yer alıyor. Yerli ve yabancı firmalar açısından önemli bir pazar. İlk 15 pazarda her ilaç firması bulunmak ister. Yabancı sermayenin Türkiye’deki ilaç endüstrisiyle bu kadar ilgilenmesinin ardında yatan önemli sebeplerden bir tanesi de pazarın giderek büyümesi. İlaçta Kuzey Amerika pazarı, Latin Amerika’da Brezilya ve Venezüela gibi pazarlar ile biraz yavaş da olsa Avrupa pazarı büyüyor.
     <br/>
     <br/>
     -Türk ilaç pazarındaki iştah kabartıcı büyümenin sebebi ne?
     <br/>
     <br/>
     İki önemli sebebi var. İlki ekonominin düzelip yaşam koşullarının iyileşmesiyle Türkiye’de ilaca ve tedaviye erişim arttı. Yeşil kart sayesinde nüfusun düşük gelire sahip önemli bir kısmı da tedaviye veya ilaca erişebilir hale geldi. Sağlık Bakanlığı’nın uygulamalarıyla hekim ağı genişlemeye devam ediyor. Eskiden hekimler belli merkezlerde yoğunlaşırlardı. Şimdi uzak köşelere kadar uzanan hekim ağı oluşmaya başladı. Bunların hepsi ilaç tüketimine de yansıyor. Diğer taraftan da Türkiye’de ilaç fiyatları ucuzluyor. 2004 başında fiyat kararnamesinin çıkmasından bu yana, Türkiye’de ilaç fiyatları yüzde 25 civarında geriledi.
     <br/>
     <br/>
     -Bu düşüş, ilacın Türkiye’de yıllardır gereğinin çok üstünde yüksek kâr marjlarıyla satıldığı şüphesini kuvvetlendiriyor. İnsanlar yıllarca sömürüldü mü yoksa? Ucuzlamanın mantığı ne?
     <br/>
     <br/>
     O yıllarda çok kâr elde edildiği söylenemez. Çünkü ilaç endüstrisi devlet kontrolündedir. 2004’te kararname değişimine kadar ilaç endüstrisi Türkiye’de kâr haddi sınırlamasıyla çalışan belki tek endüstri idi. O dönemde ilaç başına yüzde 20, firma bazında yüzde 15’ten fazla kâr edemezdik.
     <br/>
     <br/>
     -O zamanlar fiyatlar nasıl bu kadar inebildi?
     <br/>
     <br/>
     O zamanki çarpıklık şuydu. İlaca zam istendiğinde devlet bütün ilaç fiyatlarına yüzde 10 zam yapardı. Kâr eden ilaca da zarar edene de. Bu ilacıma zam istemiyorum; ama şu ilacıma yüzde 10 değil 20 zam yapılmalı denilemezdi. Aspirine de yüzde 10 kanser ilacına da. Böyle olunca fiyatlar çarpıldı. 2004 kararnamesiyle bu sistem kalktı. Fiyatlar esneklik kazandı. Bir de fiyatlar Avrupa’daki en düşük fiyatlara endekslendi. Aslında bu kararnamenin getirdiği önemli etkilerden biri de, ilaç endüstrisini daha verimli çalışmaya zorlamasıdır. Sektör maliyetlerini ve işçiliğini daha iyi kontrol eder hale geldi.
     <br/>
     <br/>
     -Kontrol daha ziyade tanıtım ve propaganda boyutunda mı oldu?
     <br/>
     <br/>
     Oralarda da oldu, imalat boyutunda da.
     <br/>
     <br/>
     -İlaç üreticileri maliyetleri ayarlarken, üretim aşamasında kaliteyi etkileyecek, -A kalite ürün B kalite ürün- benzeri manipülasyonlara gitmiş olabilirler mi? Böyle bir ihtimal var mı? Varsa şimdi de yapılıyor mudur?
     <br/>
     <br/>
     İlaç endüstrisinde bu ne mümkün, ne de söz konusu. İsteseniz bile yapamazsınız. İlacın kalitelisi  kalitesizi olmaz. Ürün ya kalitelidir, ya da ilaç değildir. Bu çok sıkı olarak denetlenir. Türkiye’de Sağlık Bakanlığı; bizim gibi uluslararası iş yapan firmaları ise hem müşteri hem de ürünü sattığımız ülkenin ilgili bakanlığı sürekli denetler. Türkiye’deki herhangi bir ilaç üreticisi yerli ya da yabancı; büyük ya da küçük buna tevessül edemez.
     <br/>
     <br/>
     MUSTAFA NEVZAT, YABANCI ORTAĞA KAPALI
     <br/>
     <br/>
     -Türk ilaç pazarı büyüyor derken şu iddiayı da sormak gerekiyor. Büyük ilaç firmalarının yüksek ciro uğruna yapay hastalıklar icat ederek; -kolesterol yüksekliği ve düşük kemik yoğunluğu örneklerindeki gibi- piyasaya sundukları ilaçlarını sattırdıkları ne derece doğru? Şimdi de rahim ağzı kanserinden koruyan aşının tanıtım faaliyetleri sürüyor…
     <br/>
     <br/>
     Eşdeğer ilaç firmasında çalıştığım için işin o tarafıyla ilgili çok da bilgi sahibi değilim açıkçası.
     <br/>
     <br/>
     -Sektördeki bir yönetici olarak görüşlerinizi soruyorum…
     <br/>
     <br/>
     16 senedir sektörün içindeyim. Hiçbir doktor böyle propaganda ile ilaç yazmaz. Türk hekimleri hakikaten iyi ve kalitelidir. Her meslekteki gibi istisnaları olabilir. Birileri çıkıp kolesterol propagandası yapacak, hekim de bundan etkilenip kolesterol ilacı yazacak. Mesleki hayatımda örneğine rastlamadım. Rastladıklarım, cüz’i ve istisnai örneklerdir. Firmalar da böyle bir saik ile ilaç geliştirmezler. Ha çok ufak bir hasta grubu için ilaç geliştirilebilir. Belki Türkiye’de bu kadar bu konuya aşina değiliz; ama hayat standardımız genişledikçe karşımıza çıkmaya başlayacak. Biz eskiden örneğin soğuk algınlığı der geçerdik. Artık soğuk algınlığının da çeşitleri, bunlara göre farklı ilaçlar var. Bu ayrı bir konu.
     <br/>
     <br/>
     -Mustafa Nevzat yüzde yüz yerli bir firma. Eczacıbaşı, eşdeğer üretiminin önemli bir bölümünü yabancı firmaya sattı. Böyle bir satış ya da yabancı ortaklığı sizin de gündeminizde mi?
     <br/>
     <br/>
     Mustafa Nevzat aile firması. Bizim de kapımız ayda bir çalınıyor. Ortaklık ve satış teklifleri alıyoruz. Firma sahipleri şu anda ‘Kızımız daha gelin olmaya hazır değil. Eğer bir gün gelin edeceksek o gün geldiğinde biz kendimiz karar veririz’ diyor. Kısa vadede böyle bir projemiz yok. Ama biz stratejik ortaklıklar kuruyoruz. Örneğin ABD’de yaptığımız odur. Proje bazında bir firma ya da birkaç firma ile bir ilacı pazarlamak, üretmek ya da geliştirmek için bir araya geliyoruz. Ama bu, o projeyle sınırlı.
     <br/>
     <br/>
     -Türk ilaç sektörü eşdeğer üretiyor. Sizin kısmen de olsa orijinal üretiminiz söz konusu mu? Üretim haricinde başka firmaların ürünlerini pazarlama faaliyetiniz de var mı?
     <br/>
     <br/>
     Tamamıyla eşdeğer ilaç üretiyoruz ve satıyoruz. Hiç lisanslı ürünümüz yok. Dışardan lisans almıyoruz. Hiç ilaç ithal etmiyoruz. Tamamıyla kendi laboratuarımızda geliştirdiğimiz, formüle ettiğimiz ve ruhsatladığımız ürünleri satıyoruz. Eşdeğer, molekül üretiyoruz.
     <br/>
     <br/>
     -Üretim şartlarınızı Amerikan İlaç ve Gıda Kurumu (FDA) onayladı. ABD’ye ilaç satabiliyorsunuz. Bu noktada yerli ya da yabancı başka firmaların ilaçlarını üretip satmayı düşünüyor musunuz?
     <br/>
     <br/>
     Laboratuarımızda geliştirip formüle ettiğimiz eşdeğer bir ürünü ABD’ye, bu ülkedeki bir satış ve pazarlama şirketiyle işbirliği yaparak; ama ruhsatı adımıza alarak, kutu ve ambalaja da adımızı, logomuzu ve Türkiye’de imal edildiği bilgisini koyarak satıyoruz. Dolayısıyla bir firma adına fason üretim yapmak ya da bir firmanın lisansı altında üretim yapıp da onu ihraç etmek gibi bir durum söz konusu değil. Dünyadaki en zor ruhsat dosyası FDA’ya hazırlanandır. Bir ilaç formu dosyası ortalama bin 500 sayfadan oluşur. Bir araya getirilmiş bin 500 sayfa da değil. Arkasında onlarca kimyasal deney, mikrobiyolojik test, biyoeşdeğerlilik vesaire var. Bunların hepsini dosya halinde FDA’ya  veriyorsunuz. Önce incelemeye değer bulup bulmadığını söylüyor. 2006’da FDA’ya 800 eşdeğer dosyası verildi. Sadece yarısı incelemeye değer bulundu. 2005 Mart’ından bu yana 30 dosyamız ilk seferinde incelemeye kabul edildi. FDA, incelemenin belli bir aşamasında üretim yerini görüp denetliyor. 2006 Kasım ayında gelip 17 gün denetim yaptılar. “Tamam, tesisleriniz beklentilerimizi karşılayacak düzeyde kalite sistemlerine sahip; üretim koşullarına uygun; onaylıyoruz.” dediler.
     <br/>
     <br/>
     -Türkiye’den FDA onayı alan başka firma yok mu?
     <br/>
     <br/>
     Bildiğim kadarıyla ilaç üretiminde yok.
     <br/>
     <br/>
     -Avrupa’daki durumunuz nasıl?
     <br/>
     <br/>
     Avrupa onaylarımız da var. Amerika’nın onayından önce Almanya’dan da onay aldık.
     <br/>
     <br/>
     -FDA ilaç alanında dünyadaki tek otorite mi?
     <br/>
     <br/>
     Dünyada hiçbir sağlık otoritesi, isterse Afrika’nın en geri kalmış ülkesine ait olsun, kendi onaylamadığı tesisten, daha önce kim onay verirse versin ürün almaz. Ülkenin sağlık otoritesi gelir,  yalandan da olsa bakar. Ama FDA’dan onayınız varsa normalde 10 soru soracaksa bir soru sorup onay verir. Çünkü bilir ki FDA 30 soru sormuştur o konuda. Yani FDA referanstır.
     <br/>
     <br/>
     -FDA onayına ihtiyacım yok diyen ilaç firması var mıdır acaba?
     <br/>
     <br/>
     İlaç işinde FDA onayı almak Oscar kazanmak gibi bir şeydir.
     <br/>
     <br/>
     -Mustafa Nevzat İlaç’ın Türk ilaç piyasasındaki yeri nedir?
     <br/>
     <br/>
     Türkiye’de geçen sene toplam 1,3 milyar kutu civarında ilaç satıldı. Biz 77 milyon kutuya yakın üretim yaptık. Pazar payımız aşağı yukarı yüzde 4. İlk 10 firma içindeyiz. Kaçıncı firma olduğumuza itibar eden bir yapıya sahip değiliz. Ürettiğimiz ürünün kalitesi, teknolojisi, pazarda kabul görmesi ve ettiğimiz kâr önemli.
     <br/>
     <br/>
     -İlaçtaki en önemli tartışmalardan biri de, orijinal ürün ile eşdeğeri (jeneriği) arasında bir fark olup olmadığı…
     <br/>
     <br/>
     Hiçbir fark yoktur; fiyatı dışında.
     <br/>
     <br/>
     -Peki, her biyoeşdeğer ilaç orijinaliyle biyoyararlanım açısından da aynı mıdır? Yani aynı süre ve güçte gereken yere ulaşıp iyileşme sağlar mı?
     <br/>
     <br/>
     Gerekli üretim koşulları altında ve gerekli hammadde kullanarak üretildiyse aynıdır. Ancak hammaddenin kalitesi önemlidir. Bir ilacı oluşturan en önemli unsur hammaddedir. Hammadde üreticisi olduğumuz için işin o tarafını da biliyoruz. Hammadde ve formül doğruysa biyoeşdeğerlilik ve biyoyararlanım anlamında ne eşdeğer ile eşdeğer arasında, ne orjinatör ile eşdeğer arasında fark olur.
     <br/>
     <br/>
     -Peki eşdeğerliliği ölçen merkezler vurguladığınız her ayrıntıyı dikkate alıyorlar mı?
     <br/>
     <br/>
     Türkiye’de de yurtdışında da ölçen merkezler var. İlaç kişiye verildikten sonra kan, tıbbi terimiyle serum içerisinde ulaştığı konsantrasyon gibi 8-10 parametre açısından değerlendiriliyor, ölçülüyor. Orijinalin ve ölçülen ilacın grafiği üst üste konuluyor. Uyuyorsa eşdeğerdir.
     <br/>
     <br/>
     -Avrupa Eşdeğer İlaç Birliği (EGA) yetkilisi Türkiye’ye geçen gelişinde bazı orjinatör firmaların, ufak ayrıntıları ayrı ayrı patentlendirme gayretiyle koruma süresini uzatmaya çalıştıklarından yakınmıştı…
     <br/>
     <br/>
     Evet yapıyorlar. Buna karşıyım. Doğru olmadığını düşünüyorum. Molekülü keşfetmişsiniz, ilaca dönüştürmüşsünüz, klinik deneylerini yapmışsınız. Piyasaya vermişsiniz. Harcadığınız emek, zaman ve paranın karşılığını almak zorundasınız. Ama ilaç çıkalı 8 sene geçmiş. Şu endikasyona da iyi geliyormuş, onu da patentleyelim denilmesine itiraz ediyoruz.
     <br/>
     <br/>
     -Türkiye’deki uluslararası ilaç firmaları neden birkaç yıl önce İlaç Endüstrisi İşverenleri (İEİS) çatısı altından ayrılarak Araştırmacı İlaç Firmaları Derneği’ni (AİFD) kurmaya ihtiyaç duydular?
     <br/>
     <br/>
     Orijinal firmalar ile jenerik firmalar bütün dünyada ayrıdır. Yaptığımız iş birbirinden farklı. Günlük işlerimiz ve kaygılarımız farklı. Ortak noktalarımız da var mutlaka. Bu noktalarda her zaman buluşuruz ve gayet yakın çalışırız. Ayrılık işin doğasında.
     <br/>
     <br/>
     EŞDEĞER İLAÇ REKABETİ KIZIŞABİLİR
     <br/>
     <br/>
     -Özellikle de Türkiye gibi büyüyen ilaç pazarlarında eşdeğer ilacın öneminin arttığını gören uluslararası firmaların, rekabeti ortadan kaldıracak oranda eşdeğer ilaçta da pazarı ele geçirme ihtimalinden söz edilebilir mi yakın gelecekte? Mustafa Nevzat da zorda kalır mı önümüzdeki yıllarda?
     <br/>
     <br/>
     Sanmıyorum. Çok uluslu ya da büyük orjinatör firmaların hepsinin bu alanda stratejileri yok. Örneğin Novartis’in var. Novartis Sandoz’un sahibidir. Sandoz, dünyadaki büyük eşdeğer firmalarındandır. Ama GlaxoSmithKline’in yok.
     <br/>
     <br/>
     -Açıkça şunu soruyorum, bir gün orijinalciler Türkiye’de ‘eşdeğer yapılacaksa onu da biz yaparız arkadaş’  diyebilirler mi?
     <br/>
     <br/>
     Diyebilirler. Biz de diyoruz: ‘Eşdeğer yapılacaksa biz yaparız.’ Bizim açımızdan hiçbir risk yok. Mustafa Nevzat 84 yıldır bu ülkede iş yapıyor. Cumhuriyet ile yaşıtız. Bir dünya savaşı, üç tane askerî darbe, onlarca ekonomik kriz gördük. Çalıştığımız dönemde onlarca yabancı firma geldi gitti, biz hâlâ buradayız.
     <br/>
     <br/>
     <br/>
     SAHTECİLİK HER ÜLKEDE VAR!
     <br/>
     <br/>
     -Geçtiğimiz aylarda miadı dolmak üzere olan ilaçların ambalaj değişikliğiyle piyasaya sunulduğu ortaya çıktı. Olaydan spot depolar sorumlu tutuldu. Öte yandan sahte ilaç olayı da var. Bu olaylarda gerçek sorumlu kim?
     <br/>
     <br/>
     Sahtecilik olayı çok cüz’i bir tehlike. Ama olay Türkiye ile sınırlı değil. Ayda en az üç dört defa,  ihracat yaptığımız çeşitli ülkelerden ürünlerimizin sahtesi geliyor. Sahteciliği önlemek için dünyada gelişen standartlar var. Üreticilerimiz bir defa bunları uygulamalı. Ama kupür değiştirme olayında üreticilerin yapacağı bir şey yok. Depoya veriyoruz. Depo eczaneye satıyor. Zincirde depoya sattıktan sonra takip şansına sahip değiliz. Depolardan ve eczanelerden sağlık otoritesi sorumlu. Spot depolar ticari sebeplerle ortaya çıktı. 5-6 sene öncesine kadar spot depo diye bir şey bilinmezdi. Niye çıktı, niye oradalar, bilmiyorum açıkçası. Hiç satmadığımız halde bir ürünümüz spot depoya nasıl gidiyor, anlamak mümkün değil.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27409), [web.archive.org (arşiv bağlantısı)](http://web.archive.org/web/20070519203307/http://www.aksiyon.com.tr:80/detay.php?id=27409)
