# ‘Doğal gaz’ığın 3 yıllık faturası 2,9 milyar lira

*Emin Akdağ 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enerji Bakanlığı’nın ‘ilgili’ şirketi konumundaki BOTAŞ’ın Rusya, İran, Azerbaycan, Cezayir ve Nijerya ile 1986-2001 yılları arasında imzaladığı kontratlardaki ‘al ya da öde’ maddesi yüzünden Türkiye 3 yılda toplam 2 milyar 999 milyon lira zarara uğradı.
  </font>
 </div>
 <div id="newsText">
  <font class="detail-text">
   <p>
    En fazla ürün karşılıksız ödeme 1,4 milyarla Rusya’ya gerçekleşti. Onu 1,3 milyarla İran izliyor. 186 milyonumuz da kardeşimiz Bakü’ye gitti. Yalnızca geçen yılki kaybımız 1 milyar 342 milyon lira. Akla gelen ilk soru şu: Neden yaşandı bu öngörüsüzlük? Cevap basit: Kışın çetin geçtiği ve kombilerin ayarlarının yükseltildiği 2008’deki yüzde 80’lik zammın doğurduğu güvensizlik. Tüketimi bir hayli geriletti bu psikoloji. BOTAŞ, bin metreküp doğalgazı dağıtım şirketlerine 698, elektrik santrallerine ise bin 32 liradan satıyor. Ziyanın bir diğer sebebi de bu aslında. Alamadığı gaz için 2,99 milyarı giden kamu şirketi, 2011’de 2,8 milyar lira zarar etti öte yandan. 27,2 milyar lira verdiği gaz, 24,4 milyara elinden çıktı. Maliyetin altındaki arz konut ve sanayideki sarfiyatı körükledi. Bu gazın büyük bir bölümü de “al ya da ödede” maksimum ters köşeye yattığımız Rusya’dan sağlandı. Öyle bir açmaza düşüldü ki, alınmayan gaz zararını dizginlemek için ucuz Azeri gazı yerine pahalı Rus’unki tercih edildi. Geçen sene Rusya’dan 21,5 milyar, Azerbaycan’dansa 3,8 milyar metreküp gaz ithal ettik. Neticede her iki halükarda da ziyandaydık… Uzmanlar hem yüksek fiyat tarifesini, hem de maliyetin altında satışı hatalı buluyor ancak hesap epeyce karışık. Fiyat maliyeti kurtaracak seviyeye çekildiğinde de tüketim daralıyor çünkü. Mesele tamamen çözümsüz değil. Anlaşmalar gereği parasını aktardığımız gazı; Rusya Batı Hattı ve İran’dan 5, Rusya Mavi Akım’dan kontrat sonuna dek, Azerbaycan’dansa 4 yıl içinde telafi edebileceğiz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33580-dogal-gazigin-3-yillik-faturasi-29-milyar-lira.html), [web.archive.org (arşiv bağlantısı)](http://web.archive.org/web/20120929055421/http://www.aksiyon.com.tr:80/aksiyon/haber-33580-dogal-gazigin-3-yillik-faturasi-29-milyar-lira.html)
