# Ben demokrasiye demokrasi demem beni iktidar yapmayınca…

*Emin Akdağ 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şeklî aşamayı çoktan geçtik; artık demokrasiyi esastan tartışıyoruz. ‘Çoğulculuk’ mu, ‘çoğunlukçuluk’ mu üzerinden yürüyor müzakereler; daha doğru bir tabirle, atışmalar… ‘Azınlığın haklarının korunması’ ilkesine vurgu yapılıyor.
  </font>
 </div>
 <div id="newsText">
  <font class="detail-text">
   <p>
    ‘Tahakküm’ kavramının ‘seçme ve seçilme iradesiyle’ çeliştiği apaçık ortada. Bunun her türlüsü dışlanmalı ve lanetlenmeli. Milletin içinde azınlıkta kalanlar (Türkiye siyasal tarihinde örneklerine sıkça rastlandığı gibi öyle ya da böyle) iktidar koltuğuna oturduklarında da geçerli bu. Azınlığın tahakkümü, çoğunluğunkinden daha şirin veya sempatik değil. Yeni adli yılın açılış törenindeki baş argümandı, demokrasilerdeki çoğunluk ve azınlık vurguları. Barolar Birliği (TBB) Başkanı Metin Feyzioğlu da mevzu çerçevesinde kurgulamıştı konuşmasını. Fakat ifadeleri çelişki yumağıydı adeta. Sanki İstanbul Barosu’nu yöneten Ümit Kocasakal’ın Balyoz davasında geliştirdiği duruşu, birliğin burçlarında bayraklaştırmak istiyordu: “Milli irade tabiri daha ziyade, seçimle iş başına gelmiş ancak çoğulculuk yerine çoğunlukçuluğu benimsemiş ve giderek otoriter eğilimler sergilemeye başlamış siyasi iktidarların tercihi olmuştur. Çağdaş demokrasiler çoğulcudur. ‘Milli irade’ tabirini kullanmaya devam etmek isteyenler, hükümetlerin parlamentodaki çoğunluklarına dayanarak her istediklerini yapamayacaklarını unutmamalıdır.” Feyzioğlu ve ortak düşüncedekiler, “Ülkemizde kaç yıldır çağdaş demokrasi uygulanıyor?” sorusunu nasıl cevaplayacaklar acaba? ‘Milli irade’ tabirinin içini boşaltma hamlesiyle aslında neyi amaçlamaktalar? İradenin ‘millisine’ karşıyken, ‘milli’ hükümetlere hangi mantıkla sıcak bakmaktalar? Saptadıkları hataları anlatma kamuflajıyla ‘hakkaniyetten yana görünürken’; geçmişin dayatmacı anlayışlarını özlediklerinin ve gizli öznelerle övdüklerinin fark edilmediğini mi zannediyorlar? En azından Adalet Bakanı Sadullah Ergin’in şu sözlerine ne diyebilirler: “Doğrudur, demokrasiler çoğulcu oldukları ölçüde kıymetlidir. Ama kendisi oturduğu koltuğa çoğunlukçu bir seçim sistemiyle gelmiştir. 79 vilayette yapılan seçimlerde yüzde 50 oy alan liste, genel kurul delegelerinin tamamını alarak seçilmiştir.” Hukukun Üstünlüğü Platformu İcra Kurulu Başkanı Avukat Cahit Özkan da, TBB’deki antidemokratik oy sistemine dikkatleri çekerek, Feyzioğlu’nu ‘samimiyete’ çağırıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36457-ben-demokrasiye-demokrasi-demem-beni-iktidar-yapmayinca%E2%80%A6.html), [web.archive.org (arşiv bağlantısı)](http://web.archive.org/web/20131224041454/http://www.aksiyon.com.tr:80/aksiyon/haber-36457-ben-demokrasiye-demokrasi-demem-beni-iktidar-yapmayinca%E2%80%A6.html)
