# AKP'den oyları yüksek gösterme illüzyonu

*Emin Akdağ 2015.06.02*

<div class="pNewsDetailMainContent ctx_content" itemprop="articleBody">
 <p>
  Yeniçağ yazarı Ahmet Takan’ın AKP’deki Seçim Strateji İletişim ve Koordinasyon birimine dair iddiaları (26 Mayıs 2015) hayli çarpıcı: “Beşir (Atalay) Hoca, seçimlerin yine malum devlet ajansının üzerinden takip edilmesine karar vermiş. Bu bağlamdaki kararlar şöyle: Malum ajansın televizyonları ve internet sitelerini seçim aboneliği yaparken fiyatları düşük tutarak abone sayısını artırması. Bir üniversitenin teknokentinde 8 aydır çalışma yürüten ekibin seçim sonuçlarını girmesi. Seçimle ilgili tüm çalışmaların SESİK tarafından takibi ve bu birimin yetkili kılınması. Seçim günü için 20 milyon lira genel merkezden bütçe ayrılması (geçen sene 10 milyon liraydı).” Yine o yazıya göre: “Malum ajansın seçim merkezi AKP’nin 4’üncü katı olarak belirlenmiş. Burada, Mustafa Şentop ve YSK’da daha önce SEÇSİS’i kuran ‘sağlam’ biri de var. AKP ile malum ajans arasında taşeron bir şirket üzerinden anlaşma yapılmış.” Ayrıca, “Üniversite teknokentinde geliştirilen yazılım sayesinde sandık sonuçları istenildiğinde şişirilerek” aktarılacakmış. İlkin Doğu ve Güneydoğu’daki sandıklar açıldığından haliyle HDP’nin oyları yüksek çıkıyor. Bunu önlemek için Bağcılar, Esenler ve Ümraniye gibi AKP’nin iyi olduğu yerlerdeki sonuçlar 2011 verileriyle sisteme girilecekmiş. AKP saat 24.00’e kadar yüzde 70’lerde gösterilecekmiş. En nihayetinde yüzde 46’nın altına düşmemesi sağlanacakmış!
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/akpden-oylari-yuksek-gosterme-illuzyonu_551058), [web.archive.org (arşiv bağlantısı)](http://web.archive.org/web/20151217135723/http://www.aksiyon.com.tr/karakutu/akpden-oylari-yuksek-gosterme-illuzyonu_551058)
