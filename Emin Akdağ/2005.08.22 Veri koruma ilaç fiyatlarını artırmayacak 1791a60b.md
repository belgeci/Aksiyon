# Veri koruma ilaç fiyatlarını artırmayacak

*Emin Akdağ 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye 1 Ocak 2001’de kabul ettiği ilaçta veri korumayı 1 Ocak 2005’ten itibaren ileriye dönük olarak uygulamaya geçirdi. Şimdi bu iki tarih arasındaki ilaçların ‘veri koruma’ durumu tartışılıyor. Uluslararası İlaç Firmaları Derneği Genel Sekreteri Engin Güner, veri korumanın “yerli ilaç sanayiini çökerteceği ve fiyatları artıracağı” görüşüne karşı çıkıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070613122736im_/http://www.aksiyon.com.tr/resim/559/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yerli ilaç firmalarıyla “veri koruma” konusunda anlaşmazlığa düşen uluslararası firmalar, iki buçuk yıl önce çatısı altında toplandıkları Araştırmacı İlaç Firmaları Derneği (AİFD) ile kamuoyu oluşturmaya ve haklılıklarını ispat etmeye çalışıyor. 32 firmanın bir araya geldiği derneğin genel sekreterliğini merhum Cumhurbaşkanı Turgut Özal’ın yakın çalışma arkadaşlarından Engin Güner yapıyor. Türkiye’de orijinal ve jenerik ilaç kavramları aslında yeterince bilinmiyor. Daha çok yerli ve yabancı kavramları kullanılıyor.
   <br>
    <br>
     Patent ve veri korumasının ilaçta fiyatları yükselteceği, tekel oluşturacağı ve yerli sanayiyi çökerteceği iddia ediliyor. Güner’e göre orijinal ve jenerik ilaç üreticileri birbirlerini düşman değil, aksine tamamlayıcı unsur olarak görmeli. Türkiye’de yılda ilaca harcanan 6 milyar doların, Avrupa ortalamasının sadece dörtte biri olduğunu belirten; buna karşılık sigaranın 8, alkolün ise 10 milyar dolar ciro yaptığına dikkat çeken Güner’le ilaçtaki son tartışmaları konuştuk.
     <br/>
     <br/>
     -Yerli ilaç sektörünün yıllarca karşı çıktığı patent ve son zamanlarda direndiği veri koruması uluslararası firmalar için ne anlama geliyor?
     <br/>
     <br/>
     Patent ve veri koruma fikri mülkiyet hakkı. İlişkili ama ayrı kavramlar. Bulunan molekülün, geliştirilen ilacın bütün bilgileri ruhsat için Sağlık Bakanlığı’na veriliyor. Bakanlık, korunmasından sorumlu. Jenerikçiler belirli bir süre dolmadan verileri kullanamıyor. Buna veri münhasırıyeti deniyor. Patent 20, veri münhasırıyeti 6 yıl koruma sağlıyor. Bazıları veri korumanın patent süresine eklendiğini söylüyor. Yani 20 artı 6, 26 yıl. Aslında yok böyle bir şey. Molekülü bulunca 20 yıl patent koruması başlıyor. Laboratuvar ve klinik çalışmaları ise ortalama 13 yıl sürüyor.
     <br/>
     <br/>
     Türkiye’de Ar-Ge için harcanan para çok az
     <br/>
     <br/>
     Diyelim ki ilacı 13 yılda geliştirip ruhsat başvurusu yaptınız. 6 yıllık veri koruması o zaman başlıyor. 13 artı 6 toplam 19 yıl. Patent 20 yıldı. Genellikle veri koruması ek süre getirmiyor. İlacın geliştirilmesi nadiren 16, 17 yılı bulursa süre 22, 23 yıla uzayabiliyor. Geliştirme süresinde harcanan para için ortalama 880 milyon dolar rakamı veriliyor; ama son zamanlarda bu 1,5 milyar dolara kadar çıkabiliyor.
     <br/>
     <br/>
     -Türkiye’de patent ve veri koruma çok eskilere gitmiyor galiba.
     <br/>
     <br/>
     Patent 1995’te kabul edildi. 1999 yılından beri de yürürlükte. Dünya Ticaret Örgütü ile yapılan anlaşmaya göre ise 1 Ocak 2000 tarihinden itibaren veri korumasının uygulanması gerekiyordu. Bu alandaki ikinci bağlayıcılık 1 Ocak 2001’den itibaren Gümrük Birliği anlaşması kapsamında geldi. 1995’ten önce piyasaya girip ruhsat alan yüzlerce ilaç var. Bunlar şu anda Türkiye’de patent koruması altında değil. Bu yüzden veri koruması son derece önem kazanıyor.
     <br/>
     <br/>
     Malum Türkiye’de araştırma-geliştirme (Ar-Ge) çok az. Bütün sektörler bazında ABD’deki ve Uzakdoğu’daki ilk 500 şirketin Ar-Ge’ye harcadığı para yaklaşık 200 milyar dolar. Avrupa’daki rakam 100 milyar dolar. Türkiye’de ise 650 milyon dolar.
     <br/>
     <br/>
     -Veri korumada Türkiye’deki son durum nedir?
     <br/>
     <br/>
     Sonunda 59’uncu hükümetimiz 19 Aralık 2004 tarihli ruhsat yönetmeliği ile 1 Ocak 2005’ten itibaren veri korumasını kabul etti. İleriye dönük 6 yılı kapsıyor. 1 Ocak 2001 ile 1 Ocak 2005 periyodu arasındakilerin ne olacağı sorunu var, halen de devam ediyor. ‘Bu süre içinde herhangi bir jenerik başvurusu yapılmamışsa o orijinal ilaçlar da veri koruması altındadır’ denildi. Ama bir ilaca jenerik başvuru gelmemişse demek ki zaten pek ekonomik değil anlamına geliyordu. Ayrıca ‘6 yıllık veri koruması patent süresiyle sınırlıdır’ denildi. Bu madde başlangıçta “Türkiye’de bir ilacın patenti yoksa veri koruması da yoktur.” diye yorumlandı. Veri korumayı kabul etmenin hiçbir hükmü kalmıyordu. Oysa patent ve veri koruma ayrı olaylardı. Buna çok itiraz ettik.
     <br/>
     <br/>
     -İtirazlar nasıl sonuçlandı?
     <br/>
     <br/>
     Brüksel itiraz edince ilişki kaldırıldı. Şimdi Türkiye’deki ilaçlar patent koruması altında değilse bile veri korumasından istifade edecek. Hükümet bu konuda çok büyük aşama kaydetti. Avrupa Birliği (AB) ile gereksiz bir çatışmayı önleme adına büyük bir adım attı. Sadece 2001-2005 dönemindekilerin ne olacağı sorunu kaldı. Kimilerine göre bu sürede yüzlerce, binlerce ruhsat başvurusu yapıldı. Bunların birçoğu da jenerik için. Ama kurallara uygun değil. Bir iki sayfalık müracaat şeklinde. O ilaç için sırayı kapayım, ileride tam müraacatımı yaparım gibilerinden. Bunlar doğru mu değil mi bilemiyoruz. Tek bilebilecek makam Sağlık Bakanlığı. Yanılmıyorsam 28 Mayıs’taki Türkiye-AB ortaklık konseyinde Sayın Abdullah Gül, patent konusundaki değişikliğin yapılacağını söyledi. Bizi kastederek, “Dernek bilgi istediği takdirde Sağlık Bakanlığı açıklama yapacaktır.” dedi. Bakanlığımıza bir liste verdik. 2001-2005 arasında jenerik başvurusu olup olmadığını sorduk. Bugün yarın bakanlıktan cevap bekliyoruz.
     <br/>
     <br/>
     Türkiye çok yanlış tartışmalarla uğraşıyor
     <br/>
     <br/>
     -Bu sürede jenerik başvurusu yapılan ne kadar orijinal ilaç var?
     <br/>
     <br/>
     Bundan etkilenecek ilaç sayısını kesin olarak bilemiyoruz. Her firma için önemli ve gizli bilgiler. 1 Ocak 2001 ile 1 Ocak 2005 arasında piyasaya çıkan jeneriklerle ilgili herhangi bir hukukî işlem yapmayacağız. Ama bundan sonra jenerik ruhsatı verilirken, bir iki sayfalık müracaatların değil, elinde ciddi dokümanları, özellik biyoeşdeğerliliği olanların dikkate alınmasını istiyoruz. Jenerik ilaçlar orijinalin aynısıdır diyorlar. Bir ilaç için önemli olan etkinlik ve güvenilirliktir. Bu şartlara uygunluğun istenmesi ve denetlenmesi gerekiyor.
     <br/>
     <br/>
     -Sizin, Türkiye’deki jenerik ilaçlarla ilgili etkinlik ve güvenilirlik araştırmanız var mı?
     <br/>
     <br/>
     Böyle bir araştırmamız yok tabii ki. Bunu ruhsat verirken Sağlık Bakanlığı yapmalı. Jeneriklerin çoğunun biyoeşdeğerliliği yoktur, aynı etkinlikte değillerdir demek istemeyiz. Ama bunun mutlaka kanıtlanması gerektiğini ifade etmek istiyorum.
     <br/>
     <br/>
     -Az önce hükümetin AB ile bir çatışmayı önlediğini söylediniz. Veri koruma halledilmeseydi Türkiye’nin başını ağrıtacak konulardan birisi miydi size göre?
     <br/>
     <br/>
     Türkiye’nin başını çok ağrıtabilirdi. Çünkü AB ile müzakerelerde daha önce 31 olan bölüm sayısı 35’e çıktı. Bunlardan en önemlilerden biri de bu, fikri mülkiyet hakları. Basına biraz yansısa da önemi kavranmadı. Türkiye çok yanlış tartışmalarla uğraşıyor. Yerli sanayi çöker iddialarıyla ilgili araştırmalar önceden yapıldı. Nedir iddia, yerli sanayi çöker. 1995’te gümrük müzakereleri yapılırken çökeceğiz diye kıyamet kopartılıyordu. ‘Küçük ve orta ölçekli batacak, en başta batacaklardan biri de otomotiv sektörüdür’ deniyordu. Rekabet geldi. Ne battı, ne ettiler.
     <br/>
     <br/>
     -Türkiye’deki büyük yerli ilaç firmaları ile uluslararası ilaç firmaları arasında gerek üretimde gerekse pazarlamada çok ciddi işbirliği söz konusu. O zaman bu gürültü nereden çıkıyor? Bir aldatma mı var?
     <br/>
     <br/>
     Aldatma da olabilir. İyi bilmemekten kaynaklanabilir. Bazı küçük firmaların da fazla ses çıkarması olabilir gibi geliyor bana. Çok haklısınız. AB’ye girelim, otomotivde yaşanan yerli yabancı işbirliği ilaç sanayiinde de yaşanacak. Dediğiniz gibi dirsek teması var. Üyelerimizin çoğu fason üretimlerini yaptırıyorlar yerli ilaç firmalarının fabrikalarında. Veri koruması gelirse yerli sanayi batar batmaz. Daha önceki örneklerde böyle bir şey olmadı. ‘Veri koruması Türkiye’ye gelirse ne olur?’ konusunda üç tane bilimsel, tarafsız araştırma yapıldı önceki yıllarda. Rakamlar bir iki milyon fark edebilir. Araştırmaların ortak sonucu, orijinal ilaçların cirosunun 120 milyon dolar kadar artacağı, yerli sanayiide 120 milyon dolar azalma olacağı, devlete de 27 milyon dolar ek yük geleceği yönündeydi. Fikri mülkiyet haklarının uygulanmaması ve diğer bazı engeller dolayısıyla Türkiye’ye yabancı sermaye gelmemesi gerçeğiyle kıyaslanırsa 27 milyon dolar çok ufak bir rakam. Dünyadaki yabancı sermayenin Türkiye’ye sadece binde 1’i geliyor.
     <br/>
     <br/>
     -Aslında halkı ilgilendiren asıl konu ilaçların kalitesi ve fiyatı. İddia edildiği gibi fiyatlar anormal olarak artacak mı? Değilse ispatınız nedir?
     <br/>
     <br/>
     İlaç fiyatlarının yükselmesi söz konusu değil. Çünkü 59’uncu hükümet çok yerinde bir kararla ‘maliyat artı kâr’ sisteminden vazgeçti. Yıllarca uygulanan bu sistem her türlü spekülasyona açıktı. Belli bir kriteri yoktu. Bu yüzden referans sistemine geçti. Avrupa’daki 5 ülkeyi seçiyor. Bu yılki ülkeler İspanya, Portekiz, Fransa, İtalya ve Yunanistan. Bir ilaç bu ülkelerin hangisinde en ucuzsa o fiyat baz alınıyor. Böylece Avrupa’nın en ucuzunun altında bir fiyat tablosu ortaya çıkıyor. Bazı ülkeler çeşitli nedenlerle belirli ilaçları çok ucuza satıyor. O ülkeye has ve çok görülen bir hastalık sebebiyle mesela. Biz aslında bir ilaçta en ucuz satılan üç ülkenin ortalamasının alınmasını istiyoruz. Belirli sayıdaki ilacı seçerek yaptığımız kabataslak hesapta bizdeki fiyatlar Avrupa’daki en alt fiyatın yüzde 14 altında çıktı. Üyelerimizin yüzde 13,6 kaybı oldu.
     <br/>
     <br/>
     -Bu ucuzlamada döviz fiyatlarındaki durgunluk ve gerilemenin rolü yok mu?
     <br/>
     <br/>
     O ayrı düzenleniyor ama. Dövizde yüzde 5’i aşan bir yükselme ya da düşme yaşanırsa fiyata yansıyor. Nitekim en son düşüş oldu. Yüzde 8,83 oranında ilaçlar ucuzladı.
     <br/>
     <br/>
     -“Çeşitli nedenlerle ilaçlar bazı ülkelerde daha ucuza satılıyor.” bilgisi ister istemez, “Acaba ilaç firmaları elde ettiği kâr oranlarına göre ilaçların kalitesinde kategorilere gidiyorlar mı?” sorusunu akla getiriyor.
     <br/>
     <br/>
     Kesinlikle böyle bir şey mümkün olamaz. İlaçtaki en önemli girdi araştırma geliştirmedir. Dünyada buna en fazla payı ilaç firmaları ayırmaktadır. Yılda 50 milyar dolardır bu. Öteki büyük girdi, ilacın tanıtımı için harcanan masraflardır. Bunun dışında hammaddeden kesme vs. mümkün değil. Müthiş kontrol mekanizması var.
     <br/>
     <br/>
     İlaçta farklı fiyatlar ticari olay
     <br/>
     <br/>
     -Çokuluslu ilaç firmalarından bazılarının kamu ihalelerinde aralarında büyük farklar olan fiyat tarifeleri ortaya koyduklarını gördük. Bunun sebepleri ne, nasıl ortadan kalkabilir?
     <br/>
     <br/>
     Sorduğunuz için söylüyorum. Neticede bu ticari bir olay. Ticarette malınız, stoklarınız fazla olur, azaltmak için ucuza verirsiniz. Bazen de zararına. Mal fazlası olabiliyor. Rekabet gereği olabiliyor. İhaleye girip fiyat kırabiliyorsunuz. Ama sizin kastettiğiniz gibi oraya şöyle, buraya böyle fiyat verip devletin kazıklanması söz konusu olamaz. Niye? Devletin referans fiyat sisteminin dışındaki bir fiyata zaten ilaç verilemez. Diyelim ki ihalede rakibiniz yok. İlaç da alınacak. Referans fiyatı geçmemek kaydı ile oraya kadar fiyat verilebilir. Bu da İhale Kanunu çerçevesindedir.
     <br/>
     <br/>
     -Son zamanlardaki tartışmalardan biri de ‘kobay çocuk’. Sağlıklı çocukların da ilaç araştırılmalarında anne-babaların izniyle kullanılmasının yasallaşmasında uluslararası ilaç firmalarının baskılarının etkili olduğu idda ediliyor. Kobay çocuğa ilaveten acaba firmalar bazı ülke vatandaşları üzerinden ilaçlarını test mi ediyorlar?
     <br/>
     <br/>
     Bu, bilenin bilmeyenin konuştuğu ve istismara açık bir konu. Sağlık Bakanlığı bu konudaki en doğru cevabı verdi. Bu konuda önemli bilim kuruluşlarının açıklamaları geldi. Biz bu konuyu üstümüze almadık. Böyle bir gayretimiz olmadığı gibi, olamaz da. Açıklamaları yapan bilimsel kurullar dediler ki: “Bunlar Türkiye’de de olmalı, yoksa pediatri alanında ilerleme olmaz, gelişme sağlanamaz, çocuklar da tedavi ettirilemez. Ama bu kurallarına göre yapılmalıdır.”
     <br/>
     <br/>
     Dünyada yapılan şey Türkiye’de niçin yapılmasın? ‘Kendi memleketlerinde yapmayacaklar, gelip Türkiye’de yapacaklar’ deniyor. Yok böyle bir şey. Bir de şu var, bu çalışmaları yapabilmek için altyapının olması lazım. Altyapı yoksa burası enteresan olmuyor onlar için. Şu anda da öyle bir altyapı fazla yok. İleride Türkiye araştırma geliştirmeye daha çok pay ayırmalı. Mülkiyet hakları oturduğunda da bu faaliyetler için yabancı yatırım gelebilecektir.
     <br/>
     <br/>
     -Dünyada uluslararası ilaç firmalarının denetimini hangi kurumlar, nasıl yapıyor?
     <br/>
     <br/>
     Bir defa bunlar son derece şeffaf çalışıyor. Mesela deniyor ki, ‘bir ilaç için 880-900 milyon dolar Ar-Ge harcaması yanlıştır’, en fazla 200-250 milyon dolardır. Bu iddia tamamen kafadan atmadır. Ama 900 milyon dolarlık harcamayı belgeleriyle ispatlayıp ortaya koymak mümkün. ABD’de böyle bir şeye kesinlikle müsaade edilmez. En ufak açık olamaz bu işlerde. Çokuluslu ilaç şirketleri maalesef yeterince tanınmıyor. Buralarda en ufak aykırı bir işi yaptırmanız mümkün değildir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22380), [web.archive.org (arşiv bağlantısı)](http://web.archive.org/web/20070613122736/http://www.aksiyon.com.tr:80/detay.php?id=22380)
