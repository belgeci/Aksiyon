# Yargının şaryosuna marj’inal ayar

*Emin Akdağ 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni anayasa için uzlaşma ümitleri tükenirken, referandum alternatifini tartışıyoruz. CHP ve MHP’yle yüzde yüz anlaşamayacağını gören AK Parti, BDP destekli bir metinle halkın tasdikine başvurmaktan yana gibi.
  </font>
 </div>
 <div id="newsText">
  <font class="detail-text">
   <p>
    Meclis Uzlaşma Komisyonu’nda şimdiye dek gündeme gelen 100 maddeden sadece 30-35’inde mutabakata varılabildi. “Komisyondan bir sonuç çıkmayacak olursa, AK Parti’nin yeni anayasa çalışmasını Parlamento’ya gönderebiliriz. Tasarıda başkanlık sistemi de olacak.” diyor, Başbakan Tayyip Erdoğan. 12 Eylül 2010’daki halk oylamasıyla gerçekleşen düzenlemelere dokunulmayacağını belirtiyor ama partisinin yargıya dair anayasa önerileri köklü farklılaşmalar içeriyor. Anayasa Mahkemesi (AYM), Hakimler ve Savcılar Yüksek Kurulu (HSYK), Yargıtay ve Danıştay’ın yapı taşları yerinden oynatılıyor. AYM’nin yetkileri sınırlandırılıyor. Yürütmeyi durdurma yetkisi ve anayasa değişikliklerini (şekilden ve esastan) yargılama yetkisi elinden alınıyor. Yüksek mahkemeler üye tayininde devre dışı kalıyor. 9 üyesini Meclis, 8’ini de ülkenin başkanı saptayacak. Ağırlık hakimlerden, üniversite hocalarına kayacak. 45 yaş sınırı da 40’a inecek.  HSYK, Hakimler ve Savcılar Kurulu’na (HSK) dönüşüyor. Hakimler, Savcılar ve Disiplin adıyla işleyişi üç daireye bölünüyor. Adalet Bakanı 22 üyeli kurulun başkanı, müsteşarıysa tabii üyesi olacak. Müsteşar Savcılar Dairesi’ne başkanlık edecek. Yedişerden 14 üyeyi TBMM ve bakan (başkan); 6 üyeyi de ilgili meslektaşlar seçecek. Yedek üyelik tarihe karışıyor bu arada. Yargıtay, Danıştay, Askeri Yargıtay, Askeri Yüksek İdare Mahkemesi’nin yerlerine Temyiz Mahkemesi kuruluyor. Başbakan Yardımcısı Bekir Bozdağ, yargıdaki çok başlılığı kaldırmaya niyetlendiklerini söylüyor. AK Parti Sözcüsü Hüseyin Çelik ise, “Yargıtay, Danıştay yok edilmiyor; bir çatı altında toplanıyor.” diye konuşuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34794-yarginin-saryosuna-marjinal-ayar.html), [web.archive.org (arşiv bağlantısı)](http://web.archive.org/web/20130826143556/http://www.aksiyon.com.tr:80/aksiyon/haber-34794-yarginin-saryosuna-marjinal-ayar.html)
