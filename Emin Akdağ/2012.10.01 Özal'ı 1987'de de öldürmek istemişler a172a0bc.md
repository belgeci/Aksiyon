# Özal’ı 1987’de de öldürmek istemişler

*Emin Akdağ 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kim babasının kabrinin açılmasına gönül rızası ve rahatlığıyla evet der ki… Telaffuzu bile rahatsız edici. Ama o ülkesinin kaderinde son derece önemli roller oynayan, başbakanlık ve cumhurbaşkanlığı görevlerini yapan bir devlet adamıysa…
  </font>
 </div>
 <div id="newsText">
  <font class="detail-text">
   <p>
    Üstelik kötü gidişatı tersine çevirecek yeni planları yürürlüğe koymak üzereyken ölümüne derin şüphelerle bakılıyorsa… Öte yandan hukuki açıdan zaman aşımına üç beş ay kalmışsa… Aslında kardeşi Efe ve öbür aile fertleri gibi büyük oğul Ahmet Özal da prensipte razı değil, merhum Turgut Özal’ın İstanbul Topkapı’daki mezarından parça alınmasına. Ancak şöyle diyor: “Türkiye Cumhuriyeti Cumhurbaşkanı olarak Türkiye’de yaşanan olayların daha netleşmesi ve bazı eksiklerin tamamlanması için açılması gerekiyorsa karşı değilim.” Yalnız bir husustaki sözleri tam manalandırılamıyor. Annesi Semra Hanım, merhuma ait saç tellerini kabirdeki işlem akabinde verecekmiş savcılığa. Niçin bu vakte dek teslim edilmediği iyice müphemleşti şimdi. Babasının 18 Haziran 1988’de Kartal Demirağ eliyle gerçekleşen silahlı suikast öncesinde de öldürülmek istendiğini ileri sürüyor, Ahmet Özal. Haziran 1987’de İstanbul’dan uçakla Ankara’ya gidilirken büyük bir kaza atlatılmış. 13 kişilermiş hava aracında. Kalkışı takiben iki kez elektrik sistemi arızalanmış. Geri dönmesini söylemiş. Büyükada semalarındaki manevra esnasında enerji yine kesilmiş. Öyle ki, kokpitteki göstergelerin tümü kaybolmuş. Kuleyle telsiz irtibatı da imkansızlaşmış. Kabinde duman belirmiş ardından. “Geri dönmesek ve 10 dakika daha uçsaydık, dönüşümüz olmazdı. Hostes bayıldı. Herkes panik içindeydi. Düşüyorduk. Hayatımda ilk defa babamı bağırırken gördüm.” diye konuşuyor Özal. “Herkes yerine otursun, Allah’ın dediği olur.’ demiş, merhum. Güç bela inmiş uçak. Ucundan piste vurmuş. Lastikler patlamış. Kule haberi yokmuş. Goldstream raporundan bir cümle aktarıyor: “Bu uçak yüzde 95 infilak etmeliydi.” Babasının, Demirağ’ı kullananları belirlediğini ve “Bu konuyu gündeme getirirsem Türkiye karışır.” dediğini de hatırlatıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33700), [web.archive.org (arşiv bağlantısı)](http://web.archive.org/web/20121014153511/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33700)
