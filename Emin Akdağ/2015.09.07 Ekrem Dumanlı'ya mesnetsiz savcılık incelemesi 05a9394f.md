# Ekrem >Dumanlı'ya mesnetsiz savcılık incelemesi

*Emin Akdağ 2015.09.07*

<div class="pNewsDetailMainContent ctx_content" itemprop="articleBody">
 <p>
  AKP yanlısı medya Bugün TV’deki 12 Eylül 1980 darbesine ilişkin sözlerini cımbızlayıp çarpıtınca, savcılık Zaman Gazetesi Genel Yayın Müdürü Ekrem Dumanlı hakkında ‘Cumhurbaşkanı’na hakaret ve tehdit” iddiasıyla inceleme başlattı. Hâlbuki ifadelerde kimsenin adı geçmiyor ve anlatılanların günümüzle alakası yok: “12 Eylül darbesi oldu, 13 Eylül günü gözaltına alındım. Öyle bir hava estirildi ki insanlar idam ediliyor, insanlara işkence yapılıyor, gözlerimle dedem-babam yaşındaki insanlara- çok değerli arkadaşlarıma işkence yapıldığını gördüm. Cezaevinde işkencelere maruz kaldım. Herkeste şöyle bir hava var: Bu artık kâbus gibi çöktü, bu bir daha gitmez. Gider abi, gider. Gitmek zorunda. Ya adam gibi gider veya gitmek zorunda kalır. Bu vicdanlarda kabul edilmeyince ne olacak? İnsanlar, insanların vicdanları bunu kabul etmeyince ne olacak? ‘Yeter artık!’ deyince insanlar, ne olacak? Yok, ben sizin üstünüze bindim, bir daha inmem. Öyle bir şey olur mu? Burası Türkiye. Daha padişahlık zamanında iki defa parlamenter sisteme geçme en azından padişahlıkla beraber. 1. Meşrutiyet, 2. Meşrutiyet iki defa meclis kurmuş bir ülkeden bahsediyoruz.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ekrem-dumanliya-mesnetsiz-savcilik-incelemesi_552140), [web.archive.org (arşiv bağlantısı)](http://web.archive.org/web/20160103083846/http://www.aksiyon.com.tr/karakutu/ekrem-dumanliya-mesnetsiz-savcilik-incelemesi_552140)
