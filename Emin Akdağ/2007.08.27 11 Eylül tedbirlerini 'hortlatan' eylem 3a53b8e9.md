# 11 Eylül tedbirlerini ‘hortlatan’ eylem

*Emin Akdağ 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Lefkoşa-İstanbul seferini yapan Atlasjet Havayolları’na ait yolcu uçağı, hava korsanları tarafından kaçırıldı. Amerika’yı pretosto eden biri Türk, diğeri Filistinli iki korsan, uçağın Tahran’a gitmesini istedi; ancak pilotlar yakıt ikmali gerekçesiyle Antalya’ya indi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028110004im_/http://www.aksiyon.com.tr/resim/664/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ellerinde bomba olduğunu söyleyen iki korsan, kokpit kapısını tekmeledi; ancak açamadı. Güvenlik güçleriyle irtibata geçen pilotlar ise Antalya’ya inince kokpitteki camları kırarak kaçtı. Kabinde oksijenin azalması nedeniyle solunum zorluğu çeken yolcular uçağın orta ve arka kapısını kırarak piste atladı. 9 psikologun görev yaptığı 5 saatlik operasyon sonucunda korsanlar ikna edilince, kimsenin burnu kanamadan olay sona erdi. El Kaide üyesi oldukları ileri sürülen Mehmet Reşat Özlü ve Momnen  Abdül Talikh’nin eylemde kullandığı siyah poşet içindeki ‘plastik patlayıcı’nın çocukların zihinsel gelişimi için kullanılan ‘oyun hamuru’ olduğu anlaşıldı. Pilotların bugüne kadar görülmemiş bir taktik uygulayarak uçağı terk etmesi ise tartışmalara sebep oldu. Yolcuların kendilerini zor durumda bırakmakla eleştirdiği pilotlar, korsanları şaşırtarak daha büyük bir faciaya engel olduklarını savundu. Eylemin ardından tutuklanan korsanlardan Urfalı Özlü’nün 3 kişi ile birlikte eylemden önce Türk bayrağı önünde fotoğraf çektirdiği ortaya çıktı. Özlü’nün Susurluk davası hükümlüsü Yaşar Öz’ün kumarhanesinde de çalıştığı iddia edildi. Son uçak kaçırma olayıyla birlikte El Kaide’nin 11 Eylül’de ikiz kulelere saldırmasının ardından ABD’nin uyguladığı güvenlik tedbirlerinin Türkiye’de de yürürlüğe konulması kararlaştırıldı. Böylece iç hat yolcuları arasında da hakkında arama kararı bulunanlar uçağa binemeyecek. İki korsan tutuklanırken Talikh’in sorgusunda El  Kaide’den eğitim aldığını söylediği belirtildi. Türkiye’de pilotların uçağı terk etmesi tartışılırken Çin’de patlamaya saniyeler kala son yolcusunu tahliye ettikten sonra uçaktan ayrılan iki pilot kahraman ilan edildi.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28270), [web.archive.org (arşiv bağlantısı)](http://web.archive.org/web/20071028110004/http://www.aksiyon.com.tr/detay.php?id=28270)
