# O helikoptere kaza günü ulaşılmış

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Savcılığa ulaşan bir belgeyle; içinde BBP Genel Başkanı Muhsin Yazıcıoğlu ve pilot dahil 5 kişi bulunan helikopterin 25 Mart 2009’da Kahramanmaraş’tan Yozgat’a seyir halindeyken Keş Dağları’na düşüşündeki şüphelerin büyük ölçüde aydınlanacağı belirtiliyor.
  </font>
 </div>
 <div id="newsText">
  <font class="detail-text">
   <p>
    İddiaya göre belge, partinin şu andaki lideri Mustafa Destici ve merhumun eşi Gülefer Yazıcıoğlu’nun Köşk’e çıkarak Cumhurbaşkanı Abdullah Gül’e teslim ettiği belgeyle savcılıktaki aynı. Belgede ortaya konulan görev çizelgeleri, iki askerî helikopterin o gün olay yerine gittiğini ispatlıyor. Köylüler de böyle diyordu. Malatya’dan kalkan iki Sikorsky, 21.47 ile 21.58 sırasında enkaz bölgesinde görünüyor. Hem de 330 metre yukarıda. Halbuki araca 3 gün sonra varılabilmişti. Telekomünikasyon İletişim Daire Başkanlığı’nın aranacak mesafeyi 1 kilometreye indirmesine rağmen, iki gün boyunca başka yerlerde dolaşılması da anlam kazanıyor bu bilgilerle. Kazaya olası etkileri araştırılırken Genelkurmay üç savaş uçağının bölgeye 28,5 kilometre uzaklıktan uçtuğunu bildirmişti. Yine ne tuhaftır ki, kayıttaki radarın, düşüşün gerçekleştiği dakikalarda arızalandığı ileri sürülüyor. Kaza, araçtaki gazeteci İsmail Güneş’in 112 Acil’i aramasıyla duyulmuştu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32254-o-helikoptere-kaza-gunu-ulasilmis.html), [web.archive.org (arşiv bağlantısı)](http://web.archive.org/web/20130826143703/http://www.aksiyon.com.tr:80/aksiyon/haber-32254-o-helikoptere-kaza-gunu-ulasilmis.html)
