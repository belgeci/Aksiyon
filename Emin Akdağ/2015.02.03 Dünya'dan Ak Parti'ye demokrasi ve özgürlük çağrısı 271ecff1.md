# Dünya'dan Ak Parti'ye demokrasi ve özgürlük çağrısı

*Emin Akdağ 2015.02.03*

<div class="pNewsDetailMainContent" itemprop="articleBody">
 <p>
  Genel ve ‘basına dair’ özgürlüklerdeki konumumuz giderek sarsılıyor. Özellikle tam üyelik müzakeresi yürüttüğümüz Avrupa Birliği (AB) gidişattan bir hayli kaygılı. Birliğin çatısı Avrupa Parlamentosu (AP) ocak ayında -başta 14 Aralık Medya Darbesi- gazetecilere baskı uygulanmasına “diplomatik lisandaki en sert tepki biçimiyle” ses verdi; olup bitenleri oylamaya katılan 593 vekilin 551’inin tasdikiyle “kınadı”. ABD Washington merkezli ve dünyaca saygın sivil toplum kuruluşu Freedom House’un 195 ülkedeki durumu irdeleyerek hazırladığı “Dünyada Özgürlük 2015” raporu da iç karartıcı. Bolivya, Mozambik ve Papua Yeni Gine’nin yer aldığı “Kısmen özgür” kategorisindeyiz. Ardından Avrupa Konseyi Parlamenterler Meclisi (AKPM) de, -19’a karşı 77 evetle kabul edilen “Avrupa’da medya özgürlüğünün korunması” başlıklı raporuyla-Ankara’yı ihlalleri bitirmeye çağırdı. İnsan Hakları İzleme Örgütü (HRW) ise demokrasi ve özgürlükler yürüyüşünde irtifa kaybına uğradığımızı; 10 yıllık kazanımların çöpe atıldığını söylüyor. Şu ifadeler HRW raporundan: “Hükümet yargıyı yürütmenin kontrolüne almak, medya ve internet sansürünü artırmak, gazetecileri yargılamak için eşi görülmemiş adımlar atı.” Geçtiğimiz hafta içi, Birleşmiş Milletler (BM) İnsan Hakları Konseyi bünyesindeki Evrensel Periyodik İnceleme Mekanizmasınca (EPİM) da bu sahadaki karnemiz Cenevre’de sorgulandı. Toplantıda 122 üyenin temsilcisi Başbakan Yardımcısı Bülent Arınç’a sorular yöneltip eleştirilerini sıraladı. Avrupa İnsan Hakları Mahkemesi’nin (AİHM) eski yargıçlarından ve CHP İzmir Milletvekili Rıza Türmen’e göre soru sayısı bir rekor. “Askerî darbe dönemleri dâhil, itibarımız böylesine dibe vurmamıştı. “İç ve dış mihraklar söylemi” artık prim yapmıyor. Arınç’ın cevaplarında hiç ‘paralel yapı’ dememesi de bunun ispatı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/dunyadan-ak-partiye-demokrasi-ve-ozgurluk-cagrisi_541190), [web.archive.org (arşiv bağlantısı)](http://web.archive.org/web/20150728145708/http://www.aksiyon.com.tr/karakutu/dunyadan-ak-partiye-demokrasi-ve-ozgurluk-cagrisi_541190)
