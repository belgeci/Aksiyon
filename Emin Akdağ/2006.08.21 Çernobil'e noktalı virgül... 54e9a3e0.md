# Çernobil’e noktalı virgül...

*Emin Akdağ 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağlık Bakanlığı, “Karadeniz Bölgesi’nde artış kaydeden kanser vak’aları ile üzerinden 20 yıl geçen Çernobil nükleer faciası arasındaki ilişkiyi irdeleyen” araştırma sonuçlarını ‘son noktayı koyuyoruz’ diyerek kamuoyuna açıkladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024759im_/http://www.aksiyon.com.tr/resim/611/6.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son 10 yılın kanser kayıtlarının tarandığı iki yıl süren araştırma sonuçlarına göre, faciadan etkilenen bölge şehirlerindeki (Trabzon ve Edirne) kansere yakalanma oranı ile etkilenmeyen bölgelerdeki (Isparta) oran arasında fark yoktu. Hatta Isparta’daki artış (8 kat), Trabzon ve Edirne’den (5) fazlaydı. Yani Çernobil etkilediği söylenen bölgelerde kanseri artırmamıştı. Sağlık Bakanı Recep Akdağ, kansere yakalananların yüzde 90’ının sigara içtiği bilgisinin de desteğiyle, sigaranın Çernobil’den daha tehlikeli olduğunu vurgulayarak, “Çernobil cebinizde” dedi.
   <br>
    <br>
     Araştırma sonuçlarına ve Akdağ’ın açıklamalarına tepkiler geldi. Sağlık ve Sosyal Hizmet Emekçileri Sendikası (SES) Başkanı Köksal Aydın, araştırmayı bilimsel bulmadıklarını ifade ederek, kurulacak nükleer santrale zemin hazırlanmak istendiği iddiasını ortaya attı. Tepki gösterenlerden biri de 2005 yılında müzisyen ağabeyi Kazım Koyuncu’yu 33 yaşındayken kanserden kaybeden Oğuz Koyuncu idi. Koyuncu’nun babası ve kız kardeşi de kanser. 6 kişilik ailesindeki kanser oranı yüzde 50. Koyuncu “Tek sorumlu Çernobil” demediklerini ancak bölgedeki kanser oranının Türkiye ortalamasıyla aynı görülmesine karşı çıktıklarını söylüyor. Koyuncu’nun ilçesi Hopa’nın Belediye Başkanı Yılmaz Topaloğlu çarpıcı bilgiler verdi. Türk Tabipler Birliği ile ortaklaşa gerçekleştirilen araştırmaya göre son 5 yılda ilçede ölenlerin yüzde 48’i kanser. Trabzon Kanser Hastaları ve Yakınları Derneği Başkanı avukat Sibel Suiçmez de iki yıl boyunca dernekleri ile temasa geçilmediğini, çalışmanın muhtar ve anketör aracılığıyla yapıldığını ifade ediyor.  Bilimsel verileri açıkladıklarını yineleyen Sağlık Bakanı Recep Akdağ ise karşı çıkanları bilgisizlik ya da kasıtlı davranmakla suçluyor. Anlaşılan o ki Çernobil tartışmaları bitmeyecek. Bakanlığın araştırması da olaya son noktayı koyamadı. Tepkiler, noktanın altına bir virgül ekletti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25106), [web.archive.org (arşiv bağlantısı)](http://web.archive.org/web/20061016024759/http://www.aksiyon.com.tr:80/detay.php?id=25106)
