# MİT Tır'ları davasında gizlilik kararı

*Emin Akdağ 2015.10.06*

<div class="pNewsDetailMainContent ctx_content" itemprop="articleBody">
 <p>
  2014 yılı Ocak ayının 1’inde Hatay’ın Kırıkhan, 19’undaysa Adana’nın Ceyhan ilçelerinde MİT’e ait olduğu açıklanan silah yüklü TIR’ları durdurup arayan savcılar ve albayın Yargıtay 16’ncı Ceza Dairesi’ndeki yargılamasının ilk duruşmasında gizlilik kararı alındı. Salondan, birinci derecedeki yakınlar hariç herkes çıkarıldı. Haklarında ağırlaştırılmış müebbet istenen dönemin Adana Cumhuriyet Başsavcısı Süleyman Bağrıyanık, İl Jandarma Komutanı Kurmay Albay Özkan Çokay ile savcılar Aziz Takçı, Özcan Şişman ve Ahmet Karaca “Devletin güvenliği, iç veya dış siyasal yararları bakımından, niteliği itibariyle gizli kalması gereken bilgileri, siyasal veya askerî casusluk maksadıyla temin etmek ve açıklamak” fiillerini işlemekle suçlanıyorlar. 16’ncı Ceza Dairesi, tutukluluğun hukuksuzluğu talebini reddedip davayı ileri bir tarihe erteledi. Yapılan redd-i hâkim talebi için 17’nci Ceza Dairesi’ne itiraz yolu açık. 8 Mayıs 2015’te tutuklanan başsavcı ve savcılar Ankara’daki Sincan, albay ise askerî cezaevinde.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/mit-tirlari-davasinda-gizlilik-karari_552435), [web.archive.org (arşiv bağlantısı)](http://web.archive.org/web/20160125070224/http://www.aksiyon.com.tr/karakutu/mit-tirlari-davasinda-gizlilik-karari_552435)
