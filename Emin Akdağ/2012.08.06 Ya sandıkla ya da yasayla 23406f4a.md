# Ya sandıkla ya da yasayla

*Emin Akdağ 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Söze başladıklarında dillerinden özgürlük türkülerini düşürmeyen İstanbul Barosu’nun görevdeki yönetimi, yasakçı tutumundaki kapsamı genişletiyor. Din ve vicdan hürriyeti denince orada duruyorlar ama. Ne dini, ne vicdanı? Varsa da yoksa da kamusal alan.
  </font>
 </div>
 <div id="newsText">
  <font class="detail-text">
   <p>
    Duruşma salonlarında başörtüsü takılamıyor. Ülke genelinde geçerli bu men. Adı geçen baroya göre avukatların hizmet sahası buralarla sınırlı değil. 5 Haziran 2008 tarihli yönetim kurulunda alınan karara istinaden adliyelere astıkları yazıya uyulmak zorunda. Aynen şöyle deniyor metinde: “Kamu alanı olduğu tatışmasız olan adliye binalarında baro odaları, icra müdürlükleri, mahkeme kalemleri ile cumhuriyet savcılıkları, keşif ve haciz mahallerinde türban takılması ve uygun bulunmayan kıyafetler giyilmesi meslek ilkeleri ve kuralları açısından disiplin suçu oluşturmaktadır.” Rahatlıkla şu çıkarma yapılabilir: Başörtüsü uygun bulunmayan kıyafetler kategorisinde. Yasak metinde kalmıyor, icraatta. Avukat P.A. bir meslektaşınca yazı gerekçe gösterilerek Kadıköy adliyesine girmemesi konusunda uyarıldı. Çalıştığı yer icra dairesiydi oysa. Baronun binadaki odasında asılıydı ikaz yazısı. Hukuk dışı girişim; Ümit Kocasakal ve ekibinin kasımdaki başkanlık seçiminde yeniden o koltuklara oturabilmek için yeltendikleri ideolojik bir yatırımdır ya da değildir. Olaya salt buradan bakmak meselenin özümsenmesini engelliyor. Ekmeklere yağ sürülüyor da olabilir. Laikliğin elden gitmediğini cümle âlem biliyor artık. Asıl oy günü sergilenecek iradelere ihtiyaç var. Diğer şıkkı da Baro yönetiminden Turgay Demirci dillendiriyor: “Avukatın görev yaptığı her yer kamusal alandır. Tartışmanın çözüme ulaşması için siyasal iktidarın yasa değişikliği yapması şarttır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33236), [web.archive.org (arşiv bağlantısı)](http://web.archive.org/web/20130918050813/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33236)
