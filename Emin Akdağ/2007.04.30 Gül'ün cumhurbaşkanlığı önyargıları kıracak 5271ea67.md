# Gül'ün cumhurbaşkanlığı önyargıları kıracak

*Emin Akdağ 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nabi Yağcı’ya göre ‘Başörtülü Doğu’ya dönüktür, Batı demokrasisine kapalıdır’ yorumu tamamen kendinden menkul. Baykal’ın elinde bundan başka malzeme yok. Artık bu mesele nasıl bitirilecekse öyle bitmeli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124100651im_/http://www.aksiyon.com.tr/resim/647/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124100651/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124100651/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124100651oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124100651oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Genel ekonomik verilere göre Türkiye iyi yolda. Sermaye de bundan memnun. Yakalanan istikrarın sürdürülmesinden yana. Ancak rejim tehlikesi iddiaları bir türlü bitmiyor. Hatta bugün en ciddi boyuta ulaştığı ileri sürülüyor. 12 Eylül öncesinde birbirlerine kurşun sıkanlar şimdi kol kola. Bir ulusalcılık türküsü tutturulmuş gidiyor. Ama nereye? Öte yandan ılımlı İslam diye bir tabir var sık sık gündeme getiriliyor. Ana muhalefet partisi CHP bile demokratik seçim yerine başka arayışlar içinde sanki! İşte bütün bunları, Türkiye’deki sol hareketi çok iyi bilen Türkiye Komünist Partisi eski Genel Sekreteri Nabi Yağcı (Haydar Kutlu) ile konuştuk.
   <br>
    <br>
     -Türkiye Sosyal Tarih Araştırma Vakfı’nda, Türk solunun devrimci geçmişi üzerine çalışmalar yaptınız. Solun ‘kendini yenileyememesine’ ve ‘dünkü yanlışlarını görememesine’ vurgu yapıyorsunuz. Solun dünkü yanlışları neydi? Sol devrim hâlâ geçerli mi?
     <br/>
     <br/>
     Bu soruyu cevaplamak için günlerce konuşmak lazım. Ancak burada birkaç açıdan cevap verilebilir. Bana göre sol zamanı yitirmiş ve yeni zamanı doğru analiz edememiştir. Sovyetler Birliği’nde sosyalizmin kurulmasını, Ekim Devrimi’ni ele alırsak, o dönemde sol içinde bulunduğu zamanı yitirmemişti, tersine yakalamıştı. O zaman sol zamana uygundu. Sonra zaman, solu aştı. Sol, yeni zamanları analiz edemedi. Doğru teşhisler koyamadı. Dolayısıyla yanlış yaptı. Özü bu bence. Hayattan kopukluğu gibi birçok yanlış söylenebilir. Ama hepsini açıklayacak neden bence bu. Çünkü sol ancak toplumsal bir dalga varsa ve dalgayı yakalayabilirse başarılı olabiliyor. Böyle bir dalga yoksa sol ne yapsa da başarılı olamazdı zaten.
     <br/>
     <br/>
     -Peki, başta zamana uygun davranan Sovyetler Birliği nerede hata yaptı?
     <br/>
     <br/>
     Orada demokrasinin önceliğine de bakılması lazımdı. Ama olmadı. Devrimi koruma, yani demokrasi yerine korumacılık çabası öne geçti. Şimdi bizdeki cumhuriyet korumacılığı gibi. Korumacı ideoloji, sosyalizmde devlet koruması temelinde bir ideolojiye dönüşerek, resmî bir ideoloji haline geldi.
     <br/>
     <br/>
     -Bu korumacılık masum görülebilir mi?
     <br/>
     <br/>
     Koruma söz konusu olduğunda bürokrasi var demektir. Yapı bürokratlaşır. Donar, durur. Böyle bir yapıda bürokratlar da vardır, çıkarcılar da…
     <br/>
     <br/>
     -Türkiye’de varlığından bahsedilen oligarşik bürokrasi gibi mi?
     <br/>
     <br/>
     Evet, aşağı yukarı. Bu kendiliğinden olan kaçınılmaz bir durumdur. Eğer bir sistemi ya da ideolojiyi korumak istiyorsanız, o sistemin devamından çıkarı olanlar kendi arasında birleşerek, kaynaşarak oligark dediğimiz yapıyı oluşturur.
     <br/>
     <br/>
     MARKSİZM’İ AMENTÜ HALİNE GETİRMEK YANLIŞTI
     <br/>
     <br/>
     -Marksizm’de arızalar mı vardı da dünyadaki gelişmelere ayak uyduramadı?
     <br/>
     <br/>
     Marksist teoride tabii ki yanlışlar ve eksikler de vardı.
     <br/>
     <br/>
     -En temel yanlışı neydi, bugünden düne bakıldığında?
     <br/>
     <br/>
     Pek çok yanlışın nedeni de olan, sosyalist felsefenin Marksist felsefeyle uyuşmamasıdır. Marksizm bir bakıma amentü haline geldi. Geleceği mutlak anlamda öngörür bir teori olarak algılandı: ‘Tarih bizden yana dönecek.’ Bu rahatlıkla yeni analizler yapılmadı. Gelişen sosyal unsurlara önem verilmedi. Yalnızca bir işçi sınıfı saplantısı içinde kalındı. Bunlar yanlıştı. Yine çağın değişimine uygun olarak proletarya diktatörlüğü hedefi de yanlıştı. Oysa dünya değişmişti. Bu değişimi görüp ona göre yeni yaklaşımlar geliştirmesi gerekiyordu. O noktada eksik kaldı.
     <br/>
     <br/>
     -Neydi bahsettiğiniz yeni unsurlar?
     <br/>
     <br/>
     Mesela piyasa ekonomisi. Kumanda ile ekonomi götürülmeye çalışıldı. Yanlıştı. Sovyetlerde ekonomi hantallaştığı için gelişemedi. Buna karşılık Batı dünyasında teknolojik bir devrim oldu. Avrupa’daki komünist partiler de yeni politikalar geliştiremedi. Devletçi ekonomiyi öneriyorlardı hâlâ. Özgürlükçü demokrasi Sovyetler’de olamadı.
     <br/>
     <br/>
     -Bugün özgürlükçü demokrasinin geldiği nokta da Irak’ta yaşananlardan sonra tartışmalı hale geldi. Batı’da da Sovyetler’deki gibi bir süreç yaşanabilir mi?
     <br/>
     <br/>
     Gelişmiş kapitalist ülkeleri değiştirecek olan yine piyasa ekonomisi olacak; şüphesiz çökertecek olan da… En azından çökerteceğini tahmin ediyorum. Kapitalizmin içindeyseniz bunu göreceksiniz. ABD’de küreselleşen dünyanın gereklerine ülkeyi uydurmak isteyen yeni bir demokrasi yanlısı eğilim var. Bir de Bush’un temsil ettiği yeni tutuculuk. Bu ikisi aynı şey değil. Bush’un temsil ettiği çizgi küreselleşmeye karşı. Bush’un Irak’a müdahalesi küreselleşmenin değil, tam tersi ona direnmenin bir sonucu.
     <br/>
     <br/>
     -Sovyet örneğini anlatırken Türkiye’deki korumacılıktan bahsettiniz. Türkiye’de korunmaya çalışılan tam olarak nedir sizce?
     <br/>
     <br/>
     Bir yerde bir devrim olmuş ise orada önce kendini koruma kaygıları ortaya çıkar. Sonra devrimi koruma adına statükoyu koruma kaygıları da. Bir süre sonra da bu kaygı, resmî ideoloji haline gelir. İşin temeli budur. Cumhuriyet kurulduktan sonra 1930-40’lara gelindiğinde, daha ileriye gitmek, toplumun sosyal sorunlarını çözmek, cumhuriyeti dışa açmak hedefleri sadece kâğıt üzerinde kalıyor. Atatürk’ün ortaya koyduğu muasır medeniyet seviyesini yakalamak yani. Bu tarihlerde daha yoğun korumacı ekonomi, bir bakıma savaşın da getirdiği savaş ekonomisi, bunun üst yapısı olarak da son derece vesayetçi bir siyasal rejim öne çıkıyor. Vesayeti, cumhuriyeti kuran kadrolar, asker ve sivil bürokratlar koyuyor. Korumacılar, devlet egemenliğini paylaşacak bir başka güç olsun istemiyorlar.
     <br/>
     <br/>
     -Rejim tehlikede kaygılarının altında bahsettiğiniz devlet egemenliğini paylaşmama isteği mi var?
     <br/>
     <br/>
     Ben rejim tehlikede laflarının tamamen demagojik olduğunu düşünüyorum. Tehlikeyi göstersinler o zaman. Bunu diyenler devletin tepesinde olanlar. Askerler, Cumhurbaşkanı Sezer, YÖK ve Deniz Baykal.
     <br/>
     <br/>
     -Son dönemde ortaya atılan laik cumhuriyet, demokratik cumhuriyet tartışmaları konusunda ne düşünüyorsunuz?
     <br/>
     <br/>
     Demokrasi laikliği önceler. Atina demokrasilerinde laikos, laiklik lafları yoktu. Ancak demokrasi içinde laiklik meselesi uç verdi. Tarihî gelişimde önce demokrasi aranmalı. Onunla beraber de laiklik. Yani bu ikisi birbirinden kopacak kavramlar değil. İnsanların düşüncelerini ifade edemediği bir ülkede laiklik olduğunu söylemek son derece sorunludur. ‘Türkiye laik’ diyorlar laikliği savunanlar. Peki, ben düşüncelerimi söyleyemedikten sonra vicdan özgürlüğünün ne anlamı kalır ki… Türkiye’deki laiklik bu anlamda zaten demokrasiyle birlikte tartışılmalıdır.
     <br/>
     <br/>
     -Anayasa’da Türkiye’nin demokratik, laik, sosyal bir hukuk devleti olduğu yazmıyor mu?
     <br/>
     <br/>
     Laiklik ile demokrasiyi parçalamak iki ayrı şeymiş gibi göstermek, bana göre demagojik ve yanlış bir şey. İrtica tehlikesinden söz edenler, bunu göstermek zorunda. Tartışmalarımızın felsefî bir tarafı yok. Tamamen politik, spekülatif bir mesele. Birtakım çevreler spekülasyon yapıyor.
     <br/>
     <br/>
     DEMOKRASİ BİR AÇIKLIK REJİMİDİR
     <br/>
     <br/>
     -Ama bunlar Türkiye’de “korku” olarak yansıtılıyor kamuoyuna…
     <br/>
     <br/>
     Bu tehlike, demokratların hepsinin anlaştığı ve gördüğü bir tehlikeyse mesele yok. Birileri silahlanmış geliyorsa bunu anlarız ve hayır deriz. Ama böyle bir şey göremiyorsanız, hayalet gibi bir şey ise bu, burada problem başlıyor. Diyorlar ki rejim tehlikede. Ben de bu cumhuriyetin vatandaşıyım, tehlikede değil diyorum. Ne olacak şimdi? Demokrasi bir açıklık rejimi. Varsa tehlike herkese gösterilmeli.
     <br/>
     <br/>
     -Peki nedir sizce buradaki asıl problem?
     <br/>
     <br/>
     Bütün mesele parlamenter demokrasinin prensiplerinin işleyip işlemediğidir. Birileri seçimle iktidara gelmişse, onu seçimle götürebilirsiniz. Birileri seçimle gelmiş iktidarı istemiyor. Silahla direniyor. Adnan Menderes hükümeti seçimle gelmişti. Ama 27 Mayıs silahla diretti. Ondan sonraki 12 Mart ve 12 Eylül müdahaleleri hep parlamenter yollarla gelmiş iktidarları parlamento dışı, antidemokratik yollarla, baskıcı yöntemlerle saf dışı etme idi.
     <br/>
     <br/>
     -Bugün iktidarda AK Parti var. Hükümetin AB ile kurduğu iletişimi sevindirici buluyorsunuz. “Uzun yıllar köklü değişim yaşayamamış bir ülke olarak AB ile birlikte değişeceğiz.” diyorsunuz. AB bizi ne gibi köklü değişimlere motive ediyor?
     <br/>
     <br/>
     Türkiye, kendi tarihi içerisinde ciddi bir değişim momentine geldiğinde AB ile karşılaştı. AB bizi değiştirecek değil. Biz değişim sürecini zaten yaşıyorduk. Türkiye Özal ile birlikte 1983 yılından beri dışa açılma politikası içine girmişti. Belli ölçülerde ekonomi büyümüştü. Artık 1930-40’ların Türkiye’si değildi. Dolayısıyla sermaye de dışa açılmak istiyordu. Ciddi bir yapısal değişim zorunluydu. O sırada dünyada konjonktürel bir gelişme vardı. AB’nin sınırları genişliyordu. Türkiye de bir değişim zorunluluğu ile karşı karşıya kaldı bu dönemde. Bu noktada AK Parti faktörüne dikkat çekmek isterim. AK Parti, şimdiye kadar gelmiş partiler içinde en ilginç ve en özgün olanı bana göre.
     <br/>
     <br/>
     -Özgünlüğü AB konusundaki samimiyeti mi?
     <br/>
     <br/>
     Samimi bulduğumu söyledim, bana yöneltilen “AK Parti, AB konusunda samimi mi?” sorusu üzerine… Yoksa bir siyaseti samimiyet üzerine oturtmak çok anlamlı değil. Ama, ben hâlâ aynı fikirdeyim. AK Parti AB konusunda samimidir. AK Parti’ye, yapısal değişime sokma rolünü veren Türkiye’deki tarihsel gelişimin kendisidir. AK Parti’nin düşünceleri değil tek başına. Cumhuriyet kurulduğunda hangi güçler muhalifti? Siyasal İslam, Kürtler ve sol çevreler. Cumhuriyet’e değil, yapılanların yetersizliğine şu ya da bu ölçüde muhaliftiler. Sosyal tabanları vardı.  AK Parti birebir aynı değil; ama bunun içinden gelen, kendisini değiştirmiş ve yenilemiş bir parti olarak iktidarda. Bir vizyonu vardı: Türkiye’yi AB yoluyla dünyaya taşımak. Bu üç şekil değiştirme konjonktürel olarak denk geldi.
     <br/>
     <br/>
     -AK Parti’nin ilerici, CHP’nin ise gerici olduğunu söylüyorsunuz.
     <br/>
     <br/>
     Bu analizi çok önce yapmıştım. Sonraki yıllar bunu doğrular şekilde gelişti. Mesela AK Parti hükümeti AB’yi bir noktadan sonra bırakacak dendi. Ama bırakmadı. Sadece yavaşlattı. Diğer taraftan CHP bugün MHP ile ortaklık kurma noktasına kadar geriledi. O gerici dediğim niteleme doğrulandı. AB konusunda da böyle oldu. Sıkıştıkları zaman AB’den yanayız diyorlardı. Ama giderek o ipte oynamaları mümkün olmayacak noktalara geldiler. Demokrasi konusunda baktığımızda hâlâ vesayet rejimini savunuyorlar. Asker konuştuğunda ses çıkarmıyorlar. TCK 301’in değişimi konusunda hiçbir şey yapmıyorlar. Yüzde 10 barajının değişimi konusunda da öyle. Peki, o zaman bu nasıl sol bir parti? Nasıl sosyal demokrat bir parti bu? Ona ben nasıl ilerici diyebilirim ki? Bana göre CHP, Türkiye’nin geleceği için en kötü rolü oynayan bir parti bugün.
     <br/>
     <br/>
     DAYATMALAR KIRILMALI
     <br/>
     <br/>
     -Abdullah Gül muhtemelen Köşk’e çıkacak. Gül’ün eşi başörtülü. CHP, bu tablo üzerinden politika üretiyor. Bu konuda ne dersiniz?
     <br/>
     <br/>
     Bir ülkede demokrasi hâlâ biçimsel duruyorsa, o ülkedeki siyaset de biçimlerle, kılık kıyafetle uğraşacaktır. Başın açık ya da örtülü olması yapay bir sorun. Dünyaya bakışında bir zihniyet problemi gayet tabii ki var. Nereye baksın Türkiye? İslami ülkelere mi, Batı’ya mı? Bunu tartışmak başka bir şey. ‘Başörtülü Doğu’ya dönüktür, Batı demokrasisine kapalıdır’ yorumu tamamen kendinden menkuldür. Türkiye ve AK Parti gerçeklerine uymuyor. Bu anlamsız. Fakat Çankaya’ya eşi örtülü bir adayın çıkması, zaman içinde önyargıların kırılmasına hizmet edecek. O yüzden olumlu buluyorum. Tartışma öncesinde Sayın Gül’ün cumhurbaşkanı olması, Erdoğan’ın da partinin ve hükümetin başında kalması en uygun modeldi. Fakat sonra başlayan dayatmaları gördüğümde tercihim Erdoğan’ın cumhurbaşkanı olmasıydı.
     <br/>
     <br/>
     -Neden?
     <br/>
     <br/>
     Antidemokratik, “olamazsın” dayatması yüzünden. Bunun kırılması, dayatmanın geri çevrilmesi ve püskürtülmesi için.
     <br/>
     <br/>
     -Dayatmaların kırılması noktasında Erdoğan’ın adaylığı daha keskin bir çözümdü size göre, öyle mi?
     <br/>
     <br/>
     Devrimci ruha sahip biri olarak o keskinliği tercih ederdim. Bu meselenin artık nasıl bitirilecekse öyle bitirilmesini de... Şimdi bundan sonra bu gerginlik Gül ne yaparsa yapsın sürüp gidecek. Bir defa CHP’nin ve Deniz Baykal’ın malzemesi bu. Başka da malzemesi yok. Ne işsizlik, ne 301 meselesi…
     <br/>
     <br/>
     BAYKAL, İKTİDARI SEÇİMLE DÜŞÜNMÜYOR
     <br/>
     <br/>
     -Baykal’ın ya da CHP’nin iktidara gelmek gibi bir düşüncesi yok mu?
     <br/>
     <br/>
     Var, var. Ama seçim yoluyla değil. Geçmişte örneği var. Nihat Erim hükümeti nasıl gelmişse. Benzer bir şeyin olmaması için çok az neden var Türkiye’de. Bunu ben tehlike olarak görüyorum.
     <br/>
     <br/>
     -Böyle bir ihtimal söz konusu mu peki?
     <br/>
     <br/>
     Teorik olarak var. Bugünkü siyasi dengeler açısından değil. Tabii ki salt bunun için çalışıyor denemez ama dalga öyle bir gelir ki oraya taşır onu. Bugün Tandoğan mitinginden CHP kendine pay çıkarıyorsa, bunun başka bir anlamı yok. Çünkü o miting herhangi bir siyasi partiye işaret etmiyor. Çok farklı siyasi çizgide olanlar vardı. Ama toplamı neye işaret ediyordu mitingin; parlamenter demokratik yollarla bir cumhurbaşkanının seçilmesine bir tepki. Bu reaksiyon üzerine oturunca CHP, böylesi beklentilerinin olması, bu benim yorumum onlardan kimse böyle bir şey demiyor, ihtimal dâhilindedir. Niye olmasın?
     <br/>
     <br/>
     -Deniyor ki, ‘Bu hükümet katılımın az olduğu bir seçimle iktidara geldi. Katılım yüksek olsaydı böyle bir sonuç çıkmazdı.’ Baraj da eleştiriliyor. Meclis’teki tablonun millî iradeyi yansıtmadığı söyleniyor. Bu antidemokratik bir durum mu, yoksa demokrasinin içinde var mı?
     <br/>
     <br/>
     Bu anlamsız bir argüman. Asıl yüzde 10 barajı önemli. Bir seçmen kitlesinin tercihlerinin parlamentoya yansımasını önlüyor. Buna demokratik demek mümkün değil. Öteden beri bizde bunlar oluyor. Şimdi bu sistemi hiç değiştirmemiş siyasetçilerin bugün bu argümanı kullanmaları demagojiden başka bir şey değil. CHP o zaman neden yüzde 10 barajına karşı çıkmadı? Siyasi çıkarı için. Bugünkü Meclis’in temsil gücü de maalesef çok zayıf. Bunu alıp da AK Parti’nin önüne çıkarmak demagojidir. AK Partiyi de eleştirmek lazım. Yani tek başına böylesine güçlü bir iktidar hangi partiye nasip oldu? Pek çok şeyi değiştirebilirdi. AB bize bastırıyor, bu kadar da şey istiyor dedikleri şeyin hepsini yapsalardı, kendisine karşı kullanılan argümanları çürütürdü.
     <br/>
     <br/>
     -Bir başka tartışma konusu ise ulusalcılık. 12 Eylül öncesinde birbirine kurşun sıkanlar hangi mantıkla bir aradalar şimdi? Bu da bir gelişme ve değişmenin tabii sonucu mu?
     <br/>
     <br/>
     Dünyada da benzer şeyler var. Fransa’da da milliyetçi kabarma olduğunu görüyoruz. İki cumhurbaşkanı adayı yabancı düşmanlığında anlaşmış durumda. Bunun nedeni çok doğal ve net. Küreselleşmeye karşı tepki.
     <br/>
     <br/>
     -Bu tepki nereden geliyor?
     <br/>
     <br/>
     Sermaye çevrelerinden tepki gelmiyor. Zaten küreselleşme sermayenin küreselleşmesi demek. Tepki devletten nemalananlardan ve devlet yönetiminden geliyor. Küreselleşmeyle 18’inci yüzyılda ortaya çıkmaya başlayan ulus devlet modeli zayıflıyor çünkü.
     <br/>
     <br/>
     AB ULUSAL EGEMENLİĞİ ZAYIFLATIR ENDİŞESİ YERSİZ
     <br/>
     <br/>
     -Türkiye’de de durum aynı mı?
     <br/>
     <br/>
     Türkiye’deki tepki de bu. İdeolojileri, fikriyatları, politikaları ulus devlet üzerine kurulmuş olan kurumlar ve partiler, büyük bir kaygı içine düşüyorlar. Bunun içinde asker de var. Çünkü askerin varlık nedeni, sınırları ve devleti korumak. Ulusal egemenlik zayıflıyor. Avrupa Birliği’ne katılan diğer devletler ulusal egemenliklerini paylaşıyorlar çünkü. En azından bir kısmını. Ulusal egemenlikleri zayıflamıyor aslında. Daha üst bir şemsiyede genişliyor. Bu çok ciddi düşüncel gelişimi gerektiriyor. Buna herkes hazır değil. AB bile. Fransa bile.
     <br/>
     <br/>
     -Bunları ulusalcı yaklaşımları anlamak için mi söylediniz, yoksa haklılar mı?
     <br/>
     <br/>
     Anlamak için söylüyorum. Söyleyeceğim haklı olmadıklarını. Aslında burada haklılık haksızlık diye bir şey yok. Bu giden bir tren.
     <br/>
     <br/>
     -Peki, doğru yoldalar mı?
     <br/>
     <br/>
     Dünyanın gidişatına ters yöndeler. Artık bilgi bilişim çağındayız. Sermaye bugün burada, yarın Japonya’da, öbür gün Amerika’da. Hızla dolanıyor. Küresellik bu işte. Nasıl durduracaksınız bunu? Tamamen korkuya dayalı bir tepki. Doğru söylüyorsunuz, yan yana gelmeyenler, hatta kurşun sıkanlar şimdi beraberler.
     <br/>
     <br/>
     -Tepkisel refleksin doğal olmasının haricinde Türkiye’de bir kurgu da söz konusu mu?
     <br/>
     <br/>
     Bu gelişmeleri doğal görmem; doğru görmem anlamına gelmediği gibi, -doğru görmediğimi zaten söyledim-, tehlikesiz ve çok makul bir gelişim anlamına hiç gelmiyor. Tam tersine Türkiye şimdiye kadar hiç yaşamadığı kadar, adını koymaktan kaçınmıyorum, çok ciddi faşizm (ırkçı faşizan) tehlikesiyle karşı karşıya. Bu sözü çok da kullanmak istemiyorum. Şimdiye kadar da çok az kullandım. Ama şimdilerde kullanıyorum. Ciddi bir tehlike bu.
     <br/>
     <br/>
     -Ulusalcılık için mi söylüyorsunuz bunu?
     <br/>
     <br/>
     Ulusalcılık, milliyetçilik kabarması dünden farklı olarak Türkiye’de bugün Mussolini’ye daha çok benzeyen bir tehlikeyi getiriyor. Şimdiye kadar ‘Turancı Sosyalizm’ diye bir laf duymamıştık. Şimdilerde duymaya başlıyoruz. Ne oluyoruz! Bırakın CHP ile MHP’nin yan yana gelmesini, sosyalizm ile MHP yan yana getiriliyor. Neyi koruyacak? Ulusu değil, devleti. Bizde ulus devletler, Avrupa’daki tarihsel sürece, hatta Balkanlar’daki uluslaşma sürecine bile benzemiyor. Çünkü oralarda önce bir ulus ortaya çıkıyor. Ardından devlet geliyor.
     <br/>
     <br/>
     -Ulusalcı hareketin bir tabanı da yok aynı zamanda…
     <br/>
     <br/>
     Onu söylüyorum; bunun tarihî köküne işaret ediyorum. Osmanlının çöküşünde, Jön Türk hareketi ile İttihat ve Terakki devlet oluşturalım diyordu, ulus değil. Avrupa’daki ulusçuluk hareketlerine bakıyor, kopya çekiyorlardı. Bir Türklükten bahsediyorlardı ama belli değildi. Esas itibariyle bir devlet kurmak istiyorlardı. O yüzden biz anayasaları dünyanın başka hiçbir ülkesinde görülmeyecek kadar önemseriz. Anayasalar değişiyor, anayasalar yapılıyor. Devlet kurmaya çalışıyorlar. Sonra o devlete ulus arıyorlar. Oysa Osmanlıdan gelen toplumumuz Batıdaki gibi tarihsel süreci itibariyle ulusçuluğa dayanmıyor. Daha çok dinsel cemaat usulü bir yapıdan geliyor. O çözüldü, ulus ortaya çıktı artık dediler. Laiklik tartışmasının temeli de o zaten. Tamamlanmamış yani bu. Tamamlama çabaları bu defa şiddeti davet ediyor. Aslında oturmamış, bir yol alınmış ama bitmemiş. Bitmesi de mümkün değil. Üniter değil, üniform devlet mantığıyla bakarsan tutturamazsın.
     <br/>
     <br/>
     -Yıllar önce Anadolu solunu anlatırken, Osmanlı’nın Türkiye’den koparılmaya çalışıldığını söylemiştiniz. Oysa devamıydı. Koparmak isteyenlerin tam başarılı olamadıkları görülüyor. Acaba yeniden bütünleşmeye doğru mu gidiyor süreç?
     <br/>
     <br/>
     Dünya ölçeğinde de böyle. Yerellik önem kazanıyor artık. O topraklarda kurulan uygarlıkların tarihi, o toprakların doğurduğu kültürün tarihi, ulus devlet tarihinden başka bir tarih yazımına götürüyor. Gerçek tarihi öğrenmek ve yazmak yani. Osmanlı meselesi yeni baştan görülecek. Devlet bakışıyla iki ayrı devlet, o devletten kopmuş yeni bir cumhuriyet tarihi bence geçerliliğini yitirecek. İnsanlık tarihi böyle koparsanız da kopmuyor. Çünkü kültürel bağlar var.
     <br/>
     <br/>
     -Bu bağı koparmaya çalışanlarla, korumacılarla bir yıl içinde işlenen son üç cinayetin (Rahip Santoro, Hrant Dink ve Malatya vahşeti) bir ilişkisi var mı?
     <br/>
     <br/>
     Kesinlikle var.
     <br/>
     <br/>
     -Bu cinayetlerin sebebi ne?
     <br/>
     <br/>
     Anadolu’yu Türkleştirme hareketinin, ulus meydana getirme hareketinin devamıdır. 1923’te Yunanistan ile imzalanan mübadele (karşılıklı nüfus değişimi) anlaşması anlaşılır bir şeydi. Ondan sonra 1964’teki büyük sürgünde hiç de doğal olmayan bir şey yapılıyor. Ondan önce 6-7 Eylül olayları. Gayrimüslimler bu ülkeden kovuluyor.
     <br/>
     <br/>
     -Müspet milliyetçilikle ırkçılık nasıl ayırt edilecek peki?
     <br/>
     <br/>
     Bugün dünyanın aradığı, hoşgörü kültürü, çoğulcu kültür, çok kültürlülük, bunların hepsi Osmanlı’da var. Ama milliyetçilik yok. Bunların olduğu yerde milliyetçilik olmaz. Samimi duygularla milliyetçileri anlayabiliyorum. Milliyetçilik ‘ülkemiz, halkımız her bakımdan yükselsin, dünya cumhuriyetleriyle yarışır durumda olsun’ ise bunu anlayabilirim. Fakat orada durmuyor; yarışmak kadar, ötekini yok etmek, düşmanlık temeline hemen kayıveriyor. Solun Anadolu kültürünü benimsemesi ve savunması gerektiğini söylüyorum. Yapamadığımız için sol olarak bu topraklarda kökleşemedik.
     <br/>
     <br/>
     -Peki ulusalcılığa dayalı bu eylemler artabilir mi?
     <br/>
     <br/>
     Sokaklarda kavgaya bile dönüşebilir. Böyle bir temel oluştu maalesef. Çünkü öyle bir örgütlenme var. Eski subaylar, sivil toplum adı altında örgütlendiler. Herkesin yanında bir masada silah koyuyorlar, bayrak koyuyorlar.
     <br/>
     <br/>
     -Geniş kitlelerden destek bulabilir mi bu örgütlenme?
     <br/>
     <br/>
     Siyasi dengeleri değiştirmek için milyonlar olması gerekmez. Tandoğan’da yürüyenler kadar yeterli olabilir. Bu miting üzerine siyaset oturtacaklardır. Başladılar da. Artık bizim tabanımız var diyor.
     <br/>
     <br/>
     -Neyin tabanı, neyi savunuyor?
     <br/>
     <br/>
     Mezhepçi, milliyetçi bir çizgiyi.
     <br/>
     <br/>
     <br/>
     ILIMLI İSLAM, ORYANTALİST BİR KAVRAM
     <br/>
     <br/>
     -Ilımlı İslam oyunundan söz ediliyor. Son olarak Cumhurbaşkanı Sezer de buna dair tehlikeden söz etti. Ilımlı İslam iddiaları hakkında ne düşünüyorsunuz?
     <br/>
     <br/>
     Ilımlı İslam kavramı bana fazla bir şey ifade etmiyor. Hıristiyanlık için böyle bir şey denilebilir mi? Bu doğrudan doğruya dini tanımlama çabasıdır. Bu Batılı oryantalist bakışın bir sonucu. Huntington teorilerine göre İslam zaten demokratik olamaz. Demokrasiye aykırıdır düşüncesi var. Ilımlı derken demokrasiyle bağdaşan İslam denmek isteniyor. Kendi açımızdan böyle bir ayrım yok tabii. Ama çok dar bir kesim şeriatı, İran gibi olmayı istiyor. Avrupa’da da Hıristiyanlık için Ortaçağ dönemini isteyenler vardır. Bunlar olur, konuşmamız gereken bunlar değil. Bunlar marjinal kesimlerdir. Rejim tehlikesi var diyenler şunu empoze etmeye çalışıyor: “İran gibi rejim isteyenler var, bunlar tehlike.” Biz de soruyoruz, neredeler bunlar? Gösterin bize. Böyle bir durum yok Türkiye’de. İlla bir tarif gerekiyorsa modern İslam denebilir. Ilımlı, ılımlı olmayan tarifi doğru değil. Türkiye’nin meselesi İslam veya laiklik değildir. Veya ılımlı İslam sert İslam değildir. Ekonomiden, kültürüne, siyasal çizgisine kadar köklü yapısal değişimdir. Dünyaya açılmaktır. Ama ülkeyi içine kapatmak isteyenler böyle demeyeceklerdir. Kılıf bulacaklardır. Ilımlı İslam da bir kılıftır. Rejim tehlikesi de, cumhuriyet, laiklik elden gidiyor da böyle bir kılıftır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27295), [web.archive.org (arşiv bağlantısı)](http://web.archive.org/web/20090124100651/http://aksiyon.com.tr:80/detay.php?id=27295)
