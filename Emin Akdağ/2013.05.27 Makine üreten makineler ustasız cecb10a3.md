# Makine üreten makineler ustasız

*Emin Akdağ 2013.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknolojik gelişmelerin sanayiye yansımasıyla, ‘makine üreten makine’ konumundaki ‘takım tezgahı makinelerinin’ ehemmiyeti ve fonksiyonu daha da artıyor.
  </font>
 </div>
 <div id="newsText">
  <font class="detail-text">
   <p>
    Aynı zamanda buna paralel, nitelikli elemana duyulan ihtiyaç da. Kendilerini ‘üretim odaklı sanayiinin kalbi’ diye tanımlayan Takım Tezgahları Sanayici ve İşadamları Derneği (TİAD) Başkanı Erdal Gamsız, “makineleri kullanacak çalışan bulamamaktan” yakınıyor: “Bazen öyle durumlar oluyor ki, bir firmaya altı ay içinde 6 kere eğitime gidiliyor.” Hatalı imalat standart limitleri aşıyormuş bu sebeple. Geri toplamak zorunda kalınıyormuş. Gamsız’a göre arıza, meslek liselerinin sanayileşmedeki müthiş hıza ayak uyduramamasından kaynaklanıyor. Bu açığı gidermek amacıyla TİAD Akademi’yi kurmuşlar: “Akademide teorik bilgiyi alıp sahada çalışmamış kişilere eğitim veriyoruz. Burada makineleri görünce sahada şaşkın ördek olmuyorlar.” Avrupa Birliği (AB) fonlarından da faydalanarak, Takım Tezgahları VOC-Test Merkezi’nin Kurulması ve İşletilmesi Projesi’ni de hayata geçirmişler bu arada. Sektördekiler teorik ve pratik sınava tabi tutulacakmış. Başaranlara yeterlilik sertifikası verilecekmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-35619-makine-ureten-makineler-ustasiz.html), [web.archive.org (arşiv bağlantısı)](http://web.archive.org/web/20140107100625/http://www.aksiyon.com.tr/aksiyon/haber-35619-makine-ureten-makineler-ustasiz.html)
