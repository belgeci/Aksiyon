# İran altı(nı)mızı çekiyor

*Emin Akdağ 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İran son yıllarda nükleer santral, buna bağlı ambargo ve muhtemel bir İsrail veya ABD saldırısıyla dünya gündemine geliyor.
  </font>
 </div>
 <div id="newsText">
  <font class="detail-text">
   <p>
    Türkiye ile ilişkileri de ister istemez genel uluslararası siyasetten etkileniyor. Hatta kimilerine göre İran, Türkiye’nin bölgedeki aktif dış politikasından rahatsız. Öyle ki doğrudan değilse bile alttan alta Türkiye ile siyasî çekişme içinde. Ötesinde bazen öyle yollara başvuruyor ki uluslararası arenaya verilen dostluk pozlarıyla izahı zor. Ama tüm bunların ötesinde Türkiye ile İran dış ticareti hız kesmiyor. Aksine “altın” çağını yaşıyor. İran, Türkiye’den çok değil 2 yıl önce 82 milyon, 2011’de 53 milyon dolar değerinde altın alırken, oran 2012’nin ilk 6 ayında 3 milyar dolara çıktı. ABD’lilerin de gözünden kaçmayan bu gelişme, İran’ın ambargo ihtimaline binaen Merkez Bankası’nı güçlendirmek istemesine bağlanıyor. Kaldı ki sadece Türkiye de değil ana tedarikçi. Dubai ve Hindistan da İran’ın altın topladığı ülkeler. Türkiye’nin tespitine göre İran’a altın aktarımını Türkiye’de büyük sermaye edinmiş İranlılar gerçekleştiriyor. Bu arada Türkiye altın ihracatı kadar, mücevheratında da pazar büyüklüğü yönüyle Hindistan, Çin, ABD ve Rusya ile birlikte dünyanın en büyük beşlisi arasında yer alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33077), [web.archive.org (arşiv bağlantısı)](http://web.archive.org/web/20130825021252/http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33077)
