# KPSS kumpası belgelendi

*Emin Akdağ 2015.01.20*

<div class="pNewsDetailMainContent" itemprop="articleBody">
 <p>
  2010 yılı KPSS sınavı üzerinden Hizmet Hareketi’ne kurulmaya çalışılan kumpasın belgeleri ortaya çıktı. Kumpas, Ankara’daki Turgut Özal Düşünce ve Hamle Derneği’nde çalışan Berat K, soruları Isparta Yalvaç’taki arkadaşı Baki S’ye gönderdiği iddiasına dayandırılıyordu. Oysa yapılan soruşturmada Berat K’nin bilgisayarında soruların kaydı bulunamadı. Jandarma Kriminal Daire Başkanlığı’nın o döneme ait raporunda, Baki S’nin bilgisayarında ele geçen soru dosyasının sınavdan 5 gün önce oluşturulduğu belirtiliyor. 5 Temmuz 2010 tarihli dosyanın adı da ne hikmetse 3227. Kumpas soruşturmasında 3227 kişinin 100 ve üzeri net yaptığı ifade ediliyor. Sınavdan evvel 3227 sayısının bilinmesi imkânsız ve bu tezgâhı ispatlıyor. O sınava giren pek çok adayın aslında o kadar net beklemediğini söylemesi de, kitapçık ve cevap anahtarlarıyla oynandığı ihtimalini kuvvetlendiriyor. İddiaları çürüten ikinci bulgu da şu ki; Baki S’nin bilgisayarına soru dosyası flash diskle yüklenmiş, Berat K. tarafından maille gönderilme söz konusu değil. Bu teknik incelemeyle sabit. Baki S. 2010’da gözaltındayken Jandarma’ya cemaat ya da tarikat bağlantısı olmadığını; bir hafta sonraysa savcıya cemaat evlerinde kaldığını söylemiş.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/kpss-kumpasi-belgelendi_541127), [web.archive.org (arşiv bağlantısı)](http://web.archive.org/web/20150726010420/http://www.aksiyon.com.tr/karakutu/kpss-kumpasi-belgelendi_541127)
