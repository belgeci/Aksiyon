# Demokrasi oyunu bitti!

*Emin Akdağ 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de daha epeyce bir süre, 4,5 yıllık iktidar yıpranmışlığına rağmen AK Parti’nin oy yüzdesini nasıl da 34’lerden 47’lere yükselttiğinin hesapları ve sebep-sonuç ilişkileriyle uğraşılacak gibi görünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070810203414im_/http://www.aksiyon.com.tr/resim/660/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Soldaki kadükleşmenin sorumluları üzerine yoğunlaşan derin tartışma da gündemi bir hayli oyalayacak önümüzdeki günlerde. Bazı radikallerin demokrasinin bir numaralı unsuru sandığı lanetlemesi; sandıkta iradesini ortaya koyan halkı da cahillikle suçlayarak düşman ilan etmesi gibi marjinal tutumları kimsenin kaale aldığı yok. Ancak, seçim sonuçlarını sadece AK Parti ve CHP açısından irdeleme yanlışı, ülkeyi çok önemli gerçeklerden uzaklaştırıyor. Bölücü örgüt PKK sempatizanı Demokratik Toplum Partisi’nin (DTP) ‘bağımsız aday’ formülüyle Meclis’e soktuğu milletvekillerinin tavrı, “Kürt problemi”nin bundan sonraki şekillenmesinde son derece önemli. DTP’lilerin derhal yapması gerekenlerden biri, “PKK’nın partisi” imajını silip atması. Bir diğeri ise Türkiye Cumhuriyeti’nin bütünlüğüne bağlılıklarında en ufak şüphe uyandırmayacak beyanları ifade ederek, sözlerinin arkasında durmaları. Aksi takdirde gerginliğin tırmanacağı, akabinde sergilenecek restleşmelerin terör ve şiddeti tetikleyeceği gün gibi ortada. DTP akıllı ve rasyonel politik söylemle Güneydoğu’daki yatırım hamlelerinin güçlenmesinde ve bölgeye tersine göçün hız kazanmasında katalizör vazife üstlenebilir. İstenmeyen farklı rollere soyunursa, bölgenin geri kalmışlığının sona erdirilmesi yolundaki “siyasal çözüm alternatifi” başlamadan biter. DTP’nin, kanlı örgütün unsuru pozisyonuna düşmesini düşünmek bile korkunç. DTP eski Genel Başkanı ve bağımsız milletvekili Ahmet Türk, geçmişteki (DEP dönemindeki) hataları tekrarlamayacaklarını söylüyor. Avrupa Birliği (AB) de, bağımsızlardan bu yönde davranmalarını bekliyor. Aslında, Türkiye’nin bu iç problemine AB’yi karıştırmamak en iyisi. AB’nin, Türkiye’yi Kıbrıs ve benzeri konularda sıkıştırmak amacıyla bu problemi kullandığı; hatta Türk askerinin meşru görev sınırlarına müdahale etmeye kalkıştığı unutulmamalı. AB, pekâlâ, ‘terörle arana kırmızı çizgi koy’ ikazında bulunduğu DTP üzerinden “düşünce özgürlüğü” manevralarıyla Türkiye’ye karşı ikili oynayabilir. DTP bu oyuna gelmemeli. Tabi ki Türkiye de galeyana…  Çünkü zaman, hiç de oyun zamanı değil.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28055), [web.archive.org (arşiv bağlantısı)](http://web.archive.org/web/20070810203414/http://www.aksiyon.com.tr:80/detay.php?id=28055)
