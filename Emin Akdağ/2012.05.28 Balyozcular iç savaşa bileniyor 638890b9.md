# Balyozcular iç savaşa bileniyor

*Emin Akdağ 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Hazırlık’, ‘harekât ortamının şekillendirilmesi’, ‘icra’ ve ‘yeniden yapılanma’ evrelerine bölünen ve 1’inci Ordu Komutanlığı’nda sahnelenen 2003 tarihli Balyoz darbe planı pratiğe geçebilseydi bugün bambaşka bir Türkiye’de yaşıyorduk.
  </font>
 </div>
 <div id="newsText">
  <font class="detail-text">
   <p>
    Altında imzası bulunanların ‘bu sadece rutin bir seminerdi, bir nevi savaş oyunuydu’ diyerek yaptıkları savunmalar iyice akim şimdi. Ele geçen belge ve sabitleşen bilgiler sayesinde, başta adı geçen ordunun o dönemki komutanı emekli Orgeneral Çetin Doğan ve diğer sanıklar için son yaklaşıyor artık. Plana ilişkin davanın tutuklularından Tuğamiral Fatih Ilgar’a aitliği ileri sürülen ses kaydı bu yazının ilk cümlesindeki atmosferi tasvir ediyor adeta: “Bir yasa tasarısı gündemde. O yasayla bizi çıkaracaklar. Bu ülke ya ekonomik krizle ya bir iç savaşla kendine gelecek. Bu iki seçenekten bir tanesi kapımızı çalacak. Ondan sonra dönüş yolu orada başlayacak; ki Başbakan hakkında da yani onların da sıkıntıları var. Böyle aymazlık olmaz. Bunun sonu gelecek. Dönecek bu rüzgar.” ‘dailymotion.com’ adlı internet sitesinde yayınlanan kayıtta ordu yönetimine ağır ithamlar yöneltiliyor: “Son dört Genelkurmay başkanı (Hilmi Özkök, Yaşar Büyükanıt, İlker Başbuğ ve Işık Koşaner) vatan haini. Onların yüzünden bu hallere geldik. Çünkü hepsinin sıkıntısı vardı. Köşeye sıkıştırıldılar bunlar. Yaptıkları hatalardan dolayı. Ve hareket edemez hale geldiler.” “Lider lazım.” diyen ses, şöyle devam ediyor: “İşte geçmiş Genelkurmay başkanı o yüzde lider olma şansını kaybetti. İnisiyatif sıfır insanlarda. Yani operasyon yapamıyor. Olay hâkimiyetini kaybetti.” İthamını yineliyor: “Bu insanlar vatan haini. Vatan haini yani inanın yüzleri çok kirli bunların.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32663-balyozcular-ic-savasa-bileniyor.html), [web.archive.org (arşiv bağlantısı)](http://web.archive.org/web/20130825141534/http://www.aksiyon.com.tr:80/aksiyon/haber-32663-balyozcular-ic-savasa-bileniyor.html)
