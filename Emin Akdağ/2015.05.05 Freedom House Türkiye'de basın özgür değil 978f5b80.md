# Freedom House: Türkiye'de basın özgür değil

*Emin Akdağ 2015.05.05*

<div class="pNewsDetailMainContent" itemprop="articleBody">
 <p>
  Kuvvetler ayrılığını köreltmenin en kestirme ve bir bakıma da mecburi yollarındandır basın özgürlüğüne ket vurmak. Aykırı ve eleştirel görüşler susturulmalıdır istibdat tesis etmek için. Türkiye’de onlarca canlı örneğine şahidiz. İşte ikisi: Zaman yazarı Prof. Dr. Mümtaz’er Türköne 16 Mart 2014 tarihli makalesinde dönemin başbakanı Tayyip Erdoğan’a hakaretten 2 yıl hapis istemiyle yargılanıyor. Öncesinde başsavcılığın söz konusu şikâyete dair takipsizlik kararı vardı oysa. Ama yine iktidar çevrelerinin ‘projem’ dediği kamuoyunca aşikâr sulh ceza hâkimliği devredeydi. Gazeteci Sedef Kabaş ise 17-25 Aralık yolsuzluk soruşturmalarındaki takipsizliği eleştirdiği tweet yüzünden adliye koridorlarında. İstanbul 22’nci Asliye Ceza Mahkemesi’nin görevsizlik gerekçesiyle dosyası Ağır Ceza’ya havale. 10 yıla kadar hapsi isteniyor. Tablo vahim: Freedom House raporuna göre ‘kısmi özgürlüğü’ de yitirdik; artık basını özgür olmayan ülkelerdeniz.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/freedom-house-turkiyede-basin-ozgur-degil_550750), [web.archive.org (arşiv bağlantısı)](http://web.archive.org/web/20150811165440/http://www.aksiyon.com.tr/karakutu/freedom-house-turkiyede-basin-ozgur-degil_550750)
