# ‘En Babacan’ ekonomi yorumları

*Emin Akdağ 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dolar 2 lirayı aştı. Borsa’da sert kıvamında düşüş gerçekleşti. Eyvah, Türkiye ekonomisi nereye gidiyor? Birkaç detay ve sual eklenerek karamsar hava estirmeye çalışanlar da var; riskin ya da tehlikenin boyutlarının abartıldığını söyleyenler de….
  </font>
 </div>
 <div id="newsText">
  <font class="detail-text">
   <p>
    Hiç kuşkusuz seyri, dümenin başındakiler en iyi görmekte. Başbakan Yardımcısı Ali Babacan, öncelikle büyük fotoğrafa bakılmasını tavsiye ediyor: “Bütün dünyada her şey yeniden fiyatlandırılıyor. Hisse senetleri yeniden fiyatlandırılıyor. Tahviller, bonolar yeniden fiyatlandırılıyor. Ülkelerin paraları yeniden fiyatlandırılıyor. Yeniden fiyatlandırma aşamasında da bir noktadan diğer noktaya giderken de dalgalanmalar oldu, oluyor.” Küresel krizlerde çifte açık oluşursa korkulması gerektiğini söylüyor başbakan yardımcısı: “Hem bütçe açığı ama aynı zamanda da cari açığın olması, bu çok tehlikelidir.” Peki bizdeki durum nasıl? Cevabını yine ondan öğrenelim: “Biz çok şükür bütçe tarafında çok sağlamız. Ama öte yandan özellikle petrol ve gaz konusunda ithal ettiğimiz bu enerji ürünleri sebebiyle cari açığımız biraz yüksek. Ama tüm diğer faktörleri beraberce düşündüğümüzde bunun da ülkemiz için uzun vadede önemli bir problem olacağını düşünmüyoruz.” Babacan’ın buraya kadar anlattıklarının özü şu: “Bütün bu olan biten dünya piyasalarıyla alakalı. Ama her ülkenin de kendi içinde dikkatle takip edip, tedbirli olmasını gerektiren bir tablo.” İşte bakanın en köşesiz ifadeleri: “Dışarıda fırtınalar varsa bu fırtınaları biz biraz hissedeceğiz. Eğer ekonomik yapınız sağlamsa bu fırtına da, dalgalı deniz de yapıya zarar vermez.” Şunlar da iş dünyasınca duvara asılası nitelikteki tespitleri: “Likiditenin eskisi kadar çok olmadığı, hatta piyasaya verilmiş olan likiditenin yavaş geri çekildiği bir döneme giriyoruz. Aslında bu dönem aynı zamanda bir normalleşme dönemi.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36401-en-babacan-ekonomi-yorumlari.html), [web.archive.org (arşiv bağlantısı)](http://web.archive.org/web/20131224041615/http://www.aksiyon.com.tr:80/aksiyon/haber-36401-en-babacan-ekonomi-yorumlari.html)
