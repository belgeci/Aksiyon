# İki bakanlık hakkında suç duyurusu

*Emin Akdağ 2015.08.11*

<div class="pNewsDetailMainContent" itemprop="articleBody">
 <p>
  İstanbul 7’nci Ağır Ceza Mahkemesi, Gazze’ye yol alan Mavi Marmara Gemisi’ne 31 Mayıs 2010’da askerî kuvvetlerce saldırılmasından ve 9 kişinin ölümünden sorumlu tuttuğu (dönemin Genelkurmay Başkanı Rau Aluf Gabiel Ashknazi’nin de aralarında bulunduğu) dört İsrail komutanı hakkında 26 Mayıs 2014 tarihinde kırmızı bülten çıkarılmasına hükmetmişti. Aradan 15 ay geçti ama buna ilişkin en ufak bir gelişme olmadı. Gemide öldürülenlerin aileleri ve yakınları İstanbul Adliyesi’nde görevi kötüye kullandıkları iddiasıyla Adalet ve Dışişleri Bakanlığı yetkilileri için suç duyurusunda buldu. Ölenlerden Çetin Topçuoğlu’nun eşi Çiğdem Topçuoğlu’nun okuduğu basın açıklamasındaki ifadeler gayet net ve anlaşılırdı: “Kendi devletimizin adli ve idari makamları tarafından bilinçli ya da bilinçsiz olarak engeller çıkarıldığını görmekteyiz.”, “O katiller kırmızı bültenle aranması gerekirken hâlâ serbest bir şekilde istedikleri yere gidebilmekteler.”, “Bakanlık burada postacı işleviyle görevli bir makamdır. Kararı değerlendirmesi, eleştirmesi söz konusu değildir.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/iki-bakanlik-hakkinda-suc-duyurusu_551892), [web.archive.org (arşiv bağlantısı)](http://web.archive.org/web/20150812130524/http://www.aksiyon.com.tr/karakutu/iki-bakanlik-hakkinda-suc-duyurusu_551892)
