# Usulsüz dinleme iddialarını çökerten bakanlık yazısı

*Emin Akdağ 2015.10.26*

<div class="pNewsDetailMainContent ctx_content" itemprop="articleBody">
 <p>
  İçişleri Bakanı Selami Altınok, Emniyet Genel Müdürü Celalettin Lekesiz ve Müsteşar Mükerrem Ünlüer’in imzaladığı 28 Eylül 2015 tarihli ve gizli ibareli resmî yazıyla, ‘usulsüz dinleme yapmakla’ suçlanan -aralarında üst düzey yetkililerin de bulunduğu- istihbarat polislerinin meslekten ihraçlarıyla alakalı kararın, “dinlemelerin yürürlükteki mevzuata uygunluğunun tam anlaşılamadığı belirtilerek” lağvedildiği öne sürülüyor. 31 ilin emniyet müdürlüklerindeki konuyla ilgili şube müdürlerinin yargılandığı davaların gelişmeden nasıl etkileneceği merak ediliyor. Eskişehir Emniyeti’nin eski İstihbarat Müdürü Mustafa Arık’ın avukatı Turgay Balaban, “Dinlemelerin yürürlükteki mevzuata uygun yapılıp yapılmadığının tam olarak anlaşılamamasının belirtilmesi aslında bir nevi ilgili personelin işlerini yasalara uygun şekilde yaptıklarının örtülü bir itirafıdır.” diyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/usulsuz-dinleme-iddialarini-cokerten-bakanlik-yazisi_552719), [web.archive.org (arşiv bağlantısı)](http://web.archive.org/web/20151103112955/http://www.aksiyon.com.tr:80/karakutu/usulsuz-dinleme-iddialarini-cokerten-bakanlik-yazisi_552719)
