# ASLINDA NE DEMEK İSTİYORLAR?

*Emin Akdağ 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk siyaseti için 2014 yılının mart ve ağustos ayları hayati derecede önemli. İlkinde yerel yöneticiler belirlenecek. İkincisindeyse Türkiye Cumhuriyeti’nin 12’nci cumhurbaşkanı seçilecek.
  </font>
 </div>
 <div id="newsText">
  <font class="detail-text">
   <p>
    Bu sefer belediye başkanının kişiliği ve iş yapabilirliği kadar, partisine duyulan güven, dünya görüşü ve ideolojik anlayış da rol oynayacak. Eğer bir değişiklik meydana gelmezse, halk ilk defa Köşk’e çıkacak kişiyi tayinde doğrudan irade yansıtacak. Pek çok belirsizliğin nasıl netleşeceği merakla bekleniyor ama bunlardan ikisi ön planda: Şişli Belediye Başkanı Mustafa Sarıgül, CHP tarafından İstanbul Büyükşehir Belediye Başkanlığı’na aday gösterilecek mi? Başbakan ve AK Parti lideri Recep Tayyip Erdoğan, ağustosta adaylığını koyacak mı? CHP Genel Başkanı Kemal Kılıçdaroğlu yarı sahasında top çevirmeyi yeğlerken; Sarıgül, dünden razı fakat temkinli. AK Parti’deki ahval ve atmosfer tümüyle nevi şahsına münhasır. Parti tüzüğünde görev süresi 3 dönemle sınırlı. Başta bakanlar, vaktini tamamlayan vekillere yeni formüller aranıyor. Ancak en kritik karar Köşk adaylığında. Erdoğan, aynı kural gereği başbakanlıktaki son devrinde. Ya cumhurbaşkanı olacak ya da? Denklem bu bilinmeyenin deşifresiyle bitmiyor. Abdullah Gül’ün Ağustos 2014 akabindeki pozisyonu da belirleyici. Gül, ağustostaki adaylık hakkını kullanmayıp tekrar AK Parti’nin ve Bakanlar Kurulu’nun başına geçer mi? Diyelim ki bu ihtimal gerçekleşti; cumhurbaşkanı ve başbakanın bugünkü konumları korunur mu, ya da? Kılıçdaroğlu, Sivas’taki bir yerel televizyonda “Sarıgül’ün genel başkanlık niyeti” sorulduğunda şöyle konuşuyor: “Her CHP’li kendini genel başkan olarak görebilir. Daha CHP’ye gelmeden, üyeliği kabul edilmeden ‘vay gelirse genel başkan olur önünü keseyim’. Bunlar eski hastalıktır.” Gaziantep’teki programa giderken ise, ‘hakkındaki sualleri cevaplamaktan yorulduğunu’ belirttiği Sarıgül’e ilişkin şunları söylüyor: “Gelirse büyük bir ihtimalle önce aday adayı olur. Aday olup olmayacağını bilemiyoruz.” Özetle adaylık çantada keklik değil. Başbakan Erdoğan da ATV’deki programda Köşk’e dair soruda bu sefer ketum davranmıyor: “Cumhurbaşkanı olma konusunda kesin bir kararım yok. Olsa açıklardım. Bizim sistemimiz istişareye dayalıdır. Partim hangi görevi bana yıkarsa onu yapmanın gayreti içinde olurum. Partim kimi isterse biz ona talip oluruz. Sayın Cumhurbaşkanı’mız ile aramızda yol ayrımına fırsat verecek bir kararın olmayacağına inanıyorum.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36706-aslinda-ne-demek-istiyorlar.html), [web.archive.org (arşiv bağlantısı)](http://web.archive.org/web/20140105030324/http://www.aksiyon.com.tr:80/aksiyon/haber-36706-aslinda-ne-demek-istiyorlar.html)
