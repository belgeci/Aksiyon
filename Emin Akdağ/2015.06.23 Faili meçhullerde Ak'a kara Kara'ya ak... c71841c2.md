# Faili meçhullerde Ak'a kara, Kara'ya ak...

*Emin Akdağ 2015.06.23*

<div class="pNewsDetailMainContent ctx_content" itemprop="articleBody">
 <p>
  Olağanüstü tenakuz: Bir yandan 1990’lı yılların faili meçhul dosyaları karara ramak kalmışken ‘karanlık dehlizlere’ süpürülüyor; diğer yandansa kimi cinayetler 17-25 Aralık 2013 sonrasındaki cadı avına malzeme yapılmaya çabalanıyor. Şırnak’ın Cizre ilçesinde 1993-1995 döneminde işlenen 21 öldürme olayının failini bulma adına büyük umut vadeden JİTEM davası kapanıyor. Eskişehir 2’nci Ağır Ceza Mahkemesi’nce görülen davanın 47’nci duruşmasında savcı, gizli tanıkların beyanlarından vazgeçmelerini gerekçe gösterip emekli Albay Cemal Temizöz ve Cizre’nin eski Belediye Başkanı Kamil Atak’ın da aralarında bulunduğu 8 sanığın beraatını talep etti. Devletin yakın mazisiyle yüzleşme hamlesinin rafa  kaldırılması anlamına geliyor bu. Taraf avukatlarının ek süre istemesiyle dava 5 Kasım 2015’e ertelendi. Tarihi soruşturmalardan birinin üzeri örtülürken, 1998’de Türkiye Petrolleri Anonim Ortaklığı (TPAO) personeli Cevzet Soysal’ın Batman’da kaybolması vakası üzerinden Hizmet Hareketi’ne ‘silahlı terör örgütü’ kumpası kurulmaya çalışılması çok garip doğrusu! İstanbul Cumhuriyet Başsavcı Vekili Fuzuli Aydoğdu’nun yürüttüğü soruşturma; Emniyet İstihbarat’ın eski Daire Başkanı Sabri Uzun’un İn adlı kitabında yazdığı ve (çeteye yardımdan 8 ay cezaevinde yatıp polislikten ihraç edilen) akrabası Hulusi Cemil Altınlı’nın dillendirdiği delilsiz-soyut ifadelere dayanıyor maalesef. Dosya öylesine boş ki, Aydoğdu gözaltına aldırdığı (kimisi eski il ve şube müdürü) 16 polisi ilk sorgularını takiben serbest bıraktı. Cinayet iftirası tutmadı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/faili-mechullerde-aka-kara-karaya-ak_551331), [web.archive.org (arşiv bağlantısı)](http://web.archive.org/web/20151225205748/http://www.aksiyon.com.tr/karakutu/faili-mechullerde-aka-kara-karaya-ak_551331)
