# Tevhid'e kütük!

*Emin Akdağ 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adana’nın Kozan ilçesinde, ‘gerçekten yazık’ dedirten ve ‘samimi yürekleri burkan’ öyle bir olay meydana geldi ki; her açıdan ibretlik. Ayarın kaçtığı belli. Laiklik hassasiyetine sığınmak, anlamsız doğrusu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080207005304im_/http://www.aksiyon.com.tr/resim/678/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   24 Kasım Öğretmenler Günü için düzenlenen törende başı örtülü diye İmam Hatip Lisesi öğrencisi Tevhide Kütük’e kompozisyon ödülünü verdirmemenin ve bu ergenlik çağındaki kızcağızı toplum içinde rencide etmenin, laikliği korumakla ne alakası var? Hem hangi yetkiyle yapılıyor bu işgüzarlık? Kozan Garnizon Komutanı Binbaşı Hüseyin Çopur, rahatsızlığını tolere edemiyorsa pekâlâ salondan ayrılabilirdi. Kaymakam Aydın Tetikoğlu’nun önüne geçerek, yani yetkisini ve makamının gücünü aşarak, Milli Eğitim Müdürü Mutlu Canbolat’a, “Kaymakam emir veriyor, yerine getirsenize.” diye bağırmasının, askerî disiplin ve temsil kurallarıyla bağdaşmadığı ortada. Bir kere daha vurgulamak gerekir ki, bu olay, laik hassasiyet boyutunu aşıyor. Münferit sigorta atması ya da ayar bozukluğuna da hiç benzemiyor. Sivil toplum bile tashih çabası içinde değil. Yoksa ‘laikliğin teminatıyız’ diyen Demokratik Toplum Partisi (DTP), doğru mu söylüyor? DTP çelik gibi karşı durmasa, Güneydoğu Anadolu Bölgesi’nde irtica alıp başını gidecek mi? Laikliğin yılmaz savunucuları ile DTP aynı ideal peşinde mi koşuyor? Yine ne acıdır ki, Tevhide’yi, babası Arif ile annesi Gülsiye Kütük’ü itildikleri ezilmişlik atmosferi ve derin depresyondan uzaklaştırma görevi aileyi telefonla arayan Başbakan Recep Tayyip Erdoğan’a ve eşine kalıyor. “Bu haksızlıklar bir gün mutlaka bitecek.” diyor Başbakan. Gerekenlerin yerine getirilmesi için talimat verdiğini söylüyor. Bazıları olayı provokasyon niyetiyle kaşımak isteyecektir. Bu tür gayretler ne binbaşıyı haklı konumuna yükseltir; ne de haksızlığın bitmesini arzu edenleri amacına ulaştırır. Haftalık mizah dergisi Leman’ın kapağındaki kompozisyon olayı çok iyi anlatıyor. “Bir genç kızın gözyaşları” kara mizah konusu oluyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29017), [web.archive.org (arşiv bağlantısı)](http://web.archive.org/web/20080207005304/http://www.aksiyon.com.tr:80/detay.php?id=29017)
