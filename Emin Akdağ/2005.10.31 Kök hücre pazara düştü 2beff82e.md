# Kök hücre pazara düştü

*Emin Akdağ 2005.10.31*

<div bgcolor="#FFFEF6">
 <font>
  <img border="0" height="1" src="/web/20051216181313im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051216181313im_/http://www.aksiyon.com.tr/resim/569/58.jpg" vspace="5"/>
  </p>
 </font>
 <font class="content">
  Kök hücre uygulamaları, son zamanlarda hem bilim adamlarını hem de hastaları en fazla heyecanlandıran buluşlardan biri. Kim bilir, birkaç yıl sonra elde edilecek sonuçlara göre, “tıp alanındaki en büyük buluş” diye tarihe not düşülecek belki de. Ancak, bu cümleyi söylemek için vakit henüz erken. Çünkü, hastalıkların kök hücre ile tedavisinde kesin sonuca ulaşılamadı.
 </font>
 <p>
  <font class="content">
   Buna rağmen sık sık medyada, kalbe ya da başka bir organa enjekte edilen kök hücrelerin çoğaldığı, omurilik felçli hastalarda iyileşme sağlandığı gibi haberler yer alıyor. Örneğin, bu yıl içinde Gaziantep ve Ankara’da yapılan kök hücre uygulamaları gibi. Gaziantep’te Nesrin Subaşı isimli omurilik felçli bayan hastaya ortopedi uzmanı Dr. Turgut Kırkgöz tarafından kök hücre nakledildi. Tempo Dergisi, olayı, “Kök hücre ile felçte devrim” başlığıyla okurlarına duyurdu. Beyin cerrahı Prof. Dr. Haluk Deda da, Ankara’da Hollandalı beyin felçli erkek hasta Martin Bouma’ya (55) kök hücre tedavisi uyguladı. Her iki hastada da iyileşme belirtileri görüldüğü açıklandı.
   <br>
    <br>
     Şüphesiz bu tür haberler çaresiz hastalıklara yakalanan insanları ümitlendiriyor. Ama, bütün bu haberler bilim adamları arasında bir tartışma konusu. Tartışmaların odağında ise “Uygulamaların haberleştirilmesi ne kadar etik?” sorusu yer alıyor. Etik bulmayan bilim adamlarının haklı gerekçeleri var. Bir kök hücrenin hasarlı organın neresine, ne kadar, ne zaman, hangi aralıklarla verileceğinin, kök hücre ayrıştırılırken kullanılan kimyasalların vücuda nasıl etki yapacağının henüz bilinmediğini söylüyorlar. Ayrıca, enjekte edilen hücrenin akıbetini ve çoğalmanın ne zaman duracağını kestirmenin imkansız olduğu hatırlatılarak, hücrenin gereğinden fazla çoğalması halinde ne olacağı sorusunun cevapsız kaldığı dile getiriliyor. İster bilimsel deney niteliğiyle olsun, isterse münferit tedavi amacıyla yapılsın, kök uygulamalarına karşı çıkılmıyor aslında. Eleştirilen nokta, bunun kesin bir tedavi metodu gibi sunulması.
     <br/>
     <br/>
     Son dönemde tartışmaları alevlendiren bir başka gelişme ise bazı firmaların kök hücrenin ticaretini yaptığı şeklindeki iddialar... Bir de Türkiye’nin, kök hücre uygulamalarındaki yan etkilerin belirlenmesi için “kobay ülke” olarak seçildiği; son çare görerek kök hücre uygulamasını denemeyi düşünen hastalar (özellikle beyin ve omurilik felçliler) için de pazar ülke olarak kullanılmak istendiği ileri sürülüyor. Bugün ülkemizde omurilik felçli hasta sayısı yaklaşık 100 bin. Pazarın büyüklüğü anlatılırken, yıllık milyarlarca Euro’luk cirodan söz ediliyor. Henüz bilimsel deney aşamasındaki uygulamalar, kök hücrenin ticaretini yapan bazı yabancı firmalar tarafından kesin tedavi metodu şeklinde takdim ediliyor. Hatta daha da ileri gidilerek, söz konusu uygulamanın yaşlanmış beynin gençleştirilmesinde dahi kullanılabileceği dile getirilebiliyor.
     <br/>
     <br/>
     Bunlardan biri Hollanda merkezli “Cells4health” adıyla Türkiye’de faaliyet gösteriyor. Firma görevlileri beyin ve omurilik uzmanlarını arayarak, dünya standartlarında kök hücre hizmeti verdiklerini söylüyor ve hastalarına uygulamada bulunmalarını tavsiye ediyor. Nitekim, Prof. Dr. Haluk Deda’nın, beynine kök hücre naklettiği Martin Bouma’yı da Türkiye’ye vakıf kimliğiyle çalışan bu firma gönderiyor. 11-12 Eylül 2005’te Hürriyet’e konuşan Deda, Türkiye’nin kök hücreleriyle beyin tamirinde bugün birçok ülkenin önüne geçtiğini, ilk çalışmayı kendisi yaptığı için de gururlu olduğunu söylemiş; “Bu ameliyatı neden gizli tuttunuz?” sorusunu cevaplarken kendisini eleştirenleri haklı çıkartacak bir ayrıntıdan bahsetmişti: “Geçen 6 ayda Martin, her geçen gün çok daha iyiye gidiyor. Şunu hemen belirteyim, her hastada aynı sonucu alabileceğimiz söylenemez. Fakat, ileri dönemlerde birçok hastanın bu şekilde tedavi olanağına kavuşacağı açıktır.” Peki, Haluk Deda’yı kimler, hangi noktada eleştiriyor? Bu konuda çalışmalar yapan bilim adamları, deneysel aşamadaki bir uygulamanın rutin anlamda pratiğe geçirilerek tıbbi bir işlemmiş gibi algılanmasına fırsat verildiği kanaatinde. Onlara göre, kök hücre çalışmaları günümüzde “etik kurul onaylı projeler” çerçevesinde ve deneysel amaçlı yürütülüyor. Bugün AB ülkeleri ile ABD’de, tedavi amaçlı kök hücre uygulaması kesinlikle yasak. Ayrıca, ciddi kontrol mekanizması var. Hollandalı firmanın bu yüzden Türkiye piyasasına geldiği öne sürülüyor. Ülkemizde hiçbir yasal düzenleme yok denemez; ama kontrol noktasında bir zafiyet söz konusu. Prof. Deda, www.halukdeda.com adlı internet sitesinde, “Beyin hasarlarının kök hücre uygulamaları bazı hastalıklarda hastanın kendi hücresi olduğu sürece tedavi aşamasına ulaşmıştır. Ancak kesin tedavi sonuçları ve oluşabilecek yan etkileri saptamak için henüz tüm dünyada yeterli hasta sayısı bulunmamakla birlikte uygulamalar giderek yaygınlaşmaktadır.” diyerek bir manada eleştirileri doğruluyor.
     <br/>
     <br/>
     Başkasının projesini kullanmak istemiş
     <br/>
     <br/>
     Deda’yı eleştiren isimlerden biri Ankara Üniversitesi Tıp Fakültesi İbn-i Sina Hastanesi Nöroşirürji Anabilim Dalı Öğretim Üyesi Doç. Dr. Ayhan Attar. Yaklaşık 10 yıldır omurilik yaralanmaları ve yaralanmalar sonrasında hücrelerin kendilerini yenileme yetenekleri üzerine çalışan Attar, aynı zamanda Türkiye’de deneysel amaçlı olmak kaydıyla kök hücre konusunda ilk etik kurul onayını Ocak 2005’te alan bir projeyi arkadaşlarıyla birlikte yürüten bir bilim adamı. Omuriliğinde tam kopma oluşan bir erkek felçli hastaya 27 Ekim 2005’te kök hücre nakleden Dr. Attar, bu projede, hiçbir iyileşme ihtimali bulunmayan hastaların tercih edildiğini, çünkü uygulanan tedavinin ancak bu sayede etki edip etmediğinin gözlenebildiğini söylüyor. Attar’ın, diğer bilim adamlarından bir adım öne çıkarak Deda’yı açıktan eleştirmesinin sebebi ise Haluk Deda’nın, onların etik kurul onaylı projesi üzerinden Ankara Üniversitesi Tıp Fakültesi’nde hasta tedavi etmeye kalkışması.
     <br/>
     <br/>
     Haluk Deda, 7 Haziran 2005’te bir dilekçeyi, Hollandalı firmanın yetkili doktorlarından Cornelis Kleinbloesem’in talep yazısını da ekleyerek, Ankara Üniversitesi Tıp Fakültesi’ne başvurur. Hollandalı firmanın gönderdiği hastalara İbn-i Sina Hastanesi’nde tedavi uygulamak isteyen Deda’nın bu talebi, ilk başta Dekan Prof. Dr. Tümer Çorapçıoğlu tarafından sıcak karşılanır. Ancak, başvuru etik kurul onaylı proje sahiplerinin kulağına gidince gelişmeler farklı bir noktada gelir. Çorapçıoğlu, Nöroşirürji Ana Bilim Dalı Başkanı Prof. Dr. Yücel Kanpolat’tan bilgi ister. 14 Haziran 2005’teki cevabî yazısında Kanpolat, izin için olumsuz görüş belirtir: “Gelişen teknoloji sinir sistemi için kök hücre araştırmalarını tedavi boyutuna taşıyacak bir boyuta ulaşmadığı için halen kök hücre çalışmalarının insanda yapılan uygulamaları mutlaka bir araştırma projesini ve etik kurul iznini gerektirmektedir. Bilimsel proje ve etik kurul onayı olmaksızın hiçbir uygulama kanımca yapılamaz.” Bunun üzerine Çorapçıoğlu da 23 Haziran 2005 tarihli bir yazıyla Deda’ya, fakültesinde ‘bilimsel proje ve etik kurul onayı olmaksızın hiçbir uygulama yapılamayacağını’ bildirir.
     <br/>
     <br/>
     İddialara göre, Haluk Deda hastası Martin Bouma’ya kök hücre naklini Ankara’daki Özel Bayındır Hastanesi’nde yapar. Ankara Tıp Fakültesi’ne dilekçe vermeden önce kök hücre nakil izni için Bayındır Hastanesi’ne de başvurur. Ancak bu izni Bouma’ya kök hücre naklettikten sonra ister. Aslında söz konusu operasyondan hastane yönetiminin haberi yoktur. En azından yönetim böyle söylüyor. Bunu da, Bayırdır Hastanesi Genel Müdürü Dr. Cengiz Babacan’ın 22 Mart 2005 tarihli cevabî yazıda Deda’nın izin başvurusunu reddetmesinden anlıyoruz: “Kök hücre tedavisi ile ilgili yaptığınız başvuru tarafımızdan incelenmiştir. T.C. Sağlık Bakanlığı tarafından 26 Şubat 2001 tarihinde yayınlanan ‘Kemik İliği Nakli Merkezleri ve Kemik İliği Nakli Doku Bilgi İşlem Merkezleri Yönergesi’ gereği bulunduğumuz şartlarda hastanemizde, otolog da olsa, kök hücre nakli yapılması mümkün değildir. Bu konuda mevzuatın gereğini yerine getirmek amacıyla çalışmalarımız devam etmektedir.” Konuyla ilgili olarak görüşmek istediğimiz Babacan’a ulaşamadık. Onun yerine yönlendirildiğimiz hastanenin basın ve halkla ilişkilerini yürüten Dr. Tansel Erke, genel müdürle konuşup bilgi vereceğini söyledi; ancak haberin hazırlık aşamasında herhangi bir bilgi ulaştırılmadı.
     <br/>
     <br/>
     Bütün bu iddiaları konuşmak ve olayın kendi açısından doğrularını öğrenmek için Haluk Deda’yı aradık. Cep, hastane ve özel işyeri telefonlarından ulaşamayınca elektronik posta yolunu denedik. Kendisine Hollandalı hastadan önce de kök hücre çalışması yapıp yapmadığını, hastanın şu andaki durumunu, hastaya nakli hangi hastanede gerçekleştirdiğini, söz konusu tedavinin günümüzde hangi hastalıklara iyi geldiğini, Türkiye’de hastalara enjekte edilen kök hücrelerin nerede işlendiğini, Hollandalı firmayla hangi düzeyde irtibatı olduğunu sorduk. Bu sorulara Deda şöyle cevap verdi: “Türkiye’de kök hücre tedavisi yıllardır yapılmaktadır. Özellikle kan kanseri olan vakalarda başarı ile uygulanmaktadır. Ayrıca kalp ile ilgili problemlerde de bizim fakültede rutin olarak uygulanmaktadır. Bu nedenle birkaç ay önce Ankara Üniversitesi Tıp Fakültesi’nde 5 katlı bir kök hücre tedavi merkezi açılmıştır. Henüz her türlü kök hücre ülkemizde elde edilememekle birlikte Trabzon Tıp Fakültesi dünya çapında bir kök hücre elde etme laboratuvarını önümüzdeki birkaç ay içinde tüm Türkiye’nin hizmetine sunacaktır. Dolayısıyla kısa bir süre sonra da her türlü kök hücre ülkemizde de elde edilecektir. Biz doktorların görevi hastalarımıza tıbbın her türlü olanağını uygun koşullarda sunarak onları sağlığına kavuşturmaktır.”
     <br/>
     <br/>
     Haluk Deda, her ne kadar sorularımıza genel bir cevap verse de geçtiği nottaki bir bilgi çok önemli. GMP standardında kök hücre işleyen laboratuvar yakında Trabzon’da hizmete girecek. Zaten Türkiye’de kök hücre bu standartta işlenemediği için GMP kalitesinde işlem yapabilen Hollandalı firma Türkiye piyasasında. Trabzon’daki tesisi kuran kişi Karadeniz Teknik Üniversitesi Tıp Fakültesi Hematoloji (Kan hastalıkları) Ana Bilim Dalı Başkanı Prof. Dr. Ercüment Ovalı, Hollandalı firmanın “taşeron” olduğunu, değişik ülkelerde üretim yaptırarak ürünleri talep sahiplerine pazarladığını ve bilimsel kaygılar taşımadığını düşündüğünü söylüyor. Ovalı’ya göre, söz konusu firma deneysel araştırmaları Türkiye’de yaptırmak üzere organize olmaktan çok, gelir elde etmek amacıyla ülkemizde bulunuyor. Ancak, yasalar her tür hücre ve dokunun yurtdışına çıkış ve girişinde bakanlık iznini gerekli kılıyor. Bu durumda firmanın böyle bir izin talebi olmadan bu işlemleri nasıl yaptığı önemli bir soru işareti olarak ortada duruyor.
     <br/>
     <br/>
     İddialar ve sorular cevapsız kalsa da Akşam Gazetesi Genel Yayın Yönetmeni Serdar Turgut’un 5 ve 25 Ekim 2005 tarihli yazılarında, konuyla ilgili ilginç ayrıntılar var. Haluk Deda’nın şu sıralar omurilik felçli bir hastaya kök hücre tedavisi uygulamaya hazırlandığını, işlemin 2006’nın başında hayata geçirileceğini yazan Turgut, “Başarı sağlandığı takdirde bir Türk doktoru dünya bilim tarihine ismini altın harflerle yazdıracak, çünkü omurilik felçlerinin tedavisi bugüne kadar bulunamamış durumda ve milyonlarca hastanın tek umudu da bu ameliyattan alınacak sonuca bağlı olabilir.” diyor. Bu ameliyattan sonra dünyanın, sonuçları çok kötü olan bir hastalığı daha yeneceğini belirterek Deda’nın beyne kök hücre naklederken de, imkansız gibi görülen bir olayı başardığını dile getiren Turgut, diğer bilim adamlarının Deda’ya kıskançlık duygularıyla karşı çıktığını ileri sürüyor: “Örneğin beyne kök hücre nakli haberi yapılır yapılmaz, mesleki kıskançlık damarı kabaran ve yapılan hesaplara göre 2,5 milyar Euro olduğu tahmin edilen bir piyasayı Türkiye’ye kaybedeceklerini düşünen dünyadaki tıp çevreleri tüm kanıtları görmezden gelerek ‘Bu ameliyatın Türkiye’de yapılması imkansızdır’ kampanyası başlatmışlar ve kampanyanın başını da merkezi Brüksel’de olan Dünya Nöroşirürji Derneği çekmiş.”
     <br/>
     <br/>
     Doç. Dr. Ayhan Attar, Portekiz’de düzenlenen omurilik yaralanmaları hakkındaki bir toplantıda, Dünya Nöroşiürji (Beyin ve omurilik cerrahisi) Konfederasyonu Başkanı Prof. Dr. Jacques Brotchi’nin, kök hücrenin ticarete dönüştüğünü ve bu iş için Türkiye’nin seçildiğini iddia ettiğini söylüyor. Attar, ayrıca, Kanada’nın Toronto Üniversitesi’nden Prof. Dr. Charles H. Tator’un, kendisine, “45 yıldır bu konu üzerinde çalışıyorum. Tedavisini bulsam Nobel ödülü kazanacağım.” dediğini de belirtiyor. Attar, “Şimdi düşünün ki, Nobel ödülü kazanılabilecek bir tedaviyi Hollandalılar buluyor, fakat tıp çok daha ileri olduğu için Ankara’da uyguluyorlar. Güler misiniz, ağlar mısınız?” diyor.
     <br/>
     <br/>
     Bilim adamlarının tartıştığı bu konu en çok omurilik felci geçirmiş insanları ilgilendiriyor. 1998’de kurulan İstanbul merkezli Türkiye Omurilik Felçlileri Derneği, omurilik hastalarına üye ayrımı yapmaksızın destek sağlıyor. 7 şubesi ve 1400 olan derneğin başkanı Ramazan Baş da bir omurilik felçli. 19 yaşındayken sığ suya balıklama atlaması sonucunda felç olan 41 yaşındaki Baş, dünyadaki ve Türkiye’deki her gelişmeyi mutlaka takip ettiklerini ancak şimdiye kadar kök hücre tedavisiyle omurilik felcinin yenildiğine dair hiçbir bilimsel çalışmaya ya da makaleye rastlamadıklarını söylüyor: “Kök hücre çalışmaları deneme safhasında. Güney Kore ya da gelişmemiş ülkelerde bazı insanlara uygulandığını duyuyoruz. Türkiye’deki uygulamaların nasıl yapıldığı ise açıklanmıyor. Gaziantep’te bir hastaya uygulandı. Hastadan alınan kök hücreler İngiltere’de bir laboratuvarda (Cells4healt firması yaptırdı) ayrıştırılıp getirildi. Tempo Dergisi’nde yayımlanan haberde hastanın 17 günde yürüdüğü söyleniyordu. Çıkarsınlar hastayı da görelim. Ne kadar yürümüş. Olumlu gelişmeler olduğunu söylüyorlar. Omurilik felçlinin sorunu sadece yürümek değil. Motor ve duyu faaliyetlerinin geri gelmesi, iç organlarının yeniden çalışması, tuvalet ihtiyacının kendisi tarafından yerine getirilmesi, cinsel fonksiyonlarının kazanılması gibi birçok şeyi kapsıyor. Bu faaliyetlerden hangisini yerine getiriyor?”
     <br/>
     <br/>
     Gaziantep’teki olay ortaya çıktığında çok sayıda kişinin gelerek ‘hastalarınızı yurtdışına iyileştirmeye götüreceğiz’ dediğini söyleyen Baş, “Sahtekarlar çıktı ortaya. Hayat tacirleri, umut tacirleri türedi.” diye konuşuyor. Baş, tedavi için 20 ile 50 bin dolar arasında para istendiğini belirttiği hastalara şöyle sesleniyor: “Kesinlikle beklesinler. Çünkü tıp ve teknoloji hızla ilerliyor. Şimdi kobay olup bir bedel ödemektense, gelişen teknolojiyi beklemek onlara bir şey kaybettirmez. Yapmaları gereken, fizik tedavi ve egzersizlerle kas, eklem yerleri ve diğer organlarını korumak.” diyor.
     <br/>
     <br/>
     Tempo Dergisi’nde habere konu olan Nesrin Subaşı, derginin editörlerinden Cemal Subaşı’nın kardeşi. Subaşı ameliyattan iki yıl önce geçirdiği trafik kazası sonucu belden aşağısı felç oluyor. Kazada omuriliği kırılıyor ve sinirleri hasar görüyor. Türkiye’de alanında en iyisi olan GATA’ya bağlı TSK Rehabilitasyon Merkezi’nde tedavi görüyor. Gazeteci ağabey son umut olarak görülen kök hücre çalışmalarını inceliyor ve uygulamanın denenmesine karar veriliyor. Kök hücreyi nakleden Dr. Turgut Kırkgöz, dergideki haberde, ameliyattan bir gün sonra hastanın bacaklarda yanma ve karıncalanma hissettiğini, ikinci gün birkaç santim de olsa ayaklarını oynattığını ve 17 gün sonra ise dizlerini oynatabildiğini ve wolker cihazı (kalça ile ayak arasını sabitleyen alet) yürümeye çalıştığını belirtiyordu. Aksiyon’a konuşan Cemal Subaşı, ameliyat öncesinde başkalarının kucağında yer değiştirebilen hastanın şimdi wolker cihazı ve dayanak aletleriyle ev içinde dolaşabildiğini, asansörle katlar arası gidip gelebildiğini; ancak idrarı kontrol gibi konularda henüz bir iyileşme olmadığını söylüyor.
     <br/>
     <br/>
     Umut tacirleri türedi
     <br/>
     <br/>
     Nesrin Subaşı’nı ziyaret edenlerden biri de “70’inci Yıl İstanbul Fizik Tedavi ve Rehabilitasyon Eğitim Araştırma Hastanesi” doktorlarından omurilik ve beyin cerrahı Cengiz Türkmen. Omurilikteki kesi seviyesine göre hastaların wolker cihazıyla yürütülebileceğini belirten Türkmen, etik onaylı proje olmadan kök hücre naklini kesinlikle doğru bulmadığını belirterek, “Bilimsel veriler bu aşamadayken, hastalara ‘sizi yürüteceğim, ayağa kaldıracağım’ diyerek umut tacirliği yapılması en büyük ahlâksızlık.” diyor. Nesrin Subaşı’nın Ankara’daki rehabilitasyon çalışmalarını yürüten hekimlerden fizik tedavi ve rehabilitasyon uzmanı Prof. Dr. Şükrü Gündüz ise önceleri beyin ve omuriliğin hiç iyileşmediği sanılırken, günümüzde bu organlarda da kendiliğinden belirli ölçüde nörolojik bir iyileşme kaydedildiğinin bilindiğini ifade ediyor. Omurilik hasarlılarda bu iyileşme sürecinin 2-2,5 yıla kadar uzayabildiğini belirterek, “Hastada (Nesrin Subaşı’nı kastediyor) ilk bir-iki yılda nörolojik iyileşme olabileceğinden, görülen ilerlemenin kök hücre verilmesine mi yoksa tabii iyileşmeye mi bağlı olduğunu kestirmek son derece zordur. Beklenenin, alışılmışın dışında bir iyileşme olmadıkça görülen belli ilerlemeleri kök hücre verilmesine bağlamak bilimsel açıdan pek mümkün görünmemektedir.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Bülent Yaman, 15-Kasım-2005
> İddia doğruysa...: 
> Bu haber hayli ilginç. Türkiye’nin üs seçildiği iddiaları doğru ise, ilgili kurumları göreve davet ediyorum. Ülkemize yazık etmesinler.

Kaynak: [www.aksiyon.com.tr](http://www.aksiyon.com.tr:80/detay.php?id=22757&yorum_id=1), [web.archive.org (arşiv bağlantısı)](http://web.archive.org/web/20051216181313/http://www.aksiyon.com.tr:80/detay.php?id=22757&yorum_id=1)
