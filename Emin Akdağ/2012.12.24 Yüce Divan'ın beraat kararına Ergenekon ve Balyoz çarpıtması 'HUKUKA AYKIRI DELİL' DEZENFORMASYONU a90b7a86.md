# Yüce Divan’ın beraat kararına Ergenekon ve Balyoz çarpıtması: 'HUKUKA AYKIRI DELİL' DEZENFORMASYONU

*Emin Akdağ 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa Mahkemesi’nin ‘Yüce Divan’ sıfatıyla baktığı ‘yargıda rüşvet’ davasında ‘hukuksuz delil toplanamaz’ gerekçesiyle İstanbul Ticaret Odası (İTO) Başkanı Murat Yalçıntaş ve Yargıtay’ın eski Hukuk Dairesi Başkanı Hasan Erdoğan dâhil 16 sanık hakkında oyçokluğuyla verdiği beraat kararının, Balyoz ve Ergenekon davalarına da örnek teşkil edeceğini öne sürenler yanılıyor.
  </font>
 </div>
 <div id="newsText">
  <font class="detail-text">
   <p>
    CNR Fuarcılık ile İTO uhdesindeki Dünya Ticaret Merkezi’nin tahliye ihtilafında yargının rüşvetle tesir altında bırakıldığına odaklanıyordu 2011 tarihli dava. Sanıklardan avukat Necdet Okçu, polis kayıtlarında Hasan Erdoğan’a poşet içinde 200 bin lira takdim ediyordu. Yüce Divan’ın itirazı içeriğe değil, usule. Dezenformasyona dönersek; “Balyoz davasında hukuka uygun hiçbir delil yok. Yüce Divan’ın kararları bağlayıcıdır. Balyoz’daki arkadaşlar, Yüce Divan’da yargılansaydılar, bugün görevlerinin başındaydılar.” diyebiliyor, o davanın avukatlarından Haluk Pekşen. Hüseyin Ersöz’ün iddiası da, müdafiliğini yaptığı Ergenekon, Odatv ve Kafes davalarındaki birçok delilin hukuka ‘aykırılığı’ yönünde. Milliyet yazarı Fikret Bila, Anayasa Mahkemesi Başkanı Haşim Kılıç’a soruyor: “Hukuka uygun toplanmayan bilgi ve belgeler, delil niteliği taşır mı?” Söze “Bu genel hukuk kuralıdır. Hukuka aykırı toplanmış bilgiler değerlendirilmez. Ayrıca sadece bu bilgilere bakılarak da hüküm kurulmaz, diğer deliller de değerlendirilir.” diye başlayan Kılıç, “Örneğin telefon dinleme, teknik takip yoluyla delil toplamak için bir hâkim kararı gerekir. Acil durumlarda ise savcı teknik takibe karar verebilir. Ama 24 saat içinde yine hâkim kararı almak zorundadır. Bu usule uyularak toplanan bilgi ve belgeler ise delil niteliği taşır.” diye konuşuyor. Yüce Divan’da, ‘soruşturmayı yürüten Adalet Bakanlığı müfettişinin, mahkemeden teknik takip ve dinleme kararı talep yetkisini haizliği’ tartışılmış. Kılıç ve 3 üye ‘yetkili’, 12 üyeyse ‘yetkisiz’ demiş. Bila’dan çok kritik bir sual daha: “Ergenekon ve benzeri davalara emsal midir?” Cevap net: “Ancak (kararlaştırdığımız) bu davayla ilgili başka yargılamalar varsa onlar için emsaldir. Ama yürüyen diğer davalar bakımından bağlayıcı değildir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34379-yuce-divanin-beraat-kararina-ergenekon-ve-balyoz-carpitmasi-hukuka-aykiri-delil-dezenformasyonu.html), [web.archive.org (arşiv bağlantısı)](http://web.archive.org/web/20130101142808/http://www.aksiyon.com.tr:80/aksiyon/haber-34379-yuce-divanin-beraat-kararina-ergenekon-ve-balyoz-carpitmasi-hukuka-aykiri-delil-dezenformasyonu.html)
