# Demirtaş: Demokrasiyle çözelim demek için ne kadar kayıp gerekiyor?

*Emin Akdağ 2015.10.12*

<div class="pNewsDetailMainContent ctx_content" itemprop="articleBody">
 <p>
  <br/>
  Önceki hafta “Ne PKK’nın partisini, ne de partisinin PKK’yı temsil ettiğini” söyleyerek 1 Kasım 2015 seçimleri öncesinde sıra dışı bir çıkış sergileyen HDP Eş Genel Başkanı Selahattin Demirtaş, iddialı ifadelerini Bugün TV’de katıldığı programda da sürdürdü: “-Ben şiddet istiyorum.- diyen bize oy vermesin. -Biz şiddet istemiyoruz, barış içerisinde çözüm istiyoruz.- diyenler bize oy versinler.” Demirtaş’a göre şiddetin panzehri demokrasi: “Hükümetin tavrına bir bakın; PKK eylem yapıyor, HDP’yi lanetliyorlar. Hükümet olarak sizin yapmanız gereken şey HDP’nin 400 binasını yakmak değildir! Biz partimizi kapatıp gidelim, Türkiye sorunlarını nasıl çözecek? Kaç yüz bin evladımızı yitirmemiz lazım, demokrasiyle bu işi çözelim demek için. Bu noktaya gelmek için ne kadar kayıp gerekiyor?” Doğu ve Güneydoğu’da kimliği belirsiz kişilerce sivil faili meçhuller listesine eklenen yeni yeni cinayetler işlendiğini de ileri sürüyor Demirtaş: “Dışarıdan kim olduğunu bilmediğimiz kişiler geliyor. Genelde aynı marka, siyah camlı araçlar. Bunlar kimdir? Kime bağlıdır? Devletin bilgisi dışında gerçekleşmiyor. Ama valilerin, kaymakamların haberi yok. Geliyorlar, gidiyorlar. Bunların gittiği yerlere bakıyoruz ki siviller ölmüş.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/demirtas-demokrasiyle-cozelim-demek-icin-ne-kadar-kayip-gerekiyor_552588), [web.archive.org (arşiv bağlantısı)](http://web.archive.org/web/20151021131647/http://www.aksiyon.com.tr:80/karakutu/demirtas-demokrasiyle-cozelim-demek-icin-ne-kadar-kayip-gerekiyor_552588)
