# Ya Konya’daki de patlarsa!

*Emin Akdağ 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   25 askerin vefatıyla Türkiye’yi yasa boğan Afyonkarahisar’daki mühimmat deposu, en yakınındaki yerleşim birimi Ataköy’e yaklaşık bir kilometre mesafede. Deprem benzeri şok atlattıklarını söyleyen köylüler psikologların telkinleriyle normale dönmeye çabalıyor.
  </font>
 </div>
 <div id="newsText">
  <font class="detail-text">
   <p>
    Ancak deponun derhal başka bir yere taşınmasını istiyorlar. Olay sonrası Konyalılar da diken üstünde yaşıyor. Zira sadece 200 metre yakınlarında, üstelik de Afyon’dakinden 20 kat tehlikeli bir depo var. Söz konusu cephanelikte tanktan top mermisine 2’nci Ordu ile Kıbrıs’ı destekleyen malzeme istifli. Emekli Kurmay Albay Hüseyin Arı, potansiyel tehdidi iki yıl önce yetkililere anlatmış. “Ben tankçı kurmay albayım. Bu depolarda menzili 17 kilometreyi bulan tank mermilerinden toplara ve el bombalarına varıncaya kadar büyük bir mühimmat saklanıyor. Depo, olası bir kaza veya sabotaj durumunda tüm Konya’yı tehdit edecek büyüklükte.” diye ikaz ediyor şehrin sorumlularını. Daha iyi algılanması adına bir iki bilgi daha: Depoyla, merkezdeki Alaaddin Tepesi’nin arası 8 kilometre. Afyonkarahisar’daki depoya 10 kilometre uzaklığındaki sağlık ocağına patlayıcı isabet etmişti. Depoların yapıldığı 80-90 yıl evvelinde Konya için bir risk yoktu tabii ki. Şehir sonradan genişledi askerî bölgenin dibine dek. Hanaybaşı, Yüzüncüyıl ve Hacılar mahalleleri neredeyse sınır mühimmatlarla. Zaman Gazetesi’nden Muzaffer Salcıoğlu’nun haberinde görüşlerine yer verilen mahalle sakinlerinden Cennet Anlaş, “Depoda biz kaza olsa ilk önce bir havaya uçarız. Yetkililer bir an önce önlem alsın.” diyor. Konya’daki iglo tipi depolar Sille yoluyla Akyokuş’un ortasında; ev, cami ve parkların hemen arkasında sıralanıyor. “Neden zamanında düşünülüp buralar imara açıldı?” sorusu, problemin çözümü değil. Konya’da da patlama olursa, hesap şimdiki sivil ve askerî erkandan sorulacak şüphesiz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33579-ya--konyadaki-de-patlarsa.html), [web.archive.org (arşiv bağlantısı)](http://web.archive.org/web/20120929055417/http://www.aksiyon.com.tr:80/aksiyon/haber-33579-ya--konyadaki-de-patlarsa.html)
