# Fethullah Gülen Hocaefendi: Sünnette şiddetin yeri yok

*Emin Akdağ 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fethullah Gülen Hocaefendi, İngiliz Financial Times gazetesine yazdığı “Peygamberimizin sünnetinde şiddetin yeri yoktur” başlıklı makalede, Müslümanları, Hz. Muhammed’e (sas) veya İslam’ın kutsal değerlerine yönelik hakaretlere gösterilen tepkilerde ölçüye ve yapıcılığa çağırıyor.
  </font>
 </div>
 <div id="newsText">
  <font class="detail-text">
   <p>
    Şiddet yoluyla gerçekleşen protestoları ‘yanlış’ ve ‘sırat-ı müstakimden sapmış’ diye niteleyerek, her gün yapılan “Allah’ım bizi sırat-ı müstakimden ayırma” duasına dikkatleri çekiyor. Denge noktasını ise şöyle ifade ediyor: “Ne cismaniyetimize esir düşüp, reaksiyoner hislerimizin esiri olmalı, ne de değer ve inançlarımıza karşı sistemli olarak sürdürülen iftiralar karşısında bütün bütün sessiz kalmalı.” Kanunlar çerçevesinde davranmayı öneren Hocaefendi, nefret ve saygısızlık yüklü söylem ve eylemlerin, İslam Birliği Teşkilatı veya BM gibi uluslararası kuruluşlar vesilesiyle engellenebileceğini belirtiyor, örneğin. Müslümanlar hakkındaki imajın olumsuzlaştırılmak istendiğini; böylelikle de, ayrımcılık, izolasyon, zulüm ve tehcire mazeret arandığını vurguluyor. “Müslüman denince ilk akla gelen şey intihar bombacısıysa eğer, insanlar İslam hakkında nasıl pozitif bir düşünceye sahip olabilir ki?”, “Masum insanları gelişigüzel öldürmenin, Müslümanların geçmişte maruz kaldığı barbarlıktan ne farkı var ki?” ve “Çirkin bir film sebebiyle, bununla hiçbir ilgisi bulunmayan Libya’daki Amerikan büyükelçisi ve bürokratlarını öldürmenin arkasında yatan mantık, gerekçe ne olabilir ki?” sorularını dile getirerek, “Bu saldırıları gerçekleştirenler Müslüman’sa eğer, ya bu kişiler İslam’ın ne olduğunun farkında değiller ya da İslam adına en büyük cinayeti işliyorlar.” diyor. Karikatür ve benzeri çirkinliklerin tekrarlanabileceği ikazını da sözlerine ekliyor Hocaefendi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33699), [web.archive.org (arşiv bağlantısı)](http://web.archive.org/web/20121014160853/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33699)
