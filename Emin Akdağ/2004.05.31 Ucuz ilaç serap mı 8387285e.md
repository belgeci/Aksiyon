# Ucuz ilaç serap mı?

*Emin Akdağ 2004.05.31*

<div>
 <p>
  <font>
   İthal ilaç fiyatları 15 Haziran"da ortalama yüzde 10 ucuzlayacak. İlaçlar Avrupa"daki en düşük fiyatlara endekslendi. Ancak, fiyatların döviz kuruna bağlanması endişeyle karşılanıyor. Tıp adamlarına göre, ilimleri pozitif değil. Çünkü tıpta yüzde yüz kesinlikte ne teşhis ne de tedavi mümkün.
   <br/>
   <br/>
   Aynı ya da benzer hastalık belirtileri birbirinden farklı sonuçlanabilir. Durumu en iyi yine onların "hastalık yok, hasta var" sözü anlatıyor.
   <br>
    <br>
     "İthal ilaçların yüzde 80"inin 15 Haziran 2004 tarihinden itibaren ortalama yüzde 10 civarında ucuzlayacağı bilgisini içeren haber ile bu girişin ne alâkası var?" diyorsanız, buyrun okuyun!
     <br>
      <br>
       Sağlık Bakanlığı ile Bakanlar Kurulu"nun, "beşeri tıbbi ürünlerin fiyatlandırılmasına dair" son karar ve kararnameleri çok pozitif bir gelişmeyi müjdeliyordu. İthal ilaç fiyatları, en düşük tarifeyi uygulayan Avrupa ülkesi seviyesine çekilecekti. Üstelik bu karar bakanlık, ilaç endüstrisi ve eczacılar birliği yetkililerinin bir araya gelmesiyle olgunlaştırılmıştı. Ancak 15 Haziran"da yürürlüğe girecek ithal ilaçta ucuzluk getiren kararname, henüz uygulama başlamadan tartışılmaya başlandı. Düşünce son derece pozitifti ama sonuç ve uygulama sürecindeki gelişme seyri de hep olumlu olabilecek miydi? Yerli ve yabancı ilaç firmalarının anlaşmalarının sırrı neydi? Yoksa tıpçıların teşhis ve tedavilerdeki gibi, idari uygulamalarda da yüzde 100 pozitif sonuç almaları imkan dahilinde değil miydi?
       <br>
        <br>
         Hangi ithal ilacın ne kadar ucuzladığı haziran ortasından itibaren zaten bizzat yaşanarak tecrübe edilecek. Dosyamızın ana teması yukarıda belirttiğimiz gibi başka. Yine de kısaca değinirsek, ucuzlama oranları yüzde 1 ile 75 arasında değişiyor. İşte iki örnek; fiyat indirimi depresyonda yüzde 50"leri, kolesterolde ise yüzde 70"leri buluyor.
         <br/>
         <br/>
         Sorular, sorular...
         <br/>
         <br/>
         İlk soru şu: Avrupa"dan daha ucuza satılan ilaçların fiyatları, ucuzlukta 2005 yılına kadar baz alınan Portekiz, Yunanistan, İspanya, Fransa ve İtalya gibi ülkelerdeki rakamlara yükseltilecek mi? Araştırmacı İlaç Firmaları Derneği (AİFD) ve Novartis Türkiye"nin Başkanı Altan Demirdere, Bakanlık ile görüşülürken bu konuda da anlaştıklarını, gereği yapılmazsa mahkemeye gideceklerini söylüyor. Sağlık Bakanı Recep Akdağ ise sektörün bütün taleplerini karşılayamayacaklarını ifade ediyor.
         <br/>
         <br/>
         İkinci soru, orijinal ve jenerik (orijinal ilaçlar yasal bekleme süresi dolduktan sonra farklı isimlerle başka firmalar tarafından üretilip piyasaya sürülebiliyor. Buna kopya ya da jenerik ilaç deniyor. Muadili ya da eşdeğeri denilerek ucuza satılan ilaçlar. E.A) ilaç fiyatları hakkında. İstanbul Eczacılar Odası Başkanı Zafer Kaplan, "Jenerik ilaçların, orijinallerinin yüzde 80"ine kadar yükselebilen fiyatlarla satılabileceğini karara bağlamak, rekabeti ortadan kaldırmıyor mu?" diye soruyor. Kaplan"a göre, jenerik ve orijinal ilaçlar arasındaki büyük fiyat farkı ortadan kalkacak. Türkiye"de şu andaki orijinal-jenerik fiyat oranı, 10"da dört, hatta 2. Avrupa ülkelerinde bile 10"da üç seviyelerinde. Yeni kararname böylece, ülkedeki ilaç alımlarının yüzde 80"ini yapan kamu sosyal güvenlik kurumları SSK, Emekli Sandığı ve Bağ-Kur"un "eşdeğer ilaçların ucuzlarını alma uygulaması"nı da anlamsız hale getirecek.
         <br/>
         <br/>
         Üçüncü soru ise, ithal ilaç fiyatlarının döviz kurundaki değişmelere bağlanmasının sağlıklı bir tercih olup olmadığıyla ilgili. 15 Haziran"da hayata geçecek ithal ilaç fiyatları, uygulamanın karara bağlandığı son kararnamenin Resmi Gazete"de yayınlandığı 14 Nisan 2004 tarihindeki Merkez Bankası döviz kurları esas alınarak ayarlandı. Kararname, bir ay içinde yüzde 5"lik döviz kuru değişikliğinin fiyatlara yansıtılmasını öngörüyor. 14 Nisan"dan bu yana dövizdeki artış yüzde 5"i çoktan aştı. Normal şartlar altında ithal ilaç fiyatlarının ucuz tarifenin geçerli kılınacağı 15 Haziran"dan bir ay sonra yeniden artacağı şimdiden söylenebilir. Dövizin, önümüzdeki ay ve yıllarda nasıl dalgalanacağını kestirmek ise bir hayli zor. İlaçtaki ucuzlama sadece bir ay ile sınırlı kalabilir. Öte yandan ilacın Avrupa"da ucuza satıldığı ülkeler fiyatlarını her an ortalama bir düzeye çekebilirler.
         <br/>
         <br/>
         İstanbul Eczacılar Odası Başkanı Kaplan, bu çekinceleri öne sürerek, kararnamenin iptal edilmesini, bunun yerine devlet kontrol ve sorumluluğunda yeni bir ilaç fiyatlandırma politikası geliştirilmesini istediklerini dile getiriyor. Sağlık Bakanı Akdağ, bütün eleştirilere cevaben, objektif bir usul getirdiklerini, kurdaki artış ve azalmaların fiyatlara yansıtılacağını vurguluyor.
         <br/>
         <br/>
         Türkiye"de faaliyet gösteren yerli ve yabancı ilaç firmaları yaklaşık bin 200 orijinal ve 5 bin jenerik ilacın fiyatında değişiklik için bakanlığa başvurdu.
         <br/>
         <br/>
         İlaç fiyatları yüzde 18"lik KDV oranının yüzde 8"e indirilmesiyle ucuzlatılmıştı. Bakanlığın, döviz kurunu güncellemesiyle fiyatlar ikinci defa hissedilir oranda gerilemişti.
         <br/>
         <br/>
         Şimdiye kadar dolandırıldık mı?
         <br/>
         <br/>
         İthal ilaç fiyatlarının aşağıya çekilmesi için atılan somut adımlar aynı zamanda "Şimdiye kadar dolandırıldık mı? Böyleyse bunun sorumluları kim?" sorusunu da gündeme taşıdı. En ilginç çıkışı Samsun Eczacılar Odası"nda 1994"ten bu yana başkanlık görevini yürüten Gönül Berker yaptı. Berker, 1984"ten beri devam eden önceki uygulamanın sorumluları hakkında suç duyurusunda bulunarak, 20 yıllık dönemin hesabını soracaklarını açıkladı. Berker, ilaç alımının beşte dördünü gerçekleştiren SSK, Bağ-Kur ve Emekli Sandığı"nı da vakit kaybetmeden savcılıklara başvurmaya çağırdı.
         <br/>
         <br/>
         İlaç Endüstrisi İşverenler Sendikası (İEİS) Yönetim Kurulu Başkanı Bülent Eczacıbaşı, ilaç fiyatlarını düzenleyen yeni kararnameye destek verdiklerini ve ortada Sağlık Bakanlığı ile davalık bir konu olmadığını kaydetti.
         <br/>
         <br/>
         Ucuzlama politikalarının, ciro bazında Türk ilaç sektörünü küçültecek olsa da, gerek tüketici, gerekse kamu bütçelerinde önemli ölçüde rahatlama sağlaması ümit ediliyor. Ancak yukarıda belirtilen çekinceler devreye girerse durum tam tersine de dönebilir. Bekleyip göreceğiz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1890 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11547), [web.archive.org (arşiv bağlantısı)](http://web.archive.org/web/20060106123053/http://www.aksiyon.com.tr:80/yazdir.php?id=11547)
