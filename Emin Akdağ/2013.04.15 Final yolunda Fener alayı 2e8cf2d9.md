# Final yolunda Fener alayı

*Emin Akdağ 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fenerbahçe’nin İtalyan Lazio’u 2-0 ve 1-1’lik skorlarla eleyerek UEFA Avrupa Ligi’nde adını yarı finale yazdırması, Türkiye için gurur verici bir sportif başarı.
  </font>
 </div>
 <div id="newsText">
  <font class="detail-text">
   <p>
    Herkes ondan Galatasaray’ın 2000’de yaptığını, kupayı müzesine götürmesini bekliyor. Sıradaki rakibi Portekiz’in Benfica’sı. Diğer yarı finalistler ise İsviçre’nin Basel’iyle, İngiltere’nin Chelsea’sı. İlk maçlar 25 Nisan, rövanş 2 Mayıs’ta. 15 Mayıs da, Hollanda’nın Amsterdam Arena Stadı’ndaki finalin tarihi. Cimbom’un Şampiyonlar Ligi’ndeki bu yılki performansı da göğüslerimizi kabarttı. Çeyrek finalde İspanyol Real Madrid’e elenirken boynu dikti. 3-0’lık mağlubiyetin ardından kendi evinde bir ara 3-1 öne geçtiği maçı 3-2 kazanmasını bildi. Öyle ki ikinci yarıda rakibini adeta sahadan sildi. Her iki maçtaki hakem hataları olmasıydı belki çifte bayramdaydık şimdilerde. Yakaladığı jenerasyonla, 2002’de Dünya, 2008’de de Avrupa’da  3’üncülük kürsüsüne çıkan A Milli Futbol Takımı’mız. 3-5 senedir hüsranlarda.  Brezilya 2014 kuru bir hayal şu anda. Neden diye sorduğumuzda yazıda kendilerinden söz ettiğimiz iki güzide ekibimizin kadrolarına bakmak kâfi. Salı günkü maçta, Sarı-Kırmızıların  golleri Eboue, Sneijder ve Drogba’dan, örneğin. Süper Lig’in genelinde, hatta PTT 1’inci Lig’de de durum aynı. Bilinçsizce yabancı istilasındayız. Sarı-Lacivert’te son aylarda 19’luk Salih’in kardelen gibi serpilmesi gözümüzü açması gereken büyük bir ibret aslında. Burak ise somut bir hakikat.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35300-final-yolunda-fener-alayi.html), [web.archive.org (arşiv bağlantısı)](http://web.archive.org/web/20130601180222/http://aksiyon.com.tr/aksiyon/haber-35300-final-yolunda-fener-alayi.html)
