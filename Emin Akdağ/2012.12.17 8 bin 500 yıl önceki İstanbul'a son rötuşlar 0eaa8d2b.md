# 8 bin 500 yıl önceki İstanbul’a son rötuşlar

*Emin Akdağ 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Arkeoloji Müze Müdürü ve Yenikapı Kazı Alanı Başkanı Zeynep Kızıltan, Asya ve Avrupa’yı denizin altından birbirine bağlayacak Marmaray projesinin geçtiği yerlerdeki çalışmaların yüzde 90 tamamlandığı bilgisini veriyor.
  </font>
 </div>
 <div id="newsText">
  <font class="detail-text">
   <p>
    2004’ten beri 60 uzman ve 800 işçinin görev yaptığı kazılar kimi zaman 24 saat kesintisiz sürmekte. Metropolün tarihi 8 bin 500 yıl geriye gitti bu çabalar sonucu. Sergilenmeye değer eser sayısı 40 bin civarında. Buluntulardan Bizans dönemine ait Theodosius Limanı, en önemli eser niteliğini taşıyor. Çeşitli tarihlerde yüzmüş 36 tekne kalıntısı belirlendi burada. Üzeri dolgularla kaplanan tarihî yarımadanın en erken yerleşim yeri de ortaya çıkarıldı. Yenikapı Arkeolojik Alan sorumlusu Arkeolog Mehmet Ali Polat’ın şu ifadeleri özetliyor, neler nelerin yeniden gün yüzüyle buluştuğunu: “Kazılara başlarken buranın antik liman olduğunu biliyorduk ama bu kadar muazzam bir şey beklemiyorduk. En şaşırtırıcı olan liman dolgusunun altında günümüzden 8 bin 500 yıl öncesi döneme ait buluntular. Basit ev temelleri, mezarlar, ayak izleri, ağaçlar ve çakmaktaşından ahşaptan aletler bulduk.” Neolotik dönemden günümüze; belgelenen 35 bin eser şimdiden bilimin hizmetinde. 8 bin 500 yılık 2 bin 68 ayak izi silikon kalıplara alınıp lazerle çizildi. 198 ağaç ve binlerce hayvan kemiği de elde edildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34324-11-8-bin-500-yil-onceki-istanbula-son-rotuslar.html), [web.archive.org (arşiv bağlantısı)](http://web.archive.org/web/20130710211105/http://www.aksiyon.com.tr:80/aksiyon/haber-34324-11-8-bin-500-yil-onceki-istanbula-son-rotuslar.html)
