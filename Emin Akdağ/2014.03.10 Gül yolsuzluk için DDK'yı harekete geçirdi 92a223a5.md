# Gül yolsuzluk için DDK’yı harekete geçirdi

*Emin Akdağ 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanı Abdullah Gül, sonunda Devlet Denetleme Kurumu’nu (DDK), yolsuzlukla mücadele konusunda da harekete geçirdi. Gazeteciler ve Yazarlar Vakfı (GYV) çağrı yaptığında, ‘Niye ben görevde değil miyim ki?’ karşılığını vermişti.
  </font>
 </div>
 <div id="newsText">
  <font class="detail-text">
   <p>
    17 Aralık 2013 akabinde Türkiye’de meydana gelenlere kayıtsız kalamamanın tabi bir neticesi mi bu yoksa 2014 yazındaki Köşk seçimlerine yatırım mı? Seçim demişken belirtelim ki, Yüksek Seçim Kurulu (YSK) turların tarihlerini saptadı ve çalışma komisyonlarını oluşturdu. İlki 10, ikincisiyse 24 Ağustos’ta gerçekleşecek. Yurtdışındaki vatandaşlar ilk defa bulundukları yerlerde oy kullanacak. Seçmen sayısı 500’ü aşan (tahminen 60 devlette) ülkelerde 31 Temmuz ve Ağustos’un ilk üç günü sandığa gidebilecekler. Köşk’ün internet sitesindeki açıklamada, “mevcut mevzuat ve kurumsal yapıların yolsuzlukla mücadeledeki etkinliği ile zafiyet noktalarının irdeleneceği” vurgulanıyor. “İletişimin dinlenmesi ve tespitine yönelik kurumsal ve mevzuat kapasitesi” de değerlendirilecekmiş. “İmar ve kentleşme uygulamaları”, daha açık bir ifadeyle şehir rantları mercek altına alınacakmış. “Bilgi edinme hakkı” ve “devlet sırlarının tanımı ve kapsamı” da dahil DDK’ın odaklanacağı başlıklara. Ancak süreye dair bir gerçekle karşı karşıyayız. DDK’nın rapor süreci ortalama bir yılda tamamlanabiliyor. Kasım 2012 milatlı Kızılay Derneği denetlenmesiyle ilgilisi 2014 Şubat’ta kamuoyuna yansıyabilmişti.  Gül’ün 7 yıllık vazifesi 5,5 ay sonra bitiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38021-gul-yolsuzluk-icin-ddkyi-harekete-gecirdi.html), [web.archive.org (arşiv bağlantısı)](http://web.archive.org/web/20140329074109/http://www.aksiyon.com.tr:80/aksiyon/haber-38021-gul-yolsuzluk-icin-ddkyi-harekete-gecirdi.html)
