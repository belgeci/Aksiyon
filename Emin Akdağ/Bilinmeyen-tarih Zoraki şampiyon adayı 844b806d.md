# Zoraki şampiyon adayı

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050116193826im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193826im_/http://www.aksiyon.com.tr/resim/490/34.jpg" vspace="5"/>
  </p>
 </font>
 <font class="content">
  Ligin ilk yarısında Beşiktaş"ın şampiyon olacağını düşünenler iki kez yanıldı. Önce Fenerbahçe şampiyonluk yarışında öne geçti ardından Trabzonspor girdi devreye. Bordo mavililer şampiyon olamasa bile sezon içinde iki başkan, üç teknik direktör değiştirip başarıyı yakalan ilk takım olma özelliğini kazanacaklar.
  <br>
  </br>
 </font>
 <br/>
 <p>
  <font class="content">
   Fenerbahçe"nin, neredeyse yarı şampiyon ilan edilen Beşiktaş"ı yakalayıp geçmesine daha tam alışamamıştık ki, Ziya Doğan teknik yönetiminde son dokuz maçını da kazanan Trabzonspor"un sessiz sedasız zirveye ortak olmasıyla şaşkına döndük. Her şey Doğan"ın ligin 20"nci haftasından itibaren takımın teknik patronluğunu devralmasıyla değişti. Türkiye Süper Ligi 2003-2004 sezonunda şampiyonluk için yarışan üç kulübün 19"uncu hafta maç sonuçlarına göre puan durumları şöyleydi: Beşiktaş 46, Fenerbahçe 41 ve Trabzonspor 34... 30"uncu haftada Beşiktaş"ın 3 puan önüne geçen ve lider Fenerbahçe ile arasındaki puan farkını ikiye indiren Bordo-Mavili Karadeniz ekibi, taraftarlarına en son 1983-1984 sezonunda tattırdığı şampiyonluk için yeniden şarkılar söyletmeyi başardı. Siz bu haberi okurken Trabzon lider de olabilir, liderin 5 puan gerisine düşmüş de... Ancak ilk yarıda UEFA imkanı kovalayan bir takım hüviyeti ortaya koymasına rağmen sezonu şampiyon bitirirse, tekrarlanması zor bir başarıya imza atacak. 5 Mayıs günü Gençlerbirliği ile oynayacağı Türkiye kupa finalinden galip ayrılması da işin cabası olacak...
   <br>
    <br>
     Trabzon için kullanılan "20 yıldır şampiyonluğa aç" tabiri, 20-25 yaş altındaki genç nüfus için pek anlam ifade etmeyebilir. Hatta "Bu ne garip açlık böyle, 20 yıldır bitmemiş. Ömrümüzün yarısı bitti" diye olayı hafiften tiye de alabilirler. İşte bu sebeple, 20 yıllık açlığın arka planını kısaca hatırlatmakta fayda var.
     <br>
      <br/>
      2 Ağustos 1967"de kurulan Trabzonspor, Türkiye"nin bir numaralı futbol ligine yükseldiği 1973-1974 sezonu ile 1983-1984 sezonu arasındaki 10 yıl boyunca, eşi emsali görülmemiş bir başarı grafiği çizdi. Bordo-Mavililer bu süre zarfında 6 defa şampiyon olurken, 3 sezonu ikincilikle kapattı. Oynadığı 5 Türkiye kupası finalinin üçünü kazandı. 6 Cumhurbaşkanlığı, 2 Başbakanlık kupasını kupası aldı. Yine bu yıllarda Avrupa kupalarındaki galibiyetleriyle bütün ülkeye defalarca sevinç yaşattı.
      <br/>
      <br/>
      Bu müthiş başarı grafiği dolayısıyla "Karadeniz Fırtınası" diye de isimlendirilen Trabzon, bir daha şampiyonluğa uzanamadı. Son şampiyonluğundan 12 yıl sonra, 1995-1996 sezonunda olağanüstü bir hava yakaladı. Teknik direktör, yıllarca kalelerini koruyan ve kaptanlıklarını yapan efsane oyuncularından Şenol Güneş"ti. Tarih 5 Mayıs 1996, stad Avni Aker"di. İlk yarıyı 1-0 önde bitirmişlerdi. Berabere kalsalar dahi şampiyondular. Ama maçı 2-1 kaybetmişlerdi. Avuçlarının içindeki şampiyonluğu, ezeli rakipleri Fener"e tabiri caizse hediye etmişlerdi. Bu kabus gibi sonuç, futbolla yatıp futbolla kalkan Trabzon halkını depresyona sokmuştu. Yeniden şampiyonluk için istek belki hiç bitmeyecekti ama inanç epeyce azalmıştı. 1996"dan sonra ikincilik bile gelmedi. Sadece bir defa üçüncü oldular. 2001-2002 sezonunu 14"üncü, 2002-2003 sezonunu ise 7"nci bitirdiler. 1996"da Başbakanlık Kupasının sahibiydiler, 2003"te de Türkiye Kupasını kaldırdılar, hepsi o kadar. Bu yüzden, takımın bu sezon şampiyonluğa aniden ortak olması, normalin çok üzerinde heyecan meydana getirdi. Yitirilen zafer inancı, küllerinden serpildi.
      <br/>
      <br/>
      Başarının sırrı
      <br/>
      <br/>
      rekabet duygusu
      <br/>
      <br/>
      Türkiye futbolunun dördüncü büyüğü Trabzonspor"un parlak mazisinin ve kendisinden sürekli başarı beklenmesinin ardındaki asıl gerçek, şehir halkının futbola düşkünlüğü değil, rekabet anlayışı. Türkiye genelindeki liglerden önce şehir ligleri oynanıyordu. Trabzon ligindeki tansiyon, bazen İstanbul ve İzmir liglerini bile geride bırakıyordu. Rekabetin anası İdmangücü ile İdmanocağı arasındaydı. Ocaklılar"ın rengi sarı-kırmızıydı, Güçlüler"inki ise yeşil beyaz. Ocaklılar, Galatasaray"ı; Güçlüler, Fenerbahçe"yi tutuyorlardı. Artık şehir isimleriyle takımlar kuruluyordu. Ancak İdmanocağı ile İdmangücü birleşmeye yanaşmıyordu. Sonunda zamanın Beden Terbiyesi Genel Müdürü Ulvi Yenal devreye girmek zorunda kaldı. Birleşmemeleri halinde her iki takımın da ikinci lige alınmayacağını açıkladı. Bu tarihi süreci, az önce vurguladığımız şehirdeki rekabet gücünü anlatabilmek için hatırlattık. Bu öyle bir rekabetti ki, şehri ligde temsil edilecek takım ancak cebren gerçekleşen birleşmeyle kurulabiliyordu.
      <br/>
      <br/>
      1984"ten sonra Trabzonspor"un şampiyonluk yüzü görmediği ligde başka bir Anadolu takımı da bu mutluluğa erişemedi. Bir ara Samsunspor, Gençlerbirliği, Kocaelispor ve Gaziantepspor gibi takımlarımız iyi çıkış yaptılar ama netice alamadılar. Trabzon"un bir türlü önlenemeyen düşüşü onları da olumsuz yönde etkilemiş, şampiyonluk inançlarını sarsmıştı.
      <br/>
      <br/>
      Trabzon 10 yılda 6 defa yaşadığı şampiyonluk duygusuna ulaşmak adına dönem dönem arayışlara girdi. Bu arayışlardan en radikali yabancı teknik direktördü. Trabzon"u çalıştıran ilk teknik direktör Jurgen Sunderman oldu. 1985-1986 sezonunda bu radikal adımı atan da, kulüpte şimdiye kadar 10 yıl başkanlık yapan Mehmet Ali Yılmaz"dı. Radikal adım başarı getirmedi. O yıl takım ligi yedinci bitirdi. Bu öylesine kötü bir sonuçtu ki, 9"unculukla sona eren birinci ligdeki ilk sezonun ardından kulüp ya birinci ya da ikinci olmuştu. Sadece bir önceki sezon üçüncülükle tanışmıştı. Sunderman gönderilerek, şehre üç şampiyonluk kazandıran Ahmet Suat Özyazıcı, teknik dümene geçirildi. Ama Özyazıcı"nın yönetimindeki iki yılda da hiçbir başarı elde edilmeyince Yılmaz başkanlığı bıraktı. Yeniden yabancı hocada karar kılınarak Werner Biskup göreve getirildi. O yıl da fiyaskoyla sonuçlanınca, Yılmaz başkanlığa döndü ve sırasıyla Şenol Güneş ile Özkan Sümer"e görevi getirdi. Olmuyor, olmuyordu. Yılmaz, bunun üzerine Urbain Breams"ı teknik drektör koltuğuna oturttu. Takım o yıl Türkiye kupasını aldı. Bu kupa Trabzonspor"un yabancı hocayla yakaladığı en büyük başarıydı. Breams"dan sonra Georges Leekens, Beşiktaş"ı üst üste üç defa şampiyon yapan Gordon Milne ve Hans Peter Brigel"den medet umuldu ama boşuna...
      <br/>
      <br/>
      Yabancı hocalar başarı getirmedi
      <br/>
      <br/>
      Trabzon"da yabancı hoca haricinde dışardan oyuncu getirme hamleleri de sonuç vermedi. Şenol Güneş"ten sonra takımda uzun süre kaleci sendromu yaşandı. Güneş"in üstün performansı, ona alternatif düşünmeyi unutturmuştu. Bu unutkanlık takıma çok pahalıya maloldu. Jean Marie Pfaff dahil birçok yabancı kaleci Güneş"in yerini tutamadı. Yabancı oyuncular içinde en tatmin edici verim Arçil ve Şota Arvaladze kardeşlerden, daha ziyade Şota"dan alındı. 1993-1994 sezonunda takıma transfer olan Gürcü ikizlerden Şota, şampiyonluğun son anda Fener"e kaptırıldığı 1996"da hiç penaltı atmadan 25 gol ile krallığı yakaladı.
      <br/>
      <br/>
      Samet Aybaba dönemi, uyuyan dev Trabzon"da uyanışın, yeniden başarıya inanmaya başlayışın ilk sinyallerinin yakılmasına vesile oldu. Aybaba, başarı açısından karaya boyanan bir sürecin yönünü, 2001-2003 sezonunda Türkiye Kupasını kazanarak ışığa çevirdi. Gerçi takım o yıl ligi yedinci sırada noktalamıştı ama herkes oynanan futbolu ayakta alkışlıyordu. Gençlerbirliği ile Trabzonspor o sezonun en keyif veren futbolunu oynamışlardı.
      <br/>
      <br/>
      Trabzon şimdi Ziya Doğan ile geçen yıl yakalanan ışığın peşine düştü. Karanlık mağaranın çıkışını gördü. Malatyaspor"dan "hedefsizlik" gerekçesiyle ayrılan Doğan, hırsı ve hedef adamı olma özellikleriyle, başarıya susayan Trabzonspor"a ilaç gibi geldi. 1961 doğumlu Doğan, futbolculuğu zamanında da hırsı, takipçiliği ve kritik anlarda attığı gollerle dikkati çekiyordu. Oyuncularla pozitif ilişkiler kuran Doğan"ın, 9 maçta 9 galibiyetlik seri yakalamasındaki en büyük sırrı herkesten azami istifade etme yollarını bulmasıydı.
      <br/>
      <br/>
      Takımın yeni başkanı Atay Aktuğ da, camiadaki birlik ve beraberliği sağlamak üzere. Onursal başkan Mehmet Ali Yılmaz ve takım üzerinde etkin diğer bazı isimler yönetime desteklerini açıkladılar. Aktuğ"un ilk hedefi, şu anda 11 bin olan üye sayısını 100 bine çıkartmak. Aktuğ, 1995 yılı başında Trabzon Sportif AŞ"nin halka açılacağını açıkladı. Kulüp halka arzdan 15-16 milyar dolar bekliyor.
      <br/>
      <br/>
      Bir ilginç bilgiyi vererek bitirelim. Trabzonspor şampiyon olduğu sezonların çoğunda Fenerbahçe ile zirve yarışı yaptı. En son şampiyonluğunda rakibi Fener"di. 1996"da elindeki birinciliği Fener"e kaptırdı. Bu sezon da yine Fener ile kapışıyor. Rekabetçi Trabzon"u, Fener motive ediyor da diyebiliriz aslında.
      <br/>
     </br>
    </br>
   </br>
  </font>
 </p>
</div>


## Yorumlar

### Ahmet GENÇ, 11-Haziran-2004
> Trabzon taraftarına Şampiyonluk çok yakışır: 
> Biz istanbulda yaşıyan trabzonlular olarak takımımızı Türkiye süper liginde ne olursa olsun şampiyon olarak görmek istiyoruz.Çünkü futbol aşkıyla yanıp tutuşan karadeniz halkına şampiyonluk çok yakışacaktır

### Sacit AKDAĞ, 28-Nisan-2004
> Başarı Trabzon'un değil,"Karadenizli"nindir.: 
> Trabzonspor kulübü futbol takımının geçmişte elde ettiği bütün başarıların altında, aynı ligde bilrlikte mücadele veren Samsun,Ordu,Rize,Giresun ve hatta Sakarya,Bolu gibi,Karadenizli olan ve sayılan takımların, İstanbul' un üç büyüklerine karşı aldığı puanlar yatmaktadır. 1986 yılından sonra ise Samsunspor dışında diğer tüm Karadeniz takımlarının, ligde-üstelik Trabzonspor mağlubiyetlirine bağlı olarak -  tutunamamaları nedeniyle bu başarılar hayal olarak kalmıştır.          Bu yıl olan ise ikinci devreyle birlikte,Beşiktaş ve Fenerbahçe futbol takımlarının "doğrudan hakem müdahaleleriyle" kaybettikleri puanların,Trabzonspor külübünün hanesine yazılmasıdır.         Türk futbolunun 1996 yılından bu yana gerçekleşen yönetimini irdeleyip,çocuk yaşlarda bir araya getirelerek, Denizli,Terim,Çetiner  gibi beyfendiler sayesindeDünya Takımı olacak kaliteye getirilmiş Türk Milli Takımının geleceğini yok edenlerin araştırılması dileğiyle...

Kaynak: [www.aksiyon.com.tr](http://www.aksiyon.com.tr:80/detay.php?id=11404&yorum_id=1), [web.archive.org (arşiv bağlantısı)](http://web.archive.org/web/20050116193826/http://www.aksiyon.com.tr:80/detay.php?id=11404&yorum_id=1)
