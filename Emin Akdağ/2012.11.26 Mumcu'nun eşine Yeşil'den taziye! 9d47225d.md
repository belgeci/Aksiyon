# Mumcu’nun eşine Yeşil’den taziye!

*Emin Akdağ 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir dönem CHP kontenjanından Meclis’te başkan vekilliği görevini de yerine getiren Güldal Mumcu’nun “İçimden Geçen Zaman” isimli kitapta anlattıkları, eşi Uğur Mumcu’nun  arabasının altına konulan C4’ün 24 Ocak 1993’te patlatılarak öldürülmesini yeniden ülke gündeminin baş sıralarına yerleştiriverdi.
  </font>
 </div>
 <div id="newsText">
  <font class="detail-text">
   <p>
    Karartma operasyoncularının bundan sonraki performansları merak konusu. Yeşil kodlu Mahmut Yıldırım’ın 1996’da bayram sabahı evlerini ziyaret ettiğini söylüyor Güldal Hanım. Başsağlığı dilemek amacıyla gerçekleşmiş olay. İlginçtir, Yıldırım bir kez daha uğramış aynı adrese. Cinayete ilişkin bilgiler aktarmış bayan Mumcu’ya. 14 Ocak-4 Haziran 1997 tarihleri arasında faaliyet gösteren TBMM Uğur Mumcu Cinayeti Araştırma Komisyonu’nun yetkili üyelerinden Tevfik Diker, “Güldal Mumcu, komisyona böyle bir bilgi vermedi.” diyor. “Bugüne dek niye beklendiğini ve kitap aracılığıyla duyurulduğunu” anlamlandıramadığını belirtiyor. Şunları da vurguluyor ayrıca: “Yeşil’in ziyareti olayın perde arkasını gizlemeye yönelik olabilir.”, “Yeşil deyince akla JİTEM ve faili meçhuller gelir.” Uğur Mumcu’nun ağabeyi Ceyhan Mumcu’ya göre: “Bu ziyaretin araştırılması gerekir. Ciddi bir iddiadır.” ve “Kim Yeşil’i Güldal’a gönderiyorsa, o kişi veya kişiler bulunmalı.” Öyle herkesle görüşmeyen biridir, yengesi. Güven duyduğu için kabul etmiştir görüşmeyi. “Zamanın Ankara DGM Cumhuriyet Başsavcısı Nusret Demiral’ın adli açıdan çok somut yetersizliklere rağmen o mevkide kalmaya devam etmesi büyük bir hata olmuştur.” sözleri de ona ait. Turgut Özal suikastı, Muammer Aksoy, Bahriye Üçok soruşturmalarının akim kalmasına dikkatleri çekerek, “Demiral’ın ataması çıkıyordu, birileri araya girdi ve durdurdu. Anladığım kadarıyla, görünürdeki engellemeler Adalet Bakanı Seyfi Oktay ve müsteşarı Yusuf Kenan Doğan tarafından yapılmıştır.” diye konuşuyor. Kardeşine hayattayken iftira atanların ölünce sahip çıkmasına çok sinirlendiğini de belirtiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B650436E5CA8543A3706551A282EE624?newsId=34147), [web.archive.org (arşiv bağlantısı)](http://web.archive.org/web/20130112075143/http://www.aksiyon.com.tr:80/aksiyon/newsDetail_getNewsById.action;jsessionid=B650436E5CA8543A3706551A282EE624?newsId=34147)
