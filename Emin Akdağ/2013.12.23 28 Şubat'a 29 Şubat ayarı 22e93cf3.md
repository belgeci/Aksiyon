# 28 Şubat’a 29 Şubat ayarı

*Emin Akdağ 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat Post Modern Darbe sürecini mercek altına alan hukuki soruşturma başladığında Türkiye’yi bir heyecan sarmıştı. İşin sivil ayaklara da uzayacağı umuluyordu. 19 Aralık 2013 Perşembe günü itibariyle sanıkların tümü de tutuksuz yargılanacak artık.
  </font>
 </div>
 <div id="newsText">
  <font class="detail-text">
   <p>
    Çünkü davayı gören Ankara 13’üncü Ağır Ceza Mahkemesi heyetine göre ‘yeterince delil toplandı’ ve ‘delillerin karartılması imkansızlaştı’. Öte yandan sanıkların tutukluluk süresi de normali aştı veya aşmak üzereydi. En son dönemin kudretli paşaları Çevik Bir, Çetin Doğan, Erol Özkasnak, Kenan Deniz ve İdris Koralp tahliye edildi. Bir ile Koralp 16 Nisan; Özkasnak ise 21 Nisan 2012 tarihinde tutuklanmıştı. Ankara 13’üncü Ağır Ceza’nın serbest bırakma iradesinin duruşma salonundaki sanıklarca “Ankara’da hakimler varmış.” nidalarıyla kutlandığını da belirtelim bu arada. 28 Şubat 1997 günü alınan Milli Güvenlik Kurulu (MGK) kararları devrin hükümetince pratiğe geçirilmiş pek çok kişi ve kurum mağdur edilmişti. Yürütmeye ve sivil hayata aleni müdahalelerde bulunulmuştu. İlköğretim kesintisiz hale getirilerek Kur’an kurslarının yolu kapatılmıştı. Katsayı adaletsizliğiyle başta İmam Hatip liseleri bütün mesleki öğretim felce uğratılmıştı. Başörtüsü yüzünden on binlerce üniversite öğrencisinin hayatı kararmıştı. Türk Silahlı Kuvvetleri’nde (TSK) amansız bir cadı avı uygulanmış; Yüksek Askerî Şûra (YAŞ) toplantılarında subay ve astsubayların kaderleriyle oynanmıştı. İhraç sonrası çoğu işsiz kalmıştı. Belediyelerde bile MGK zoruyla ambargo vardı onlara. Sermaye renklere bölünmüş, Anadolu’da serpilen müteşebbis hareketi budanmak istenmişti. Demek ki, 28 Şubat’ın Genelkurmay Başkanı’nın mahkemede ileri sürdüğü gibi, Batı Çalışma Grubu (BÇG) ve tasfiyeler bir hayalden ibaretti! Siyasete balans ayarı yapılmamıştı! Birilerinin, “Darısı, Ergenekon ve Balyoz’un başına.” demesi gayet normal. Peki ya diğerlerinin…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37391), [web.archive.org (arşiv bağlantısı)](http://web.archive.org/web/20140105030519/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37391)
