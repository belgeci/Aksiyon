# Anayasa uzlaş-ma komisyonu!

*Emin Akdağ 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Liderler, iki yıla yakın zamandır faaliyet gösteren Türkiye Büyük Millet Meclisi (TBMM) Anayasa Uzlaşma Komisyonu’nun devamından yana.
  </font>
 </div>
 <div id="newsText">
  <font class="detail-text">
   <p>
    Ancak bundan sonra kat-edilebilecek mesafeye ilişkin öngörüler; şimdiye kadar varılan nokta dikkate alındığında pek de umut saçmıyor. Yüzde yüz ortak bir metinde buluşulabilmesi için anlayış, tarz ve yaklaşımlarda köklü değişiklikler gerektiği gayet açık. İkinci defa Meclis Başkanlığı görevine seçilen Cemil Çiçek, hiçbir mazerete sığınılmadan azami gayret istiyor. Komisyon üyeleri görüşülen 177 maddenin 48’inde hemfikir. “Gelin bunları hep birlikte yasalaştıralım” diyor, Başbakan Recep Tayyip Erdoğan. Ama bunlar ‘ilk sivil anayasanın’ omurgasını oluşturmuyor ve kıvamını vermiyor. Kısaca ‘temenniler ve dilekler’ bölümü diye özetlenebilir. Temel konular tümden tıkanık. Örneğin yürütme ve yasamaya dairlerde yaprak kımıldamıyor. Çünkü AK Parti’nin ‘başkanlık’ teklifi müzakereyi ‘esastan’ engelliyor. Yargıda da her parti farklı telden çalmakta. Cumhuriyet’in temel nitelikleri, resmî dil, devletin bütünlüğü, vatandaşlık, dokunulamayacak hükümler, eğitim-öğretim hakkı ve Diyanet İşleri Başkanlığı gibi başlıklarda da orta yol uzak görünüyor. ‘Özel hayatın gizliliği’, ‘din-vicdan, düşünce-ifade ve hak arama’ hürriyetleri, ‘yasama dokunulmazlığı-sorumsuzluğu’ ve benzeri kavramları düzenleyen 17 maddeyse masadaki partilerin şerhleriyle dolu; ‘kırmızı çizgiler’ havada uçuşuyor. İşin garibi iktidar ve muhalefet birbirlerini tutarsızlık ve samimiyetsizlikle suçluyor. Son virajdaki salvolar da bu yönde. Erdoğan’ın “Mesele başkanlık meselesi değil. CHP’nin çağrısının doğru olduğuna inansam ilk adımı ben atarım.” sözlerine, CHP Grup Başkan Vekili Akif Hamzaçebi’nin karşılığı şöyle: “Başbakan samimiyse, başkanlık ısrarından vazgeçsin biz de onun samimiyetine inanalım.” Seçim barajını yüzde 3-5’lere çekecek ve tutuklu milletvekillerini serbest bırakacak yasalar beklediklerini de belirtiyor Hamzaçebi. MHP’li Uzlaşma Komisyonu Üyesi Oktay Öztürk de samimiyete ve AK Parti’nin başkanlık ısrarına vurgu yapıyor: “Sayın Başbakan’ın kafasında bu komisyon 2012’nin Aralık ayında bitmiştir.” Başta söyleyeceğimizi sona sakladık: Bir varmış, bir yokmuş…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36006), [web.archive.org (arşiv bağlantısı)](http://web.archive.org/web/20131222081036/http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36006)
