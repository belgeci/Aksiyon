# Gazeteciler ve Yazarlar Vakfı: Hizmet Hareketi’nin AK Parti’ye karşı bir husumeti yok

*Emin Akdağ 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fethullah Gülen Hocaefendi’nin onursal başkanlığındaki Gazeteciler ve Yazarlar Vakfı (GYV), rüşvet ve yolsuzluk operasyonuyla Hizmet Hareketi’ni ilişkilendirme çalışmalarını çirkin bir iftira diye niteledi.
  </font>
 </div>
 <div id="newsText">
  <font class="detail-text">
   <p>
    “Muhterem Hocaefendi ve Hizmet Hareketi’nin, ülkeye çok hizmetleri geçmiş AK Parti’ye karşı bir husumeti bulunmamaktadır. Hizmet, AK Parti’nin 2002-2011 arasındaki her tür demokratikleşme hamlesini açıkça desteklemiştir.” denilen vakfın açıklamasında,  2011 genel seçimlerinin sonrasındaki bakış açısı farklarına işaret edilerek, “AB sürecinin yavaşlaması, kuvvetler ayrılığını erozyona uğratan şekli ile başkanlık teklifi, medya özgürlüklerinin giderek daralması, parlamenter denetimin zayıflaması, Sayıştay’ın görevini yapamaz hale gelmesi ve otoriterleşme emarelerinin artması, son olarak yargıya bile müdahale edilmesi AK Parti’yi destekleyen sağduyulu kesimleri ülkenin geleceği ile ilgili derin endişelere sevk etmiştir.” ifadelerine yer verildi. Metinde şunun da altı çizildi: “Yolsuzluk iddiası ile suçlanan şüphelilerin masumiyet karinesine aykırı bir şekilde suçlanmasının kişilik haklarının ihlali olduğunu ifade edenlerin haklılığı aşikardır. Ancak aynı anlayışla da hiçbir hukuki ve demokratik ilkeye dayanmaksızın milyonlarca seveni olan bir camiaya da çete ve örgüt denmesi akıl, izan ve insafla bağdaştırılamaz. Defaatle dile getirdiğimiz üzere, bir sivil toplum hareketi olan Hizmet Hareketi’ni, iktidar üzerinde vesayet kurmak ve iktidara ortak olmakla suçlamak açıkça abesle iştigaldir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37510-gazeteciler-ve-yazarlar-vakfi-hizmet-hareketinin-ak-partiye-karsi-bir-husumeti-yok.html), [web.archive.org (arşiv bağlantısı)](http://web.archive.org/web/20140123164218/http://www.aksiyon.com.tr:80/aksiyon/haber-37510-gazeteciler-ve-yazarlar-vakfi-hizmet-hareketinin-ak-partiye-karsi-bir-husumeti-yok.html)
