# Sivil inisiyatiflerden dik duruş zamanı… PKK, ışığın farkında

*Emin Akdağ 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cizre Fen Lisesi öğrencileri Muhammed Yalgatekin ve Esra Nur Sekin geliştirdikleri projeyle 52 ülkenin katılacağı Brezilya’daki Bilim Fuarı’nda Türkiye’yi temsil edecek. İlçelerinde yetişen ve ‘çeti’ denilen bitkiden anti bakteriyel el dezenfektanı üretmeyi başardı genç mucitler.
  </font>
 </div>
 <div id="newsText">
  <font class="detail-text">
   <p>
    İlk defa yurt dışına çıkmanın heyecanını yaşayan Sekin, “Cizre sürekli kötü haberlerle anılıyor. İnşallah orada performansımızın en iyisini sergileyeceğiz.” derken; Yalgatekin ise şunları söylüyor: “Ülkemizi sevindirmek istiyoruz. Onun için çok çalışıyoruz. Diğer arkadaşlarım da bilimle iç içe olsunlar. Günümüzde bilim sürekli gelişiyor. Ülkemizi kalkındıracak böyle projelere ihtiyacımız var. Onlar da bilime gereken ilgiliyi göstersinler.” Bu bir hayli sevindirici haberle; terör örgütü PKK’nın Hakkari, Şırnak ve Diyarbakır’daki okullara yaptığı insanlık dışı saldırıları anlatan yazıları yan yana okuduk gazete sayfalarında. Manzara böylesine kontrast ve girift. Eli kanlı örgüt asker ve polisi hedef alırken devletle çatışıyor. Başkaldırının sözde arka planı, etnik haklar. Kürt halkını zorla peşinden sürüklemeye çabalıyor, baskı ve tehditle. Otorite boşluğundan faydalanıyor. Zafiyetin nasıl oluştuğunun izlerini, Ergenekon yapısıyla teröristlerin kesişen yollarında rahatlıkla sürebiliyoruz bugün. Devlet adına orada bulunanlardan bazılarının geçmişte içine düştüğü hainliği kimse gizleyemiyor artık. Fakat kritik bir eşikteyiz şimdilerde. Bütün resmî icra kuruluşları seferberlik içinde. Hizmetteki standart sapmayı en aza indirme gayreti var. Okul sayısı artıyor. Öğretmenler vazife başında. Durumu gören örgüt, ahaliye uyguladığı sindirme politikasının dozaj ayarıyla oynayarak tabloyu lehine döndürmeyi planlıyor. Halkın ortaya koyacağı iradede düğümleniyor, olayın gelecekteki seyri. Sivil inisiyatiflerden dik duruş bekleniyor. Partiler ve ideolojiler üstü bakış açısı şart. Çözüm oya tahvil değil. Her türlü siyasi gömlek problemin tabiatına ters. Militanların kullandığı argümanlar elemine edilmedikçe huzur hayal.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33812), [web.archive.org (arşiv bağlantısı)](http://web.archive.org/web/20121024013750/http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33812)
