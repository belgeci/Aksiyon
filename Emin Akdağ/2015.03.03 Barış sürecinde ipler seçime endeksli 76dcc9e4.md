# Barış sürecinde ipler seçime endeksli

*Emin Akdağ 2015.03.03*

<div class="pNewsDetailMainContent" itemprop="articleBody">
 <p>
  Barış ya da çözüm sürecinde Ankara, İmralı ve Kandil arasında ciddi söz farklılıklarına şahit oluyoruz. HDP Eş Başkanı Selahattin Demirtaş’ın CNN Türk’te Ahmet Hakan’a söylediklerinden, İmralı’da hapis yatan Abdullah Öcalan’ın henüz PKK’ya silah bırakma çağrısı yapmadığını anlıyoruz. Bu, Öcalan’ın 10 maddelik müzakere metninin fiiliyata geçmesiyle mümkünmüş. KCK Yürütme Konseyi Eş Başkanı Bese Hozat da ‘yol haritası’ dediği metne dikkat çekiyor: “Bu on başlıkta devlet ve hükümet ile bir uzlaşma sağlanırsa ve somut adım atılırsa, yasal ve anayasal düzenlemelere gidilirse ikinci ve daha ileri bir aşama olarak Önderliğimizin fiilî özgürlüğü ve kongre konuları o zaman gündeme gelecekti.” Hozat’a göre Kürt sorunu çözülmeden silah bırakılmayacak. Bir de iddiası var Hozat’ın: (31 Ekim 2014’teki Erdoğan başkanlığındaki Milli Güvenlik Kurulu toplantısında savaş kararı alınmış ve seçime dek gizlenecekmiş! Yeniden Demirtaş’a dönersek, onun iddiaları da birbirinden ilginç. İktidarın 400 milletvekili çıkarabilmek için her yolu deneyebileceğini söylüyor. Örneğin MHP ve HDP’nin baraj altında kalması amacıyla her iki partinin çatıştırılmasının planlandığını ileri sürüyor. İzmir’de ülkücü Ege Üniversitesi öğrencisi Fırat Çakıroğlu’nun öldürülmesini bu kapsamda değerlendiriyor Demirtaş: “Bu olayda kesinlikle karanlık şeyler var. Bunların hepsi bir yerlerden planlanan ince hesaplarla yapılan şeylerdir.” Güneydoğu ve Doğu’da partilerine oy vermeyi düşünen mütedeyyin insanların ya tehditle ya da rüşvetle etki altında bırakıldığını da iddia ediyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/baris-surecinde-ipler-secime-endeksli_549161), [web.archive.org (arşiv bağlantısı)](http://web.archive.org/web/20150731021611/http://www.aksiyon.com.tr/karakutu/baris-surecinde-ipler-secime-endeksli_549161)
