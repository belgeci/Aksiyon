# Artık bu hastalığın vârisi değilsiniz

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050124040521im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124040521im_/http://www.aksiyon.com.tr/resim/523/18.jpg" vspace="5"/>
  </p>
 </font>
 <font class="content">
  Varis hastalığı, pek çokları için korkutucu yönü olan bir hastalık. Hastaların önemli bir bölümü, korkunç görüntüsüne rağmen yeniden nükseder diye ameliyattan kaçıyor. Dr. Emir M. Yusuf'un geliştirdiği yöntemle varis rahatsızlığı hiçbir iz kalmadan tedavi  edilebiliyor.
 </font>
 <br/>
 <p>
  <font class="content">
   Varis, özellikle uzun süre ayakta durmayı gerektiren meslekleri icra edenlerin yakalandığı bir hastalık. Bacaklardaki damarların balon gibi şişmesi, istenmeyen görüntüleri ortaya çıkarıyor. Hastaların psikolojisini de bozan bu rahatsızlığın kesin tedavisi için ameliyat şart. Ancak halk arasında 'varis ameliyatlarından istenilen sonuç alınamadığına' dair yaygın bir kanaat var. Bu yüzden çoğu hasta bacaklarındaki varisin yol açtığı fiziki bozukluğa ve ağrılara rağmen ameliyat olmaktan kaçınıyor. En büyük çekince ise hastalığın bir süre sonra yeniden nüksetme ihtimali. Şüphesiz, varis ameliyatlarında tercih edilen yöntem kadar, onun başarıyla uygulanması da büyük önem taşıyor.
   <br>
    <br>
     Bacaklarda, kalpten temiz kanı getiren bir atar damara karşılık vücutta kirlenen kanı temizleneceği akciğerlere pompalaması için yeniden kalbe yönlendiren yüz binlerce toplardamar görev yapıyor. Toplardamarlarda kanın tek yönlü akmasını sağlayan ve açıklığı kalbe doğru bakan kapakçıklar bulunuyor. Varis, işte bu kapakçıkların bozulmasıyla ortaya çıkıyor. Kanın bir kısmı geriye doğru akıyor. Basınç elastiki yapıdaki damarların uzayıp genişlemesine, büklümlü ve solucanımsı görünüm almasına yol açıyor.
     <br>
      <br>
       Varisler, insanı rahatsız eden çirkinliğin yanı sıra kişiden kişiye değişen oranlarda ağrı, geceleri kramp girmesi, şişme ve şişkinlik hissi gibi şikayetlerle de kendini gösteriyor. Pek sık rastlanmamakla birlikte kaşıntı, egzama ya da ayak bileği hizasında kapanmayan yaraların oluşması da söz konusu. Şunu hemen belirtelim, bu yaraların kangrene dönüşme ihtimali sıfır. Kangren, atardamarların tıkanmasıyla kan gitmeyen organda beliriyor. Toplardamar rahatsızlıklarıyla ilgili değil. Varis ayrıca tamamiyle bacakta ortaya çıkan bir hastalık.
       <br/>
       <br/>
       Bayanlarda dört kat fazla görülüyor
       <br/>
       <br/>
       Tıbbi verilere göre 24 yaşından önce oluştuğu gözlenmeyen varis, genellikle çalışırken uzun süre ayakta duran öğretmen, hostes, diş hekimi ve kuaförlerde ortaya çıkıyor. Aşırı kilolu kişiler de risk grubuna dahil. Bir de bayanların hamilelik dönemindeki kilo artışları tetikleyici olabiliyor. Ayrıca, hastalıkta genetik yatkınlığın payı da söz konusu. Toplumun yüzde 20'si bu rahatsızlıktan muzdarip. Bayanlarda erkeklerden dört kat fazla görülüyor. Varisin derecesi ile çekilen ağrı arasında doğru orantı yok. Ağrı ileri derecedeki bir vakıada çok az; hafif dereceli variste ise bir hayli fazla olabiliyor. Ağrıdaki temel espri, şişen damarın yakınında baskı altına alabileceği sinir bulunup bulunmaması.
       <br/>
       <br/>
       İki tür varis var. Büklümlenen ve bacak üzerinde solucanımsı görünümler arz eden varisler ameliyatla çıkartılabiliyor. Yeşilimsi renkteki bu varisler kabartılar halinde ve son derece ürkütücü bir görüntüye sahip. Diğer varis türünde hastalıklı damar çıkartılamıyor. Renk kırmızı ya da morumsu. Damarlar öbür türdeki gibi şişip solucanımsı hal almıyor. Kimisi küme küme, kimisi ise ipliksi olan ince yapılı bu varisler kurutularak tedavi edilebiliyor. Variste ilaç kullanımı sadece şiddetli ağrıların dindirilmesinde devreye sokuluyor.
       <br/>
       <br/>
       Varisler meydana geldiği ve etkilediği alan yönünden lokal bir hastalık. Hayati tehlikesi yok. Ancak varisler içindeki muhtemel pıhtılar derinden giden damarları da etkilerse olayın rengi değişebiliyor. Etkilenen damarlardaki pıhtıların kopması tehlikeli durumlara davetiye çıkarabiliyor. Ama varisli damardaki pıhtının koparak tehdit oluşturması imkan dışı.
       <br/>
       <br/>
       Yüzde yüze yakın tedavi
       <br/>
       <br/>
       Damar Cerrahisi Uzmanı Dr. Emir M. Yusuf, 1997'den beri uyguladığı ve kendi geliştirdiği yöntemle çıkartılabilen varislerde yüzde 95 ile 98 arasında kesin sonuca gittiğini söylüyor. Kesin sonuçtan kastedilen hastalığın bir daha tekrarlamaması. Eğer hasta 6 aylık periyotlarla 4 ya da 5 defa kontrole gelirse başarı oranı yüzde 100'e ulaşıyor. Varisin görüntüsü ne kadar korkunçsa, iyileştirilmesi aynı oranda kolaylaşıyor. Henüz yaygınlaşmayan Dr. Yusuf'un metodunun bir benzeri 1972'li yıllarda İngiliz bir doktor tarafından tatbik edilmeye başlanmış. Yusuf'a göre 3-5 yıl içinde varis operasyonlarında artık bu yöntem tercih edilecek. Çünkü sonuçları klasik yönteme göre çok farklı.
       <br/>
       <br/>
       Dr. Yusuf'un 'mikro kesi' diye isimlendirdiği yöntemde hasta bacağa çok küçük noktalardan girilerek bütün varisler temizlendiği; dolayısıyla dikişsiz olduğu için iz kalmıyor. Yaralar kısa sürede kapanıyor. Kişi kötü bir vakıada bile yaklaşık 45 dakika süren operasyon sırasında ve sonrasında ağrı duymuyor. Aynı gün evine gidiyor, ertesi gün işine başlıyor. By-pass ameliyatlarında kalbe giden tıkalı damarın yerine monte etmek için bacaktan alınan damara hastalık bulaşmamışsa dokunulmuyor. Dr. Yusuf'un ifadeleriyle Mikro kesi yönteminde plastik, kulak-burun-boğaz ve damar cerrahisinden 'kopya çekilen ufak tefek noktalar' var. Ama yöntem orijinalliğini Yusuf'un geliştirdiği yaklaşımlardan alıyor. Klasik yöntemde by-pass'ta kullanılan damarın tamamı alındığı için belirgin izler kalabiliyor. Eşit ameliyat şartları sağlansa da tekrarlama riski daha yüksek. Hasta 4-5 gün evine dönemiyor. İşine başlaması haftaları bulabiliyor. Ameliyat sonrası belirli bir süre ilaca ihtiyaç duyuluyor.
       <br/>
       <br/>
       Benzer yöntemleri uyguladığını söyleyenlerle sonuç ve başarı kıyaslamasına gidilmesini etik bulmayan Dr. Yusuf, "Tıpta yapılabilecek en büyük ayıp budur." diyor. Varis hastalarına günümüzde rahatlıkla bilgi alabilecekleri başta internet siteleri çok sayıda kaynak olduğunu hatırlatarak rahatsızlıkları ve tedavi yöntemleri hakkında mutlaka bilgilenmelerini öneriyor. Operasyonun sonuçları göz önüne getirildiğinde pahalı olmadığını ve hastanın durumunun dikkate alındığını da vurguluyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19088&yorum_id=1), [web.archive.org (arşiv bağlantısı)](http://web.archive.org/web/20050124040521/http://www.aksiyon.com.tr:80/detay.php?id=19088&yorum_id=1)
