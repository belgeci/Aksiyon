# İstihbarat zafiyetine avukat polemiği örtüsü

*Emin Akdağ 2015.04.14*

<div class="pNewsDetailMainContent" itemprop="articleBody">
 <p>
  Savcı Mehmet Selim Kiraz’ın 31 Mart 2015 tarihinde kendisini rehin alan terör örgütü DHKP-C militanlarınca odasında şehit edilmesinin akabinde İstanbul Çağlayan Adliyesi’nde yaşanan ‘avukatların aranması’ polemiğine Cumhurbaşkanı Recep Tayyip Erdoğan da müdahil… Türkiye’yi sarsan rehine krizi sürerken talep üzerine teröristlerle ikna görüşmesi yapan İstanbul Barosu Başkanı Ümit Kocasakal’a, “Hiçbir netice alamadın. Hani senin sözün çok dinleniyordu ya! Alsaydın ya bir netice!” sözleriyle ve avukatların tümünü temsil etmediği eleştirisiyle yüklendi Erdoğan. Kocasakal ise, “Kendisi aldığı yüzde 52 oyla ne kadar milleti temsil ediyorsa, ben de aldığım yüzde 67’yle o kadar İstanbul Barosu avukatlarını ve baroyu temsil ediyorum.” karşılığını verdi. Açıkça vurgulamak gerekirse, hem avukatların aranması tartışması ve hem de Erdoğan-Kocasakal atışması koca bir hakikati, -böylesine önemli bir binaya teröristlerin ellerini kollarını sallaya sallaya nasıl girebildiklerini- gölgelemeye yetti. İki DHKP-C üyesinin kollarında avukat cübbesi ve sahte kimliklerle binaya intikalinden de öte, istihbarat zafiyeti ya da zayıflığıyla takipten kaçırılmaları ehemmiyet arz ediyor. Başsavcılık ile şöyle bir anlaşmaya varıldı: Çağlayan Adliyesi’ne intikal sırasında avukatlar çipli kartlarını okutacak ve yanlarındaki çantalarını x-ray cihazına bırakacaklar. Fakat kati suretle üzerleri ve eşyaları aranmayacak. Cihaz öterse, sebep olan cismin tanıtılması veya gösterilmesi istenecek. Aksi takdirde girişe izin verilmeyecek.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/istihbarat-zafiyetine-avukat-polemigi-ortusu_550533), [web.archive.org (arşiv bağlantısı)](http://web.archive.org/web/20150801122158/http://www.aksiyon.com.tr/karakutu/istihbarat-zafiyetine-avukat-polemigi-ortusu_550533)
