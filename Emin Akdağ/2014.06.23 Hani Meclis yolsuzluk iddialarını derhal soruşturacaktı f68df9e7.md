# Hani Meclis yolsuzluk iddialarını derhal soruşturacaktı?

*Emin Akdağ 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti yolsuzluklara o denli uzak ve müsamahasız bir partiydi ki, iddialar üzerine istifaları vacipleşen eski bakanlar Zafer Çağlayan, Egemen Bağış, Muammer Güler ve Erdoğan Bayraktar’ın soruşturmadan geçirilip bir an önce aklanması için Meclis’te öncülük etti.
  </font>
 </div>
 <div id="newsText">
  <font class="detail-text">
   <p>
    İlk önergeyi o verdi. 5 Mayıs 2014’te kurulmasına karar verilen ‘savcılık misyonu üslenen’ komisyon en ince detaylarına dek olayı araştıracaktı. Fakat ne hikmetse diğer partiler çoktan belirlemesine rağmen, komisyonda hangi vekillerin vazife yapacağını bir türlü netleştiremedi AK Parti. Hiç mevzuda görüş açıklamamış isimler gerekiyordu. Muhalefet, TBMM Başkanlığı’nın ikazıyla isimlerini yeniledi. İktidardan hâlâ ses yoktu. Harıl harıl ‘üye taraması’ yürütüyorlardı. Süreç uzadı da uzadı. Kurulma 2014 Ekim’e kaldı gibi. Görüşmelerin 4 ay süreceği dikkate alındığında raporun ancak 2015 yılının şubat ya da mart ayında oluşabileceği kehanet değil. Meclis görüşmeleri ve Yüce Divan oylaması derken baharın sonu yaklaşacak. Amaç belli, ağustostaki cumhurbaşkanlığı seçimleri propaganda döneminde dosyayı buzdolabına koymak ve tartıştırtmamak. Aslında 30 Mart yerel seçimleri arifesinde de taktik aynıydı. Fezlekeler Meclis’e tehirli iletildi. Genel Kurul’da okutulmadı vs… Hani bir şaibe varsa mutlaka adalet önünde hesap görülecekti? Bunu en fazla AK Parti isterdi? Şöyle de sorulabilir: İddialar boş ve palavraysa kamuoyuna mal olmasından neden çekiniliyor? Bırakın, darbe girişimini herkes görsün Allah aşkına! Bir ilkle karşı karşıyayız: Bir komisyonun çalışması, kurulma kararından bir yıl sonraya erteleniyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38824-hani-meclis-yolsuzluk-iddialarini-derhal-sorusturacakti.html), [web.archive.org (arşiv bağlantısı)](http://web.archive.org/web/20140703115440/http://aksiyon.com.tr/aksiyon/haber-38824-hani-meclis-yolsuzluk-iddialarini-derhal-sorusturacakti.html)
