# 3. Köprüden kentsel dönüşüm manzarası

*Emin Akdağ 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Ulaşım tekniği açısından İstanbul Boğazı’na daha kaç köprü yapılması gerekir?” başlıklı tartışma ortamında konunun ehilleri sabaha kadar sohbet edebilirler.
  </font>
 </div>
 <div id="newsText">
  <font class="detail-text">
   <p>
    Belki mantıklı bir sonuca ya da uzlaşmaya da varabilirler. Ama işin içine siyaset -yani çıkar- girdiğinde  hem renk hem de boyut değişiveriyor. ‘Rant’, gözlenen ve kollanan birincil madde haline geliyor. 19 Ağustos tarihli köşesinde bu mevzuyu ele alan Habertürk’ten Yavuz Semerci, inşa çalışmaları süren 3’üncü köprünün ihtiyaç kat sayısını masaya yatırıyor. Karayolları Genel Müdürlüğü verilerine göre Boğaz’daki iki köprüden 2014’ün ilk 7 ayında tam 134 milyon 132 bin aracın geçtiğini belirtiyor Semerci. Gün başına ortalama 405 bin araç düşüyor. Yine bir günde vasati 618 bin lira para kazanılıyor bu köprülerden. Peki, 93 kilometrelik otobanıyla 3’üncü köprü 2015’te açılırsa trafik akışı müspet yönde farklılaşır mı? Soruyu şöyle daraltıyor ve netleştiriyor Semerci: “Mevcut iki köprüden geçen 405 bin araçtan kaç tanesi o yolu kullanacak?” Devlet yüklenici firmaya “135 bini” garanti etmiş. Bu sayı yakalanamazsa, her araç için 3 dolar ödemeyi de. Otoban için de aynı vaatte bulunulmuş: Kilometre başına 0.08 dolar. Hakikatler buyken, “Sizce, ortalama araç başına 1,5 liraya mevcut köprüleri kullananların kaçı, neredeyse 50 kilometre daha fazla yol yaparak, 3’üncü köprü ve otobanı kullanır?” diye soran Semerci; KDV hariç yılda 510 milyon doların devlet eliyle köprüyü inşa edenlerin cebine konulacağını belirterek, en hassas yerinde kentsel dönüşüme bağlıyor olayı: “Bu sırada depremde evi yıkılacağı kesin olan yüzbinlerce kişi de hükümeti alkışlıyor. Demiyor ki,  ‘Ey devlet, sen her yıl 510 milyon doları garanti etsen, 10 yılda biz zaten yıkılmayacak,  sağlıklı konutlara taşınır ve kentsel dönüşümü tamamlarız.” Vatandaşın ağzından şunları da söylüyor: “Ey devlet her gün evime gidip gelirken saatlerimi yollarda geçiriyorum. Sen firmalara bu kadar parayı garanti etsen, İstanbul raylı sistemle ihya olur.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39285), [web.archive.org (arşiv bağlantısı)](http://web.archive.org/web/20140831094905/http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39285)
