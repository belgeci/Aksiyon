# Öyle bir ortaya çıkar ki gerçekler ‘Birgün’

*Emin Akdağ 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Gerçekten burada zor duruyorum. Bugüne kadar duruşmalara gelmememin sebebi çok ciddi sağlık sorunlarımın olmasıdır. Cezaevi hekimine göründükten sonra ‘Ne pahasına olursa olsun, gitmeliyim’ diyerek geldim.’ diyordu Ergenekon davasının tutuklu sanığı Prof. Dr. Mehmet Haberal, ilk defa katıldığı duruşmaların 185’incisinde.
  </font>
 </div>
 <div id="newsText">
  <font class="detail-text">
   <p>
    Peki neden? Merhum Bülent Ecevit’in koruma amiri Recai Birgün’ün tanık sıfatıyla dile getirdiği iddialara da tıpkı öncekiler gibi ‘asılsız’ deyip geçemez miydi? Sırt ağrısı şikâyetiyle Haberal’ın rektörlüğündeki Başkent Üniversitesi Hastanesi’ne götürülmüştü Ecevit. 10 gündür oradaydı ama haberler iyi değildi. Hatta giderek kötüleşiyordu. Ülke ekonomisi olaya endekslenmişti. Süreci, “Omurgasında çökme olduğunu söylediler. Ecevit’e ‘çalışamaz’ raporu verileceği duyumunu aldık. Eve çıkardık. Hastaneden gelen doktorları kabul etmedik. Sağlığı düzeldi. 2001’deki o yapı, hükümeti yıkmak için Ecevit’in hastalığını kullandı.” diye özetliyor, Birgün. Haberal, 186’ncı duruşmada da hazır ve nazırdı. Avukatı Dilek Helvacı’yla, Birgün’ü olabildiğince sıkıştırmak istediler. Öyle ki, Mahkeme Başkanı Hasan Hüseyin Özese, “Tanığı yargılamıyoruz. Sorularınız tanığın düşüncelerini sorgular vaziyette.” demek zorunda kaldı bir ara. Fütursuz ‘Belgen var mı?’ taarruzu karşısında dayanamadı Birgün: “Bugünlerin yaşanacağını bilseydim elimde kamerayla gezer, bütün süreci kameraya alırdım.” Başkent’in hekimlerinden tedaviyi devralıp ‘gece vakti evine seyyar röntgen cihazı sokulan’ Ecevit’i iyileştiren Dr. Mücahit Pehlivan’ın söyleyecekleri bir hayli önem kazanmıştı, Birgün’ün ifadelerinin ardından. Zaman’dan Hüseyin Keleş’e şunları anlatıyordu: “Muayenede omurgasında kırık buldum. Bu tip kırıklarda hastayı yatırmaya bile gerek görmüyoruz. Çelik korsesi varmış, attık. Evden çıkmaması söylenmiş. ‘Acilen dışarı çıkmalısınız’ dedik. Yüksek dozda kortizon almıştı. En ufak sendelemede kırılmalar oluyordu. Eksi tedaviyi kesince düzeldi.” Yargıya sesleniyordu: “Mahkeme isterse her şeyi anlatırım. Konuşamadığımız ve sadece mahkemede anlatacağım şeyler var.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32662-oyle-bir-ortaya-cikar-ki-gercekler-birgun.html), [web.archive.org (arşiv bağlantısı)](http://web.archive.org/web/20130825114318/http://www.aksiyon.com.tr:80/aksiyon/haber-32662-oyle-bir-ortaya-cikar-ki-gercekler-birgun.html)
