# Millî Eğitim’de mecburi tayin sıkıntısı

*Emin Akdağ 2005.07.18*

<div bgcolor="#FFFEF6">
 <font>
  <img border="0" height="1" src="/web/20051228123940im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051228123940im_/http://www.aksiyon.com.tr/resim/554/28.jpg" vspace="5"/>
  </p>
 </font>
 <font class="content">
  3797 sayılı Millî Eğitim Bakanlığı Teşkilat ve Görevleri Hakkındaki Kanun’un 61 ve 62. maddelerinde asker, polis, hakim ve savcı gibi zorunlu atamaya tabi personelin öğretmen eşlerinin tayinlerini kolaylaştıran değişiklikler yapan 4855 sayılı Kanun’un iptal edilmesi, Millî Eğitim’i tayin krizinin eşiğine getirdi.
 </font>
 <p>
  <font class="content">
   Millî Eğitim Bakanlığı (MEB) ile eşleri öğretmen olan ‘zorunlu atamaya tabi’ kamu görevlileri arasında tayin problemleri ortaya çıkmaya başladı. Mevcut ve muhtemel tayin problemlerinin sebebi, 3797 sayılı Millî Eğitim Bakanlığı Teşkilat ve Görevleri Hakkındaki Kanun’un 61 ve 62. maddelerinde 4855 sayılı yasayla 2003 yılında yapılan değişikliklerin iptal edilmesi. ‘Zorunlu atamaya tabi’ asker, polis, hakim ve savcıların öğretmen eşleri, iptal edilen maddeler gereğince hizmet puanı ve sıra esasına tabi olmaksızın eşinin atandığı yerleşim birimine atanıyordu. Mili Eğitim Bakanlığı bu tür tayinler için norm kadronun yüzde 5’i oranında kontenjan ayırmıştı. Bakanlık, geçiş dönemindeki olası kargaşayı, en kısa sürede yayımlayacağı genelgeyle aşmaya çalışacak.
   <br>
    <br>
     7 Temmuz 2005 tarihinde Resmî Gazete’de yayımlanarak yürürlüğe giren 5381 sayılı kanunun, 4855 sayılı yasanın öğretmen tayinleriyle ilgili 2003 yılında getirdiği söz konusu değişiklikleri hükümsüz kılması, zorunlu atamaya tabi kamu personellini huzursuz etti. Meslekleri gereği bağımsız ve ikili ilişkilerden uzak çalışmaları gerektiğini dile getiren hakim ve savcılar, yeni bir hukuki düzenlemeyle zor durumda kalmalarının engellenmesini istiyor. Kendileri için en önemli ihtiyaçlardan birinin ‘güvenlik’ olduğunu ifade ederek, öğretmen olan eşlerinin çalıştıkları yerin uzağındaki ilçe ya da köylere atanmasının çalışmalarını olumsuz yönde, hatta iş göremez boyutta etkileyeceğini dile getiriyorlar.
     <br/>
     <br/>
     Yüzde 5 kontenjanı suiistimal edilmiş
     <br/>
     <br/>
     Görüştüğümüz Millî Eğitim Bakanlığı yetkilileri, 2003 yılındaki uygulamadan geri dönmelerindeki faktörlerin başında, Ankara’da yaşanan tayin tıkanmasının geldiğini vurguluyor. Dikkat çektikleri bir diğer etken de, 4855 sayılı yasayla yapılan kanun maddelerindeki değişikliklerin suiistimal edilmesi. Kanun maddesinde zorunlu atamaya tabi olan meslekler asker, polis, hakim ve savcı diye açıkça belirtilmesine rağmen, bazı kamu personeli de aynı kapsamda değerlendirilmek için ya kurumlarından ‘zorunlu tayine tabidir’ belgesi alıyor ya da siyasi veya benzeri baskı metotlarını devreye sokuyor. İstedikleri atama yapılmayınca da idari yargıya gidiyorlar. Bunlar arasında bakanlık müfettişleri, cezaevi müdürleri ve İller Bankası çalışanları dahi var. Suiistimaller sebebiyle Ankara’da Millî Eğitim’in 1900 olan yüzde 5’lik norm kadro kontenjanı geçen yıl bir hayli aşılıyor. 4855 sayılı kanun gereği 2 bin 400 öğretmen Ankara’ya tayin ediliyor. Bir anlamda, bakanlık kanunu çiğniyor.
     <br/>
     <br/>
     Ankara için durum bu. Peki yüzde 5’lik kontenjan dolmadığı ve pek fazla suiistimal edilmediği için halen yeterli olan illere tayini çıkan zorunlu atamaya tabi kamu personelinin öğretmen eşlerinin suçu ne? Bakanlık yetkilileri bu son derece haklı soruya, “Ankara için özel bir kanun çıkaramazdık.” diye cevap veriyor. Bunun üzerine yetkililere başka bir soru yöneltiyoruz: “Tayin tıkanması olan Ankara gibi şehirlerde atamaları şimdi nasıl yapacaksınız?” Amacın ilk etapta yüzde 5’lik kontenjanın aşılması tuhaflığının bertaraf edilmesi ve tayinlerin kontenjan sınırlandırmasından kurtarılması olduğunu öğreniyoruz. Nihai amaç, tayinleri bundan sonra, ataması zorunlu personel çalıştıran kurumların bakanlıkları ile koordineli yapmak. Böylece hem Millî Eğitim’in, hem de mecburen atanan personelle öğretmen eşlerinin mağdur olmasını engellemek.
     <br/>
     <br/>
     Problem yönetmeliklerle aşılacak
     <br/>
     <br/>
     Millî Eğitim Bakanlığı yetkilileri, yoruma açık hale gelen durumu yakında yürürlüğe sokacakları yeni bir yönetmelikle netleştireceklerini söylüyor. Bu yönetmelik çıkana kadar, devlet memurlarının yer değiştirme suretiyle atanmalarına ilişkin yönetmelikte yer alan hükümlere riayet edilmesi durumunda herhangi bir problemle karşılaşılmayacağını kaydediyorlar. İfade edilen genel yönetmeliğe göre zorunlu atamaya tabi personelle birlikte eşinin tayini de aynı şehre yapılıyor; ancak ortadaki muğlaklık yine de kalkmıyor. Zira Millî Eğitim, tayinin gerçekleştiği valiyi yetkili kılıyor. Vali ve millî eğitim müdürü öğretmen olan eşleri, branşında kadro bulunmaması durumunda başka ilçe ya da köylere atayabiliyor. Zaten, hakim ve savcı gibi zorunlu tayine tabi kamu personelinin karşı çıktığı nokta da tam burası.
     <br/>
     <br/>
     Millî Eğitim Bakanlığı Personel Genel Müdürlüğü Mevzuat Daire Başkanlığı’ndan elde ettiğimiz bilgilere göre dosyada konu edilen personelin öğretmen eşlerine ilişkin tayin şikayetleri gelmeye başlamış. Bakanlık, yeni yönetmelik işlerlik kazanıncaya kadar münferit problemleri genelgeyle çözümleme yoluna gidecek. MEB Personel Genel Müdürü Remzi Kaya, Aksiyon’a yaptığı açıklamada en kısa süre içinde il valiliklerine bir genelge göndererek, öğretmen eşlerin zorunlu atamaya tabi personelin tayin edildiği belediye sınırlarındaki okullardan birine yerleştirilmesini isteyeceklerini ifade etti. Konuya dair son sözü şüphesiz Millî Eğitim Bakanı Hüseyin Çelik söyleyecek.
     <br/>
     <br/>
     <br/>
     <br/>
     MiLLî EĞiTiM BAKANLIĞI NE DiYOR?
     <br/>
     <br/>
     <br/>
     <br/>
     4855 Sayılı Kanun’un hükümlerinin yürürlükten kaldırılmasına ilişkin açıklama: “Bilindiği gibi, 07/07/2005 tarih ve 25868 sayılı Resmî Gazete’de yayımlanan 5381 sayılı Kanun’la 3797 sayılı Millî Eğitim Bakanlığı Teşkilat ve Görevleri Hakkındaki Kanunun 61 ve 62’nci maddesinde değişiklik yapılarak daha önce 4855 Sayılı Kanun’la getirilen hükümler yürürlükten kaldırılmıştır. 5381 sayılı Kanun’dan önce 4855 sayılı Kanun kapsamında atanan öğretmenler halen görevli oldukları eğitim kurumlarında görevlerini yürütmeye devam edeceklerdir. Bu öğretmenlerimizin yapılan yeni düzenleme ile herhangi bir mağduriyetleri söz konusu olmayacaktır. Diğer taraftan, eşleri şehit olan öğretmenler ile zorunlu yer değiştirmeye tabi tutulan Türk Silahlı Kuvvetleri mensupları, Emniyet Sınıfı Personeli, hakim ve savcılar gibi personelin öğretmen olan eşlerinin yer değiştirme istekleri devlet memurlarının yer değiştirme suretiyle atanmalarına ilişkin yönetmelikte yer alan hükümler ve bu doğrultuda yeniden düzenlenen öğretmenlerin atama ve yer değiştirme yönetmeliğindeki düzenlemeler doğrultusunda herhangi bir sıkıntıya yol açmadan eşlerinin görevli oldukları yerlere atamalarının yapılmasına devam edilecektir.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Bilge Tuna, 24-Ağustos-2005
> Aile bütünlüğü...: 
> Eşleri zorunlu hizmete tâbi olan öğretmenler zaten sürekli yer değiştirmeler yüzünden sıkıntı çekmektedir. Her gittikleri yerde sıfırdan başlamaktadırlar. Bir öğretmen bir ile gittiğinde birkaç yıldan sonra istediği okula tayin olur ve neredeyse emekliliğine kadar orada kalır. Ama diğerleri Anadolu'nun en ücra yerlerinde gocunmadan hizmet verir. Sorun en iyi yerde olmak sorunu değildir. Aile bütünlüğünü sağlamak açısından haklı olarak eşinin yanında olma sorunudur. Ankara dışındaki illerde sorun yaşanmaz, çünkü doğuya giderken neden gidiyorsun diye kimse sormaz; fakat iş Ankara olunca insanlara niye geldin ki gözüyle bakılır. Bu insanlar eşleri ücra yerlerde görev yapıyorken onlarla birlikte gidip çalışıyorsa, iyi yerlere gelindiğinde de merkezde çalışmayı hak ediyordur.

### Bilge Tuna, 19-Ağustos-2005
> Empati yaparak düşünün: 
> Eşleri zorunlu hizmete tabi öğretmenler zaten sürekli yer değiştirmeler yüzünden sıkıntı çekiyor, her gittikleri yerde sıfırdan başlıyorlar. Bir öğretmen bir ile gittiğinde birkaç yıldan sonra istediği okula tayin olur ve neredeyse emekli oluncaya kadar orada kalır. Ama diğerleri Anadolu'nun en ücra yerlerinde gocunmadan hizmet verir. Sorun en iyi yerde olmak değildir. Aile bütünlüğünü sağlamak açısından haklı olarak eşinin yanında olma sorununudur. Ankara dışındaki illerde problem yaşanmaz çünkü doğuya giderken neden gidiyorsun diye kimse sormaz. Fakat, iş Ankara olunca insanlara "Niye geldin ki" gözüyle bakılır. Bu insanlar eşleri ücra yerlerde görev yapıyorken onlarla birlikte gidip çalışıyorsa, iyi yerlere gelindiğinde de merkezde çalışmayı hak ediyordur.

### İzlen Saygılı, 21-Temmuz-2005
> Emniyet açısından sakıncalı: 
> Eşleri asker olan öğretmenlerimiz Türkiye’nin her tarafında tüm zorluklara rağmen görevlerini layıkıyla yerine getirmeye çalışmakta iken mecburi tayin gibi olumsuz durumların meydana çıkması düşündürücüdür. Eşi asker ya da Adalet Bakanlığı mensubu olan öğretmenlerin eşlerinden ayrı bir yerde çalışmaları, emniyetleri açısından son derece sakıncalıdır. Millî Eğitim Bakanlığı’ndan bu konunun düzeltilmesini beklemekteyiz

### Abdullah Yüce, 21-Temmuz-2005
> lütfen mağdur etmeyin: 
> Zorunlu atamaya tâbi olarak çok zor şartlarda (canı pahasına) görev yapan memurların öğretmen eşlerinin başka yerde görevlendirilmelerini önleyecek düzenlemeyi umutla bekliyoruz. Bu bölgelerde zaman mefhumu olmadan cansiparane görev yapan insanları devletimizin mağdur etmeyeceğine inanmak istiyorum

### Sacit Akdağ, 20-Temmuz-2005
> Genelgeyi bekliyoruz: 
> Anadolu'daki eğitimin yükünü taşıyan, aldığı her kuruşu yurdun dört bir tarafındaki adı duyulmamış eğitim kurumlarında alın teriyle geriye ödeyen, zorunlu atamaya tâbi kamu personeli eşi olan hakiki eğitimcilerin mağdur edilmeleri tereddütsüz kötü niyetli bir yaklaşımdır. Millî Eğitim Bakanlığı Personel Genel Müdürü Sayın Kaya'nın, taşra birimlerindeki uygulayıcıların yanlışlıklarına fırsat vermeyecek tarzda kesin talimatını içerir genelgesini bekliyoruz.

Kaynak: [www.aksiyon.com.tr](http://www.aksiyon.com.tr:80/detay.php?id=22144&yorum_id=5672), [web.archive.org (arşiv bağlantısı)](http://web.archive.org/web/20051228123940/http://www.aksiyon.com.tr:80/detay.php?id=22144&yorum_id=5672)
