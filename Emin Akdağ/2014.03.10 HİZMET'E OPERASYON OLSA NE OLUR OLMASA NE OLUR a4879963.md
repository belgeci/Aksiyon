# HİZMET’E OPERASYON OLSA NE OLUR, OLMASA NE OLUR?

*Emin Akdağ 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rüşvet ve yolsuzluk operasyonunun başladığı 17 Aralık 2013’ten itibaren Hizmet Hareketi’ne karalayıcı ve yaralayıcı sözler yönelten, her geçen gün de şiddet ve dozajı artıran Başbakan Tayyip Erdoğan, Adıyaman’daki mitingde şunları söylüyor: “Pensilvanya’da bir zat var; bize iftira atmaya, beddualar etmeye, oradan Türkiye’ye fitne sokmaya başladı.
  </font>
 </div>
 <div id="newsText">
  <font class="detail-text">
   <p>
    Üç ayda maskesi düştü. Foyası meydana çıktı. Rabb’im elini, ayağını dolaştırdı. İşte böyle mahcup oldu.” Ardından şöyle devam ediyor: “Eğer kapınıza geliyorlarsa onlara birkaç kelime söyleyin. Sen hiç utanmıyor musun deyin. Buralardan hangi yüzle gidip geliyorsun? Yahu senin peşinde olduğun hocan bizim başörtümüze füruattandır dedi ya. Üniversiteye gidecekseniz başlarınızı açın, dedi ya. ‘O zaman bir kadeh de atabilirsiniz.’ dedi ya. Evet, evet. Bunlar için her yol meşru.” 30 Mart seçimlerini takiben Hocaefendi ve Camia’ya dönük soruşturma dosyalarının vitrine konacağını dillendiren Erdoğan’a bir iki sual: Mademki sadece AK Parti’yi değil, devleti ve milleti toptan hedef alan bir çete yapılanması var o halde neden bekleniyor? Derhal işlemlerin yerine getirilmesi gerekmez mi? İfadeler artık hezeyan boyutunu da aştı. Her biri ibret vesikası. Hükümet Sözcüsü Bülent Arınç’ın gündeme hediye ettiği, “Dershane tartışmaları tatlıya bağlanırken Başbakan’ı yüz yüze görüşüp bizzat tehdit ettiler.” iddiasını da eklemeliyiz. Ne tuhaf ve üzücü ki, “Kim bu kişiler?” sorusuna hâlâ cevap yok. O kadar fazla yalan üretiliyor ve inanılmaz bir yüzsüzlükle tekrarlanıyor ki, doğrunun sesi boğulmak isteniyor.  Futbol Federasyonu’nun eski yöneticilerinden işadamı Ayhan Bermek’in anlattıkları bile kâfi hakikati görmeye. “İşadamlarından haraç alıyorlar.” iftiracılarını ‘tövbeye çağırıyor’ Bermek: “Şeffaf, her şey açık olan bir camia. Sayın Başbakan, himmetin ne olduğunu bilir. Rahleyi tedrisattan geçmiş bir insan. Onunla yarışamam. Sadakayı, fitreyi de bilir. ‘Hesap soracağız’ diyor. Himmet, kalpten kopan sevaba iştiraktir. Kenya’da yapılan okula senin de elinden geldiği, gönlünce gönderdiğin kadar bir miktardır.”  İnlere girme mevzuuna ilişkinse, “Valla bizim evlerimiz var. Evlerimizi misafire ardına kadar açar, ne imkânımız varsa onu ikram etmeye çalışırız. Gülen Hareketi, bir gönül, bir mutluluk, bir eğitim hareketi. Ben dinin nezaket olduğunu Hizmet’i tanıdıktan sonra öğrendim.” diye konuşuyor. Şu tarihî cümleler de ona ait: “Hizmet’e operasyon olsa ne olur olmasa ne olur? Sebebine gelince bu kaderî bir plan.” Bermek, 15 yıl önce tanımış Hocaefendi’yi: “Bu güzel insanlar gibi olabilmem için fırınlarca ekmek yemem lazımdı. Hayatımda hizmet camiasını tanımak bir milattır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38017-hizmete-operasyon-olsa-ne-olur-olmasa-ne-olur.html), [web.archive.org (arşiv bağlantısı)](http://web.archive.org/web/20140329074104/http://www.aksiyon.com.tr:80/aksiyon/haber-38017-hizmete-operasyon-olsa-ne-olur-olmasa-ne-olur.html)
