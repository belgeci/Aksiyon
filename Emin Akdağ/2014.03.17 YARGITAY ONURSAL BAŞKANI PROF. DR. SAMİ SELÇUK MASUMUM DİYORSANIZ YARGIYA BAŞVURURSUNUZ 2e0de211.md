# YARGITAY ONURSAL BAŞKANI PROF. DR. SAMİ SELÇUK: MASUMUM DİYORSANIZ YARGIYA BAŞVURURSUNUZ

*Emin Akdağ 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şanlıurfa’da, “Ben buradan Said-i Nursi’nin diliyle konuşuyorum; ‘Zalimler için yaşasın cehennem’ diyorum. Çünkü bunları ancak orası paklar.” diyor, Başbakan Tayyip Erdoğan.
  </font>
 </div>
 <div id="newsText">
  <font class="detail-text">
   <p>
    ‘Bunlar’dan kastı, Hizmet Hareketi. Hakikatler güneş ve ay kadar ortadayken; harekete gönül verenlerin yürekten bağlandığı Fethullah Gülen Hocaefendi’nin Kürtlere mesafeli durduğunu ileri sürebiliyor: “Bu Pensilvanya’daki zat, ‘Kürt olduğu için Said-i Nursi’den uzak kaldığını’ bizzat kendisi ifade etmiş bir zattır. İşte bu ırkçılık, bu düşmanlık bugün aynen devam ediyor.” Bitlis’teyse, Hocaefendi’nin hem ‘âlimliğine’ sataşıyor, hem de hakkında ürettiği ‘abuk sabuk’ iddiaları sürdürüyor: “Bunun Said Nursi’yle de alakası yok ha. Hayatında onu bir kere görmüş değil.” Din adamlarının katıldığı daha evvelki bir toplantıda  “Sahte peygamber, içi boş âlim müsveddesi.” dediğini de hatırlatalım. Bütün bu ‘üzücü, yıkıcı, yaralayıcı ve ayrıştırıcı’ sözlerin, iftiraların ve hakaretlerin “17 Aralık 2013 rüşvet ve yolsuzluk soruşturması sonrasında ağızlara sakız yapılan” ‘paralel devlet’ yaftasıyla ne alakası var Allah aşkına? Hangi mantık ve izanla, cemaatin Kürtlere ve çözüm sürecine soğuk baktığı söylenebiliyor? İçine düşülen yanlışlara sünger çekilmek istendiği açık. Oysa hukukun dışına çıkmanın değerlendirileceği tek yer yargı. İşte bu yüzden Yargıtay Onursal Başkanı Prof. Dr. Sami Selçuk’un anlattıkları hayati önem taşıyor: “Paralel yapı bir söylemdir. Yargıda bulunduğum, 41 yıl içerisinde yargı imamı diye biriyle karşılaşmadım ve düşümde bile görmedim. Böyle bir şey söz konusu olamaz. Bir safsatadan ibarettir. Bugüne kadar hiçbir kanıt ortaya konulmamıştır.” Savcıların soruşturma sırasında kimseye danışma mecburiyetleri bulunmadığını da vurguluyor Selçuk: “İzin sisteminin olduğu suçlarda bile savcı önce el koyacaktır, kanıtları toplayacaktır ve izin merciinin önüne bunu koyacaktır. Bana izin ver diyecektir. Savcı ne valiye, ne emniyet müdürüne, ne başbakana ve ne adalet bakanına danışır. Müdahale etmişlerse kesinlikle suç işlemişlerdir.” Herkesin zihnini kurcalayan “Peki, yolun sonu nereye gider?” sorusunu ise şöyle cevaplıyor: “Bağırırlar, çağırırlar. Şu anda yapılan o. Bunu erteletmeyi başaramazlar, yok edemezler. Dosya bekler. O suç günün birinde sizi sorguya bekleyecektir. Hiç kimse bundan kurtulacağını ummasın. Yarın mutlaka görecesiniz; bunların hakkında kovuşturma yapılacaktır. Suçları da büyük ölçüde sabit olmuştur. Yapılan eylemler bellidir, hepsi de mahkûm olacaktır.” Muhataplara şunu öneriyor: “Ben masumum diyorsanız yargıya başvurursunuz. Bu iddianın kanıtlama yeri halk değildir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38072-yargitay-onursal-baskani-prof-dr-sami-selcuk--masumum-diyorsaniz-yargiya-basvurursunuz.html), [web.archive.org (arşiv bağlantısı)](http://web.archive.org/web/20140329073223/http://www.aksiyon.com.tr:80/aksiyon/haber-38072-yargitay-onursal-baskani-prof-dr-sami-selcuk--masumum-diyorsaniz-yargiya-basvurursunuz.html)
