# Milletin dilekçeleri TSK’daymış

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Büyük Millet Meclisi (TBMM) Dilekçe Komisyonu, 1980 askeri müdahalesine dek ‘üst mahkeme’ fonksiyonu görmekteydi. Yargı sürecinde haksızlığa uğradığına ya da mağduriyetine inananlar komisyona başvurmaktaydı.
  </font>
 </div>
 <div id="newsText">
  <font class="detail-text">
   <p>
    O yılların, Avrupa İnsan Hakları Mahkemesi (AİHM) gibiydi. Cumhurbaşkanınca işletilen, özel şartlar vukua geldiğinde mahkuma af müessesi de hayat bulmaktaydı. Darbe sonrasındaki 3 yılda vatandaşlar ilgisini kesmişti. Tarihe ışık tutacak metinler Meclis’te değildi. 2010’daki arşiv taramasında konu başlıklarının tek tek belirtildiği karar ve kayıt defterlerine ulaşılmasına rağmen orijinal nüshalar yoktu. Defterlerden anlaşıldığına göre 1938 tarihli Dersim olayları ve sonrasında Meclis’e binlerce dilekçe iletilmişti. Darbecilerin imha ettiği düşünülmekteydi. Ancak Genelkurmay’dan çıktı 1920-1980 arasına ait dokümanlar. 4 Ocak 2010’da, “12 Eylül cuntası, Türkiye’nin hafızasını imha etmiş” başlıklı bir haberle konuyu gündeme taşımıştı Zaman. Dersim Alt Komisyonu’nun çabalarıyla öğrenildi hakikat. “Elimizde TBMM’ye gelen dilekçelerden oluşan 4 kamyon civarında belge de var.” diyordu, Genelkurmay.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32777-milletin-dilekceleri-tskdaymis.html), [web.archive.org (arşiv bağlantısı)](http://web.archive.org/web/20130825111153/http://www.aksiyon.com.tr:80/aksiyon/haber-32777-milletin-dilekceleri-tskdaymis.html)
