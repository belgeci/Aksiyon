# Memur vesayeti

*Emin Akdağ 2010.07.05*

<div class="pNewsDetailMainContent" itemprop="articleBody">
 <p>
  SGK Başkanı Emin Zararsız, Emekli Sandığı’nın hiçbir zaman gerçek anlamda sigorta kuruluşu gibi faaliyette bulunmadığını söylüyor. Sosyal güvenlik sistemine olumsuz müdahale anında etkisini gösterirken, müspet düzenlemenin faydası 15 yıl sonra görülebiliyor. Şu anda Türkiye’de 1,78 çalışan 1 emekliye bakıyor. İdeal oran 4’e 1.
 </p>
 <p>
  <p class="MsoNormal">
   İç ve dış tehditleri kontrol eden ‘millî güvenlik sistemleri’ elbette çok önemli. Ama en az onun kadar ‘sosyal güvenlik sistemleri’ de. Türkiye’deki bütçe açığının ana sebeplerinden biri, ‘sosyal sigorta işletmeciliğinin’ oya tahvilli müdahalelerle ters yüz hâle getirilmişliği. Bugün hâlâ sosyal güvenlikten söz edilebiliyorsa, 2000 ve 2006’da vurulan neşterler sayesinde. Aslında sosyal devlet konusunda ileri ülkelerde de sistem tıkalı. Son küresel ekonomik kriz bütçeleri sarsınca, zaten yıllardan beri süren by-pass arayışları iyice hız kazandı. Örneğin Almanya; 2014 yılına kadar 80 milyar avro tasarruf kararı aldı. Sosyal alanlarda kısıtlamaya gidecek. İstihdam politikasını yenileyecek. Devlet yardımıyla geçinenlerden çalışabileceklere iş sağlayacak.
  </p>
  <p class="MsoNormal">
   2006’da sosyal güvenlik sistemimizde çok mühim bir reform gerçekleşti. Emekli Sandığı, Sosyal Sigortalar Kurumu (SSK) ve Bağ-Kur tek çatı altında birleşti. Sosyal Güvenlik Kurumu (SGK) oluşturuldu. Öncesinde SSK hastaneleri Sağlık Bakanlığı’na devredilmişti. Sosyal güvenliği yeniden düzenleyen 5510 sayılı kanun ertelemeler yüzünden ancak Kasım 2008’de yürürlüğe girebildi. Memurlara ilişkin bazı maddelerin kaderi, Anayasa Mahkemesi’nin vereceği karara bağlı. Memurlar işçi ve esnafla eşitlenmeye direniyor. İptal kararı çıkmaz ve yeşil kartlılar da devredilirse, bütün vatandaşlar 2012’de SGK şemsiyesinde buluşacak.
  </p>
  <p class="MsoNormal">
   Sosyal güvenlikte sağlık hizmetleri başı çekiyor. Memur, işçi ve esnafın SGK’yla anlaşmalı her hastaneye gidebilmesi önemli bir adım. Yalnız özeldeki fark ücretleri hâlâ kafaları karıştırıyor. Farklı uygulamalarla karşılaşılıyor. Bilgi eksikliği hasta ve yakınlarını mağdur ediyor çoğu zaman. Çok çarpıcı bir örnek: Bir gazeteci arkadaşımız, kolu kırılan çocuğunu SGK’yla sözleşmeli en yakın özel hastaneye götürüyor. Ameliyat sonrası 1.500 lira fark isteniyor. Çıkışta babanın dökümlü fatura talebi reddediliyor. Konuyu telefonla ilettiği meslektaşı kısa bir araştırma akabinde, kesinlikte oradan ayrılmamasını ve not ettirdiği SGK İstanbul numarasını aramasını öneriyor. Arkadaşımız “Bir yere gitmiyorum. SGK’dan denetmenler geliyor.” deyince, olayın rengi değişiyor. Bulunmayan yetkililer ortaya çıkıyor. Sonuçta babaya, 1000 lira iade ediliyor… Şimdi nasıl düşünmek lazım?
  </p>
  <p class="MsoNormal">
   SGK Başkanı Emin Zararsız, 2003’te kamu personel rejimi reformuna dair raporu hazırlayan kişi. Ömer Dinçer başbakanlık müsteşarı iken, yardımcısıydı. Yaklaşık 58 milyonun prim, emeklilik ve sağlık harcaması ödemelerinden sorumlu. Kendisiyle iki saat boyunca yeni sosyal güvenlik sistemindeki revizyonların sebeplerini; sağlık hizmeti alırken SGK’lıların bilmesi gerekenleri; memurların niçin SSK ile Bağ-Kur’lularla eşitlenmekten kaçındığını ve yönettiği olgunun gelecekteki muhtemel hâlini konuştuk. Acaba, Avrupa’da 38-40 yaşında vatandaşını emekliye ayıran başka ülke var mıydı? Çalışanların emeklileri taşıyabilecekleri dengenin yakında kurulması mümkün müydü? İlaç fiyatlarında bundan böyle nasıl bir politika takip edilecekti? Her ilaç kutusuna ayrı numara öngören karekod sisteminde iddia edilen aksaklıkların asıl sebebi neydi? Bu sistem ilaçta sahtecilik ve kaçakçılığı tümden önleyebilecek miydi?
  </p>
  <p class="MsoNormal">
   -SGK özerk bir yapı mı, temel amacı ne, şimdiye kadar bunun ne kadarını gerçekleştirebildi?
  </p>
  <p class="MsoNormal">
   Sosyal güvenlik sistemlerinin yönetiminde dünyada tek yöntem yok. Bu tamamıyla ülkelerin kendi gelenekleri ve idare anlayışları çerçevesinde değerlendirilmeli. 2006’ya kadar üç farklı kurumca sosyal güvenlik hizmetleri verilmiş. İşçiler SSK’ya, kendi namı ve hesabına çalışanlar Bağ-Kur’a, kamu kurumlarındaki devlet memurları da Emekli Sandığı’na tabiydi. SSK ile Bağ-Kur, Çalışma ve Sosyal Güvenlik Bakanlığı’na, Emekli Sandığı da Maliye Bakanlığı’na bağlıydı. Uzun süre böyle gitti. Üçü de idari ve mali yönden özerkti. Giderlerini karşılayan tüzel kişiliklerdi. Normal şartlar altında sosyal güvenlikte faaliyet gösteren kurumlar mutlaka birbirleriyle irtibatlı olmalı. Mesela üçünün de bilgi temas yapıları birbirini görebilmeliydi. Çatışan durumlar bilgisayar sistemleri üzerinden görülüp uygun tedbirler alınabilmeliydi.
   <span>
   </span>
  </p>
  <p class="MsoNormal">
   Yakın zamana kadar bir kişinin hem SSK’ya, hem Bağ-Kur’a ya da Emekli Sandığı’na üyeliğine ilişkin haberler gazetelerde çokça yer alıyordu. Ya da hem SSK’dan, hem de Bağ-Kur’dan maaş alınabiliyordu. Bunlar Türkiye’de kurumlar arası yatay koordinasyon kültürünün yerleşmemişliğinden kaynaklanıyordu. Oysa kamu idaresi bir bütündür.
  </p>
  <p class="MsoNormal">
   -Emekli Sandığı üyeleri sırtını devlete dayıyor, işçiler de sendikal haklarından güç alıyor. Bağ-Kur’da ise prim ödememe büyük sorun. SGK şimdi ne yapmaya çalışıyor? Aralarındaki fark asgariye inebilecek mi? Ya da tümden eşitlenmeleri söz konusu mu?
  </p>
  <p class="MsoNormal">
   Sosyal güvenlik sisteminin kavramsal alt açılımlarına bakmalıyız. Türkiye 1960’- dan sonra planlı modele geçti. İlk 5 yıllık plandan beri sosyal güvenliğe ilişkin bölümlerde, standart ve norm birliğinin sağlanmasından söz edilir. İşçilere sağlanan haklarla, bu haklara erişebilme konusundaki imkânlar, bu hakların işçilere sağladığı menfaatler, Bağ-Kur ve Emekli Sandığı çalışanlarınkilerden farklı.
  </p>
  <p class="MsoNormal">
   Gerçekçi değerlendirdiğinizde Emekli Sandığı bir sosyal sigorta kuruluşu olarak faaliyette bulunmamış. Sosyal güvenliğin ya da sigortanın temelinde yatan unsur şudur: Primler toplanır ve değerlendirilir. Sistemden ayrılanların yani emekli olanların maaşları ve sabit giderler bu gelirlerden karşılanır. Emekli Sandığı’nda böyle bir birikim söz konusu değil. 1970’li yıllara kadar Bağ-Kur zaten yoktu, SSK içindeydi. SSK ve Bağ-Kur’da teori ve pratiğin öngördüğü sosyal sigorta örgütlenmesi vardı. Primler toplanıyor, giderler karşılanıyordu. İnsanların arasında, çalışıyorken statülerine dayalı farklar olabilir. Devlet memuriyetindekilere, özel sektördekilerden farklı haklar verebilirsiniz. Ama sosyal güvenlik sistemi emeklilik yılları ve yaşam boyunca sağlık durumunu kapsar. Birini devlet memuru diye sınıf imtiyazlı hâle getirip, diğerlerini ikinci sınıf görmek hiçbir sosyal, çağdaş ve modern devlette kabul edilemez. Maalesef ülkemizde sosyal güvenlik sistemi bu reform yapılıncaya kadar insanları çalışma sistemlerine göre kategorize etmiş ve derecelendirmiş, çeşitli sınıflar gibi hakları bahşetmiş. 2006’ya kadar devlet memuru olan herkes, üniversite, özel, devlet, istediği hastaneden sağlık hizmeti alabiliyordu. Ama SSK’lılar, hastaneler birleştirilmeden önce sadece SSK hastanelerine gidebiliyordu. Bağ-Kur’lular göreceli olarak devlet hastanelerine ve bazı şartların gerçekleşmesi hâlinde üniversite hastanelerine de gidebiliyordu. Devlet memurları evine en yakın eczaneden ilaçlarını alabiliyorken, SSK’lılar hastanelerindeki eczanelerden alabiliyordu. Orada da piyasadaki ilaçların tümü bulunmuyordu. SSK ilaç fabrikasının ürettikleri vardı.
  </p>
  <p class="MsoNormal">
   -Bu durum öngörememelerin doğurduğu bir sonuç muydu, yoksa planlı mıydı zaten?
  </p>
  <p class="MsoNormal">
   Planlı dersek dönemin yöneticilerini itham ederiz. O günkü şartlar içinde Türkiye’nin sosyal sigorta ve güvenlik sistemi bu şekilde yapılandırılmış, 2006 yılına kadar bu hâliyle devam etmiştir.
  </p>
  <p class="MsoNormal">
   -Olacaklar fark edilememiş mi acaba?
  </p>
  <p class="MsoNormal">
   Fark edilememiş olsaydı, ilk plandan beri standart ve norm birliğinden söz edilmezdi. Vatandaşlar, hatta sosyal güvenliğin evrensel boyutuyla, hiç kimse arasında ayrım yapmak kabul edilemez.
   <span>
   </span>
  </p>
  <p class="MsoNormal">
   -2006’ya gelindiğinde neşter vurulurkenki ana niyet neydi?
  </p>
  <p class="MsoNormal">
   2006 reformunun hazırlıkları 2003’te başlamıştı. Çalakalem değil. Yoğunlaşmış bir çalışmayla bütün kesimlerle toplanıldı. İstişareler yapıldı. Hazırlanan iki büyük taslak metin bakanlar kurulunun görüşüne sunuldu ve kabul edildi. Parlamento süreciyle yasalaştı. 2003’te başlayan çalışma ancak 2006’da sonuçlanabildi. Öncesinde SSK hastaneleri devlet hastaneleriyle birleşmişti. 2006 reformunun en temel ilkeleri: Bir, Türkiye’de yaşayan
   <span>
   </span>
   herkese, öncelikle vatandaşlara standart ve norm birliğine dayalı sosyal güvenlik hizmetini sunmak. İki, sosyal korumayı temin etmek. Herhangi bir yerde çalışmayan, geliri de belirli bir düzeyin altında olanlara insan onuruna yaraşır bir hayat yaşatabilmek. Üçüncüsü, sürdürülebilir bir yapının oluşturulması. Sosyal güvenlik sisteminin bütün ekonomik sistemlerle ve krizlerle doğrudan doğruya ilişkisi vardır. Bugünden sonrasını ele alan ve ona uygun politikalar geliştiren bir yapıdır. Bir insanın sosyal güvenlik sistemindeki dosyası Türkiye’de ortalama 95 gün açık kalır. Onun için ‘bugünü düşünerek bir yapı kurayım, yarın ne olursu olsun’ diyemezsiniz.
  </p>
  <p class="MsoNormal">
   -2006’daki reform, ertelemelerle 2008’de hayata geçebildi. Ama yine bazı eksiklikler var. Hatta yenilemeden söz ediyorsunuz. Şu anda sürdürülebilirlik açısından hangi durumdayız? Dünya standardı nedir bunun?
  </p>
  <p class="MsoNormal">
   Sürdürülebilmedeki aktüeryal dengenin dünya ortalaması 1’e 4’tür. Yani dört çalışana bir emekli. Bizdeki oran 1,78’lere geriledi. Bunu böyle söyleyip geçiştirdiğinizde yanlış anlaşılmaya yol açıyor. Sosyal güvenliğe yapılan bütün müdahaleler, sistemin sürdürülebilirliğine olumlu katkı sağlayacak türdense en erken sonuçları 10-15 senede; olumsuzsa anında görülüyor. Bugün emeklilik yaş şartını kaldırın, yarından itibaren sosyal güvenlik sisteminin giderleri artmaya, gelirleri azalmaya başlar.
  </p>
  <p class="MsoNormal">
   -1,78 düşük bir oran. Popülist politikaların sonucu sanırım…
  </p>
  <p class="MsoNormal">
   Sosyal güvenlikteki sıkıntıların temelinde 1990’ların yılların başındaki uygulamalar var.
  </p>
  <p class="MsoNormal">
   -Avrupa’da, son 50 yıl içinde 40-45-50 yaşında emekli veren bir ülke var mı?
  </p>
  <p class="MsoNormal">
   Hiç yok. Gerek OECD, gerekse Avrupa ortalamaları 60 yaşın üzeridir. Bizde yapılanlar devletin ve insanın tabiatına aykırıdır.
   <span>
   </span>
  </p>
  <p class="MsoNormal">
   -Zamanında hiç kimse ‘ne yapıyorsunuz, durun!’
   <span>
   </span>
   dememiş mi?
  </p>
  <p class="MsoNormal">
   O dönemlerde neler yaşandığını bilmemiz mümkün değil. 1980’lerde Türkiye’de yaş konusu çözümlenmişti. Fakat 1990’lı yılların ilk yarısında iş başına gelen koalisyon hükûmeti, yaş şartını kaldırıp erkeklerde 43, bayanlarda 38 yaşında emeklilik imkânını getirmiştir. Bu 2000 yılına kadar uygulandı. 2000’den önce bu düzenlenmişti. Anayasa Mahkemesi, geçiş şartlarını uygun görmeyince konu yeniden düzenlendi. Mezarda emeklilik tartışmaları olmuştu. 20 yıl sürecek kademeli geçişle 58-60 yaşa çekildi. 2009 içinde hâlen eski sistemden dolayı 47 yaşında erkek ve 43 yaşında bayanı emekli ediyoruz. SGK olarak bırakın 60-65’i; 58-60’ını uygulayabilecek duruma gelsek, geleceğe dair, sürdürülebilirliğe dair endişe taşımayacağız.
   <span>
   </span>
  </p>
  <p class="MsoNormal">
   -58-60 dengesi ne zaman sağlanacak?
  </p>
  <p class="MsoNormal">
   2000 yılındaki kademeli geçişten dolayı 2015-2020’lerde gelinecek. O zamana kadar insanlar 40’lı ve 50’li yaşların erken dönemlerinde emekli olabilecek. Şu an için sistemimiz 58-60 yaştan önce emekli üretmese, aktif pasif dengemiz OECD ve Avrupa ortalamasına yani 1’e 4’e gelmez; ama en azından 3’ün üzerinde olur.
  </p>
  <p class="MsoNormal">
   -Peki, daha ileri, sert tedbir alınması söz konusu mu?
  </p>
  <p class="MsoNormal">
   Sert tedbir alamıyorsunuz. Hukuk sisteminde kazanılmış hak kavramının tanımlanması ve uygulanmasındaki yorum farklılıklarından dolayı, anında yürürlüğe girebilecek şekilde bu konuyu düzenleyemiyorsunuz. 2006’da kabul edilerek 2008’de yürürlüğe giren kanun, 65 yaşta kadın ve erkek emekliliğini eşitliyor ama bu 2048 yılında. 2036 yılına kadar 58-60 yaş uygulanmaya devam edilecek.
  </p>
  <p class="MsoNormal">
   Bunun doğal uzantısı ne oluyor, çalışma hayatına devam ediyorken prim ödeme gün sayısını, 20 ya da 25 yıllık hizmet süresini, kendi namı hesabına çalışıyorsa 9 bin 600 prim ödeme gün sayısını tamamlamışsanız emekliliği cebinize koyuyorsunuz. Kendinizi güvencede hissediyorsunuz ve çalışma hayatında her zaman için çekilebilir hâle geliyorsunuz. Her çekilen kişi bizim için bir gelir kaybı. Artık prim alamıyoruz, artı gider artırıcı tarafı var. Emekli maaşı ödüyorum. Sosyal güvenlik sistemine çok özen ve dikkatle, hesap edilerek müdahale edilmeli.
  </p>
  <p class="MsoNormal">
   -Tedbirlerle ilgili bir geri adım sorunu var mı hâlâ?
  </p>
  <p class="MsoNormal">
   Var. Biliyorsunuz 5510 sayılı kanun 2006 yılında yürürlüğe girdiğinde dönemin cumhurbaşkanı ve ana muhalefeti konuyu Anayasa Mahkemesi’ne taşımıştı. Birçok madde özellikle memurlar bakımından iptal edilmişti. Gerekçeler dikkate alınıp yeniden düzenlendi. 2008’de Meclis’ten geçti. Yine mahkemeye götürüldü. Kararı bekliyoruz.
   <span>
   </span>
  </p>
  <p class="MsoNormal">
   -Neler dava konusu acaba? Memurlarla alakalı mı yine?
  </p>
  <p class="MsoNormal">
   Memurlar lehine bazı talepler var. Güncelleme katsayısına itiraz edilmekte.
  </p>
  <p class="MsoNormal">
   -Tam da şu noktaya geldik. Anayasa Mahkemesi’nde bekleyen bir dava var. Gazetelere verdiğiniz demeçlerde, uygulamada bazı sorunların ortaya çıkabileceğine işaret ediyorsunuz. Bir de yorum farklılıklarından söz etmektesiniz. Yorum farklılıkları ve uygulamadaki sorunlar nerelerde yoğunlaşıyor?
  </p>
  <p class="MsoNormal">
   Reforme edilen sistem uygulamada bir müddet gözlenir. Nerelerin aksadığı, düzgün gittiği belirlenir. Aksamaların sebepleri ortaya çıkarılır bu gözlemle. 2006’da mahkeme iptal kararı vermeyip de sistem o tarihte yürürlüğe girseydi, bu gözlem çalışmaları daha erkenden gerçekleşecekti. Kanun maalesef 2008’in ekim ayında yürürlüğe girdi. 2,5 yıllık uygulamanın gözden geçirilmesi gerekiyordu. SGK olarak en çok aksayan yönleri gözden geçirerek, düzeltilmelerine yönelik tasarı taslağı çalışmasını ortaya çıkardık.
  </p>
  <p class="MsoNormal">
   -Gözden geçirmenin bütün arızalı noktaları kapsadığına inanıyor musunuz?
  </p>
  <p class="MsoNormal">
   5510 sayılı kanunu ilk maddesinden sonuncusuna kadar elden geçirmeye kalkarsanız, yeni bir sistem değişikliğinin sorgulanmasına yol açarsınız. Bizim çabamız o değil.
  </p>
  <p class="MsoNormal">
   -İdeali kastediyorum sorarken…
  </p>
  <p class="MsoNormal">
   Çabamız pratik ihtiyaçlarımızın karşılanmasına yönelik. Mesela kanunda şöyle bir düzenleme var. 4a, 4b ve 4c diye sigortalılar üç kategoriye ayrılıyor. 4a, hizmet akdine dayalı çalışanlar; 4b, kendi nam ve hesabına çalışanlar; 4c ise kamu kurumlarında çalışanlar. Çakışan sigortalılık gündeme geldiğinde; yani siz hem çiftçi olarak Ziraat Odası’na kayıtlısınız, tarımda kendi nam ve hesabınıza çalışıyorsunuz, 4b kategorisindesiniz. Aynı zamanda hasat zamanı dışında bir başka iş yerinde çalışıp 4a’lı olmuşsanız, sizin hangi sigortalılığınız esas alınacak? Kanun bir ölçü koymuş: İlk önce hangisi başlamışsa o ölçü alınacak. Kişi önce tarımdan sigortalıysa, pratikte bir sorun ortaya çıkıyor. Hem 4b devam ediyor, hem de 4a’dan prim ödeniyor. Prim yatırılmasına rağmen 4b’den borçlu gözüküyor. Kanun her ne kadar ilk başlayan sigortalılık esas alınır dese de bu çakışan sigortalılık probleminin çözümlenmesi gerekiyor. Pratikte bunu çözemiyoruz. Buradaki düşüncemiz şu: 4c ile çakışması pek mümkün değil. Devlet memurlarına ikinci iş yasağı var. Kişiye soruyoruz, 4a’yı mı istiyorsun, 4b’yi mi? Tercih yapmayacaksa, hangisi ilk başlamışsa o devam edecek.
  </p>
  <p class="MsoNormal">
   Daha geçen gün kanunlaştı. Eski Bağ-Kur’luların 60 gün ve daha fazla prim borcu varsa, sağlık hizmetlerinden yararlanamıyorlardı. Taksitlendirse de son taksiti ödemesi şarttı. Bunu da gözden geçirdik. Acildi, kanunlaşan pakete koyup şöyle düzenledik: Taksitlendirmiş ve ilk taksitini yatırmışsa, sağlık hizmetlerinden yararlanabilir. Taksitler ödenmezse eski duruma dönülür.
  </p>
  <p class="MsoNormal">
   Geçenki düzenlemelerden biri de şu: Harp okulu ve polis okulu öğrencileri sigortalı sayılıyor. Harp okullulara bir istisna getirilmiş. Anne ya da babasından aldığı yetim aylığı sigortalılığa rağmen devam ettirilmiş. Aynı hakkı polis okulu öğrencilerine de verdik. Sosyal güvenlikle alakalı akademi dünyası, kanunu dilinden dolayı eleştirmişlerdi. Maddeler çok uzun, fazla atıf var demişlerdi.
   <span>
   </span>
  </p>
  <p class="MsoNormal">
   -Ama ve ancaklardan arındırılacak anladığım kadarıyla…
  </p>
  <p class="MsoNormal">
   Kanun dili mümkün mertebe kısa ve sade olmalı. Ama ve ancak kelimelerinin yanı sıra noktalı virgülle eklenen yeni paragraflar da aynı etkiyi yapıyor. Gereksiz tekrarlar çıkacak, atıflar azalacak.
  </p>
  <p class="MsoNormal">
   -Tekel işçilerinin durumu ne oldu bu arada?
  </p>
  <p class="MsoNormal">
   Tekel işçilerinin bizimle doğrudan ilişkisi yok. Oradaki 4c, bizdeki 4c ile karıştırılmamalı. 657 sayılı Devlet Memurları Kanunu’nda kamuda istihdam üç türlü. 4c, kamuda geçici olarak istihdam edilenleri kapsıyor. Her hâlükarda sigortalılar. Bizdeki karşılığı 4a. Bizdeki ve 657’deki haklar farklı.
  </p>
  <p class="MsoNormal">
   -657 ile 5510’un ilişkisi nerelerde var, nerelerde yok?
  </p>
  <p class="MsoNormal">
   Kamu kurumlarında devlet memuru, sözleşmeli personel ve diğer kamu personeli diye kapsamda çalışanlar bizim kanuna göre 4c’li sigortalı sayılır. Bizdeki 4a, b, c ile 657’deki 4a, b, c, birbirine karıştırılmamalı. Devlet memurları bizim 4c’li sigortalımız. Kamuda çalışan işçiler de sigortalımız; ama statüleri 4a. 5510 sayılı kanunun ilk şeklinde prim ödeme gün sayıları türü farkların tamamı kaldırılıyordu. Ama Anayasa Mahkemesi’nin iptal kararıyla, devlet memurlarıyla diğerleri arasındaki farklar korundu. Bir işçi emekliliğe müracaat ettiğinde maaşının hesaplanmasındaki parametreler ile bir devlet memurunun emeklilik hesaplamasındaki parametreler farklı.
   <span>
   </span>
  </p>
  <p class="MsoNormal">
   -Üç kurumun birleşmesinin sancıları biraz daha sürecek anlaşılan.
  </p>
  <p class="MsoNormal">
   Üç ayrı kurumsal kültürde yetişmiş insanların, yeni bir kurum kültürü altında birleşmesine yönelik gayretlerimiz sürüyor. Kolay değil. SSK, Bağ-Kur ve Emekli Sandığı döneminde başlayan, bilgi işlem teknolojilerinden faydalanarak iş ve işlemlerin yürütülmesi, artık ertelenemeyecek kadar acil bir hâle geldi. İnancım şu ki SGK’nın ürettiği hizmetlerin tamamının tam otomasyonla verilebilmesi mümkündür. Bilgisayar altyapısının buna uygun hâle getirilmesi gerekiyor. Bunun üzerinde yoğun çalışıyoruz. Aynı zamanda yatırım gerektiriyor.
  </p>
  <p class="MsoNormal">
   -Bir günde tek tuşa basarak emekliliği sağlama hedefinden de söz etmiştiniz…
  </p>
  <p class="MsoNormal">
   Bugünkü teknolojiyle mümkün. Ayrıca eldeki dosyaya karar verirken insan inisiyatifi de kalkmalı. Benzer durumlarda farklı sonuçlar oluşuyor. Hizmetlerimizin tümü bilgisayar teknolojisi üzerinden verilmeli. Buna dair proje ve kaynaklarımız hazır. Sadece, geçmesi gereken süreye ihtiyacımız var. Reform üçayak üzerine kurulmuştu. Kurumsal tek çatı. Mevzuat norm birliği altında tek çatı. Sosyal koruma ve yardımın tek elden takibi. Üçüncü ayak gerçekleştirilemedi. Aynı kişiye birden fazla yerden yardımlar gelebiliyor. Daha kötü durumdakilere hiç yardım gitmeyebiliyor.
  </p>
  <p class="MsoNormal">
   -Tam eşitlenme olacak mı yakında?
  </p>
  <p class="MsoNormal">
   Devlet memurlarının sağlık giderlerini 15 Ocak’tan itibaren SGK karşılıyor. Faturaları bize geliyor. Ama öncesinde çalıştığı kurumun bütçesinden karşılanıyordu. Türk Silahlı Kuvvetleri’nin sivil memurları da bu tarih itibariyle bizde. Yeşil kartlılar da bize devrolmak üzereydi. Ertelemek zorunda kaldık. 2012’nin başına kadar ertelendi. 9 milyon 300 ya da 400 bin kadar yeşil kartlının sağlık giderleri 2012 başına kadar Sağlık Bakanlığı’nda. Sosyal Güvenlik Reformu bütün nüfusu 2012’nin ocak ayında kapsayacak. Anayasa Mahkemesi’nden yeni bir iptal çıkmazsa ve yeşil kartlıların durumu ertelenmezse.
  </p>
  <p class="MsoNormal">
   -Öngörülen sağlık harcama miktarının 2010’un ilk çeyreğinde tuttuğunu belirtiyorsunuz. Daha önce neden tutturulamıyordu?
  </p>
  <p class="MsoNormal">
   Daha önce niye olmadı türü sorgulamaları doğru bulmuyorum. Türkiye’de Sosyal Güvenlik Reformu ve Sağlıkta Dönüşüm Programı uygulamaya girinceye kadar, insanların çatısına göre kategorize edilmiş haklar vardı. İşçi olarak istediğiniz hastaneye gidemiyordunuz, istediğiniz eczaneden ilacınızı alamıyordunuz, yurt dışına gidişiniz çok kısıtlı idi. Ama ben devlet memuru olarak istediğim hastaneye gidebiliyordum, üniversite, devlet, özel fark etmiyordu, yurt dışı tedavi imkânlarım çok daha kolaydı ve istediğim eczaneden ilaçlarımı alabiliyordum. Ne zaman ki belirttiğim programlar yürürlüğe girdi, kamu hastanelerinin tamamı Sağlık Bakanlığı şemsiyesi altında toplandı. İnsanların statülerine bağlı olmaksızın sağlıktaki erişim eşitlendi. İnsanlar istedikleri sağlık kuruluşuna gidebilir ve her eczaneden ilaçlarını alabilir hâle geldi. Tabii bu bir maliyet gerektirdi. Maliyetin öngörülebilir tarafı vardı. Artış belli bir dönem itibariyle normaldi. Ama artık doygunluk seviyesine, uluslararası mukayese edilebilir düzeylere geldikten sonraki artışlar kontrol altına alınması gereken artışlardı. İnsanların hakkı gerek sunucular, gerekse alıcılar tarafında suiistimal etme noktasına doğru gitmeye başladığı andan itibaren tedbir almanız gerekiyor.
  </p>
  <p class="MsoNormal">
   Şöyle bir örnekle açıklayayım, 2002’de Türkiye’de bir kişinin yılda hekime müracaat sayısı 2,2 iken, 2009’da 6,7 kez hekime gidebilir hâle geldi. 3 kat artış var. Her gidişi bir birim lirayla değerlendirirseniz, 3 kat arttı. Bu normal bir şeydir. Türkiye vatandaşına bu konuda her türlü hakkı tanımış, sağlığı önündeki her türlü engelleri kaldırmış ve dünya standartlarında sağlık hizmeti sunabilir hâle gelmiştir. Artık hakkın kötüye kullanımı engellenebilmeli.
   <span>
   </span>
  </p>
  <p class="MsoNormal">
   Mesela Türkiye’de yaşayan bir vatandaşımız TC kimlik numarasıyla giderek sağlık hizmeti alabiliyor. Ama uygulamada şunlarla karşılaşıyor. Vatandaş diyor ki: “O hastaneye hayatta uğramadım, ama adıma fatura kesilmiş”, “Falanca hastaneye müracaat ettim, sisteme girdiler, ‘siz filanca hastanede yatıyor görünüyorsunuz, kusura bakmayın sizin tedavinizi karşılayamayız’ dediler”, “Hayatımda hiç uğramadığım şehirdeki bir eczaneden ilaç almış gözüküyorum.” Bunun gibi kötüye kullanımlar oluyor. Bunu söylerken de tüm vatandaşlarımızı töhmet altında bırakmıyoruz. Önleyici tedbirleri getirmeliyiz ama. Örneğin başınız ağrıyor, yarım saat uzansanız ağrı geçecek, hemen koşuyorsunuz doktora. Gençsiniz, dinçsiniz, aile hikâyenizde herhangi bir sağlık sorunu yok, o güne kadar ciddi hastalık geçirmemişsiniz. Gereksiz kullanımın önlenmesi için bir kere, aile hekimliği gerekiyor. O konuda bir uygulama başlatıldı; ama sonra bütün Türkiye’de yaygınlaşana dek geri çekildi. Kişi önce aile hekimine gidecek. Hekim teşekküllü yere gönderme ihtiyacı duyarsa, ikinci ya da üçüncü basamak devreye girecek. Hastane katkı paylarının farklı belirlenmiş olması da, gereksiz kullanımı önlüyor.
  </p>
  <p class="MsoNormal">
   -Muayene katkı payında bir adaletsizlik oluşmuyor mu? Bir yandan suiistimal edeni engellerken, diğer yandan gerçekten tedaviye muhtaç ama katkı payı yüzünden hastaneye gidemeyenin hakkı gaspa uğramıyor mu?
  </p>
  <p class="MsoNormal">
   Sistemimizdeki katkı paylarının sağlığa erişimi engellediğini iddia etmek kantarın topuzunu fazla kaçırmak anlamına gelir. Yeşil kartlılardan da katkı payı alınıyor. Yeşil kartlılar o katkı paylarını vakıflardan alabiliyor. Size bir örnek vereyim, şu anda bir arkadaşım, çocuk uzmanı. Bir olay anlattı. Yaşlı bir kişi torunu ya da oğlunu tedavi için getirmiş. Birkaç tetkik tahlil gerekiyormuş, doktor hanım yazmış. Bazılarının sonucu hemen verilmiş, bir iki tanesi için de iki gün sonra gel denmiş. Amca sonra tekrar geliyor, sonuçlarla doktora çıkacak. Aynı gün verilen sonuçları yanında getirmiyor. Doktor hanım o tetkikleri de sorunca, onları evde unuttuğunu söyleyip, zaten hemen bir saatte veriyorlar diyor. Para da almıyorlar, sen yaz da yeniden yaptırıp bir saat sonra onları da getireyim diyor. O tetkikler için amcanın cebinden bir lira çıksaydı, sonuçları evde unutur muydu?
  </p>
  <p class="MsoNormal">
   Hukuk devletinde asıl olan, suçsuzluk karinesi üzerinedir. Düzenlemeler normal şartlar altında insanların kurallara uyacağı düşünülerek yapılır. Uymayanların cezalandırılmasına ilişkin mekanizmalar çalıştırılır. Sistem herkesin suç işleyeceği fikri üzerine kurgulanmadı. Bunlar birer mekanizma.
  </p>
  <p class="MsoNormal">
   -Önemli konulardan biri de şu: Hastaneler özelliklerine göre puanlandı. Hâlâ kafalar karışık. Örneğin hastanelerin puanlarına göre talep ettikleri yüzde 30 ila 70 arasında değişen fark, sizin belirlediğiniz ücret üzerinden mi alınıyor? Öte yandan SGK’lının hakları ve bilmesi gerekenler nelerdir ücret-fatura ilişkilerinde?
  </p>
  <p class="MsoNormal">
   Bir kere özel hastanelerin kurulmasına, ruhsatlandırılmasına, bulundurması gereken standartlara Sağlık Bakanlığı karar veriyor. Bakanlığın yönetmeliği var. Her branşa göre şartlar var. Hastanede bulunması gerekli asgari standartlar konusunda yetkimiz yok. Sınıflandırma şöyle oluyor: Hastanelerin sundukları hizmetlere göre birtakım kriterler var. Bunlar dünyanın her yerinde uygulanıyor. Puanlandırıldılar. Sağlık Bakanlığı ile birlikte çalışıldı. 5 gruba ayrıldılar. İlave ücret ise, 5510 sayılı kanunun bakanlar kuruluna verdiği bir yetkiyle düzenlendi. Kurul, verilebilecek en yüksek farkı yüzde 30 olarak belirlemişti. Geçen sene tavanı yüzde 70’e çıkardı.
  </p>
  <p class="MsoNormal">
   -Neyin yüzde 70’i?
  </p>
  <p class="MsoNormal">
   Yeni sistemle, Sağlık Uygulama Tebliği (SUT)
   <span>
   </span>
   yürürlüğe girdi. Sağlık Hizmetlerini Fiyatlandırma Komisyonu’nda Çalışma Bakanlığı, Hazine, DPT, Sağlık Bakanlığı ve Maliye Bakanlığı’nın temsilcileri var. Komisyon sağlık hizmetlerini fiyatlandırıyor. Şu muayene ya da operasyondan şu kadar lira gibi. Tebliğ bu sene yenilendi. Mart’ta Resmî Gazete’de yayımlandı, 1 Nisan’da yürürlüğe girdi. İşte orada belirlenen fiyatların yüzde 70, 60, 50, 40 ya da 30’u. Örneğin by-pass için 1000 lira denilmişse, onun ancak yüzde 70’ini alabilir ilave ücret olarak. Hangi dilime girmişse o kadar fark. Hastanenin kendi belirlediği bir fiyatın yüzde 70 ya da 50’si değil.
  </p>
  <p class="MsoNormal">
   -Bir işlem için her kategorideki hastaneye SUT’ta aynı ücret mi ödeniyor? A grubuna 1000, B grubuna 750 gibi farklılıklar söz konusu mu?
  </p>
  <p class="MsoNormal">
   Belirlenen muayene ücreti 10 liraysa, Türkiye’nin her yerinde 10 liradır. Devlet-özel değişmiyor, hastanenin SGK’ya keseceği fatura 10 lira. Özel ve A sınıfında ise SGK’ya 10 lira fatura gönderecek, hem de hastadan 7 lira fark alabilecek.
  </p>
  <p class="MsoNormal">
   -A grubundaki aynı konudaki muayene ücreti 100 lira iken D grubundaki bir hastanedeki ücret ise 40 lira cebimden gittiğimde. SGK hepsine de o muayene için aynı parayı veriyor anladığım kadarıyla…
  </p>
  <p class="MsoNormal">
   Fark alabilecekleri ücret, bütün gideri cebinizden karşıladığınızda uyguladıkları fiyatın belirli bir yüzdesi değil. Her grup hastane için bir muayenede aynı esas. Aksi uygulamalar kurumumuza bildirildiğinde gerekli araştırma ve soruşturma yapılır.
  </p>
  <p class="MsoNormal">
   -Bir kişi ameliyat hariç başta bir belge imzalamak zorunda mı? Şu şu hizmetler yapıldı bölümü boş kalan bir belge örneğin?
  </p>
  <p class="MsoNormal">
   Hayır, öyle bir zorunluluk yok. Aksine o gibi bir olay, çıkarken imzalatılır. Ameliyat öncesindeki bilgilendirme formu hariç belge imzalatılamaz hasta ya da yakınına.
  </p>
  <p class="MsoNormal">
   -Böyle durumda SGK’lı ne yapmalı?
  </p>
  <p class="MsoNormal">
   En yakın kurumumuza müracaat etmeli. Alo 170 aranabilir. İnternet yoluyla şikâyet bildirilebilir.
  </p>
  <p class="MsoNormal">
   -Fatura kesmek ve döküm vermek zorunda mı hastaya çıkışta?
  </p>
  <p class="MsoNormal">
   Döküm de vermek zorunda. Maliye Bakanlığı’nın düzenlemesi gereği fatura zaten kesmeli. Hangi operasyon, muayene ve tetkiklerin yapıldığını bildirmeli.
   <span>
   </span>
  </p>
  <p class="MsoNormal">
   -Anlaşmalarda tektik ve tahlillerin hepsi pakete dahil değil mi?
  </p>
  <p class="MsoNormal">
   Bütün branşlarda anlaşma yapan hastanelerle, belirli branşlarda anlaşanlar arasında fark var. Bazıları sadece kalp alanında hizmet vereceğim, diyor. Bu hastanede kalp için işlemler SGK’nın düzenlemesine tabidir. Tüm branşlarda anlaşılan hastanelerde böyle bir ayrım yok.
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   İlaçtaki büyüme normal değildi…
  </p>
  <p class="MsoNormal">
  </p>
  <p class="MsoNormal">
   -Yerli ilaç sanayii patent koruması kabul edilmeden önce, yok oluruz, bize sahip çıkılsın diye feryat ediyordu. Yıllar sonra gördük ki feryatlar sanki boşaymış. Dünya şimdi jeneriğe yöneldi. Yerli firmalar yabancıya iş yapıyor ya
   <span>
   </span>
   da ortaklık anlaşmalarına imza atıyor…Bunun yanı sıra yabancı ilaç firmaları da öncekinin 5’te biri fiyata ilaç satıyor şimdilerde. Bu durumları nasıl değerlendiriyorsunuz?
  </p>
  <p class="MsoNormal">
   Gönül arzu eder ki ilaç alanındaki sanayicilerimiz, yatırım ve üretimlerini yapsınlar. Hatta bütün dünyaya Türkiye’den ilaç satsınlar. İlaç sektörü öz sermayesi yüksek bir saha. Ar-Ge bütçesi çok büyük. Ayırdığınız bütçenin geri dönüş ihtimali sıfır ile 100 arasında değişken. Sağlık öte yandan evrenseldir. İlaca yatırım yapacak sermaye büyüklüğüne erişilmesi şart.
  </p>
  <p class="MsoNormal">
   -SSK’nın ilaç üretmesi ne anlama geliyordu?
  </p>
  <p class="MsoNormal">
   O dönemler çok geride kaldı.
  </p>
  <p class="MsoNormal">
   -Jenerik ve muadil ilaçlara yöneliyor dünya. Fiyatlar da giderek düşüyor. Yabancılar Türk pazarında da cirit atıyor. Yerli ilacın desteklenmesi gibi bir gereklilik söz konusu mu?
  </p>
  <p class="MsoNormal">
   İlla Türkiye’de yerli ilaç sanayii oluşması için fonlara ya da SGK üzerinden finansman sağlanması gibi bir yaklaşım asla olmaz. Teşvik mekanizması ayrı bir olay,
   <span>
   </span>
   Herhangi bir alandaki üretimi ya da ihracatı teşvik etmek istiyorsanız, onun mekanizmaları vardır. Efendim bu ilaç sektörü, bunu SGK teşvik etsin, burası tarım alanı, Tarım Bakanlığı teşvik etsin gibi yaklaşım doğru değil.
  </p>
  <p class="MsoNormal">
   İlaç sanayiinin oluşmasını, üretimini ve ihracatını SGK olarak değerlendirmem doğru değil. Şu anda doğrudan doğruya 58 milyon civarındaki insanın sağlık harcamalarının finansmanını sağlayan bir kuruluşum. Tedavi ve ilaç boyutu var. Aradığım şey, konulmuş teşhise dayalı olarak en yakın ve en ucuz tedaviyi sağlayacak mekanizmanın ülkemizde bulunuyor olmasıdır. İlaçların maliyet unsurları var. Üzerine konan kârla satış fiyatı belirleniyor. Yetki Sağlık Bakanlığı’nda. Türkiye’de ilaç harcamasında yıllar itibariyle katlamalı artışlar yaşanmış. 2008-2009 kriz yıllarında Türkiye ciddi manada küçüldü. Bazı sektörler yüzde 15-20 küçüldü. 2009’u yüzde 4,7 küçülmeyle kapattık. Ama ilaç sektörü hem 2008, hem de 2009’da yüzde 20 büyüyor. Krizde bu büyüme oluyorsa bir sıkıntı var demektir. Global bütçe çevresindeki en büyük argümanımız buydu. Türkiye’deki ilaç fiyatları normal ve makul değil. Böyle olsaydı, bu kadar büyüme gerçekleşmezdi. Tamam, hastane müracaat sayılarında artışlar var. İlaç ve reçete sayılarında artışlar görülüyor. Kutu adedi de artmış. Ama meydana gelen büyüme bunlardan daha fazla. 4 Aralık 2009’da yürürlüğe giren kararname ile ciddi indirimler yapıldı, referans fiyatlarının yüzde 66’sı esas alınmak suretiyle. 20 yıllıklar için ayrı bir sistem getirildi. Türkiye ilaç harcamalarında 2010 yılı için yaklaşık 2,4 milyar lira tasarruf edebileceğini hesaplıyor. İlk çeyrekteki gerçekleşmelere baktığımızda, hem ilaç sektöründeki hem de tedavi sektöründeki
   <span>
   </span>
   SGK harcamaları bakımından, öngörülen limitlerde olduğunu görüyoruz. Orta vadeli mali programda öngörülen sağlık harcamalarının SGK’ya düşen boyutu itibariyle yıllık bir bütçe öngörüldü. Bütün sektörlere ve sağlık kuruluşlarına deklare edildi. Bu tüketim içinde kalınacak diye. Aşımı söz konusu olduğunda fiyat ayarlamalarıyla aşağıya çekilecek de denildi. Hastanelerden zaten üç yıldır global bütçe çerçevesinde sağlık harcaması karşılanıyor. Üniversite hastaneleriyle anlaşıldı. İlaç sektörüyle de. Bir tek özel hastanelerle anlaşma sağlanamadı. Şunu söyledik, anlaşma sağlanamadan sizin için öngörülenden daha fazla harcamaya müsaade etmeyeceğiz. Üçer aylık dönemlerle gerçekleşmeleri izlemekteyiz. İlk dört aylığa baktık 2010’da. Normal seyrettiğini gördük. 2010 yılında tedavi için 18,8 milyar, ilaç için ise 13,2 milyar lira yıl sonu itibariyle kurum olarak ödeme yapacağız. Kamunun yapacağı da (yeşil kartlılar dâhil)
   <span>
   </span>
   tedavide 22,3 milyar, ilaçta ise 14,6 milyar lira. Orta vadeli mali programda bunların hepsi var, Maliye Bakanlığı’nın yayımladığı. Hem reçete hem de kutu adedi olarak, her gün bunu izliyoruz. Şu anki gidişatımız yıl sonu bütçe hedefinin aşılmayacağını gösteriyor.
  </p>
  <p class="MsoNormal">
   Karekodla dünyaya
  </p>
  <p class="MsoNormal">
   model olacağız…
  </p>
  <p class="MsoNormal">
  </p>
  <p class="MsoNormal">
   -Karekod sisteminde çok sıkıntılar yaşandığı ve yaşanacağı ileri sürülmüştü. Son durum nedir acaba?
  </p>
  <p class="MsoNormal">
   Sisteme direnç gösterme adına sıkıntı çıkartıldı. Her sabah Türkiye’deki aktüel ilaç reçetesi, reçetetelerdeki kutu ve karekodlu ilaç sayısını
   <span>
   </span>
   öğrenirim. 21 Haziran itibariyle rakamları vereyim: 1 milyon 121 bin 791 reçete yazılmış. Toplam 3 milyon 969 bin 657 kutu ilaç satılmış. Bunun 3 milyon 219 bin 6 adedi karekodlu. Yani yüzde 81,09 karekodlu ilaç satılmış. Depo ve üreticilerde hiç karekodsuz ilaç yok. Eczanelerin raflarında var. Eczane gerçekleşmeleri bunlar SGK üzerinden. 22 bin 379 adet eczaneden karekodlu ilaç satışı yapılmış. Karekod okuyucu cihazı bulunmayın eczane yok.
  </p>
  <p class="MsoNormal">
   -Sistemde çıkan arızalar halledildi mi peki?
  </p>
  <p class="MsoNormal">
   Zaman zaman Telekom hatlarında meydana gelen arızalardan dolayı yarım saatlik, 15 dakikalık kesintiler olabiliyor. İlk sıkıntı şundan kaynaklandı. Sağlık Bakanlığı’nın ilaç takip sistemi var. Bizim de medula sistemimiz var. Eczacılar dediler ki, ilaç takip sistemine medulayı kapatıp öyle girmemiz gerekiyor; iki ayrı program çalıştırmak zorundayız. Tamam, dedik. Dediklerini yaptık, medula açıldığında herhangi başka bir programa ihtiyaç duymaksızın, ilaç takip sisteminde sorgulama yapılabilir hâle gelindi. Fakat Sağlık Bakanlığı’nın programında kapasite problemi yaşandı. O problem de giderildi.1 Temmuz geldiğinde karekodsuz ilaç satışına Sağlık Bakanlığı müsaade etmeyecek. Biz de ödemesini yapmayacağız. Yürürlüğe girdiği 16 Mayıs’tan itibaren her gün izliyorum. Artık piyasada karekodsuz ilaç pek fazla kalmadı. İhmal edilebilir oranlara gelindi. Zaten şehir merkezindeki eczane raflarında hemen hemen hiç yok. Çevre eczanelerde var. Piyasaya karekodsuz ilaç sürülmüyor. Hayati ilaçlar arasında karekodsuz ilaç hemen hemen hiç kalmadı. Sorun aşıldı, üstelik dünyaya örnek olacak bir model gelişti. Kaçakçılığı da yüzde yüz önleyecek. Sistemin üç amacı var. İlaç ilk üretildiği andan nihai olarak hastaya ulaştığı ana kadar izlenecek. Her bir kutunun ayrı bir numarası var. Merdiven altı üretim, kaçak söz konusu olamayacak. Kaydı olmayan ilacın satışına müsaade edilmeyecek. Üçüncüsü zaten bu alandaki üretim uluslararası standartlara uygun olmak zorunda.
  </p>
  <p class="MsoNormal">
  </p>
  <p class="MsoNormal">
   Mevcut 657 ile çağ atlanamaz…
  </p>
  <p class="MsoNormal">
  </p>
  <p class="MsoNormal">
   -Memur iş güvencesinin kalkacağı söyleniyor.
  </p>
  <p class="MsoNormal">
   Bizimle ilgili değil. Başbakanlık, 657 sayılı Devlet Memurları Kanunu’nda düzenlemeler yaptı. 2003’te, kamu personel rejimi reformunu biz hazırladık. Türkiye’deki devlet memurluğuna dair düzenlemelerin bana göre tamamı yürürlükten
   <span>
   </span>
   kaldırılmalı, bu hususta yeni baştan düzenleme yapılmalı. Sadece bu kadarını söyleyeyim. SGK Başkanı olarak değil, bu konularda çalışmış, kafa yormuş bir kişi olarak söylüyorum. Mevcut 657 sistemi ve ayrıca kamuda personel istihdamını düzenleyen kanunlarla birlikte Türkiye’nin çağ atlaması mümkün değil. Kamu personel reformunu çalışmış, bakanlar kuruluna üç kere anlatmış bir kişi olarak söylüyorum.
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/kapak/memur-vesayeti_527098), [web.archive.org (arşiv bağlantısı)](http://web.archive.org/web/20150131215700/http://www.aksiyon.com.tr:80/kapak/memur-vesayeti_527098)
