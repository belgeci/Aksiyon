# 4 bin ilaca 22 Şubat'tan itibaren zam

*Emin Akdağ 2016.02.02*

<div class="pNewsDetailMainContent ctx_content" itemprop="articleBody">
 <p>
  İlaç fiyatları, 2009’dan beri 1 Euro=1,95 liraya sabitlenen kur üzerinden belirleniyordu. Sağlık Bakanlığı, Sosyal Güvenlik Kurumu (SGK) ve Maliye Bakanlığı’nın dâhil olduğu Ekonomi Koordinasyon Kurulu’nca (EKK) kurdaki Türk Lirası karşılığı yüzde 8-9’luk artışla 2,11’e yükseltildi. Bu 1 ile 6 lira arasında değişen fiyatlara satılan 4 bin civarındaki ilacın yüzde 10-20 zamlanması manasına geliyor. 2015 yılında ilaca 18 milyar lira harcayan SGK ayrıca söz konusu kategorideki ürünlerden aldığı yüzde 4-7 oranındaki indirim hakkından da feragat ediyor. Yeni tarife 22 Şubat’tan itibaren uygulamaya konacak. Hasta Hakları Aktivisti Derneği Başkanı Avukat Orhan Demir’in de işaret ettiği gibi, son düzenlemeyle vatandaşın cebinden sağlığa gidecek para çoğalacak. “Alınan tüm ücretler ve yapılan tüm zamlar haksız kazançtır. Devlet anayasal bir hak olarak vatandaşın sağılığını korumakla yükümlüdür.” diyor, Demir. Devletin sağlık hizmetinin faturasını artık iyice vatandaşın sırtına bindirdiğini söylüyor. Türkiye’de at koşturan ilaç firmalarının çoğu uluslararası patentli. Yerli sanayi daha ziyade fason ve jenerik üretimle meşgul. Karardan memnuniyet duyan yabancı şirketler kâr edemedikleri ilaçları epeydir iç piyasaya sunmuyorlardı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/4-bin-ilaca-22-subattan-itibaren-zam_553704), [web.archive.org (arşiv bağlantısı)](http://web.archive.org/web/20160202094304/http://www.aksiyon.com.tr/karakutu/4-bin-ilaca-22-subattan-itibaren-zam_553704)
