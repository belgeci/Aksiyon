# Gerekçesi iddianameyi aratmıyor

*Emin Akdağ 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Van 3’üncü Ağır Ceza Mahkemesi’nde görülen ‘Şemdinli olayları’ davasında verilen kararın gerekçesi de açıklandı. Astsubaylar Ali Kaya ve Özcan İldeniz’i 39 yıl 5’er ay hapis cezasına çarptıran mahkeme heyeti 145 sayfalık gerekçeli kararda yine çok tartışılacak cümlelere yer verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024558im_/http://www.aksiyon.com.tr/resim/607/4.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Verilen cezalara 43 ayrı ispat getirilen gerekçede, astsubaylar ile itirafçı Veysel Ateş’in söz konusu suçları birlikte işledikleri; ancak astlık üstlük ilişkisi, konumları ve meslek iç disiplini dikkate alındığında bu tür eylemlerin (9 Kasım 2005 tarihinde Şemdinli’de Seferi Yılmaz’a ait Umut Kitapevi bombalanmıştı. Bu olay öncesinde Hakkari, Yüksekova ve Şemdinli’de toplam 17 patlama meydana gelmişti.) daha üst rütbedekilerin himayesi ve katılımı olmadan gerçekleşemeyeceği ifade edildi. Himaye edenlerin belirlenmesi halinde yargı önüne çıkarılmalarının devlet yetkililerine ait olduğu belirtildi.
   <br>
    <br>
     Gerekçeli karar, iddianamede Kara Kuvvetleri Komutanı Orgeneral Yaşar Büyükanıt’ın ismini geçirdiği için sert eleştirilere maruz kalan ve ardından Hâkimler ve Savcılar Yüksek Kurulu (HSYK) tarafından meslekten ihraç edilen savcı Ferhat Sarıkaya’yı yeniden gündeme taşıdı. Sarıkaya da iddianamesinde aynen şöyle demişti: “Halkanın ilk zincirinde olan astsubaylar Ali Kaya ve Özcan İldeniz ile eski PKK’lı Veysel Ateş’in yanı sıra yapılanmanın perde arkasındakilerin de deşifre edilmesi ve bu yönlü niyetlerin akamete uğratılması devletin bekası ve siyasi istikrar için elzemdir.”
     <br/>
     <br/>
     Bazı hukukçulara göre gerekçeli karar, savcı Sarıkaya’yı akladı. Savcı aslında doğru iz üzerindeydi. TBMM Faili Meçhul Cinayetleri Araştırma Komisyonu eski üyesi AK Parti Milletvekili Ersönmez Yarbay, katıldığını söylediği karara saygı duyulmasını isteyerek “Kendi başına birkaç askerin böyle bir oluşumu gerçekleştirmesi mümkün olamaz. Şemdinli olayı ‘askeri yıpratmak için tertipleniyor’ değerlendirmesi yanlış. TSK bundan sonra disiplin kurullarını daha sıkı işletmeli. Bunu yapmazsa kendisi yıpranacaktır.” dedi.
     <br/>
     <br/>
     Emekli Hâkim Albay Ümit Kardaş ise “Mahkeme gerekçeli kararını savcının saptamalarını da ekleyerek, buyurun gereğini yapın diyerek Cumhurbaşkanlığına, TBMM’ye ve Başbakanlığa göndermeli.” diye konuştu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24890), [web.archive.org (arşiv bağlantısı)](http://web.archive.org/web/20061016024558/http://www.aksiyon.com.tr:80/detay.php?id=24890)
