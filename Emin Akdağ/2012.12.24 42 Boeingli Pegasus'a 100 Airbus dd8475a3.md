# 42 Boeingli Pegasus’a 100 Airbus

*Emin Akdağ 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin tek seferdeki en büyük uçak siparişi özel hava yolu şirketi Pegasus’tan. 25’i opsiyonlu 100 taşıt için Airbus’la anlaşıldı.
  </font>
 </div>
 <div id="newsText">
  <font class="detail-text">
   <p>
    İlk uçağın teslim tarihi 2015. Bilemediniz 2016. Ancak 2022 yılında tümü elde olacak. Kesin üretim kararı sözleşmeye bağlanan 75 uçaktan 58’i A 320neo, 17’siyse A321 tipi. Firma A320 uçaklarını daha ziyade yurtiçi, Ortadoğu ve Avrupa hatlarında kullanacak. Şu andaki filosunda 42 uçak var. Tümü de Boeing. Yeni alımlarla ağırlık Airbus’a kayıyor. Aslında kısa süre öncesine dek Boeing’le temas halindeydi Pegasus. Cazip indirim teklifi sonrası ibre Airbus’a yöneldi. Ulaştırma Denizcilik ve Haberleşme Bakanı Binali Yıldırım da, ağırlık hissesi Esas Holding’in elindeki Pegasus ile Airbus’ın imza törenindeydi. Bir nevi havacılık tarihimizdeki bu mühim akit olayının ev sahibiydi de denebilir. Ali Sabancı’nın yönetim kuruluna başkanlık ettiği Pegasus, tarifeli uçuşlarına 2005’te başlamıştı. Bugün itibariyle 38’i yurtdışı 62 noktaya uçuyor. Şunu da belirtmeliyiz Avrupa’dan Airbus’a neo serisi için gelen en büyük sipariş özelliğini haiz, Pegasus’unki. Üretici firma 250 milyon avroluk yatırımla yenilediği A320’ye 2010 yılı sonunda ‘Neo’ adını da ekledi. Menzili rakiplerinkinden 950 kilometre fazla. Artı iki ton daha yüklenebiliyor. Pegasus, ülkenin THY’nin ardından ikinci hava taşıyıcısı. Bakan Yıldırım haklı: “Birinci taşıyıcı kızıp 400 uçak sipariş edecek. Şimdi bu uçakları nereye koyacağız? Yani havalimanı ve aktarma merkezine ihtiyaç var.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34384-42-boeingli--pegasusa-100-airbus.html), [web.archive.org (arşiv bağlantısı)](http://web.archive.org/web/20130112052145/http://www.aksiyon.com.tr:80/aksiyon/haber-34384-42-boeingli--pegasusa-100-airbus.html)
