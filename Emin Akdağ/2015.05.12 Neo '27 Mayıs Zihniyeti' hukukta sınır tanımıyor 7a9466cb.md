# Neo '27 Mayıs Zihniyeti' hukukta sınır tanımıyor

*Emin Akdağ 2015.05.12*

<div class="pNewsDetailMainContent" itemprop="articleBody">
 <p>
  İhbar gereği 2014 yılı Ocak ayının 1’inde Hatay, 19’unda da Adana’daki -sonradan MİT’e ait olduğu öğrenilen- TIR’ları durdurarak arama yapan 4 cumhuriyet savcısı ile jandarma alay komutanı (hükümeti devirmeye teşebbüsten) tutuklandı. Öncesinde de Silivri Cezaevi’nde tutulan Samanyolu Yayın Grubu Başkanı Hidayet Karaca ile polis müdürlerini tahliye eden İstanbul 29 (Metin Özçelik) ve 32’nci (Mustafa Başer) Asliye Ceza Mahkemeleri hâkimleri de aynı akıbete uğramıştı. Yargıda iktidarın arzulamadığı kararları alanlara gözdağı veriliyor. Anayasa ve kanunlar askıda. İleri sürüldüğüne göre, Tarsus 2’nci Ağır Ceza Mahkemesi’ndeki sorguda, olayın vukuunun Adana Başsavcısı Süleyman Bağrıyanık’a “Bakanın talimatını yerine getirmeniz gerekirken Bekir Bozdağ hakkında neden tutanak tuttunuz?” suali yöneltildi.  Bağrıyanık ilkin, “Bu soruyu sorduğunuz şekilde zapta geçin ondan sonra cevaplayayım”; talebinin kabul edilişinin ardındansa “Öncelikle arayanın bakan olduğunu nereden bilelim? Bakan beyin böyle bir talebi varsa bana yazılı olarak bunu iletmesi gerekirdi. Bakanın bana soruşturma ile ilgili emir verme yetkisi var mı?” diye konuştu. Vekili Ahmet Karaca, birlikte çalıştığı savcılar Aziz Takçı ve Özcan Şişman ile kurmay Albay Özkan Çokay’ı tutuklayan hâkim yüzlerine bakamadan hızla salondan ayrıldı. Başta Yargıtay Onursal Başkanı Sami Selçuk, pek çok demokrat hukukçu şokta. Hürriyet’in hukuk kökenli yazarı Taha Akyol (henüz sadece 2 hâkim tutuklanmışken) bu gidişatla hukukun guguk olmasına ramak kaldığını vurguladı. Hâkim, savcı güvencesi ve bağımsızlığı ayaklar altında.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/neo-27-mayis-zihniyeti-hukukta-sinir-tanimiyor_550888), [web.archive.org (arşiv bağlantısı)](http://web.archive.org/web/20150813193747/http://www.aksiyon.com.tr/karakutu/neo-27-mayis-zihniyeti-hukukta-sinir-tanimiyor_550888)
