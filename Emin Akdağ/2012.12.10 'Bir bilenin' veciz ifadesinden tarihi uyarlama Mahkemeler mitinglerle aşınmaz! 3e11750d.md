# ‘Bir bilenin’ veciz ifadesinden tarihi uyarlama: Mahkemeler mitinglerle aşınmaz!

*Emin Akdağ 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet Halk Partisi (CHP) ve İşçi Partisi (İP); daha doğrusu İP ve CHP, İstanbul 13’üncü Ağır Ceza Mahkemesi’nin onlarca ek ve birleştirilen iddianamelerle birlikte Silivri’deki adli yerleşkede gördüğü Ergenekon Davası’nın 13 Aralık’taki duruşması öncesinde miting gerçekleştirmeyi planlıyor.
  </font>
 </div>
 <div id="newsText">
  <font class="detail-text">
   <p>
    İki parti 29 Ekim’de Ulus’ta da ortak eyleme imza atmışlardı. “Barikatları aştığı enstantanelerle” torunlarına hediye edebilecek bir hatıra oluşmuştu CHP Genel Başkanı Kemal Kılıçdaroğlu adına. Selefi Deniz Baykal’dan bu yana ‘Ergenekon’ avukatlığından taviz yok. Başlarda yargılamanın uzatıldığını ileri sürenler, şimdi de alel acele bitirildiğini söylemekten gocunmuyor. Delillerin delilleri kovalayacağını sezmenin endişeyiydi belki de hissettikleri. Şu anda da artık yaklaşan karar ürkütüyor. Yaklaşık 4 yılda 560 duruşma gerçekleşti. 275 sanık, 30’u gizli 159 tanık ifade verdi. Öyle ki, tutuklu sanıklardan Kemal Kerinçsiz aralıksız 12 gün savundu kendini. İstanbul Üniversitesi’nin eski rektörü Kemal Alemdaroğlu’nun avukatı -Susurluk davasını karara bağlayan hakim- Metin Çetinbaş’ınki de o kadardı. Uzatma taktiklerinden biri de şahit dinleme talepleriydi. 800 kişinin ismi bildirildi. 200’ü bir kişiye aitti. Ergun Poyraz’a kalsa, Cumhurbaşkanı’ndan bakanlara dek pek çok isim oraya gelmeliydi. Doğu Perinçek’in listesindeki isim sayısı da 50 civarındaydı. Hâkimler 3 bin 500 klasörü öyle bir anda önlerinde bulmamışlardı. Yeni davalarla çoğaldı iddia metinleri. Vakıfiyet sorunu söz konusu değildi kesinlikle. Sonraki bilgilerle evvelkiler ya pekişiyor ya da tescilleniyordu. 1’inci davada sadece 415 klasör vardı ortada. Bir ara sanıklardan Mustafa Balbay, Savcı Mehmet Ali Pekgüzel’in hatalı bilgiyle tanığı yönlendirdiğini öne sürmüştü. Bu iddia da havada kalmıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34261), [web.archive.org (arşiv bağlantısı)](http://web.archive.org/web/20121223023455/http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34261)
