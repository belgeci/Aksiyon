# ANKA’da iki yıl rötar

*Emin Akdağ 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnsansız hava araçları konusundaki sıkıntı had safhada. Bu amaçla kullandığımız 10 Heron’un hepsini de aynı anda uçuramıyoruz. Çünkü yer kontrol istasyonu sayımız sadece bir.
  </font>
 </div>
 <div id="newsText">
  <font class="detail-text">
   <p>
    O da ancak 3 uçağın koordinesini sağlayabiliyor. Heronlar, İsrail imali. Yerlisini üretme aşamasındayız. Adı, ANKA. Türk Silahlı Kuvvetleri’ne (TSK), öngörülen tarih 2012’de teslimat imkansızlaştı ama. Test uçuşunda 20 bin feet’i geçemeyerek düştü bir tanesi. TSK’nın talebi 30 bin feet. Problem, burun tarafındaki kameraların ağırlığından kaynaklanıyor, aracı imal eden Türk Havacılık ve Uzay Sanayii AŞ’ye (TAİ) göre. 120 kiloluk artı yük engelliyormuş arzulanan yüksekliğe erişmeyi. Kameraların üreticisi Aselsan ise aynı görüşte değil. ABD yapımı Predatör’dekilerle aynı ağırlıktaymış, ANKA’dakiler. Motor güçlendirilirse sorun kalmayacağını söylüyor, Aselsan yetkilileri. TSK, 20 bin feet’i kabul ederse sorun yok. Aksi takdirde projenin bitim süresi iki yıl daha uzayacak. Başbakan Tayyip Erdoğan ve Genelkurmay Başkanı Necdet Özel’in de katıldığı Savunma Sanayii İcra Komitesi’nin (SSİK) son toplantısında, ANKA’nın geliştirilmesi ve motoruna kuvvet takviyesi kararlaştırıldı. Yenisi, uydu üzerinden sevk ve idare edilebilecek. Taşıyacağı çeşitli silahlarla aynı görevde birden fazla hedefi vurabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33756), [web.archive.org (arşiv bağlantısı)](http://web.archive.org/web/20121024013709/http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33756)
