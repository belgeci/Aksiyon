# Çözüm anadolu felsefesınde

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050302175437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175437im_/http://www.aksiyon.com.tr/resim/304/28.jpg" vspace="5"/>
  </p>
 </font>
 <font class="content">
  insanlık tarih boyunca tabiat ve birbiriyle yaşamın devamı için mücadele etti. Ancak bunu yaparken çok önemli bir olguyu, varlık nedenini unuttu.
 </font>
 <br/>
 <p>
  <font class="content">
   Varlık nedeni ile yaşamın devamı arasındaki ilişkiyi ya kopardı ya da dengeleyemedi. İnsanı insan yapan değerler törpülendi. İnsan insanilikten uzaklaştı. Son çağda ise ‘salt’ aklı baş tacı yapan insanlık teknolojiyi üretirken aslında kendini tüketti. Şimdi ise çıkış yolları arıyor. Umarım bu arayışlar yine yaşamın devamı için verilen mücadelelere kurban gitmez.
   <br>
    <br>
     Zamanın Türkiye Komünist Partisi Genel Sekreteri olan ve şu anda Türkiye Sosyal Tarih Vakfı’nın başkanlığını yapan Nabi Yağcı, nam—ı diğer Haydar Kutlu ile insanlığın tıkanma noktalarını ve çıkış yollarını konuştuk.
     <br>
      <br>
       — Bir gazetede geçenlerde yayınlanan söyleşide: “Her ne kadar evimizde renkli televizyonlar olsa da siyah beyaz yaşayan bir toplumuz. Bir şeye ya sonuna dek inanıyoruz ya da reddediyoruz. Ben dünya değişti diyorum ve bunu anlamaya çalışıyorum. Gençlere akıl hocalığı yapamayacağımızı vurgulamak isterim çünkü bu gençlik bizden çok farklı” diyorsunuz.  Öncelikle siyah beyaz yaşamak ne demek?
       <br/>
       <br/>
       Tıpkı televizyondaki gibi. Yani yaşamın dışında olmak demek. Yaşam siyah beyaz değil, renkli. Yaşamı olduğu gibi kucaklayabilirseniz siz de renkli olursunuz.
       <br/>
       <br/>
       — Yaşamı niye kucaklayamıyoruz?
       <br/>
       <br/>
       Halk yaşamı kilim gibi dokuyor. Birileri de yorumluyor: Aydınlar ve yöneticiler. Ama yorumlarken o renkleri kaldırıyorlar.
       <br/>
       <br/>
       Fikir dünyamız çölleşiyor...
       <br/>
       <br/>
       — Yöneticileri anlayabiliyoruz da, ya aydınlar!...
       <br/>
       <br/>
       Aydınlar aydın olma işlevlerini hakkıyla yerine getirebilselerdi, yöneticileri de tek başına suçlamazdık. Herkes şikayetçiyse, şikayet ettiği konuda sorumluluk payı vardır. Daha özel olarak ise siyah beyaz olmak düşünce fakirliğidir. Türkiye’nin düşünsel anlamda çölleştiğini düşünüyorum.
       <br/>
       <br/>
       200 yıldır gündem değişmiyor
       <br/>
       <br/>
       — Türkiye’de bir de fikirler çatışması var. Fikirler birbirine zıt olsa da söylenmemeli mi?
       <br/>
       <br/>
       Tabii ki söylenmeli. Türkiye’de fikir hayatı yok. Fikir hayatının olabilmesi demek, düşünce özgürlüğünün olması demek. Özgür düşünemediğiniz yerde nasıl fikir geliştirebileceksiniz ki? O yüzden de herkes aktarmacıdır. Neredeyse 200 yıldır Türkiye’nin gündemi değişmiyor: Yönetici düzeyde asker—sivil ilişkisi, laiklik—İslam meselesi,  Türk—Kürt meselesi. İlginç olanı 200 yıldır bu mesele tartışılıyor fakat her seferinde tartışmalar tarihin çöplüğüne gidiyor. Yaklaşık her on yılda bir sıfırlanıyor. Dolayısıyla bir kültür istikrarı yok. Geçmişten alıp geleceğe aktaramıyoruz.
       <br/>
       <br/>
       — Türkiye Sosyal Tarih Vakfı’nı hangi amaçla kurdunuz?
       <br/>
       <br/>
       Çok özel bir alan için; Türkiye Komünist Partisi’nin tarihi. Parti baskılar nedeniyle bir türlü yasal olamadı. Tarihi de hep kapalı kaldı, kulaktan dolma öğrendik. Şimdi diyoruz ki bu bitsin.
       <br/>
       <br/>
       Tarihimiz kopukluklarla dolu
       <br/>
       <br/>
       — Tarihimizle barışık mıyız? Resmi tarih olur mu? Tarihimizin gizli bölümlerinin bütüne oranı nedir?
       <br/>
       <br/>
       Bir sayı veremem ama bilinmeyen çoktur. Hep resmi tarih oldu. Bir defa çok ciddi bir tarihsel kopuş var, bu sosyal kopuşa tahvil oluyor. Yani Cumhuriyetle Osmanlı kopuk. Osmanlı’dan itibaren tarihimiz kopukluklar tarihi, hep kopuyor. Yani yeni kuşaklara geçmiş devredilemiyor.
       <br/>
       <br/>
       20. yüzyıl kirlenme çağı
       <br/>
       <br/>
       — ‘Dünyanın değişmesini anlamaya çalışıyorum’ diyorsunuz. Dünyada değişen ne?
       <br/>
       <br/>
       Farklı bir dönem yaşadığımızı söylüyorum. Sanayi sonrası çağı diyorum. Henüz bu çağ bütün karakterleriyle ortaya çıkmış değil, o yüzden nitelemek zor. İnsanlığın geleceği açısından baktığınızda olumluluk taşıyan yanları olsa bile geçtiğimiz yüzyıl hem maddesel, hem düşünsel, hem ruhsal bir kirlenme çağı. Bunun nedeni pozitivist, rasyonalist bir kültürün yarattığı modernizm veya  uygarlık dediğimiz şey. Bütünüyle bu uygarlık sorgulanmalı. Hem ideolojik, hem dinsel, hem siyasi akımlar bu sonuçtan sorumludurlar.
       <br/>
       <br/>
       — ‘Bir de gençlik eski gençlik değil, onlara akıl hocalığı yapamayacağımızı vurgulamak isterim’ diyorsunuz..
       <br/>
       <br/>
       Bizim yarattığımız çağın sonuçları ortada. Eğer bizim doğruluğumuz olsaydı bunlar zaten böyle olmazdı. O zaman gençlere akıl hocalığı yapmamalıyız. Bunu derken sadece solu kastederek söylemiyorum; sağı, soluyla bütün. Umut diye ortaya konulanlar gençleri çekmiyor. Çünkü gençler geleceği sezmede potansiyel imkana sahip. Henüz kafaları belirli şablonlarla kirlenmemiş.
       <br/>
       <br/>
       Hocalık her dönem yanlış
       <br/>
       <br/>
       — Gençliğin diğer farkları ne?
       <br/>
       <br/>
       Gençlik o zaten. Her zaman öyle olmalı. Yani sadece dünyanın bu halde olmasıyla bağlı değil. Akıl hocalığı aslında her dönem için yanlış. Anadolu bilgeliğinde güzel bir şey vardır: Göstermek ama hocalık yapmamak. Ama geçmişin deneylerini ortaya koyabiliriz.
       <br/>
       <br/>
       — “Eskiden yapılanların tamamı doğru olsaydı sol bugün yükseliyor olurdu” sözünüz çerçevesinde sol niçin geriliyor? CHP niçin baraja takıldı?
       <br/>
       <br/>
       Bugünlerde dar siyaset üzerine düşünmüyorum. Ama asıl mesele şurada; solun varlık nedeni her zaman inanılır bir gelecek projesi çizmektir.  İktidara gelmese bile. Solun temel dayanakları: Adalet, eşitlik, özgürlük. Ama bunu projelendirmek lazım.
       <br/>
       <br/>
       — Peki dünyada solun fonksiyonu nereye doğru kanalize oldu?
       <br/>
       <br/>
       Eskiden ‘İşçi sınıfı olduğu sürece sosyalizm de olacak’ derdik. O zaman için, sanayi toplumu için doğruydu. Gelecek solun da bu formülden çıkacağını zannetmiyorum. Dünyada adalet arayışı olduğu sürece sol olacaktır. Ama din de olacaktır. Çıkış noktaları aynı fakat çözüm yolları farklı.
       <br/>
       <br/>
       — Türkiye’de insanların inançlarına, giyinişlerine, yürüyüşlerine, siyasal ve kültürel anlayışlarına neden takılınıyor?
       <br/>
       <br/>
       Kendi varlığını karşıdaki düşman üzerine inşa etme anlayışı, çatışmacı kültür sadece Türkiye’nin sorunu değil. Bence geçtiğimiz yüzyılın ana krizini yaratan temel yaklaşımlardan biri. Ben buna egemenlik kültürü diyorum. Bugün ne olması lazımdır diye sorarsanız, genel anlamda, doğadan başlayarak, insan ilişkilerine kadar yönelen birlikte varolma fikri olmalıdır, çatışmacı değil. Bu açıdan son zamanlarda üzerinde yoğunlaştığım Anadolu felsefesinde bize fikir verecek çok ciddi şeyler görüyorum.
       <br/>
       <br/>
       Anadolu felsefesi...
       <br/>
       <br/>
       — Neler görüyorsunuz?
       <br/>
       <br/>
       Anadolu’da inanılmaz zenginlikte farklı kültürler var. Bu zenginlik şunu getirmiş. Hiçbiri diğeri üzerinde hegemonluk kurmamış. Ama birlikte yaşamışlar hep. Birbirlerini etkilemişler, birbirlerinden etkilenmişler. Hiçbiri diğerinin üzerinde tek egemen güç haline gelememiş. Batı sentezcidir. Birçok şeyi bir şeye indirgeyerek sentezler. Bazı şeyleri de bu yüzden yok eder. Bizde hiçbirşey yok olmamış.
       <br/>
       <br/>
       — Peki bu zenginlikten haberdar mıyız?
       <br/>
       <br/>
       Asıl sorun bu zenginliği görmememiz. Gençlerle oturduğum zaman Ömer Hayyam kimdir diyorum. Hepsinin aklına şarapçı, şair olduğu geliyor. Halbuki Ömer Hayyam dünyanın bilim literatüründe ismi geçen bilim adamıdır. Yunus Emre şiir yazan biri olarak biliniyor, oysa bir felsefeci, filozof yani. Ömer Hayyam da filozof. Önce bunları bilmek lazım. Buradan ne çıkarabilirize gelelim. Dünya Mevlânâ’ya hoşgörü simgesi diye bakıyor, eserlerini inceliyor. Bizim literatürümüzde Mevlânâ dinsel bir simge. Ama felsefesinden sözedilmiyor. Çok ilginçtir Osmanlı’da hoşgörü başlıklı bir söyleşide, konuşan zat, hoşgörü yani tolerans dedi. İtiraz ettim. Çünkü tolerans mecbur kalarak kabullenme anlamına geliyor. Mevlânâ hoşgörüsünü anlatan sözcük hüsnü niyettir. Nedir hüsnü niyet: Güzel niyet. Yani seni mecburen kabul etmek değil, insan sevgisinden kalkarak, seni insan olarak gördüğüm için seviyorum demek. Seni içimde görüyorum demek. Sen ve öteki değil. Ben önce senle varolabilirim demek. Bu çok insani birşey. Batı rosyonalist pozitivist kültürün sonucu olarak şimdi gözünü Doğu’ya dikmiş durumda. Yani Doğu’dan ruhsal bir beslenme arıyor. Bir Fransız filozof çok güzel tanımlıyor: Batı düz yazı yaza şiiri unuttu. Şiiri unutmak ne demek, o iç derinliği, ruhsal derinliği yitirmek. Arabası, herşeyi var ama mutsuz.
       <br/>
       <br/>
       — Ruhu mu yok?
       <br/>
       <br/>
       Evet ruh meselesi. Zaten bugün uygarlık krizi, ruhsal bir kriz. Yeni bir dünya sistemi, insanlık ruhu arama. Ama bu Doğu’da var da Batı’da yok değil. Artık Doğu da Batılılaştı. O anlamda bugünkü sonuçtan herkes sorumlu.
       <br/>
       <br/>
       Ana tanım Anadolu insanı
       <br/>
       <br/>
       — Anadolu felsefesinin de desteğiyle bugün Türkiye  toplumu kavramını nasıl dolduruyorsunuz?
       <br/>
       <br/>
       Bir defa, Anadolu insanı diyorum. Etnik olarak açıklamayı dert diye görmüyorum. İnanç ve yaşam tarzı olarak da... Herkes kendisini kendisi tanımlasın. Ben onu niye tanımlayayım. Ben Türküm diyorsa desin, Kürtüm diyorsa desin. Çerkezim diyorsa desin. Hepsiyle birlikte biz Anadolu insanıyız. Anadolu felsefesi dediğim zaman da bir kültür coğrafyası, siyasi değil. Anadolu felsefesi dendiğinde bir İslam felsefesi var, ama aynı zamanda antik Yunan felsefesi, eski Mısır, Kafkaslar var. Bütün bu akımlar Anadolu’da kaynaşıyor. Anadolu insanı dediğimde bu kadar geniş anlıyorum.
       <br/>
       <br/>
       Anadolu felsefesinde insan bir bütün
       <br/>
       <br/>
       — İnsanların birarada yaşayabilmesinde, insanların ilişkilerini yöneten ana kriterler neler olmalı?
       <br/>
       <br/>
       İnsana ait hiçbir şeyi reddetmemek. İnsanın iç dünyasının özgürlüğü meselesini dikkat dışı bırakan hiçbir çözümün gelecek ve insana ait herşeyi kucakladığını söyleyemem. O yüzden de gençleri kucaklayamaz. Kitap alırken gözlüyorum, insanlar hangi kitaplara gidiyor diye. Gençlere bakıyorum; psikolojik kitaplar. Demek ki kendi psikolojileri açısından bir arayış içindeler. Bir ruhsal problemleri var. Sezgisel olarak anlayabiliriz ki butün bir insanlığın içinde ruhsal problem var. İnsanlar mutsuz. Teknoloji bu mutluluğu getirmedi. Mağaraya mı dönelim diyorum, hayır öyle demiyorum. İnsanı bütün gören, bütün kucaklayan, bir yeni felsefeye, yeni kültüre ihtiyaç var. Şimdi bu bütün lafı da çok önemli. Tekrar Anadolu felsefesi ile çağrışım yapıyor bende. Anadolu felsefesinde insan bir bütün. Batıda birey var, bizde yok denir. Bugün yaşayan insanlar anlamında konuşursak bir anlam ifade edebilir, ama felsefe anlamında, toplumun kültürü anlamında konuşuyorsak, eğer birey bütünlüklü insan demekse, bu Anadolu felsefesinde var. Zaten Batının temel felsefi krizi insanı madde—ruh, madde—düşünce olarak bölmüş olmasından kaynaklanıyor. Oysa Anadolu felsefesinde insan vücudu ile, ruhu ile, düşüncesi ile bir bütün. İnsan bu bütünlüğü arıyor şimdi. Özgürlük de buradan çıkacak. O bütünlüktür ki insanı biricik, farklı ve yaratıcı yapar.
       <br/>
       <br/>
       —  ‘Marksizmi 68 öncesinde de, sonrasında da biz doğru anlamadık’ diyorsunuz? Marksizmi doğru anlamak ne demek?
       <br/>
       <br/>
       Bir defa onun maddi koşullarına sahip değildik. 68’den önce Marksizm ile ilgili kitaplar 62, 64 yıllarında çıkmaya başladı. Onlar da sansürlü. Olduğu gibi çeviremiyorsunuz. Her yayınevinin başında bir tane hukukçu, avukat vardı. Bunun olduğu yerde düşünce gelişebilir mi? Sosyalizm denemiyordu da, toplumculuk deniyordu. Şimdi siz nasıl Marksizmi öğrenebilirdiniz? Onun şansına sahip değildik. Ama bunu öğrenmeden de uzman kesildik. Bunun bir nedeni var ki o da benim iddiam; kendi kültürünü bilmeden Marksizmin anlaşılamazlığı. Çünkü Marks, Batı kültürünün ürünüdür. Ama bütün dünya, insanlık için bir şeyler söylüyor tabii.
       <br/>
       <br/>
       — Uyarlanmaya muhtaç mıydı?
       <br/>
       <br/>
       Kesinlikle. Hep o örneği söylüyorum; sosyalizmi anlatırken bir başkasına, onun tarihinden bahsederken, ütopik sosyalistler deriz. Hemen aklımıza dünyadaki örnekler gelir. İyi de, bu topraklarda ütopik bile olmayan, onu aşan sosyalistler, komünistler vardı. Bugün Marksist olmayan bir çok araştırmacılarda İbni Haldun, İbni Sina, Ömer Hayyam Anadolu’da ilk komünistler başlığı altında geçer. Bu anlamda komünist anlatıldığı gibi düşman, öcü bir şey değildi. O kadar siyasileşti ki.
       <br/>
       <br/>
       — Komünizm inançla, dinle çelişiyor mu?
       <br/>
       <br/>
       Çelişmiyor. Adaleti bu dünyada sağlamak gibi bir bakışınız varsa, tabii ki farklı.
       <br/>
       <br/>
       — Marksizm dini reddetmiyor mu?
       <br/>
       <br/>
       İki tane sözü var Marks’ın. Bir; din vicdansız doğanın vicdanıdır. İki; din afyondur. Bunu çok iyi anlayabilmek lazım. Her toplum inanca sahiptir. Niye? Sömürülüyor, eziliyor, gelecek göremiyorsa tabii ki tutunacak bir dala ihtiyacı var. Aynı zamanda herkesin ruhsal beslenmeye de ihtiyacı vardır. Marks diyor ki; vicdansız doğanın vicdanıdır.  Öte yandan çok iyi biliyoruz ki, din siyasallaştığı zaman da gerçekten avutucu oluyor. En nihayetinde şöyle denebilir; Marksizm din düşmanı değildir ama yolu dinsel değildir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13899), [web.archive.org (arşiv bağlantısı)](http://web.archive.org/web/20050302175437/http://www.aksiyon.com.tr:80/detay.php?id=13899)
