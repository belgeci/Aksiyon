# Doğalgazda kriz ihtimali

*Emin Akdağ 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yetkililer gizlemiyor; doğalgazda günlük tüketim 180 milyon metreküpü aştığında bilhassa Ege ve Marmara bölgelerinde sıkıntıyla karşılaşma ihtimali kuvvetleniyor.
  </font>
 </div>
 <div id="newsText">
  <font class="detail-text">
   <p>
    Problemleri atlatabilmenin yolu yer altı depolarının tamamlanmasından geçiyor. Halihazırdaki ilk ve tek depolama tesisimiz Silivri’de. Kapasitesi 2,5 milyar metreküp. Buradan şebekeye günde 20 milyon metreküp gaz aktarılabiliyor. İkinci depomuz Tuz Gölü’nün altına konuşlanacak. Planlaması 1987’ye, yani doğalgazla tanışmamızın henüz 1 yıl sonrasına uzanmasına rağmen proje halen faal değil. Gölün 40 kilometre güneyindeki Aksaray’a bağlı Sultanhanı bölgesi yakınlarında yerin yaklaşık 1.100 ila 1.400 metre altındaki tuz kütlelerinin içinde her biri 630 bin metreküplük 12 suni mağara (kaverna) oluşturulacak. Buradan günde 40 milyon metreküp gaz salınabilecek. Projenin imal bedeli 640 milyon dolar. 2011’de Çinli China Tianchen Engineering Corporation firması ile BOTAŞ arasında anlaşma imzalanmıştı. Protokole göre birinci yarısı 2016, kalanıysa 2019’da devreye girecek. 2013 doğalgaz sarfiyatımız 40 milyar metreküpü geçti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37511-dogalgazda-kriz-ihtimali.html), [web.archive.org (arşiv bağlantısı)](http://web.archive.org/web/20140125235057/http://www.aksiyon.com.tr:80/aksiyon/haber-37511-dogalgazda-kriz-ihtimali.html)
