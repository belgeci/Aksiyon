# DDK’dan Madımak’tan Başbağlar’a zaman tüneli

*Emin Akdağ 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aksiyon’dan Muhsin Öztürk’ün kitabında ‘Adı Konmamış Darbe’ diye nitelenen 1993’teki ‘derin’ olaylardan biri Sivas’ta meydana gelmişti. 2 Temmuz’da ateşe verilen Madımak Oteli’nde 37 kişi ölmüştü. 3 gün sonra aynı eller Erzincan’ın Kemaliye ilçesinde sahnedeydi.
  </font>
 </div>
 <div id="newsText">
  <font class="detail-text">
   <p>
    Başbağlar köyünde -29’u kurşuna dizilip, 4’ü yakılarak- 34 cana kastedilmişti. Ayrılırken “Sivas’ın intikamı alınmıştır” yazılı bildiriler bırakılmıştı mahale… O vakit köyün yardımlaşma ve dayanışma derneğine başkanlık yapan Mehmet Ali Dikkaya, “Alevi-Sünni çatışması çıkartılmak istendi. Fakat biz onların oyunlarını bozduk.” diyor, bugün. Onun da dikkatleri çektiği zaman aşımı konusunda Köşk devrede. Cumhurbaşkanı Abdullah Gül’ün talimatıyla Devlet Denetleme Kurulu (DDK) katliamı araştırmaya başladı. Yeni dosya açmayacak. Madımak’la beraber götürecek işi. Katliamdan yaralı kurtulanlar ve mağdur köylüler dinlenecek bir bir. İşte onlardan biri Ali Dikkaya. Kanlı baskın günü İstanbul’da imiş. Köye vardıklarında halen evlerden dumanlar yükselmekteymiş. Öyle ki itfaiye kendilerinden sonra ulaşmış: “Cesetleri toparladık. Akşama doğru cenazeleri defnetmek için Başpınar’a götürdük. Ertesi gün daha savcılar olay yerini incelemeden dozerlerle evler dümdüz edildi. Bütün deliller yok edildi. Evde yanan 4 vatandaşın cesetleri de dozerlerle arandı. Fakat bulunamadı.” Delillerin karartıldığını belirterek, toplanan 585 boş kovanın balistik incelemeden geçirilmediğini de vurguluyor Dikkaya: “O gün bu olayın arkasında derin bir yapının olabileceğini düşünemedik.” Mağdurlardan Ercan Özçelik ise şunları söylüyor: “Olayla ilgili 20 kişi yakalandı. 18’i serbest bırakıldı ve beraat etti. Ceza alan iki kişi asıl failler değildi.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8CA29C2068FB09ED26B32E33053C18BC?newsId=34381), [web.archive.org (arşiv bağlantısı)](http://web.archive.org/web/20121229213521/http://www.aksiyon.com.tr:80/aksiyon/newsDetail_getNewsById.action;jsessionid=8CA29C2068FB09ED26B32E33053C18BC?newsId=34381)
