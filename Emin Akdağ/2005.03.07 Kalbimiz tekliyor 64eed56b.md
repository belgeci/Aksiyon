# Kalbimiz tekliyor

*Emin Akdağ 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226052657im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226052657im_/http://www.aksiyon.com.tr/resim/535/58.jpg" vspace="5"/>
  </p>
 </font>
 <font class="content">
  Türkiye’de nüfusun yüzde 35’i kalp ve damar hastalıklarının tehdidi altında. Yaş ilerledikçe kalp damar sağlığımız bozuluyor. En riskli yaş dönemi 60-69 arası. Kadınların yüzde 55’inin bel kalınlığı ise obezite sınırında.
 </font>
 <p>
  <font class="content">
   Türkiye genelinde ilk defa yapılan metabolik sendrom sıklığı araştırmasında (METSAR) ürkütücü sonuçlara ulaşıldı. Ülke nüfusunun yüzde 35’inin kalp ve damar hastalıklarının baş sebebi sayılan ‘metabolik sendrom’ problemiyle karşı karşıya olduğu belirlendi. Bel çevresi, tansiyon, kan şekeri, iyi kolesterol ve trigliserid ölçümlerinden üçünün tehlike sınırlarını aşmasına metabolik sendrom deniyor. Görülme sıklığı giderek artan kalp ve damar hastalıkları, temel ölüm sebeplerinin başında geliyor.
   <br>
    <br>
     “Sonuçlar ürkütücü, ama insanların sağlığını böylesine riskli noktalara iten sebepler ne? METSAR şüphesiz çok önemli; ancak asıl yapılması gereken sebepleri bulmak.” diyor, araştırma sonuçlarını açıklayan tıp adamları. Araştırmayı yöneten ve bulguları değerlendiren tıpçılar tam bu noktada topu sosyologlara atıyor. Çünkü onlara göre metabolik sendrom problemini genetik yatkınlık ile açıklamak imkansız. Probleme yaşam tarzı değişikliği ya da bozulması yol açıyor. Yaşam tarzındaki farklılaşmaların ve sapmaların analizini ise ancak sosyologlar yapabilir.
     <br/>
     <br/>
     Kadın daha fazla risk altında
     <br/>
     <br/>
     Araştırmada ortaya çıkan en çarpıcı sonuç, kadın nüfusun erkeklere nazaran daha fazla risk altında bulunması. Türkiye geneli ortalaması yüzde 35 olan metabolik sendrom sıklığı oranı erkeklerde yüzde 28,8 iken, kadınlarda yüzde 41,1. Cinsiyetlere göre risk farkı, bel çevresi ölçümünde iyice belirginleşiyor. Riskli bel kalınlığında genel oran yüzde 36,2. Erkeklerde sadece yüzde 17,2. Kadınlarda ise yüzde 54,2. Aslında kadın ve erkeklerin bel kalınlığı ortalamaları birbirine çok yakın. Hatta erkek ortalaması bir miktar fazla. Ortalama erkeklerde 91,7 iken kadınlarda ise 90,1 cm. Fark, riskli bel ölçümüne sahip kişi sayısında.
     <br/>
     <br/>
     Elde edilen ilginç verilerden biri de, yaş ilerledikçe metabolik sendrom sıklığının artması. 20-29 yaş grubunda risk yüzde 10’lar civarında seyrediyor. Ama 30-39 yaş grubuna gelince bu oran birden yüzde 30’lar seviyesine yükseliyor. Oran, 40-49 grubunda yüzde 50’lere; 50-59 grubunda yüzde 60’lara yaklaşıyor. Riskin zirveye çıktığı yaş grubu ise 60-69 arası. Bu yaşlardaki kişilerin yüzde 61,5’inin kalp ve damar sağlığı alarm sınırında. Bir dikkat çekici anekdot daha. Yaş grupları tablosuna bakıldığında, kadınlar sadece 20-29 diliminde erkeklerden daha az risk altındalar. Yıllar geçtikçe risk faktörü hep kadının aleyhine çalışıyor. Hem de her üst yaş diliminde arayı daha da açarak. Metabolik sendrom problemini haiz insan sayısı oranı 40-49 yaş grubunda erkeklerde yüzde 37,4 iken kadınlarda yüzde 54,2. Oran 50-59 grubunda yüzde 42,5’e yüzde 69; en riskli yaş dönemi 60-69 grubunda ise yüzde 47,1’e yüzde 75,6 oluyor.
     <br/>
     <br/>
     Araştırmada sigara kullanımı da sorgulanıyor. Veriler, Türkiye’nin yüzde 31,3’ünün sigara içtiğini söylüyor. Erkekler sigara alışkanlığında kadınlara bir hayli fark atmış durumda. Erkeklerin yüzde 45,9’u, kadınların ise yüzde 17’si zararlı alışkanlığın pençesinde.
     <br/>
     <br/>
     2 Temmuz-14 Ekim 2004 tarihleri arasında Sağlık Bakanlığı İlaç ve Eczacılık Genel Müdürlüğü ile İl Sağlık Müdürlükleri’nin onayladığı 47 ildeki 87 noktada 20 yaş üstü 4 bin 264 kişiye METSAR taraması yapıldı. 87 noktanın 55’i şehir merkezlerinden, 32’si ise kırsal alandan seçildi. Test edilen kadın ve erkek oranı hemen hemen eşit. Kent ile kır ve bölgeler arasında metabolik sendrom riski açısından önemsenecek boyutta bir fark tespit edilmedi.
     <br/>
     <br/>
     Araştırma sonuçlarını, METSAR Grubu üyeleri Ankara Üniversitesi Tıp Fakültesi’nden  Prof. Dr. Çetin Erol, Dokuz Eylül Üniversitesi Tıp Fakültesi’nden Prof. Dr. Ömer Kozan, Göztepe SSK Hastanesi’nden Prof. Dr. Aytekin Oğuz, Gazi Üniversitesi Tıp Fakültesi’nden Doç. Dr. Adnan Abacı ve Ankara Yüksek İhtisas Hastanesi’nden Doç. Dr. Ahmet Temizhan İstanbul’da kamuoyuna duyurdu. 8 kişiden oluşan METSAR Grubu’nun diğer üyeleri İstanbul Üniversitesi Cerrahpaşa Tıp Fakültesi’nden Prof. Dr. Mustafa Şenocak ile Prof. Dr. Zeki Öngen ile Karadeniz Teknik Üniversitesi Tıp Fakültesi’nden Doç. Dr. Şükrü Çelik. Araştırma, Abdi İbrahim İlaç Firması’nın destekleriyle gerçekleştirildi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20262), [web.archive.org (arşiv bağlantısı)](http://web.archive.org/web/20051226052657/http://www.aksiyon.com.tr:80/detay.php?id=20262)
