# ''Türkiye'yi provoke etmeye çalışıyorlar''

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20040217110635im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040217110635im_/http://www.aksiyon.com.tr/resim/469/48.jpg" vspace="5"/>
  </p>
 </font>
 <font class="content">
  Andrew Finkel: “İnsanların yüzde 99’unun İslâm ile terörü bağdaştıramayacağını tahmin ediyorum. Ama yüzde 1 ya da 0.5 bile bağdaştırırsa... Terör dünyanın her yerinde var. Ama intihar saldırısını Müslüman olmayanlar anlamakta zorlanıyor.”
 </font>
 <p>
  <font class="content">
   1981—1983 yılları arasında Boğaziçi Üniversitesi’nde öğretim görevliliği yapan, 1990’dan bu yana da basında çalışan gazeteci Andrew Finkel’le son terör olaylarını, Avrupa Birliği sürecini, AK Parti iktidarını, laiklik kavramını, Güneydoğu ve Kıbrıs sorununu konuştuk. Amerika’da doğan, iş adamı babasının çalışmaları sebebiyle çocukken çeşitli memleketlerde bulunan ve 1967’de (13 yaşındayken) geldiği Türkiye’de bir yıl kalan Finkel’in İskoçyalı eşi ise Osmanlı tarihçisi. Şu anda serbest muhabirlik yapan Finkel, CNN’e haber geçiyor ve Washington Post gazetesi ile Time dergisine yazılar gönderiyor. 16 yaşında bir kızı olan Finkel, Türkiye’den ebediyen gitmeyi düşünmediklerini söylüyor.
   <br/>
   <br/>
   — İstanbul’daki terör olaylarını kim, niye yapmış olabilir?
   <br/>
   <br/>
   1970’li yıllarda Türkiye’de bir dehşet vardı. Suikastler, bombalamalar oluyordu. Tasvip edilmese de bunları kimin, niçin yaptığını anlayabilirdiniz. Ama bu olaylar ölçü bakımından da vahim. Neve Şalom’un önünden haber verdim CNN’e. İnanılacak bir şey değil. İnsanlar dua ederken... O mantaliteyi anlamıyorum.
   <br/>
   <br/>
   — İngiliz Konsolosluğunun, İngiliz bankasının ve sinagogların hedef seçilmesinin rastgele olmadığı ortada...
   <br/>
   <br/>
   Hayır, rastgele seçim değil. Somut bir taktik olarak ne çıkacağını anlamıyorum.
   <br/>
   <br/>
   — İslâm ile terör arasında bir ilişki kurmaya çabalanıyor. Gerçi ABD Başkanı Bush son konuşmalarında daha dikkatli davranıyor. Size göre İslâm ile terörün bağdaştırılması doğru mu?
   <br/>
   <br/>
   İnsanların yüzde 99’unun İslâm ile terörü bağdaştıramayacağını tahmin ediyorum. Ama yüzde 1 ya da 0.5 bile bağdaştırırsa... Terör dünyanın her yerinde var. Ama intihar saldırısını Müslüman olmayanlar anlamakta zorlanıyor. Böyle bir kültürel özellik var herhalde.
   <br/>
   <br/>
   — Aksiyon dergisi geçmiş sayılarının birinde Filistinlilerin intihar saldırılarını kapağa taşımıştı. İlahiyat uzmanları bu tür bir eylemi olumsuzlamışlardı.
   <br/>
   <br/>
   Ama o zaman eylemler neden devam ediyor?
   <br/>
   <br/>
   — Sadece İslâm adına eylem yapan örgütler değil, Türkiye’de DHKP—C ve PKK da bu tür saldırılarda bulunmuştu.
   <br/>
   <br/>
   Ama intihar saldırıları yaptılar mı?
   <br/>
   <br/>
   — Şişli’de polis karakoluna girerek intihar ettiler ya... Yine Anadolu’da bazı şehirlerde benzer eylemler yaptılar.
   <br/>
   <br/>
   Ha, doğru... Geçen haftaki saldırılarda  Müslüman Türk vatandaşları da öldü. Masum kimseler yok edildi. Paniğe yol açmak  istediler.
   <br/>
   <br/>
   — ‘Acaba, ABD bazı global ölçekli projelerini hayata geçirmek için terörü bahane mi ediyor?’ sorusunu seslendirenlerin sayısı hiç de az değil. 11 Eylül saldırılarında FBI ile CIA, Türkiye’deki son saldırılarda ise polis ile MİT arasında istihbarat kopukluğu bulunduğu yönünde iddialar da ortaya atıldı. Yani bu tür terör olayları en üst düzey istihbarat önlemlerine rağmen meydana gelebiliyor. Bu da, bu olaylar kurgulanmış mı gibi bazı kuşkular uyandırıyor ister istemez...
   <br/>
   <br/>
   İstanbul’daki olayları Amerika mı yaptı diyorsunuz?
   <br/>
   <br/>
   — Hayır öyle demiyorum. Sadece şunu soruyorum. Terörün önü alınamaz boyuta gelmesi üzerine ABD bunu bir güç olarak engellemeye mi çalışıyor, yoksa dünyanın çeşitli yerlerindeki projelerini hayata geçirmek için terör gibi bir kılıfa da ihtiyacı var mıydı? Bu soru aslında iki yıldır sıkça gündeme getirildi. Uluslararası bağlantı deniyor mesela. El Kaide’nin taşeron olduğu söyleniyor.  Bu eylemin kimin işine geldiği sorgulanıyor.
   <br/>
   <br/>
   Böyle iddiaları ciddiye alıyor musunuz siz?
   <br/>
   <br/>
   — Salt El Kaide mi yapmıştır İstanbul eylemlerini size göre?
   <br/>
   <br/>
   El Kaide banka gibi bir yer değil. El Kaide’nin ne olduğunu ben de pek anlamıyorum. Herhalde ideolojik hareket. İçinde bağlar, teşvik edenler var. Ama Türk Dil Kurumu gibi bir kurum değil. Bunu yapanların ideolojik nedenlerle yaptıklarını düşünüyorum. Kurnazca, İsrailli ajanlar kendilerini vurdurdular, bombalattılar görüşüne inanmıyorum. Böyle şeyler bana iğrenç geliyor. İslâm dünyasında insanlar inanmıyorlar; biz böyle şey yapmayız, yapamayız. ABD, CIA, İsrail yaptı diyorlar. (komplocu yaklaşımlar adına söylüyor E.A) 11 Eylül olayına bir tepki gösterdi Amerika. Onların mantığına göre tepkiydi. Ona göre hareket ettiler. Belki bu yanlış bir hesaplama.
   <br/>
   <br/>
   — Peki insanlık bu hadiseleri nasıl yorumlamalı?
   <br/>
   <br/>
   Çok ince bir cevap vermek gerekmiyor herhalde. 11 Eylül’ü Üsame bin Laden yaptı. Neden yaptı? Bu bir provokasyondu. Kocaman Amerika’yı bir saldırıyla nakavt etmek... Bir provokasyon. Provoke ediyorsunuz o hareket ediyor. Hareket başka olayları teşvik ediyor. Zincir oluşturmaya çalışıyor. Bir anlamda başardı. Amerika’nın Afganistan’a girmesi bence pek akıllı değildi ama belki başka çaresi yoktu. Irak’a girmesini ise halen anlamıyorum. Bu son olayda da Türkiye’yi provoke etmeye çalışıyorlar galiba!..
   <br/>
   <br/>
   — Türkiye’nin hedeflerinden biri AB’ye girmek. AK Parti hükümeti bunun için yoğun çalışmalar yaptı. İstanbul olayları sonrası AB içinde iki görüş belirdi. Biri Türkiye’nin kısa sürede üye olmasını, diğeri ise üyeliğe endişeyle bakılmasını öngörüyordu. Terör olaylarını olmamış farz edersek, Türkiye AB’ye girebilir mi; girmesinin önünde ne gibi engeller var?
   <br/>
   <br/>
   Türkiye bence AB’ye girebilir. Yavaş da olsa süreç başladı.
   <br/>
   <br/>
   — Süreç işliyor ama AB Türkiye’yi almaya niyetli mi?
   <br/>
   <br/>
   Niyet yok ama alacaklar. Türkiye herhangi bir ülke değil, 65 milyon nüfusu var. Yakında 85’e çıkacak. Avrupa’nın en büyük ülkesi olacak. Bir Slovakya’yı alınca onu yutabilirsiniz. Ama Türkiye’yi yutmak zor. Türkiye’yi kabul edebilecek Avrupa bugünkü Avrupa değil. Avrupa değişecek, Türkiye değişecek ve ileride herhalde Avrupa ile Türkiye birleşecek.
   <br/>
   <br/>
   — Kopenhag Kriterleri, arada AB olmasa da halledilmesi gereken konular olarak algılandı Türkiye’de. Gerekli çalışmalar yürütülüyor. Ama Avrupa her an başka, belki de keyfi kriterler öne sürebilir. AB’nin niyeti var mı yok mu diye sormamın sebebi buydu.
   <br/>
   <br/>
   Avrupa ile niyet kelimesini aynı cümlede konuşmak bence hatalı. Çünkü Avrupa çok sayıda memleket, parti ve siyasi anlayıştan oluşuyor. Niyet ya da dış politika oluşturmak çok zor oluyor bunun için. Sadece kurallar var, bir şirket gibi. Bazı şeyleri yapamıyor, bazılarını yapıyor. Bir mantık var.
   <br/>
   <br/>
   — Türkiye’nin diğer bölgelerini gezebildiniz mi?
   <br/>
   <br/>
   Aşağı yukarı hepsini gezdim.
   <br/>
   <br/>
   — Bir türlü konsensüse varılamayan laiklik konusu Türkiye’de yanlış mı algılanıyor?
   <br/>
   <br/>
   Laiklik Avrupa’da, din ile toplum arasındaki bir çatışma olarak görülmüyor. Çoktan alışmışlar. Türkiye’de sürekli laiklik tartışması var. Avrupa ve Amerika’da bazı sembolik tartışmalar zaman zaman oluyor ama Türkiye’deki şekilde ve önemde değil.
   <br/>
   <br/>
   — Cumhurbaşkanlığı Köşkü’ndeki son resepsiyon kriziyle kamusal alan tartışmaları alevlendi...
   <br/>
   <br/>
   Türkiye’de milletvekili eşlerinin resepsiyonda ne giyeceğinden daha önemli bir konu yok. Ne şanslı bir memleket! Türkiye’nin en ağır sorunu bu, ne mutlu!... Elbette ki Türkiye’nin daha ağır sorunları var. Eğitim, sağlık, çevre... Bunlara seçim zamanı dahil hiç kimse bakmıyor. Eğitim deyince imam hatip liseleri çok mu az mı tartışmasına giriliyor. Ama eğitime ayrılan bütçe az mı çok mu hiç kimse tartışmıyor.
   <br/>
   <br/>
   — Tek başına iktidar olan AK Parti’nin yetkilileri, Necmettin Erbakan’ın fikir babalığını yaptığı Milli Görüş çizgisinde olmadıklarını, değişip geliştiklerini söylüyorlar. Bir nevi Avrupa’daki Hıristiyan demokrat kavramına tekabül edebilecek Müslüman demokrat tanımlamasını ortaya atıyorlar. Siz AK Parti’yi ve iktidardaki performansını nasıl değerlendiriyorsunuz?
   <br/>
   <br/>
   Meclis’teki çoğunluğu, AK Parti’nin büyük bir avantajı. Özal döneminden bu yana böyle avantaj sahibi olan hükümet yoktu. Türkiye için iyi bir şey. Siyasi tartışmalar, pazarlıklar gerekmiyor; büyük bir avantaj. Hükümetin öbür şansı ağır ekonomik sorunlar yaşayan Türkiye’nin sonunda  bir çıkış yolu çizmesi ve bu yolda mecburen devam edilecek olması. Tayyip Erdoğan’ın, büyükşehir belediye başkanlığından devlet tecrübesi var.
   <br/>
   <br/>
   — Önümüzdeki yerel seçimlerde nasıl bir tablo oluşur?
   <br/>
   <br/>
   AK Parti çoğunlukla yoluna devam edecek gibi görünüyor. Çünkü muhalefet partileri, alternatif ve eleştiri görevini pek yerine getirmiyor. Biraz çaresiz kalmışlar gibi. Muhalefetin işi gerçekçi yaklaşım sergileyerek ve alternatifler sunarak eleştirmek. Gündem hep hükümette kaldı. AK Parti ve onun selefi yerel yönetim konusunda başarılı. Onların gücü oydu zaten.
   <br/>
   <br/>
   — 12 Eylül 1980 askeri müdahalesi sırasında Türkiye’de miydiniz?
   <br/>
   <br/>
   12 Eylül’de burada değildim. Zaman zaman geliyordum. Bir doktora araştırması için Türkiye’ye gelmiştim. 1981 senesinde Boğaziçi Üniversitesi’nde öğretim görevlisiydim.
   <br/>
   <br/>
   — 28 Şubat’a tanıklık ettiniz. Bu süreç devam ediyor mu size göre?
   <br/>
   <br/>
   O tarihte Erbakan hükümetini düşürmek için bir hareket oldu. Türkiye’de sadece seçilmiş bir hükümet değil, seçilmemiş bir hükümet de var. O devlettir. Devletin doğal hakları var. Haklardan biri nöbet tutmak. O, 28 Şubat’ı başlattı. Daha önce başlamıştı. 28 Şubat ilk müdahale değil Türkiye’de. 60’ta, 80’de oldu. Demek ki devlet içinde o süreç devam ediyor.
   <br/>
   <br/>
   — Görünene göre Türkiye, sürekli önüne konulan Kürt ve Kıbrıs sorunlarını şu ya da bu şekilde çözmek zorunda... Güneydoğu Anadolu Bölgesi’ndeki bu etnik sorunu siz nasıl değerlendiriyorsunuz; sorunun çözümü nedir?
   <br/>
   <br/>
   10—15 sene önce demokratik şekilde bazı temel haklar verilseydi mesele biterdi ama olmadı. Bu insanlara biraz ümit verilmeli; hem ekonomik bakımdan, hem de insan hakları bakımından. Kopenhag Kriterleri uygulanmalı. Oraya ümit ve güven getirilmesi zor bir mesele. Bölge halkı kendi hayatlarından sorumlu tutulmalı artık. Şimdiye kadar hep bir bahane vardı. “Biz fakiriz, bize kendi haklarımızı vermiyorlar, kendi meselelerimizi çözemiyoruz çünkü müsaade etmiyorlar” diyorlardı. Artık müsaade etmek lâzım. Tamam devlet bazı kaynaklar verecek ama kendi sorunlarınızı kendiniz çözeceksiniz denilmeli. Onu deyince hakiki bir süreç başlayacak orada.
   <br/>
   <br/>
   — Kıbrıs konusu da bir hayli karıştı...
   <br/>
   <br/>
   AB için Türkiye’yi teşvik eden memleketler Kıbrıs için çözüm istiyor. Çözülmezse Türkiye AB’ye giremez diyorlar. Bunun ne kadar önem taşıdığının belki Türkiye de farkında değil. Yavaş yavaş fark etmeye başladı ama biraz geç oldu. Kabul edilebilir bir çözüm o kadar uzakta değil. Kıbrıs iyi niyetle çözülecek. Ama bir çözüm isteyemeyenler, Türkiye’nin AB’ye girmesini arzu etmeyenler de var. Biraz riskli bir mesele. Bir çözüm getirilmezse, bu hükümet sonunda bir tarih alamazsa mahkum kalacak. Ama gene de ilk adımı  atmak, iyi niyet göstermek gerekir. Türkiye, evet biz de çözüm istiyoruz, bu meseleyi konuşmak istiyoruz, demeli. O zaman da çözüm olmazsa, Avrupa’nın tarih vermemek için bahanesi olmayacak.
   <br/>
  </font>
 </p>
</div>


## Yorumlar

### Adnan Mehmedoğlu, 02-Aralık-2003
> Nasıl bir ropörtaj?: 
> Emin Akdağ beyefendi'nin Andrew Finkel'le yaptığı ropörtaj benim kafamda enteresan yorumların oluşmasına sebep oldu. Bir kere Akdağ kafasında oluşturduğu değişik komplo teorilerini Finkel'e kabul ettirmeye çalışıyor. Soru sormak yerine direktif vermeye çabalıyor. Andrew Finkel'de buna sert tepki veriyor ve Emin Akdağ'ı ters köşeye yatırıyor

Kaynak: [www.aksiyon.com.tr](http://www.aksiyon.com.tr:80/detay.php?id=3228&yorum_id=1), [web.archive.org (arşiv bağlantısı)](http://web.archive.org/web/20040217110635/http://www.aksiyon.com.tr:80/detay.php?id=3228&yorum_id=1)
