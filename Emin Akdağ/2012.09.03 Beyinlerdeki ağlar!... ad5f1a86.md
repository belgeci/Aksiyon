# Beyinlerdeki ağlar!...

*Emin Akdağ 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘İktidara geldiğinde Türkiye’deki cami sayısı 75 bin 941’di… 2003’te 504, 2004’te 706, 2005’te 626, 2006’da 831, 2007’de 488, 2008’de 957, 2009’da 583, 2010’da 1348 ve 2011’de 709 cami daha yapıldı…
  </font>
 </div>
 <div id="newsText">
  <font class="detail-text">
   <p>
    Böylece ülkemizdeki cami sayısı AKP’nin iktidarda olduğu 2002 sonlarından bu yana her yıl ortalama 750 arttı! On yılda toplamda 750 okul, hastane, sağlık ocağı, tiyatro ve konferans salonu yapmayan iktidar; her yıl 750 yeni cami yaparak Türkiye’yi ‘minarelerle’ ördü.’ Bu inanılmaz ifadelerin sahibi Vatan Gazetesi yazarı Mustafa Mutlu. Başbakan Recep Tayyip Erdoğan’ın, “Demir ağlarla şimdi Türkiye’yi biz örüyoruz.” beyanıyla başlayan tartışmada güya bir unsur gibi kullanıyor cami sayısına dair istatistikleri, 29 Ağustos 2012 tarihli yazısında. Erdoğan’ın sözleriyle direkt Atatürk dönemini hedeflediği kabulüyle kopartılan fırtınaya rüzgâr eken Mutlu, “21 Ağustos’ta yayınlanan yazımda Türkiye Cumhuriyeti’nin kuruluşundan, ‘Neyi ördün?’ diye suçlanan Atatürk’ün ölümüne kadar geçen sürede 4 bin 78 kilometre uzunluğunda demiryolu yapıldığını, AKP’nin 10 yıllık iktidarında ise döşenen rayların toplamının gelişen teknolojiye karşın sadece bin seksen beş kilometrede kaldığını gözler önüne serdim.” diyor. Hürriyet’ten Yılmaz Özdil de aynı algı ve mantıkla seslenmişti okurlarına. Önce 10’uncu Yıl Marşı’nın ilk dört mısrasını hatırlayalım: “Çıktık açık alınla on yılda her şavaştan/On yılda on beş milyon genç yarattık her yaştan/Başta bütün dünyanın saydığı Başkumandan/Demir ağlarla ördük Ana yurdu dört baştan.” Sonra da şunu soralım: Atatürk’ün ardından tek parti döneminde CHP kaç kilometre demir ağ ördü? Çok partili sisteme geçilince eklenen ray uzunluğu da ortada. Baştaki 10 yılda hayata geçirilenlerle kalakalındığını; yeni hamlelere girişilmediğini söyleyebiliriz pekâlâ. Buna karşılık marşın ikinci mısrasındaki mühendislik faaliyetlerine hiç ara verilmediği aşikar. Rahatsızlık bundan kaynaklanıyor asıl… Cami artışına bu gözle bakılıyor… Son söz: Mutlu’nun, camilerin hükümetlerce değil, kurulan derneklerin gayretleriyle ve halkın bağışlarıyla inşa edildiğini bilmemesi ne üzücü! Biliyorsa, bu ne aymazlık!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33459), [web.archive.org (arşiv bağlantısı)](http://web.archive.org/web/20121001115224/http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33459)
