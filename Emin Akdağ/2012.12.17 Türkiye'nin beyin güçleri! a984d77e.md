# Türkiye’nin beyin güçleri!

*Emin Akdağ 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilim Sanayi ve Teknoloji Bakanı Nihat Ergün,  gıyaplarında “Her biri vaktiyle uygun çalışma şartları bulamadığı için Türkiye’den başka ülkelere gitmek zorunda kalan insanlarımız.” dediği bilim adamlarıyla kurulan son temas hamlesinden bir hayli umutlu.
  </font>
 </div>
 <div id="newsText">
  <font class="detail-text">
   <p>
    “Ülkemizde bilimsel ve teknolojik araştırmalar yapmak için çok önemli fırsatlar doğduğunu gördüler. Onları bir beyin göçü değil, beyin gücümüz olarak değerlendiriyoruz.” diye konuşuyor, Ergün. Yükseköğretim Kurulu (YÖK) ile kanun çalışması yürütüldüğünü belirtiyor: “Eminim o kanun da bize bu konuda yeni imkânlar sağlayacaktır.” TÜBİTAK’ın çalışmasında 47 ayrı devlette 1.335 Türk bilim adamının çalıştığı tespit ediliyor. Bunlardan kimi NASA’da, kimi General Electric’te; kimi Google, Microsoft, Intel, Boeing, Motorola ve Mitsubishi’de; kimiyse Harvard ve Oxford gibi tanınmış üniversitelerde… En fazlası ABD’de. Almanya ve Kanada’da da çoklar. Yüzde 76’sı üniversitelerde, yüzde 12’si araştırma merkezlerinde, yüzde 10’uysa özel sektörde, yüzde 1’eri de kamu şirketlerinde ve uluslararası şirketlerde. Liste sürekli güncellenerek bu kişilerden istifade edilmesinin yolları aranacakmış.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34325-turkiyenin-beyin-gucleri.html), [web.archive.org (arşiv bağlantısı)](http://web.archive.org/web/20130101150033/http://www.aksiyon.com.tr:80/aksiyon/haber-34325-turkiyenin-beyin-gucleri.html)
