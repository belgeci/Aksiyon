# 1999-2002 yıllarının OHAL Valisi Gökhan Aydıner: PKK palazlanmadan çökertilmeliydi

*Emin Akdağ 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun bir dönemdir ülkeyi iç ve dış ‘tehdit’ hezeyanlarıyla efsunlayanlar, birkaç defa Türk Silahlı Kuvvetleri (TSK) içindeki uzantılarının kurduğu cuntalara darbe yaptırmayı başardılar bu süreçte. ‘İrtica’ ile yatıp, ‘bölücülük’ ile kalktılar.
  </font>
 </div>
 <div id="newsText">
  <font class="detail-text">
   <p>
    Ekonomi, sanayi, bilim, tarım, eğitim ve sağlık alanındaki ilerleme ihtiyacını zerre kadar umursamıyorlardı. Nasıl olsa dünyanın her yanı Türkiye’ydi onlar için. ‘Şeriat geliyor’ ve ‘laik düzen elden gidiyor’ çığlıkçılarının sahte yüzleri deşifre artık. Ancak PKK teröründe yara hâlâ açık. Her türlü enfeksiyona müsait. TBMM İnsan Hakları Komisyonu uhdesindeki Terör Alt Komisyonu’na 1999-2002 yılları arasındaki Olağanüstü Hal Bölge Valiliği (OHAL) sırasında elde ettiği tecrübe, kanaat ve izlenimlerini anlatan Gökhan Aydıner’in de vurguladığı üzere, “PKK terör örgütü kadar dış desteğe mazhar dünyada başka örgüt yok.” idi. Üretilen tehdidin ‘içi dışı birdi’ anlayacağınız. Ordu’ya çöreklenen Ergenekon unsurlarının örgütle teşviki mesaileri bir bir ortaya çıkmakta. Esas rol, Milli İstihbarat Teşkilatı’ndakilerde (MİT) aslında. Komisyon üyesi vekillerden Mehmet Metiner, Aydıner’e soruyor: “Öcalan, bir kitabında ‘MİT beni kullanmak istedi ama ben onları kullandım.’ diyor. Gerçekten böyle bir bağlantı var mı?” Cevap netti: “Evet kullanıldı. Kurumsallaşmadan yok edilmeliydi.” PKK’yı devletin finanse ettiği iddiaları hatırlatıldı eski valiye. 1980’de PKK’nın esamisinin dahi okunmadığını belirtti. Sonrasında da şunlar döküldü son OHAL Valisi’nin dilinden: “Rizgari, Kawa gibi örgütler vardı. İstihbarat örgütleri genelde bir oluşum içine adamlarını sokarlar, ‘örgüt palazlansın, sonra toptan toplarız’ anlayışında olurlar. Bence palazlanmadan çökertilmelidir. Eğer örgüt kişiye bağlıyken onları saf dışı bırakırsanız biter. Ancak kurumsallaşmamalı. İstihbarat böyle bir adam yakaladıysa, kullandıysa onun kanalıyla ona müsaade etmiş, göz yummuş olabilir.” Acaba, PKK’nın günümüzdeki çatısı KCK olayında da aynı hataya düşülmüş olabilir mi?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32712-1999-2002-yillarinin-ohal-valisi-gokhan-aydiner-pkk-palazlanmadan-cokertilmeliydi.html), [web.archive.org (arşiv bağlantısı)](http://web.archive.org/web/20120608063823/http://www.aksiyon.com.tr:80/aksiyon/haber-32712-1999-2002-yillarinin-ohal-valisi-gokhan-aydiner-pkk-palazlanmadan-cokertilmeliydi.html)
