# Tüp bebekte doğal yumurtaya dönüş

*Emin Akdağ 2010.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Düzenli âdet gören ve yumurta rezervi yeterli kadınlara uygulanan tüp bebek tedavisinde, 32 yıl önce bu yöntemle ilk doğumu gerçekleştiren Prof. Dr. Robert G. Edwards gibi doğal yumurta tercih ediliyor artık.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Tüp bebek tedavisinde, Japonya ve Güney Kore’nin öncülüğünde “kadın bünyesinin doğal süreçte üretip geliştirdiği yumurtaların tercihi” ön plana çıkıyor. 25 Temmuz 1978 tarihinde İngiltere’de dünyaya gelen ilk tüp bebek Louise Brovwn’un hikâyesi de böyleydi. O zamanlar bu bir zorunluluktu. İmkânlar bunu gerektiriyordu. Aradan geçen yıllardaki teknolojik ilerlemeler hâliyle bu tedaviye de yansıdı. Gebelik oranını yükseltmek amacıyla ilaç desteğiyle kadından çok sayıda üreme hücresi elde edilme yoluna gidildi. 1992’de erkekteki infertiliteyi (kısırlığı) büyük ölçüde yenen mikroenjeksiyon yönteminin keşfiyle (henüz erkek hücresinin kadın hücresine laboratuvar ortamında özel bir iğneyle enjekte edildiği bu keşfi aşacak köklü bir atım atılamadı. E.A), konunun uzmanları hep bu anlayışla hareket etti. Aslında haklıydılar; çünkü erkekte güç bela bulunan az sayıdaki hücrelerin kalite seviyesi her zaman sorun çıkarabilirdi. Embriyo oluşumunu riske atamazlardı. Hem artan embriyoları dondurup daha sonra kullanma imkânı vardı. Ancak bunu her çifte tatbik etme alışkanlığı, sadece tüpleri tıkalı, düzenli yumurtlayan ve eşleri problemsiz kadınları gereksiz yere yoruyor ve yıpratıyordu. Onlar da bıktıracak kadar ilaç, kan tahlilleri ve tedavi merkezine uğrama mecburiyetiyle yüz yüze kalıyorlardı. Artık, değil. İnsanlığa 32 yıl önce tüp bebeği hediye edişi 2010’da Nobel Tıp Ödülü ile taçlanan Prof. Dr. Robert G. Edwards’ın yaptığına dönülüyor şimdi. Tabii ki bugünün tekniğinden yararlanılarak. Zaten Sağlık Bakanlığı da, 6 Mart 2010 tarihli Resmî Gazete’de yayımlanarak yürürlüğe giren “Üremeye Yardımcı Tedavi Uygulamaları ve Üremeye Yardımcı Tedavi Merkezleri Hakkındaki Yönetmelik” ile merkezlerden, 35 yaşından küçük kadınlara tek embriyo transfer edilmesini istiyordu. Birden fazla nakil iki denemenin ardından serbestleşiyordu.
   </p>
   <p class="MsoNormal">
    Peki, doğal yumurtayla tüp bebek denemesi kimler için müsait? Klasik işlemden hangi açılarda ayrılıyor? Olayın masraf ve zahmet boyutu nasıl değişiyor?
    <span>
    </span>
    Bunları ve daha birçok soruyu, işlemi metabolizması uygun hastalara öneren ve merkezinde gerçekleştiren Dr. Hakan Özörnek’e yönelttik.
   </p>
   <p class="MsoNormal">
    -Doğal tüp bebek yöntemi Türkiye’de ne zamandır ve kaç yardımcı üreme merkezinde uygulanıyor?
   </p>
   <p class="MsoNormal">
    Doğal tüp bebek Türkiye’de bir buçuk yıldır tatbik ediliyor. Sadece üreme sağlığı merkezi Eurofertil’de gerçekleştiriliyor.
   </p>
   <p class="MsoNormal">
    -Bugüne kadar kaç uygulamaya imza attınız? Hangi sonuçları elde ettiniz? Örneğin gebelik başarı oranı nedir? Hiç doğum gerçekleşti mi?
   </p>
   <p class="MsoNormal">
    2010 yılı Eylül ayı sonu itibarıyla 121’inci hastaya doğal tüp bebek yapıldı. Gebelik şansı normal klasik tüp bebekten farklı değil. Bu bilgiler bu ayki Üreme Sağlığı ve İnfertilite Kongresi’nde sözlü bildiri şeklinde meslektaşlarla paylaşıldı.
   </p>
   <p class="MsoNormal">
    -Dünyada da giderek yaygınlaşıyor mu? Avrupa ülkeleri ve ABD’deki eğilim hakkında bilgi verir misiniz?
   </p>
   <p class="MsoNormal">
    Dünyadaki kabul gören yeni yaklaşım transfer edilen embriyo sayısını azaltmak ve mümkün olduğunca tek embriyo transferi yapmak. Türkiye gibi bazı ülkelerde bu konu yönetmeliklerle belirleniyor. Bu değişim beraberinde artık hastalardan çok fazla yumurta alınmasını dolayısı ile de yüksek miktarda ilaç kullanılmasını gereksiz kılıyor. Japonya ve Güney Kore’deki pek çok merkezde uygulanıyor. Bu iki ülkede neredeyse tüp bebek hastalarının yarısı bu yöntemi tercih ediyor. Japonya’nın başşehri Tokyo’daki Kato Kliniği öne çıkıyor. Klinik yılda 20 binle, dünyada en fazla IVF-tüp bebek işlemi yapılan merkez aynı zamanda. Ben de bu klinikte öğrendim doğal tüp bebek işlemini. Avrupa ve hâlâ fazla sayıda embriyo transfer eden ABD’de bu tedavi pek kullanılmıyor.
   </p>
   <p class="MsoNormal">
    -Yumurta toplandıktan sonra işlemin gerisi, diğer tüp bebek uygulamalarındaki gibi mi seyrediyor? Laboratuvar ortamında yumurtanın gelişmesi bekleniyor mu? Yumurta hangi aşamada, yumurtlamanın kaçıncı gününde toplanıyor kadından? Toplandıktan kaç gün sonra embriyo oluşuyor? Embriyo ne zaman rahme bırakılıyor?
   </p>
   <p class="MsoNormal">
    Yumurtalar olgun olarak toplanıyor, herhangi bir dış gelişime ihtiyacı yok. İlaçsız tüp bebek- IVM’den farkı bu. IVM’de yumurtalar henüz küçükken toplanıp laboratuvar ortamında olgunlaştırılır.
    <span>
    </span>
    Yumurta toplandıktan sonra mikroenjeksiyon yöntemi ile dölleniyor ve 2-3 gün sonra rahme yerleştiriliyor.
   </p>
   <p class="MsoNormal">
    -İlaçlar azalıyor şüphesiz, kan tahlilleri de; ama ne kadar? Hiçe yakın mı?
   </p>
   <p class="MsoNormal">
    Günlük iğnelerin yerini haplar alıyor, iğne sadece bir kez yumurta çatlatmak amacı ile kullanılıyor. Tedavi 8-9 gün sürüyor, tedavi boyunca kan almaya da gerek duyulmuyor.
   </p>
   <p class="MsoNormal">
    -Doğal tüp bebek yöntemini kişi üst üste kaç defa deneyebilir? Normal tüp bebekte bir işlem sonrası üç-beş ay toparlanma süresi vardı en azından. Bu metotta, başarısız uygulamayı takip eden aylarda tedavi art arda denenebiliyor mu?
   </p>
   <p class="MsoNormal">
    Doğal tüp bebek tedavisinin en önemli avantajlarından biri arka arkaya denenebilmesi. Çünkü hasta tedavi sırasında fiziksel ve ruhsal olarak yıpranmıyor. Bu sayede tedaviye başvuran ailelerin bebeklerine kavuşma süreleri de kısalıyor.
   </p>
   <p class="MsoNormal">
    -Tedavinin masraf boyutunda ne gibi pozitif değişmeler yaşanıyor bu metot sayesinde?
   </p>
   <p class="MsoNormal">
    Klasik bir tüp bebek tedavisi 3 bin 400 lira. Doğal tüp bebek ise 2 bin 300 lira. Bu avantajın yanı sıra ortalama 1500 lira tutan ilaç masrafı da 300 liraya düşüyor. Yani toplamda neredeyse yarı yarıya maliyet azalması söz konusu. Bir klasik yerine aynı masrafla iki doğal tüp bebek tedavisi yapmak mümkün.
   </p>
   <p class="MsoNormal">
    -Her dileyen kadına tatbik edilebilir mi bu
   </p>
   <p class="MsoNormal">
    metot?
   </p>
   <p class="MsoNormal">
    Doğal tüp bebek tedavisi düzenli âdet gören her kadına uygulanabilmektedir. Ancak yumurta rezervi (sayısı) düşük kadınlarda tercih edilmeyen bir yöntemdir.
   </p>
   <p class="MsoNormal">
    -Metodun dezavantajları var mı? Embriyo sayısının az oluşu zaten tahmin edebileceğim bir gerçek, onun haricinde yani?
   </p>
   <p class="MsoNormal">
    Tek yumurta ile çalışmak tedavinin her aşamasında risk taşıyor. Dolayısı ile kalite düzeyi yüksek laboratuvara ihtiyacınız var. Ayrıca elinizde dondurmak için fazla embriyo kalmıyor.
   </p>
   <p class="MsoNormal">
    -Peki, bu metotla oluşan gebelik ve doğan çocuğun, normal tüp bebekten farkı var mıdır gelişim ve riskler açılarından?
   </p>
   <p class="MsoNormal">
    Bu konuda henüz fazla veri yok ancak bilinen şey, doğal tüp bebek tedavisinde elde edilen embriyoların genetik yapılarının klasik tüp bebek yönteminden elde edilen embriyolara göre daha sağlıklı olduğu.
   </p>
   <p class="MsoNormal">
    -Kadından toplama aşamasında sadece olgunlaşan bir yumurta mı toplanıyor? Gelişmeye yakın yumurtalar da alınıyor mu, dışarıda geliştirmek amacıyla?
   </p>
   <p class="MsoNormal">
    Gelişmiş bir yumurta ve gelişmeye yakın 1-2 yumurta elde edilebiliyor, tam gelişmemiş yumurtalar laboratuvar ortamında geliştiriliyor ve sonra dölleniyorlar.
   </p>
   <p class="MsoNormal">
    -Normal tüp bebekte deneme sayısı en fazla kaç olabilirdi, bunda ne kadar çoğalıyor normale göre?
   </p>
   <p class="MsoNormal">
    Normal tüp bebek; günlük iğneler, sık hastane ziyaretleri, kan alınma zorunluluğu ve yan etkilerin sıklığı sebebiyle stresli bir süreç. Hastaların yüzde 30 civarı bu strese katlanmamak adına yeni bir tedavi denemiyorlar; en sabırlı hastalar dahi tüm tedavilerin ücretsiz olduğu ülkelerde bile 3 denemeden sonra vazgeçiyorlar. Doğal tüp bebekte bu stres faktörlerinin hiçbiri yok; günlük hayat fazla etkilenmiyor, ayrıca maliyeti düşük. Yumurta toplama işlemi 5 dakika sürer. Çok hafif anestezi kullanılır. Operasyondan 15 dakika sonra taburcu edilir hastalar.
    <span>
    </span>
    Dolayısı ile hastalar rahatlıkla 6-8 defa deneyebiliyorlar. Unutulmaması gereken şey hastalarımız için her deneme ekstra bir şans; bu açıdan bakıldığında bizler hastalarımızın tedavi şartlarını ne kadar kolaylaştırırsak o kadar çok aileyi evlerine bebekle gönderme mutluluğunu yaşarız. Bu metotta çoğul gebelik riski de yoktur hâliyle.
   </p>
   <p class="MsoNormal">
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27815-tup-bebekte-dogal-yumurtaya-donus.html), [web.archive.org (arşiv bağlantısı)](http://web.archive.org/web/20130814122251/http://www.aksiyon.com.tr:80/aksiyon/haber-27815-tup-bebekte-dogal-yumurtaya-donus.html)
