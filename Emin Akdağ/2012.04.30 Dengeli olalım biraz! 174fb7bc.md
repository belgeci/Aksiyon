# Dengeli olalım biraz!

*Emin Akdağ 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugün bir siyasal parti kurulur, yarın diğeri. Dernekçilik de böyledir. Ancak sosyal vakıalar ve icraatlar ise zor motifli dantela gibidir. Örmek için ömürler adanır.
  </font>
 </div>
 <div id="newsText">
  <font class="detail-text">
   <p>
    Tedbirsiz davranıldığında da bir çırpıda sökülüverir. İşte o yüzden 23 yılda inmiştir Kitap. Nesilleri istikametsizlik ve başıboşluktan kurtarma amacıyla çırpınan ve her adımın kemale ermesi adına kılı kırk yaran Hizmet hareketinin mihmandarını darbecilerle aynı cephede görmek ne eşyanın tabiatına uygundur ne de gayretullahın. Fethullah Gülen Hocaefendi’yi 28 Şubat’ta dik durmamakla suçlayanlar umarız Gazateciler ve Yazarlar Vakfı’nın son açıklamasını dikkatle okumuşlardır. “Ülkenin göreceği zararı en aza indirmek”, “müspet hareket” ve “aktif sabır” kavramlarını idrak edebiliyorlardır. “1971 darbesinde haksız yere tutuklanan, 1980 darbesinde 6 yıl bir suçlu gibi kovalanan, 28 Şubat postmodern darbesinin ardından da 13 yıldır memleketinden uzak yaşamaya mecbur bırakılan Hocaefendi’nin, darbelere sıcak baktığı hatta desteklediği iddiası çok açık bir çarpıtmadır.” “Beraatle sonuçlanmış olsa da, 2008’e kadar hakkında açılmış bulunan temelsiz ve haksız bir dava ile darbeciler tarafından hedef alındığı” unutulmamalıdır. Henüz Ekim 1995’te “Askeriyede bir grup, muhtıra hazırlığı içinde.” ikazını yaptığı da. Vakfın metninden gidelim: “Ne yazık ki, birkaç zayıf istisna hariç Gülen’in bu açıklaması destek görmemiştir. Önemli bir partinin grup başkan vekili, ‘Şanssız bir açıklama, amaçlı bir yorum…Hiçbir hazırlık yok. Fethullah Gülen’in şahsi görüşü. Askerlerimiz de milletimizin bir parçasıdır.’ diye karşıt tavır sergilemiştir.” 28 Şubat’a yaklaşılırken devletin zirvesine “Gölcük’te hareketlenmeler var.” duyumunu iletilince, “Varsa elinizde bunun belgesini verin” denir. Başka bir uyarı sonrasında da, “Hocam, dengeli olalım biraz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32430-dengeli-olalim-biraz.html), [web.archive.org (arşiv bağlantısı)](http://web.archive.org/web/20120620181707/http://www.aksiyon.com.tr:80/aksiyon/haber-32430-dengeli-olalim-biraz.html)
