# Çözüm süreci kimin elinde?

*Emin Akdağ 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   PKK’nın Türkiye topraklarını terk edeceğini açıklamasıyla ciddiyet kazanan çözüm ya da barış süreci ne zaman sekteye uğrar endişeleri hep yüreklerdeki tazeliğini korumaktaydı. Korkulana doğru sürüklenildiğini düşündürten gelişmelerle karşı karşıyayız son haftalarda.
  </font>
 </div>
 <div id="newsText">
  <font class="detail-text">
   <p>
    Başlarda, ‘sadece gitmek yetmez, silahlar tarihe gömülmeli’ denirken; şimdi ikinci vitese geçilip geçilemeyeceği merak konusu. İçişleri Bakanı Muammer Güler, şartlar oluşmadığından -yani çekilmenin tam gerçekleşmemesi yüzünden- sürecin sonraki merhaleye ilerleyemediğini söylüyor. Bundan da örgütü yönetenleri sorumlu tutuyor. ‘Hiç kimsenin hukukun dışına çıkma lüksü olmadığını’ belirterek, “Çözüm sürecini alternatif devlet yapılanması inşa etme çabası olarak görmemek lazım.” diyor.  Ardından da şunları söylüyor bakan: “Her kim kendi dar ajandası için süreci sabote etmeye kalkarsa bundan en çok kendisi zarar görür. Bu huzur ortamı; çatışma ve şiddetten nemalanan çıkar gruplarının da oyununu bozar niteliktedir.” Hükümet yetkili ağzıyla bu izahatları yaparken PKK’yı da kapsayan KCK yürütme konseyi başkanlığı el değiştiriyordu. Murat Karayılan’ın yerine ‘silahtan kopmaya sıcak bakmayan’ Cemil Bayık geçti. 15-22 Temmuz haftasına büyük önem atfediyordu Karayılan: “Türk devletinin şu anki gibi tavrı devam ederse süreç tıkanır. Şu anda tıkanmamış ama tıkanma aşamasındadır.” Kısa sürede ‘kendilerini ikna edici’ adımlar beklediklerini de dile getiriyordu. Halefi Bayık ise “Yaşanılan bazı eksiklikler oldu. Tabii bunlar sistemden değil, kadrodan kaynaklıydı.” diye konuşuyor. KCK’nın yeni eşbaşkanı Bese Hozat da göstere göstere ağızlarında ıslattıkları baklayı iyice aleniyete kavuşturuyor: “Önderliğimiz özgür olmadan Kürt sorunu çözülmez. Çözülür diyenler doğru söylemiyor.” Örgütün diğer ana isteklerini şöyle sıralıyor Karayılan: Terörle Mücadele Kanunu değişmeli; KCK tutukluları salıverilmeli; baraj ve karakol inşası durmalı; köy koruculuğu kaldırılmalı… Nasıl bir adımla işler yoluna girebilir? Kim kime hangi sözleri vermişti? En kritik soru üçüncüsü: Yoksa sürecin ipi üçüncü şahısların mı elinde?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36005), [web.archive.org (arşiv bağlantısı)](http://web.archive.org/web/20131222073253/http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36005)
