# "14 Aralık bir intikam operasyonuydu"

*Emin Akdağ 2015.02.10*

<div class="pNewsDetailMainContent" itemprop="articleBody">
 <p>
  Avrupa Parlamentosu Yeşiller Grubu gölge Türkiye raportörü Milletvekili Bodil Ceballos, 14 Aralık’ta yaşanan medya baskınlarının intikam hissiyle düzenlendiğini savundu. 17 Aralık yolsuzluk ve rüşvet skandalının yıl dönümüne denk getirilen operasyonda ‘terörist’ suçlamasıyla gözaltına alınanların ülkede olup biten hukuksuzluklara kayıtsız kalmayan gazeteciler olduğunu söyledi. Türkiye’de basın hürriyetinin geleceğine ilişkin çok endişeli olduğunu ifade eden Ceballos, iktidarın kendine muhalif olanları ‘hain’, ‘terörist’ gibi türlü yaftalarla bertaraf etmeye çalıştığını vurguladı. Gazeteci Sedef Kabaş’ın attığı bir tweet yüzünden 5 yıl hapis cezasıyla yargılanmasının kabul edilemeyeceğini belirtti: ‘’Türk hükümetinin iddiaları inandırıcı değil. Polis yolsuzluğu ortaya çıkardı, bakanlar da istifa etti. Bu hal hükümetin ‘17 Aralık darbedir’ tezini çürütüyor. Aynı tezi Gezi Parkı protestoları için sarf etti. Hâlbuki Gezi Parkı bir halk isyanıydı. Hükümetin imar planını protesto etti insanlar. Darbe tezlerine inanmıyorum! Ortada bir suç varsa hükümet yargı sürecini neden durdurdu! Türk hükümeti AB’ye girmek istiyorsa tavırlarını değiştirmeli.’’
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/14-aralik-bir-intikam-operasyonuydu_548977), [web.archive.org (arşiv bağlantısı)](http://web.archive.org/web/20150729082627/http://www.aksiyon.com.tr/karakutu/14-aralik-bir-intikam-operasyonuydu_548977)
