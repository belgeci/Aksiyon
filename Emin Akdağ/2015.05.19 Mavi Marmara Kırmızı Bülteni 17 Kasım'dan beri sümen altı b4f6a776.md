# Mavi Marmara Kırmızı Bülteni 17 Kasım'dan beri sümen altı

*Emin Akdağ 2015.05.19*

<div class="pNewsDetailMainContent ctx_content" itemprop="articleBody">
 <p>
  Dışişleri Bakanlığı’nın Mavi Marmara davasına ilişkin kırmızı bültenle alakalı cevabı, 17 Kasım 2014’te Adalet Bakanlığı’na iletildi ve aynı dönemin Bakanı Bekir Bozdağ’ın eline ulaştı. Ama hâlâ İstanbul 7’nci Ağır Ceza Mahkemesi’nin verdiği kararın gereği yerine getirilmiş değil. 31 Mayıs 2010’da İsrail ordusu tarafından insani yardım amacıyla Filistin’e giden Mavi Marmara gemisine yapılan ve 10 Türk’ün öldürüldüğü silahlı saldırının Türkiye’deki yargı sürecine ait söz konusu bülten. 7’nci Ağır Ceza’nın İsrail’in o sıradaki Genelkurmay Başkanı Rau Aluf Gabiel Ashkenazi, Deniz Kuvvetleri Komutanı Eliezer Alfred Marom, İstihbarat Başkanı Amos Yadlin, Hava Kuvvetleri Komutanı Avishay Levi’nin yakalanmasına hükmetmişti 2014’ün 26 Mayıs’ında. Kırmızı bülten çıkarılmasını istemişti bu isimler hakkında. Mahkemenin talebi 17 Haziran 2014’te Adalet Bakanlığı’na iletilmişti. Uluslararası Hukuk ve Dış İlişkiler’in o sıradaki Genel Müdürü Nurdan Okur’un söylediğine göre, dosya ivedilikle Bakan Bozdağ’a arz edilmişti. Bozdağ’ın direktifleriyle 19 Haziran 2014’te Dışişleri Bakanlığı’ndan görüş sorulmuştu. Dışişleri cevabını tam 5 ay sonra yani 17 Kasım’da Adalet Bakanlığı’na gönderdi. Sözün kısası yaklaşık bir yıldır belge iki bakanlık arasında gezip dolaşıyor. AK Parti iktidarı açıkça İsrail aleyhindeki kırmızı bülten işlemini oyalıyor. 7’nci Ağır Ceza, 12 Mart 2015’te gemide keşif yönünde karar almıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/mavi-marmara-kirmizi-bulteni-17-kasimdan-beri-sumen-alti_550926), [web.archive.org (arşiv bağlantısı)](http://web.archive.org/web/20151213085103/http://www.aksiyon.com.tr/karakutu/mavi-marmara-kirmizi-bulteni-17-kasimdan-beri-sumen-alti_550926)
