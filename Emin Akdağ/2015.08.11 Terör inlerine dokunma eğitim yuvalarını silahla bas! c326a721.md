# Terör inlerine dokunma, eğitim yuvalarını silahla bas!

*Emin Akdağ 2015.08.11*

<div class="pNewsDetailMainContent" itemprop="articleBody">
 <p>
  Bir yerde terör faaliyeti varsa gereken yapılır. Gerekirse baskın düzenlenir. Ancak ülkenin iftihar ettiği eğitim kurumlarına sanki terörist yuvasıymışçasına işlem uygulanıyorsa, artık orada hiçbir ölçü kalmamıştır. Aksaray’daki Sema Eğitim Kurumları ile Sabah Dershaneleri bildiğiniz ve örneklerini televizyonlarda izlediğiniz operasyona maruz kaldı gündüz vakti. Adana’nın gururlarından Burç Okulları da denetim adıyla çok sayıda kamu görevlisince polis nezaretiyle abluka altına alındı. Her biri iğneden ipliğe onlarca defa rutin denetime tabi tutulmuş ve herhangi eksiklik saptanamamışken üstelik. Muhtelif resmî kurum personeli memurlar şaşkındı ve niçin orada olduklarının bilincinde değildi. Örneğin içlerinden biri okul yöneticisine “Bina ruhsatınız var mı?” diye sorabildi. Beraber geldikleri milli eğitim görevlisi bile dayanamadı bu suale: “Bu nasıl soru kardeşim! 20 yıllık okulun ruhsatı olmadan biz eğitim vermesine müsaade eder miyiz?” Ya “Okul yerleşim planı var mı?” sorusuna ne demeli? Bu defa da tepkiyi binbir hayretle bizzat suali seslendiren dillendiriyor: “Ya bu nasıl bir soru. Bunu soracağımızı bilseydim, bu plan zaten bizde vardı, ben getirirdim.” Okuduğunuz sualler hayal ürünü değil, Emniyet Müdürlüğü’ndeki bir birimin hazırladığı ve yöneltilmesi için ele tutuşturulan formdan. İşin en üzücü yanı da şu ki, PKK teröristleri polis merkezlerine ve askerî birimlere saldırırken, ülkenin evlatlarını bilgi ve davranış zenginliğiyle donatmayı gaye edinenlere böylesine itici muameleler reva görülüyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/teror-inlerine-dokunma-egitim-yuvalarini-silahla-bas_551890), [web.archive.org (arşiv bağlantısı)](http://web.archive.org/web/20150812120846/http://www.aksiyon.com.tr/karakutu/teror-inlerine-dokunma-egitim-yuvalarini-silahla-bas_551890)
