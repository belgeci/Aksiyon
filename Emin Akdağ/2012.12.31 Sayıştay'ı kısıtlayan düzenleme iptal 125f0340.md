# Sayıştay’ı kısıtlayan düzenleme iptal

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa Mahkemesi, Sayıştay’ın Türk Silahlı Kuvvetleri ile diğer devlet kurumlarının denetimini sınırlayan ve etkin denetimi engelleyen düzenlemenin iptaline karar verdi.
  </font>
 </div>
 <div id="newsText">
  <font class="detail-text">
   <p>
    Temmuz 2012’de çıkarılan torba kanunla, Sayıştay’ın, kamu kurumlarının görüşlerine aykırı denetim raporu hazırlayamayacağı öngörülmüştü. Ayrıca ‘denetlenen devlet kurumunun hazırlanan rapora itiraz etmesi halinde Sayıştay’dan 3 denetçi ve ilgili kurumdan iki uzmanın katılacağı bir komisyon kurulması’ şartı getirilmişti. Yüksek Mahkeme, Sayıştay’ın performans denetimini engelleyen yasa hükmünü hukuk devleti ilkesine aykırı buldu. Karar, oybirliğiyle alındı. Konuyu, 17 Aralık 2012 tarihli Aksiyon’da ‘Bütçeye sır perdesi’ başlığı ile gündeme taşımıştık. 6353 sayılı kanun, 12 Temmuz 2012’de yürürlüğe girdi. Kanundaki 45. maddeyle, Sayıştay Kanunu’nun denetim esaslarını düzenleyen 35. maddesine ek yapılmıştı. Düzenleme, Sayıştay’ın denetim yetkilerini kısıtlamakla kalmıyor, denetçilerin de elinin kolunu bağlıyordu. CHP de Sayıştay Kanunu’na ek yapan maddenin iptali için Anayasa Mahkemesi’ne dava açmıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34449-sayistayi-kisitlayan-duzenleme-iptal.html), [web.archive.org (arşiv bağlantısı)](http://web.archive.org/web/20130118101805/http://www.aksiyon.com.tr:80/aksiyon/haber-34449-sayistayi-kisitlayan-duzenleme-iptal.html)
