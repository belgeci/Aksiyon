# Sözde muhalif, özde muharipler!

*Emin Akdağ 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yapı Kredi Afife Tiyatro Ödülleri’nin 16’ncısının dağıtıldığı törende ‘sanat muhalif duruştur’ tezini bizzat sahneliyordu, Müjdat Gezen. Ortalık, gülmekten ‘yıkılıyordu’. Evet, tiyatrolar özelleşince bilet fiyatları artacaktı.
  </font>
 </div>
 <div id="newsText">
  <font class="detail-text">
   <p>
    O akşam Haliç Kongre Merkezi’ndekilerden 21 yaşındaki üniversite öğrencisi Gözde gibi çoğu izleyici bunun derdindeydi. Ama Zaman’dan Jülide Karahan’ın haberinden öğrendiğimize göre, Gezen söz ve tavırlarıyla sukut-u hayale uğratmıştı onu: “Bu akşam dünya başıma yıkıldı. Sanki biri, bir oyuncu çıkıp dedeme, babama ve kasabamdaki selama küfretti.” Gömlek düğmeleri gırtlağına kadar ilikli ve elleri göbeğinin üzerinde birleşikti, Gezen’in. Saçları başına yapışık ve bıyıkları bademleştirilmişti. Pantolon paçaları kısa, çorapları da beyazdı. Selamün aleyküm diye başlamıştı sözlerine: “Merhume Afife Jale Hanım’ın aziz hatırasına binaen buradayım. Tensip buyurulan bu hediyeyi vermek bana nasip oldu. 20 yıl temizlik işlerinde çalıştıktan sonra yönetim kuruluna getirilmem sebebiyle…” Uzatılan eli havada bırakıp, kendisininkini göğsüne götürerek teşekkürlerini sunuyordu karşısındaki bayana. Aynı gazeteden Ahmet Dönmez’in haberiyse taşları iyice yerine oturtuyordu. Ülkenin tanınmış heykeltıraşlarından Burhan Alkar’a Sincan’daki Lale Meydanı’na dikilmek üzere ısmarlanan Atatürk heykeli, benzemiyor gerekçesiyle refüze ediliyor, 28 Şubatçılarca. Oysa asıl sebep, ‘figürün ellerini açıp gülümsemesidir’. Halkı korkutup sindirmek için çatık kaşlı ve ürküten bir yüz istiyorlarmış meğer. Verdikleri parayı geriye almaya bile çalışmışlar ama davayı kaybetmişler. Eserin halen atölyesinde beklediğini söyleyen sanatçı, “Sonradan Tankut Öktem’e ait harcıalem, Türkiye genelinde 150-200 kopyası olan bir heykel kondu. Klasik, çatık kaşlı Atatürk heykeli. O da hiç benzemiyor, çocuk mudur, Atatürk müdür belli değil.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32494-sozde-muhalif-ozde-muharipler.html), [web.archive.org (arşiv bağlantısı)](http://web.archive.org/web/20131124132912/http://www.aksiyon.com.tr:80/aksiyon/haber-32494-sozde-muhalif-ozde-muharipler.html)
