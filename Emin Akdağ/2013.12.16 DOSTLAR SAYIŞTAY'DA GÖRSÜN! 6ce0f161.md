# DOSTLAR SAYIŞTAY’DA GÖRSÜN!

*Emin Akdağ 2013.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa’nın kimi maddelerini “ileri demokrasi kıstaslarına endeksleyen” değişikliklerin 12 Eylül 2010 referandumunda yüzde 58 evetle kabul edilmesi, Türkiye’nin şeffaflaşması adına da mühimdi.
  </font>
 </div>
 <div id="newsText">
  <font class="detail-text">
   <p>
    6085 Sayılı Sayıştay Kanunu 3 Aralık 2010’da TBMM’den geçmiş ve 19 Aralık’ta yürürlüğe girmişti. Artık askerî harcamalar da denetime tabiydi. Kamu maliyesini saydamlaştırmayı amaçlayan 10 Ocak 2006 tarihli yasa perçinlenmişti. Ancak ne hikmetse 4 Temmuz 2012’de Meclis’ten onay alan 6353 Sayılı Torba Yasa’yla işler tersine döndü. Sayıştay’ın yetkileri; devletin harcama kalemlerinin ‘gerekliliğini’, ‘ekonomikliğini’, ‘etkililiğini’ ve ‘verimliliğini’ irdeleyemeyecek konuma geriletildi. 2011’in icraat ve işlemlerine ilişkin 132 rapor bu sebeple Meclis’e sunulamadı. 10 Aralık 2013’te başlayan bütçe görüşmelerindeyse bambaşka hale büründü manzara. 140’ı aşkın rapor hazırdı ve bu defa TBMM’ye iletilmişti ama eksikti, yarımdı. Zira Sayıştay’a az önce sıralanan dört kriteri devreye sokacak bilgiler ulaştırılmamıştı. “Kamu idaresi mali tabloları alınamadığı için, 2012 yılına ilişkin mali rapor ve tabloları hakkında görüş bildirilememektedir.” yazıyordu Sayıştay raporlarında. Hemen ekleyelim: Sorun, ‘genel uygunluk bildiriminde’ değil; ‘kurum bazlı denetim raporlarında’. Üstüne tuz biber, 8 Aralık 2013 Pazar günü resmiyet kazanan son Sayıştay yönetmeliğiyle ‘bilanço’ ve ‘mizanların’ gönderilmeme keyfiyeti üç yıl uzayabilecekti. Maliye Bakanı Mehmet Şimşek, Radikal Gazetesi’nden Uğur Gürses’e, (13 Aralık 2013) konuşmalarına rağmen Sayıştay’la birbirlerini ‘ikna edemediklerini’ söylüyor: “Biz de istiyoruz ama mevcut devlet yapısıyla kamu kuruluşları bazında Sayıştay’ın istediği formatta mizan ve bilanço çıkarmak olanaksız.” Ekim ayında ortak çalışma grubu oluşturmuşlar ve dünyadaki örnekleri incelemişler. Hatta IMF’ye bile sormuşlar. Pratikteki bir formatla karşılaşamamışlar. 3 yıllık tehir, Sayıştay’ın beklediği ‘mizan ve bilanço belgelerinin hazırlanabilme ihtimalinin’ test süresiymiş. Şimşek’in, “Sayıştay’ın denetimine inanıyorum ve anlamlı buluyorum. Bana rehber olacak eksikleri kurum dışından bana getirecek raporları anlamlı buluyorum.” dediğini de not düşelim bu arada. Peki, Sayıştay, bütçeyi neden denetler? “Bütçe hakkının gereği olarak kamu idarelerinin faaliyet sonuçları hakkında Meclis’e ve kamuoyuna güvenilir ve yeterli bilgi sunulması; kamu mali yönetiminin hukuka uygun olarak yürütülmesi ve kamu kaynaklarının korunması; kamu idarelerinin performansının değerlendirilmesi; hesap verme sorumluluğu ve mali saydamlığın yerleştirilmesi ve yaygınlaştırılması.” için...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37329), [web.archive.org (arşiv bağlantısı)](http://web.archive.org/web/20140105030509/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37329)
