# Askeriyedeki her şeyden haberdar olamıyoruz

*Emin Akdağ 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Silahlı kuvvetlerimizin (medyaya yansıyan en net bilgiye göre) ‘hatalı istihbarat’ sonucu bombalayarak öldürdüğü 34 Uluderelinin aileleri olayın meydana geldiği 28 Aralık 2011’den bu yana ilk defa Başbakan Recep Tayyip Erdoğan’la buluştu. Yer Şırnak’ta bir iftar sofrasıydı.
  </font>
 </div>
 <div id="newsText">
  <font class="detail-text">
   <p>
    Kürtlerin sembol isimlerinden Şerafettin Elçi’nin adının verildiği havaalanı açılmıştı o gün. Erdoğan; birkaç gün sonraki İstanbul Büyükşehir Belediyesi’nin iftarında da konuya da değiniyor ve “Onlar bizim çınımızdan kopan parçalardı.” diyordu. Şu cümleler de ona aitti: “Her ölüm bütün boyutlarıyla, bütün ayrıntılarıyla araştırılır, soruşturulur ve bağımsız yargı, bunların hesabını mutlaka sorar.” İki cümle de ama ile başka ifadelere bağlanıyordu yalnız. İlkinin ardından, “Unutmayın, Hantepe’de askerî karakola baskın yapılarak orada ölenler de bizim yavrumuzdu, şehidimizdi. Gediktepe’de karakola yapılan baskında ölenler de. Bingöl’de ne yazık ki 33 kişinin aynı araçta baskına uğrayarak şehit edilmeleri de bizim için bir faciaydı. Canımızdı. Hepsi için aynı ıstırabı duyacağız.” diye konuşuyordu başbakan. İkincisinin peşi sıraysa şunları dile getiriyordu: “Ölmüş insanların, genç yaşta aramızdan ayrılmış insanların üzerinden siyaset üretilmesini, istismar yapılmasını insanlık dışı bulduğumuzu ifade ediyorum.” Tekrar Şırnak’taki iftardayız. Taraf Gazetesi’nin haberine göre aileleri temsilen Zeki Tosun, Sadık Alma, Emine Ürek, Emek Encü, Veli Encü ve Reşit Ant katılıyor programa. Aslında sorumluların hâlâ belirlenememesine tepki için icabet etmeyeceklermiş. BDP Genel Başkanı Selahattin Demirtaş’ın araya girmesiyle fikirleri değişmiş. Oğlunu kaybedenlerden Reşit Ant, “Sınırdışı operasyonlar sizin talimatınızla oluyor. Bildiğimiz kadarıyla devlette bir şey oluyorsa, emir geliyorsa bu da Başbakan’dan gelmelidir. Onun talimatı ile olur.” diyor. İşte Erdoğan’ın cevabı: “Kesinlikle ben talimat vermedim. Bilgim dışında oldu. Haberim yoktu. Olaydan sonra Genelkurmay Başkanı, beni telefonla arayarak bunun hata ve kaza olduğunu söyledi.” Bunun üzerine aileler soruyor, “Asker, sizin askeriniz değil mi?” El cevap: “Askeriyedeki her şeyden haberdar olamıyoruz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3BCEE5399570B58A91B8C7F6AA18E27?newsId=36171), [web.archive.org (arşiv bağlantısı)](http://web.archive.org/web/20131224041636/http://www.aksiyon.com.tr:80/aksiyon/newsDetail_getNewsById.action;jsessionid=F3BCEE5399570B58A91B8C7F6AA18E27?newsId=36171)
