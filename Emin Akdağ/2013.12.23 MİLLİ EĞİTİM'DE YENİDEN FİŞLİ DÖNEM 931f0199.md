# MİLLİ EĞİTİM’DE YENİDEN FİŞLİ DÖNEM

*Emin Akdağ 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni Şafak’ın elma ile armutları ‘Cem’ eden ve sürekli ‘Küçük’ kıyamet senaryoları yazan kalemi 4 Ağustos 2013’te aynen şunları not düşmüştü köşesinde: “İstanbul, Ankara, İzmir’de Emniyet İstihbarat Dairesi’nin tümü tasfiye edildi.
  </font>
 </div>
 <div id="newsText">
  <font class="detail-text">
   <p>
    Milli Eğitim’de aynı operasyonlar sürdü, sürüyor da. Yargıda benzer süreçler devam ediyor.” Belli ki içeriden (!) bilgilendiriliyordu. Ya da mesleği gereği zaten vâkıftı bu konulara! Madem emniyette tasfiyeler tamamdı, 17 Aralık’tan itibaren Türkiye gündemini sarsan yolsuzluk soruşturmasında görevli ya da görevsiz polis şef ve müdürleri niçin budanmaktaydı? Detayları bu haftaki kapak dosyamızda okuyabilirsiniz. Eğitimde dönen dolapları paylaşacağız şimdi. Yaklaşık 3 ay önce Milli Eğitim Bakanlığı’nda (MEB), Müsteşar Yusuf Tekin’in direktifiyle ‘Bakanlık Merkez Teşkilatı Yönetici İstatistiği’ adıyla bir çalışma yürütülüyor. Şahıslar hakkındaki notların ‘açıklama’ bölümünde ‘kanaat ve tavsiyeler’ dile getiriliyor. Mesela şöyle ifadeler kullanılıyor: “Bize yakın değil, sosyal demokrat, MHP’li, F tipi olumsuz. İHL’li kesime bakışı negatif, görev verilmemeli.” Düpedüz fişleniyor insanlar. Hem de haysiyet sınırları zorlanarak. Öyle ki, belki de Balyoz darbe planındaki gammazlamalar daha masum… Yineleyelim: Taraf Gazetesi’nin iddiasına göre emir MEB Müsteşarı Tekin’den. Tatbikatsa bakanlığın Temel Eğitim Genel Müdürlüğü Grup Başkanı Atıf Ala ile Galip Gülmez’den. Hemen bir anekdot ekleyelim: Atıf Ala ile Başbakan Müsteşarı Efkan Ala kardeş. Uygulamacı Ala, 1994’te öğretmenliğe atanır. 2005’te şube müdürü, 2007’deyse müfettiştir. 2011’de şu andaki vazifesine yükselir. Milli İstihbarat Teşkilatı’nda (MİT) halen aktif haldeki fişlemeler izah edilemezken, MEB’dekinin ortaya çıkması iyice kafaları karıştırdı. İnanamayacaksınız; F tipi diye fişlenenlerden biri, Tekin’in en yakın mesai arkadaşlarından: Mesleki ve Teknik Eğitim Genel Müdürü Grup Başkanı Tunay Alkan. Ne acı ki, Alkan, 28 Şubat sürecinde de ‘Talibancı’ yaftasıyla karalanıp çeşitli mağduriyetlere uğratılıyor. F tipi kodunu hâlâ bilmeyenlere: Fethullah Gülen sempatizanı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37390), [web.archive.org (arşiv bağlantısı)](http://web.archive.org/web/20140105030709/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37390)
