# Nargile de kanser tütüyor

*Emin Akdağ 2005.08.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son yıllarda eski bir kültürün yaşatılması mantığıyla lanse edilen nargilenin müptelaları özellikle gençler arasında artmaya başladı. Uzmanlar  bu tütün içim türünün de en az sigara, pipo ve purodaki kadar sağlığa zararlı olduğunu vurguluyor. Gençler merak ve heves duygularıyla kafelere koşuyor; fakat nargilenin nasıl içileceğini bilmiyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070805201228im_/http://www.aksiyon.com.tr/resim/556/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Nargile kafeleri son yıllarda bir hayli revaçta. Bu mekânlar daha ziyade gençler tarafından dolduruluyor. Dünya genelinde 100 milyon içicisi olduğu tahmin edilen nargile kullanımı özellikle Ortadoğu ülkeleri ile Türkiye’de artış gösteriyor. Bir “trend” haline gelen nargileyle özdeşleşen semtler bile var artık. Bunlardan en meşhuru İstanbul’un Tophane’si. Karaköy ile Dolmabahçe arasındaki Tophane’de, eskiden Amerikan pazarı olarak bilinen ve ithal malların satıldığı dükkanlarda konuşlanan birbirine bitişik 15 civarındaki nargile kafe’si günün 24 saati açık.
   <br>
    <br>
     Önceleri belirli yaşın üstündeki kişilerin yine belirli mekânlarda koyulaşan sohbetler esnasında içtikleri nargile acaba son yıllarda neden popüler hale geldi? Nargile bir kültür mü? Diğer tütün içim türleri sigara, pipo ve purodan farklı mı? İçerdikleri nikotinle bağımlılık yapan ve başta akciğer kanseri olmak üzere çok sayıda kanser çeşidine davetiye çıkaran bu tütün mamulleri gibi sağlığa zararlı mı?
     <br/>
     <br/>
     Cevaplara geçmeden, gençlerin albenisine kapıldıkları nargilenin tarihçesinden bir iki not. Nargileyi tabiri caizse Hintliler icat ediyor. İlk nargile, dışında tütün benzeri tabaka yakılan ve içine kamış sokulan Hindistan cevizinden ibaret. Tütünün keyif verici bir madde olduğunun farkına ise çok daha önceleri varılıyor. Hindistancevizinin yerini zamanla porselen, bronz, çini, gümüş ve cam gövdeli nargileler alıyor. Farisilerin ve Arapların pek sevdiği ‘nevi şahsına münhasır tütün içim tekniği’ nargilenin ismi, Farsça’da hindistancevizini karşılayan ‘nargil’ kelimesine dayanıyor. Nargile, 16’ncı yüzyılda tanıştığı tütün üzerine derin tartışmalar yaşanan Osmanlı toplumunda da kabul görüyor.
     <br/>
     <br/>
     Nargile önceleri sohbet aracıydı
     <br/>
     <br/>
     Arapların ‘sisa’, İranlıların ise ‘kalyan’ adını verdikleri nargile temelde ‘tömbeki’ ve ‘aromalı’ diye ikiye ayrılıyor. İlkine Türk, ikincisine Arap nargilesi deniyor. Tömbekide sadece özel yetiştirilen yaprak tütünler kullanılıyor. İkincisinde ise hemen hemen akla gelen bütün meyvelerin özleriyle kıyılmış tütün karıştırılıyor. Gençleri cezbeden de onlarca çeşidi olan aromalı nargileler zaten. Hacettepe Üniversitesi Tıp Fakültesi Halk Sağlığı Anabilim Dalı Başkanlığı’nın nargile kafelerin yaptığı araştırmada ortaya çıkan sonuçlar gerçekten çok ilginç. Araştırmaya katılanların 39,9’u nargile içmeye meraktan başlamış. Yüzde 64,7’si öğrenci. Yaş ortalamaları 22. Yüzde 64,4’ü erkek. Başlama sebeplerinden merak duygusunu, arkadaş çevresinden etkilenme izliyor. Ancak gençleri nargileye yaklaştıran öyle bir faktör var ki, diğerleri arasından öne çıkıyor. O da, eski bir kültürün yaşatılması mantığıyla lanse edilmesi. Çoğu nargile kafe’si de bu faktör gereği Osmanlı kültürünü çağrıştıran otantik tarzda dizayn ediliyor.
     <br/>
     <br/>
     Tophane’deki kafelerden Osmanlı Nargile’nin 49 yaşındaki işletmecisi Turgay Güler, çocukluk yıllarında gördüğü Beyazıt, Çemberlitaş, Unkapanı-Zeyrek ve Galata Köprüsü altındaki İstanbul’un eski nargile içim mekânlarını, şöyle anlatıyor: “Erzurum’dan İstanbul’a geldiğimde 13-14 yaşlarındaydım. Beyazıt’ta nargile içenleri görürdük. 50-60 yaşlarındaki insanlar içerdi. Nargile eskiden bir sohbet aracıydı. Yanlarına oturur onların konuşmalarını dinlerdim. Şimdiki içiş amacı keyif. Bir de gösteriş olayı. Bak nargile içiyorum demek, heves. Eskiler nargile içerken bir de domino denen bir oyunu oynarlardı. Nargileyle birlikte ada çayı ve ıhlamur içerlerdi.”
     <br/>
     <br/>
     Turgay Güler’in verdiği bilgilere göre, gençlerin çoğu nargilenin nasıl içileceğini bilmiyor. Profesyonellerin söndürmeden ortalama bir saatte içtikleri nargileyi 15-20 dakikada yakıyorlar. Çünkü marpuç vasıtasıyla çektikleri nargilenin dumanını olduğu gibi dışarı veriyorlar. Oysa, marpucu ağızlarından bırakmadan dumanın bir kısmını şişenin içine geri yollamaları gerekiyor. Tütünün erken yanması çok önemli. Dumanın geri verilmesiyle soğutulmayan tütün yanınca siyahlaşıyor, yani zarar katsayısı yükseliyor. Eskiler nargileyi ‘ciğerleri, nefesi açması için’ içerlermiş. Duman kesinlikle ciğere çekilmezmiş. Nargileden ağızda tutulup, yuvarlanabilecek miktarda duman alınırmış. Sıvının içinden süzülüp gelen nargile dumanının zararsızlığına inanılırmış. Güler de aynı inancı tekrarlıyor ve adabına uygun içildiğinde nargilenin sağlığa zarar vermediğini bildiğini ifade ediyor. Ama dumanın ciğerlere doldurulmasının sigara kadar zararlı olduğunu söylemekten de kaçınmıyor. Sigara gibi tütün mamulü olduğu için 18 yaşından küçüklere kesinlikle nargile içirmediklerini, içmeyi bilmeyen gençlere ise talep etmeleri durumunda, işin felsefesini de anlatarak nasıl içileceğini öğrettiklerini dile getiriyor. Yeni içicileri zor durumda kalmaktan, imdatlarına yetişen ateşçiler kurtarıyormuş. Güler’in aktardığı önemli ayrıntılardan biri de, nargilenin tiryakiler ve meraklıların yanı sıra, sigarayı bırakmak isteyenlerce de içilmesi.
     <br/>
     <br/>
     Uzmanlar: Tütün tütündür
     <br/>
     <br/>
     Uzmanlar, Güler’in bilinçli içimle ciğer ve nefesi açtığını kaydettiği nargilenin en az sigara kadar sağlığa zararlı olduğunu belirtiyor. Sağlık Bakanlığı’nın araştırmasına göre akciğer fonksiyonlarını yüzde 30 oranında sekteye uğrattığına; akciğer, solunum yolu, yemek borusu, ağız ve diş eti kanserlerine sebebiyet verdiğine dikkati çekiyorlar. 3 gram tütün ve 5 gram kömür tüketilen bir nargile içimi sırasında vücuda 2,25 miligram nikotin ile 242 miligram arsenik, nikel, kobalt, krom ve kurşun maddesi alınıyor. Bu ise 50 adet sigaraya bedel. Araştırma sonuçlarının vahameti üzerine Bakanlığın Temel Sağlık Hizmetleri Genel Müdürlüğü İl Sağlık Müdürlükleri’ne gönderdiği genelgeyle öğrencilerin yoğun bulunduğu mekânlarda nargile reklamı yapılmasını yasaklattı. Kahvehane, kafe ve çay ocaklarında nargile ve sigarayı özendirici resim ve yazı asanlar hakkında 4207 sayılı Tütün ve Tütün Mamullerinin Zararlarının Önlenmesine Dair Kanun gereğince yasal işlem yapılacak.
     <br/>
     <br/>
     Sigaraya büyük çoğunlukla 12-20 yaş dilimindeyken başlandığını söyleyen Yedikule Göğüs Hastalıkları Hastanesi Başhekimi Doç. Dr. Sedat Altın, “Sigara üreticileri özellikle gençleri nikotin bağımlısı hale getirebilmek için her ülkeye özel pazarlama taktikleri geliştiriyor. Nargile kültürü ülkemizde oldukça eski bir tarihe sahiptir ama kısa bir süre öncesine kadar popülerliğini yitirmiştir. Tüm dünyada sigara karşıtlığının yaygınlaştığı bir dönemde bu eski kültürün yeniden popülerlik kazanmasını tesadüf olarak görmek zordur. Dünyada 100 milyon kişi nargile içiyor. Çoğu bunu sigaradan daha masum zannederek yapmakta. Halbuki onlar çokuluslu sigara üreticilerinin yeni müşterileri. Çünkü nargile içiminin de hem sebebi, hem de sonucu nikotin bağımlılığıdır.” diyor. Sedat Altın, Hacettepe Üniversitesi Tıp Fakültesi Halk Sağlığı Anabilim Dalı Başkanlığı’nın nargile kafelerinde gerçekleştirdiği araştırma sonuçlarının, son derece önemsenmesi gerektiğinin altını çiziyor.
     <br/>
     <br/>
     Cerrahpaşa Tıp Fakültesi Göğüs Hastalıkları Anabilim Dalı Öğretim Üyesi ve Sigarayı Bırakma Kliniği sorumlusu Doç. Dr. Tunçalp Demir, nargilede de tütün içildiğini, dolayısıyla sigara, pipo ve puro gibi sağlığa zararlı olduğunu söylüyor. “Duman içe çekilmese de, dudak kanseri riski var.” diyen Demir’e göre, nargile içilerek sigaranın bırakılması mümkün değil: “Sigarayı bırakmak için nargile içilmesi, rakıyı bırakmak için bira içilmesine benzer. Böyle şey olur mu?” Tunçalp Demir, son zamanlarda Ortadoğu ülkeleri ile Türkiye’de nargilenin yaygınlaşmasının bir tesadüf olamayacağını da vurguluyor. Yine Demir’e göre nargilede suyun dumanı süzmesinin, sigaradaki filtreden daha üstün bir fonksiyonu yok.
     <br/>
     <br/>
     Aromalı ama içinde ne var?
     <br/>
     <br/>
     Alman Hastanesi Göğüs Hastalıkları Uzmanı Sevda Şener Cömert, yabancı yayınları da araştırdığını, nargilenin tütünün zararlarını azalttığına dair bir bilgiye rastlamadığını söylüyor. Nargilenin sigarayı bırakmak isteyenlere hiçbir şekilde destek sağlayamayacağını da belirterek, “Aksine, sigara bağımlısı olmayanları nikotin bağımlısı yapar. Teşvik eder. Aromalı nargileler zararsız gibi lanse edilerek kişiler özendiriliyor.” diyor.
     <br/>
     <br/>
     Aromalı nargile tütünleri Arap ülkelerinden ithal ediliyor. En kalitesi de olsa tütünün insana verdiği zarar ortada. Ama nargilelere, bilhassa da aromalılarına, insan sağlığını daha büyük oranlarda tehdit eden kalitesiz tütünler karıştırıldığı ileri sürülüyor. Söz konusu iddialar ve mevcut talep üzerine birkaç aydır Tekel de aromalı imal etmeye başladı. Tabii ki sigara, pipo ve purodaki gibi, nargileyle muhtelif uyuşturucuları içmek mümkün. Bu noktada aslında ebeveynlere büyük görev düşüyor. Karşı çıkmasalar da çocuklarının nargileyi kimlerle ve hangi mekânlarda içtiklerini denetlememeleri başlarına telafisi zor işler açabilir. Hele uyuşturucu tacirleri, kullanımı ilkokul yaşına kadar inen sigara aracılığıyla müşteri portföylerini her geçen gün genişletirken...
     <br/>
     <br/>
     <br/>
     NARGiLE TERiMLERi
     <br/>
     <br/>
     <br/>
     Nargilede tütünün yerleştirildiği yere rüle, dumanı filtre eden suyun konulduğu ve fokurdadığı yere şişe, dumanı şişeden ağıza ulaştıran hortuma marpuç, marpuçla şişe arasındaki uzun bölüme ise ser deniyor. Marpucun ucuna takılan ve bir kullanımlık nesnenin adı ise sipsi. Kömürle ilgilenenlere de ateşçi deniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22257), [web.archive.org (arşiv bağlantısı)](http://web.archive.org/web/20070805201228/http://www.aksiyon.com.tr:80/detay.php?id=22257)
