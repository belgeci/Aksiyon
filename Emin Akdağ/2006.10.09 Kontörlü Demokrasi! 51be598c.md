# Kontörlü Demokrasi!

*Emin Akdağ 2006.10.09*

<div>
 <p>
  <font>
   Yönetimine ordusunun belirli periyotlarla fiili ve postmodern müdahaleler yaptığı Avrupa (!) ülkesi Türkiye’de, bir hükümet ilk defa erken seçim kararı almadan (muktedir olamasa da) dört iktidar yılını tamamlamak üzereyken aniden irtica söylemleri ayyuka çıktı.
   <br/>
   <br/>
   2007 Mayısındaki cumhurbaşkanlığı ve Kasımındaki genel seçimler yaklaşırken, bazı sivil (!) oluşumlar ‘zinde güç’ diye nitelendirdikleri Türk Silahlı Kuvvetleri’ni normal söylemi ve eyleminin fevkine zorluyor gibi. Bu zorlamalara, (mahkemesinin başkanıyken demokrasiye sımsıkı sarılmayı tavsiye ettiği) anayasaya dayandırdığı ‘gerekirse özgürlükler kısıtlanabilir’ ifadesiyle Cumhurbaşkanı Ahmet Necdet Sezer de, çanak tutuyor nedense. Türk rejiminde demokrasinin kontrol edilmesinden söz ediyor birileri. Artık bazı akıllara karpuz kabuğu tüyosu vermede beis yok. Hadi gelin kontrollü demokrasiyi de aşalım. Rejimi ‘kontörlü demokrasi’ ile sigortalayalım. Kontörlerin rejimi tehdit etmeyecek konuşmalara harcandığını belirlersek, hediye kontör uygulaması başlatalım. Ama hediyeleri hemen kullanıma açmayalım. Bir süre ‘konbara’larda biriktirtelim. Ne olur ne olmaz; gerektiğinde kullanıma kapatıveririz konbaraları. Eğer toplumda tahminlerimizi de ‘sollayan’ ve ‘dünyanın en üstün insanlarının’ benimsediği medeniyetlere yaraşır gelişmeler yaşanırsa yeniden ‘kesintisiz demokrasiye’ bağlanırız. Yoksa genelkurmay başkanı ve kuvvet komutanlarının, irtica tehdidinin ülke tarihindeki en ileri seviyeye ulaştığı uyarılarıyla hezeyana kapılmak hiç de akıl kârı değil. Başbakanın, ABD ve İngiltere temaslarından dönerken uçaktaki gazete yöneticilerine anlattığı ve takdir toplayan ‘irticayı hep birlikte tanımlama, kavrama ve çözme’ teklifini anlamaya çalışma da ‘dogma’ türünden ‘boş bir inanç’ aslında.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 138 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25568), [web.archive.org (arşiv bağlantısı)](http://web.archive.org/web/20061010202129/http://www.aksiyon.com.tr/yazdir.php?id=25568)
