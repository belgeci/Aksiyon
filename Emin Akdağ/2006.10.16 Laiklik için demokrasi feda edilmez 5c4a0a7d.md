# Laiklik için demokrasi feda edilmez

*Emin Akdağ 2006.10.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yücel Sayman’a laiklik için demokrasiyi feda etme anlayışı son derece yanlış. Aslında demokrasinin en büyük güvencesi yine bizzat kendisi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090123102851im_/http://www.aksiyon.com.tr/resim/619/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090123102851/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090123102851/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090123102851oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090123102851oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yücel Sayman’ı İstanbul Barosu’ndaki yönetimi ve demokratik çıkışlarıyla tanıyor Türkiye. Yeniden adaylığını açıkladığı baro seçiminden birkaç gün önce görüştük kendisiyle. Siz bu satırları okurken seçimin galibi belirlenmiş olacak. İstanbul Ticaret Üniversitesi Hukuk Fakültesi’nde Devletler Özel Hukuku dersine giren Sayman’ın sorularımıza verdiği cevaplar, irtica söylentilerinin gündeme taşındığı bu süreçte bir hayli önemli. Demokrasi, hukukun üstünlüğü ve sosyal çatışma kavramlarına getirdiği bakış açıları gerçekten dikkat çekici. Umarız, birileri bu sözleri, ‘Türk Ceza Kanunu 301’e muhalefet ediliyor’ diye yorumlamaz.
   <br>
    <br>
     KAMPLAŞMA SİYASİ AMAÇLAR İÇİN KULLANILIYOR
     <br/>
     <br/>
     -Baro başkanlığına neden yeniden aday oldunuz? Ters giden bir şeyler mi vardı?
     <br/>
     <br/>
     Ters giden değil de geriye giden bir şeyler vardır denebilir. Ama böyle bir karar vermemin esas etkeni, Türkiye’de giderek etkileri ağırlaşan bir kamplaşma ve kutuplaşmanın olması. İnsanlar birbirlerine yafta takarak, birbirlerini birtakım olumsuz siyasi kategoriler içine sokarak kutuplaşıyor ve bunları yaparken de hiçbir kanıta ihtiyaç duymuyorlar. Değişik kutuplarda birbirine düşmanca bakan, zaman zaman kendi aralarında şiddeti kullanan ve böylelikle toplumda hem çözüm olarak şiddeti güçlendiren hem de o güçlenen şiddeti kendi içlerinde kullanarak kutuplaşmayı artıran bir durum var.
     <br/>
     <br/>
     -Bu kamplaşmanın yeniden yoğunlaşmasının bir sebebi var mı peki?
     <br/>
     <br/>
     Kamplaşma eskiden beri var ve kullanılan bir yöntem. Herhalde ortam daha elverişli geldi. Yöntem, bir söylenti çıkartarak korku oluşturmak kitlelerde. Sonra o söylentiyi halk gerçekmiş gibi yaşarken, duyduğu korkuyu siyasete çevirerek, oradan bir siyasi amaç ya da başka amaçlar beklemek.
     <br/>
     <br/>
     -Kamplaşmanın siyasi amaçlar için kullanıldığını söylüyorsunuz; ama bugün Cumhurbaşkanı Ahmet Necdet Sezer, anayasadan bazı maddelere dayandırarak özgürlüklerin ve demokrasinin kısıtlanabileceğini söylüyor. Başka resmî ve sivil kurumların da benzer söylemleri var. Bunu nasıl karşılıyorsunuz?
     <br/>
     <br/>
     Şimdi bakın insanlar böyle düşünüyor olabilir. Böyle düşünen sadece cumhurbaşkanı değil. Çok kişi vardır. Ama demokrasiye ve özgürlüğe bir bakış tarzı vardır. Kendi kavramları içinde bakarsınız. Yani demokrasiye demokrasinin içinden bakarsanız farklı görürsünüz, dışından bakarsanız farklı görürsünüz. İçinden baktığınızda demokrasi bir devlet biçimidir. Toplumun siyasi anlamda örgütlenmesini ifade eder. Buradaki amaç da, toplumun kendi varlığını, özgürlüklerini ve bireysel hakları güvence altına alacak bir örgütlenmeye gidilmelidir. Demokrasinin temel amaçlarından biri üç aşağı beş yukarı budur.
     <br/>
     <br/>
     DEMOKRASİNİN GÜVENCESİ BİZZAT KENDİSİDİR
     <br/>
     <br/>
     -Cumhurbaşkanının açıklamalarıyla bu çelişmiyor mu?
     <br/>
     <br/>
     Çelişiyor. Böyle baktığınız zaman söyleyeceğiniz şey var. Özgürlük ve güvenlik çatışması çıktığında; demokrasinin güvencesi, demokrasinin devlet biçimi olarak bizzat kendisidir. Çünkü bu nedenle vardır. Aksi takdirde başka bir devlet biçimi belirlersiniz. Demokrasi kurallarını da onun içinde bazen kullanır, bazen da kullanmazsınız. Ama demokrasi devlet biçimi olarak varsa bu söylenenler doğru değildir.
     <br/>
     <br/>
     -Devlet biçimi olarak varsa da demokrasilerde özgürlüklerin sınırıyla güvenliğin dengelenmesi problemi ortaya çıkabilir mi?
     <br/>
     <br/>
     Teknik hukuk açısından belirli dönemlerde bir dengelenme ortaya çıkabilir. Zaaf içindeyseniz demokrasi devlet biçimi olarak daha tam kurulmamışsa ya da mesela içişleri görevini tam yerine getiremiyorsa, yani orada bozulma var, doğru dürüst bir örgütlenme yoksa onlar özgürlükleri korumak yerine güvenliği esas alacaklardır. Şiddet kullanabilecekleri özgürlükleri daha bozucu tedbirler, iktidar gücü isteyeceklerdir. Bunu söylerken haklı olabilirler: Biz suçluları yakalayamıyoruz. Suçlular kaçıyor… E o zaman siz görevinizi iyi yapmıyorsunuz. Bizim özgürlüğümüzü alacağınıza, bakansanız istifa edin, emniyet müdürüyseniz kendinizi gözden geçirin, istifa edin. Görevini yapacaklar gelsin. Bizi bu ikilem karşısında kendimiz değil başkaları bırakıyor. Gasp var, polise yetkiler verilsin. Gasbı çıkartan, özgürlükleri alınan bizler değiliz. Bununla mücadele edecek de bizler değiliz. Onun yolunu bulun. Yatırımları buna göre yapın.
     <br/>
     <br/>
     -Ne gibi yatırımlar?
     <br/>
     <br/>
     Delillerden yola çıkılmasını sağlayacak laboratuarlarınızı kurun. Tanklar, panzerler alıp büyük miktarları buna yatıracağınıza, her polisin altına trafikte bir araba koyacağınıza, bilimsel temellerde çalışan polisler yerleştirin. Onlar delillerin nasıl olabileceğini bilsinler. Özerkliği olsun. Kendi güvenceleri altında adli alanda çalışabilsinler.
     <br/>
     <br/>
     -Türkiye’deki yönetim yapısı demokratik anlayışla örtüşüyor mu, yoksa özgürlükler zafiyetler yüzünden mi kısıtlanmak isteniyor?
     <br/>
     <br/>
     Hayır. Türkiye’deki sorun devletin yapılanış, örgütleniş biçiminde zaten. Demokrasinin devlet biçimi olmamasında. Devlet biçimi olarak demokrasinin taleplerini getirdiğimiz zaman hep toslarız.
     <br/>
     <br/>
     - Demokrasi yasal olarak mı yok, fiili olarak mı?
     <br/>
     <br/>
     Yasal olarak da yok. Kuruluşu, örgütlenişi bakımından yok. Mesela yargının örgütlenişinde savunma yargının içinde yok kurumsal olarak. O zaman nasıl demokrasi diyorsunuz?
     <br/>
     <br/>
     -Bu adaletin tecillisini mi sekteye  mi uğratıyor?
     <br/>
     <br/>
     Savunmanın kurumsal olarak bulunmadığı yerde adalet tecelli etmez tabii.
     <br/>
     <br/>
     TÜRKİYE’DEKİ YARGILAMA SÜRECİ ADİL DEĞİL
     <br/>
     <br/>
     -Neler gerçekleşmeli ki savunma adına adalet tecelli edebilsin?
     <br/>
     <br/>
     Örgütlenişinde yargıyı mutlaka üç temel kurucu unsur üzerinde inşa etmeniz lazım. İddia, savunma ve hüküm. Yargılama sürecini de iddia ve savunmanın hem kurumsal olarak, hem de pratikte işlerken bir mücadele forumu haline getirilmesi lazım. Yoksa yargıcın iddiayı ve savunma yapanı dinleyip sonra kendi kafasına göre karar verdiği yargı anlayışı demokratik değildir. Hatta laik bir yargı anlayışı dahi değildir. Çünkü orada o hareketlilik, dinamizm yoktur. Yargıcı hüküm kurarken; hem iddianın hem de savunmanın psikolojik, toplumsal ve hukuksal doğrularını barındıran arzuları esas almaya yönelten bir usul, bir presedür yok. Donmuş bir anlayış vardır. Ben söyleyeceğim, o söyleyecek. Kafam neye yatıyorsa o yönde karar vereceğim.
     <br/>
     <br/>
     -Hâkimin mahkeme salonunun amiri olması mı demokratik yargıya ve adaletin tecellisine ters düşüyor?
     <br/>
     <br/>
     Tek söz ve iktidar sahibi olan hâkimdir. Sadece duruşmada değil, yargılama üzerinde de. Hukuk kuralları dinden kaynaklanıyor olmayabilir ama yapılanması itibariyle laik dediğimiz demokratik bir devletin yargı biçimi değildir.
     <br/>
     <br/>
     -Türkiye, anayasada ‘demokratik, laik ve sosyal bir hukuk devleti’ diye tanımlanıyor ama…
     <br/>
     <br/>
     Doğrudur. Cumhuriyet hükümet ya da devlet başkanının seçimle gelip seçimle gittiği bir yönetimi ifade eder. Ama cumhuriyet norm olarak devlet biçimi değildir. Ama bazı ülkelerde, mesela bizde bir devlet biçimi olarak kurulmuştur. Siyasi literatürde, cumhuriyeti devlet biçimi olarak tanımla dediğinizde kurumlarını, kurallarını tanımlayamazsınız. Yani içini kendinizin doldurması gerekir. Çünkü sosyalist cumhuriyet vardır, İslami cumhuriyet vardır, otoriter cumhuriyet vardır, faşist cumhuriyet vardır. Demokrasiyi benimseyen cumhuriyet vardır. Ama devlet biçimi olarak cumhuriyet çok çeşitli anlayışların tesirindedir.
     <br/>
     <br/>
     LAİKLİK UĞRUNA DEMOKRASİ FEDA EDİLEMEZ
     <br/>
     <br/>
     -Anayasamızdaki madde tanımlamıyor mu Türkiye’nin demokrasiyle yönetildiğini?
     <br/>
     <br/>
     O madde cumhuriyeti tanımlıyor, nitelikleri koyuyor. Birinci ilke demokratiktir. Ha buradaki demokrasi devlet biçimi olarak demokrasi değil. Demokrasilerde olan kuralları benimsemiş olan bir cumhuriyettir anlamında. Devlet biçimi olarak demokrasilerdeki düzenlemeler, örgütlenmeler olsun demiyor. İlkesel olarak kalıyor. Laiktir diye mecburen söylüyor. Çünkü demokrasi devlet biçimi olduğunda ayrıca laiktir demenize gerek yok. Çünkü demokrasi laik temeller üzerinde oturur. Cumhuriyeti tanımlayan birkaç tane ilke olduğunda kimileri bu ilkelerin cumhuriyeti oluşturan temel unsurlar olduğunu ancak birlikte var oldukları zaman devlet biçimi olarak bizim benimsediğiniz cumhuriyeti ifade etmesi gerektiğini bir kenara bırakıyorlar; ilkelerden bir tanesini esas alıyorlar. Diğerini o ilke uğruna vazgeçilebilir görüyorlar. Öyle bir cumhuriyet ki mesela laikliği koruyabilmek için demokrasiden vazgeçilebilir ya da ödün verebilir. Öyle bir cumhuriyettir.
     <br/>
     <br/>
     - Demokrasiyle yönetilen ülkelere örnek verebilir misiniz?
     <br/>
     <br/>
     Kuruluş itibariyle İngiltere cumhuriyet değildir ama demokrasi temelinde örgütlenmiş bir devlettir. Fransa mesela. İran cumhuriyettir ama demokratik değildir, İslam cumhuriyetidir. Ama bu Avrupa ülkelerinde devlet biçimi olarak demokrasinin bütün gerekleri yerine getiriliyor mu; yani özgürlükleri güvence altına alan bir devlet biçimi tanımına uygun mu derseniz, hayır.
     <br/>
     <br/>
     -İngiltere için de mi?
     <br/>
     <br/>
     İngiltere için de…
     <br/>
     <br/>
     -Türkiye’de anayasada cumhuriyeti tanımlayan ilkelerden birinin diğeri için dönem dönem feda edilmesi neden garipsenmiyor?
     <br/>
     <br/>
     Ama bu mantığı getiren anayasa değil. Bu maddeyi böyle algılayanlar. Böyle algılanmamalı.
     <br/>
     <br/>
     -Demokrasinin feda edilmesini söyleyenler laikliğin elden gitmesinden ve irticaın tavan yapmasından yakınıyor. Peki size göre Türkiye’de gerçekten de iddia edildiği gibi demokrasiyi feda ettirecek bir durum var mı?
     <br/>
     <br/>
     Elbette ki benim bir görüşüm var ama bu önemli değil. Bu konuyu siz gerçek olarak söylerseniz, hiçbir araştırmanız olmadan…
     <br/>
     <br/>
     -Dergi  seçimden sonra yayımlanacak…
     <br/>
     <br/>
     Seçimler için söylemiyorum. Vardır ya da yoktur dersem, siz bana soracaksınız araştırman ne diye. Nereden araştırdın, hangi temellerden geldin? En büyük tehlike Türkiye’de, herkes kendine göre gerçek budur diye bir söylenti çıkartıyor. Hiçbir araştırması yok, duygusal olarak yapıyor bunu. Ve bazı söylentileri esas olarak kabul ediyor. Mesela Genelkurmay’dan böyle bir şey gelirse buna ‘doğrudur’ deniyor. Ama niye doğru olduğunu gösteren bilgiler yok. Karşı taraf da yok diyor. Şimdi söylentiler üzerine bir gerçek kurduğunuz zaman halk gerçeği yaşamaz. Söylentiyi yaşar. Bu vardır ya da yoktur sorunu, böyle kesin siyasi bir kutupla olmaz. Bunun incelemesi yapılır, araştırması yapılır. Kaldı ki varsa. Silahlı bir kalkışma varsa. Polisi var, ordusu var. Onlar koruyacak. Varsayım üzerine çıkartılan söylenti temelinde benim özgürlüklerimi kimse ortadan kaldıramaz.
     <br/>
     <br/>
     SINIRLAMALARIN KALDIRILMASI LAZIM
     <br/>
     <br/>
     -Mevcut kanuni düzenlemeler, rejimi ya da toplumun güvenliğini riske edecek eylemleri engelleyecek içeriğe sahip değil mi?
     <br/>
     <br/>
     Fazlasıyla sahip.
     <br/>
     <br/>
     -Ekstra  sınırlamaya gerek var mı peki?
     <br/>
     <br/>
     Tam tersine, sınırlamaların kaldırılması gerekir. Bunları yasaklarla engelleyememişseniz yeni yasaklarla da engelleyemezsiniz. Dünyanın hiçbir yerinde yasakları artırarak hiçbir şey engellenememiştir. Şu ana kadar eğer böyle bir tehlike varsa, polisinize rağmen büyümüşse, dönün kendinize bakın. Yani güç sizde, iktidar sizde. O zaman kaldırdığınız özgürlük benim özgürlüğüm oluyor. Güvenlik nedeniyle polis vazife ve salahiyetleri kanunu çıkarıyorlar. Korkunç bir düzenleme getiriyor bu. Polis istediğini hiçbir gerekçe belirtmeksizin karakola götürebiliyor. Yetmiyor karakola gelen herkesin, mesela pasaport için başvuruldu, varlık olarak kaybolmayan tüm izlerini arşivliyorlar. Avuç içi, parmak içi, göz, genetik. Sigorta numarası gibi herkesin genetik izleri olacak. Bir yerde suç unsuruna rastlanırsa girecekler arşive bakacaklar. Bu Hitler’in, Nazizmin projesi.
     <br/>
     <br/>
     -ABD ve İngiltere’de yapılmıyor mu bu?
     <br/>
     <br/>
     Hayır, yasak oralarda. Gizli arşiv yapılıyor. Türkiye’de bunu açık olarak yaptırıyorlar. Hiç kimse yapmadığı bir şeyi ben yapmadım diye kanıtlamak zorunda değildir. Yaptığı kanıtlanır. İkincisi, 5-10 yıl önce alınan izlerinizin doğru alınıp alınmadığını nasıl tartışacaksınız? O zaman zaten yargıya ihtiyaç kalmaz. O zaman neyi yargılayacaksınız ki? Savunma kalmaz. İyi niyetli değildir, insan türü üzerinde egemen olma güdümünün bir parçasıdır.
     <br/>
     <br/>
     -Size göre Türkiye’de irtica alıp başını gidiyor mu? Laiklik risk altında mı?
     <br/>
     <br/>
     Bu ısrarla sorulur, ısrarla söylemem. Bu kategorik bir fikir beyan etmedir. Böyle bir beyan için kategorik araştırma yapmak lazım. Bunu yapmadan benim vardır ya da yoktur demem spekülatif bir şeydir. Söyledim mi kendimi kamplardan birinin içinde hissedeceğim.
     <br/>
     <br/>
     -Yargıdaki yorum farklılıklarına ne diyorsunuz? Mesela, Vural Savaş, geçenlerde Yargıtay Başsavcılığı görevini şu an sürdürseydi AK Parti’ye kapatma davası açabileceğini söyledi. Görevdeki savcı şimdiye kadar açmadı. Bu yorum farkı nasıl açıklanabilir?
     <br/>
     <br/>
     Buradaki yorum farkı falan değil. Yorumlama daima özgürlüklerden yana, kişilerin her türlü özgürlüğünün korunması yönünde yapılır. Bu bir yorumlama değil. Ona yorum denmez. Hukukçuluk bile değildir. Bir maddenin altını çizerek bak bu böyle diyor o zaman kapatma davası açarım. Hükümette irtica artıyor, kapatalım. Bunlar soyut iddialar. Hukukun yorumu değil bu. Yorum bir zenginliktir. Ama onun kriterleri, metodolojisi vardır.
     <br/>
     <br/>
     DEMOKRASİLERDE PARTİ KAPATILAMAZ
     <br/>
     <br/>
     -Kanundan bunu anlıyorum denemez mi?
     <br/>
     <br/>
     Metodolojisini kullanırsanız bunu anlıyorum diyebilirsiniz. Ama kendi saplantılarınızın aracı haline getirmeye başlarsanız ve bunu da siyasetin aracı olarak kullanmaya başlarsanız; bu yorum değildir, sizi savcı yapmışlardır, siz de bu işi yapıyorsunuzdur. Savcı olmayın, geçin bir partinin başına orada yapın. Bir parti kapatılmaz. Çok enderdir, istisnadır Hiç kapatmamak gerekir de. Silahlı eylemlere kalkışmışsa ancak kapatılabilir.
     <br/>
     <br/>
     -Kapatılan partiler silahlı eylemlere mi kalkışmıştı?
     <br/>
     <br/>
     Baro başkanı olduğum dönemdeki partilerin kapatılmasına ve kapatılma gerekçelerine karşı çıktım. Siyasi partilerin kapatıldığı bir ülkede yaşamak istemem. Vural Savaş’ın kapattım, kapatılsın dediği bir hukukun cenderesine girmek istemem. Zor yaşıyorsunuz o zaman. Sıkıntı oluyor. Saplantılarını hukukmuş gibi koyan insanların savcı oldukları, başsavcı oldukları bir ülkede yaşamak son derece zordur. Onlar kendilerini vatan kurtarıcı olarak görebilir. Vatanı kurtarma görevi silahlı kuvvetlerde. Oraya girin o zaman. Yargının içinde polis, ordu olmaya kalkmayın. -Merhum Sulhi Dönmezer Hoca, Recep Tayyip Erdoğan’ın değişmeyen 312’den bile hüküm giymemesi gerektiğini söylemişti özel bir görüşmemizde. ‘Niçin giydi?’, diye sorduğumuzda ise ‘Onun cevabını ben veremem’ demişti.
     <br/>
     <br/>
     312’nci maddenin koşullarına da uygun değildi o mahkûmiyet. Sadece açıkladığı bir düşünce nedeniyle, o dönemin siyasi konjonktüründe mahkûm oldu. Öyle yorumlanabilecek bir madde değildi.
     <br/>
     <br/>
     -TCK 301 gündemde şimdi. En son Elif Şafak davası. İlk duruşmada düşecekse neden dava açılıyor? Bu da mı yorum farkı?
     <br/>
     <br/>
     Bir kanunun kendisi var, bir de yargılamanın süreci var. Demokratik yargı örgütlenmesinde bir savcı iddianame hazırladığı için dava başlamaz. Mahkeme eksiklikler bulur iade eder, bu kısmen bizde var; ya da orada makul şüphe uyandıracak kadar bir delil, emare, iz bulamazsa o zaman iddianameyi reddeder. Bu sistem bizde olmadığı için açtığı anda eğer usuli şartlara uyulmuşsa iade edemiyor. Birinci oturumda beraat kararı vermesi gerekiyor. Birinci celsede beraat kararı da son derece cesurdur. Genelde mahkemeler, yasa müsait olmasına rağmen sorgulama yapılmadan beraat vermeyerek, celseleri erteliyorlar. Böyle bir düzenleme dünyada yok. Bizimki etnik anlamda ifade ediyor. Sosyolojik anlamda Türk milleti lafı kullanılmıyor orada. Türklüğü dediği aynı topraklar üzerinde yaşayan toplumun sosyolojik olarak birliğini ifade etmiyor. Oradaki Türklük etnik anlamda. Mesela Fransız kanunlarında Fransızlara hakaret diye bir şey yok. Orada yaşayan topluma hakaret ederseniz suç oluyor. Ama Fransız, İngiliz ırkı diye bir ırk yok. Ya da İspanyol ırkı diye bir ırk yok.
     <br/>
     <br/>
     DÜŞÜNCE BAŞKA İFADE BAŞKAYSA EĞER O ZAMAN FİŞLEMEK NE OLUYOR?
     <br/>
     <br/>
     -Demokratik ülkelerde düşünceyi ifade etmenin herhangi bir kıstası var mı?
     <br/>
     <br/>
     Demokrasi ve güvenlik anlayışınıza göre değişiyor. İnsan Hakları Mahkemesi’nin kararı var: Şoke edici olsa bile o görüşler serbestçe söylenebilir. İstisnalar getiriyor. Düşünce özgürlüğüne girdiğinizde kural, insanın kendini var edebilmesi, kendini ortaya koyabilmesi için elindeki tek silahı düşüncesidir. Ona sınır getirdiğinizde, insanın kendini yeniden ortaya koymasını engelliyorsunuz.
     <br/>
     <br/>
     -Düşünce özgürlüğü, ifade özgürlüğünü de kapsıyor…
     <br/>
     <br/>
     Biz papağan olmadığımız için elbette kapsıyor.
     <br/>
     <br/>
     -Kanunda böyle bir ayrıma gidildiği için sordum…
     <br/>
     <br/>
     Düşünce başka, ifade başkaysa o zaman fişlemek ne oluyor?  Düşünce özgürse devlet görevine almadan önce niçin istihbarata soruyorsunuz, solcu, sağcı ya da şeriatçı mı diye? Rapor geliyor. Hani düşünce serbestti! Düşüncelerimi kaydetmiş oluyor. O da serbest değil.
     <br/>
     <br/>
     -Son gelişmeler ışığında Avrupa’daki durum da pek iç açıcı değil sanki…
     <br/>
     <br/>
     Avrupa’da demokrasiden dönüş var. Avrupa Komisyonu’nun yorumlarının büyük bir kısmı son derece antidemokratik kurallar. Rekabete ilişkin kuralların bir kısmı, mesela avukatlığa dönük olanları demokratik bir yargıyı bertaraf edici, yıkıcı. Fransa ve İsviçre’de soykırımın varlığını inkâr etmek Avrupa kriterleriyle bağdaşır bir düzenleme değil. Fransa bu kanun yüzünden Avrupa İnsan Hakları Mahkemesi’nde başını belaya sokacak. Ya da bu mahkemeyi kaldıracaklar. Sözleşmeyi değiştirecekler. Bu yasa demokrasi açısından asla anlaşılabilir değil. Özgürlükler bakımından tamamen yüz karası. Çifte standardın ötesinde.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=25605), [web.archive.org (arşiv bağlantısı)](http://web.archive.org/web/20090123102851/http://aksiyon.com.tr:80/detay.php?id=25605)
