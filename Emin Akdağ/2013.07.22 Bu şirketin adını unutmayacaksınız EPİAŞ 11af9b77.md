# Bu şirketin adını unutmayacaksınız: EPİAŞ

*Emin Akdağ 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sonbahardan itibaren, bilhassa da kışın EPİAŞ’a milletçe aşina olacağız. Kısaltmanın açılmış haliyle, Enerji Piyasaları İşletim AŞ’ye.
  </font>
 </div>
 <div id="newsText">
  <font class="detail-text">
   <p>
    Ana sözleşme metni Enerji Piyasası Düzenleme Kurumu’nca (EPDK) şekillendiriliyor. Taslaktaki öngörü gerçekleşirse, merkezi Ankara. Şimdiye dek elektrik ve doğalgaz alanında faaliyet gösteren yaklaşık 100 özel şirket hisseleri için talepte bulunmuş. Ortaklık yapısında hisseler A, B, C ve D kategorisine ayrılıyor. A grubunun payı yüzde 30 ve Türkiye Elektrik İletim Anonim Şirketi’ne (TEİAŞ) ait. B’nin payı da yüzde 30. Borsa İstanbul’un sahipliğinde. Yüzde 30’luk C grubu özel sektördeki piyasa katılımcılarının. Yüzde 10’luk D hisseleri de Borsa İstanbul’un. Ancak stratejik ortak kurulması şartıyla. EPİAŞ’a 400 milyon liralık sermaye düşünülüyor. Herkes ortaya koyacağı para payıyla doğru orantılı. Yönetimi 9 üyeli. A, B ve C gruplarının üçer üyesi var. Görev süreleri 3 yıl. Taslak; Enerji ve Tabii Kaynaklar Bakanlığı, Borsa İstanbul, Sermaye Piyasası Kurumu (SPK) ve ilgili özel şirketlere iletildi. Kamuoyunca enerji borsası diye isimlendirilen EPİAŞ’ın fonksiyonunu EPDK Başkanı Hasan Köktaş’tan öğreniyoruz: “Ayrım gözetmeden güvenilir referans fiyat oluşumunu temin eden; artan piyasa katılımcı sayısı, ürün çeşitliliği ve işlem hacmi ile likiditenin en üst düzeye ulaştığı piyasa birleşmeleri yoluyla ticaret yapılmasına imkân tanıyan lider bir borsa olmasını amaçlıyoruz.”
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36064), [web.archive.org (arşiv bağlantısı)](http://web.archive.org/web/20130825021031/http://www.aksiyon.com.tr:80/aksiyon/newsDetail_getNewsById.action?newsId=36064)
