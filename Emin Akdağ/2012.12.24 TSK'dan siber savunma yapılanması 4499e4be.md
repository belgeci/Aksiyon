# TSK’dan siber savunma yapılanması

*Emin Akdağ 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gelecek 10 yıl içinde dünyada internete bağlı cihaz sayısının 50 milyara ulaşacağı öngörülüyor. Genelkurmay’ın internet çağında siber savunma atağı başlatması kaçınılmaz bir hamleydi.
  </font>
 </div>
 <div id="newsText">
  <font class="detail-text">
   <p>
    Türk Silahlı Kuvvetleri’nin (TSK) ana karargahı bünyesinde ‘Siber Savunma Merkez Başkanlığı’ var artık. Bu arada, Muhabere ve Bilgi Sistemleri Destek Komutanlığı’nın ismi de “Muhabere Elektronik Bilgi Sistemleri ve Siber Savunma Komutanlığı” diye değişti. Komutanlık kasım ayında, NATO’nun Belçika’nın Mons şehrindeki karargahıyla üye ülkelerin başkentleri arasında eş zamanlı gerçekleştirilen Siber Güvenlik Tatbikatı’nda aktifti. Türkiye’yi, Tübitak Bilgem Siber Güvenlik Enstitüsü’yle birlikte temsil etti. Ankara’daki tatbikat üssü söz konusu komutanlıktaydı. Her iki kurumdan 25 uzman görevlendirilmişti. Tatbikat, NATO ve üyelerinin kritik altyapılarına siber saldırı teması üzerineydi. Ankara güdümündeki yerli kurum ve kuruluşların teknik yeterlilik ve ortak çalışma düzeyleri testten geçti böylece. NATO da siberi ilk defa 2012’de Kriz Yönetim Tatbikatı kapsamına aldığını da araya ekleyelim. TSK Siber Savunma Merkez Başkanlığı faaliyetlerini,  Ulaştırma Denizcilik ve Haberleşme Bakanlığı, Dışişleri Bakanlığı ve diğer ilgili kamu kurumlarıyla koordineli sürdürecek. NATO Bilgisayar Olaylarına Mukabele Kabiliyet Merkezi’yle de bilgi alışverişinde bulunarak uluslararası vazifelere iştirak edecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8CA29C2068FB09ED26B32E33053C18BC?newsId=34382), [web.archive.org (arşiv bağlantısı)](http://web.archive.org/web/20121230102015/http://www.aksiyon.com.tr:80/aksiyon/newsDetail_getNewsById.action;jsessionid=8CA29C2068FB09ED26B32E33053C18BC?newsId=34382)
