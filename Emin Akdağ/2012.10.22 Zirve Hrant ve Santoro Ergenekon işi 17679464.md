# Zirve, Hrant ve Santoro Ergenekon işi

*Emin Akdağ 2012.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Ulusal Stratejiler ve Harekât Dairesi’ni (TUSHAD) deşifre eden İlker Çınar’ın, tutuksuz yargılandığı Zirve Yayınevi davasına bakan Malatya 3’üncü Ağır Ceza Mahkemesi’ne verdiği ifadede dile getirdiği iddiaların hangi ölçüde gerçeklerle örtüştüğüne göre şekillenecek, kafalardaki kimi çok mühim soruların cevapları.
  </font>
 </div>
 <div id="newsText">
  <font class="detail-text">
   <p>
    Alman uyruklu Tilman Ekkehart Geske, Necati Aydın ve Uğur Yüksel’in 18 Nisan 2007’de niçin öldürüldüğü; bu olayın Trabzon’daki Rahip Santoro ve İstanbul’daki Hrant Dink cinayetleriyle ilişkileri bir bir ortaya dökülecek. Savcı Zekeriya Öz’e -‘özel yetkileriyle’ Ergenekon terör örgütünü soruştururken- ‘gizli tanık’ sıfatı ve ‘Deniz Uygar’ takma adıyla TUSHAD’ı anlattığını, ardından da suç duyurusunda bulunduğu kişilerin tutuklanarak cezaevine konulduğunu söylüyor Çınar: “Azınlıklara ve Hıristiyanlara yönelik bütün menfur olayların arkasında bu yapı vardır ve asla devlet değildir. Ergenekon’un silahlı kanadıdır.” Özel Kuvvetler (ÖK) Komutanlığı, bu dairenin koordinesindeymiş. ÖK’nin sivil kolu Beyaz Kuvvetler (BK) ile JİTEM arasındaki bilgilendirme ve dayanışmayı da daire sağlıyormuş. 1993’te Ahmet Hurşit Tolon tarafından, Genelkurmay bünyesinde kurulmuş yapı. Kendisi de buraya bağlı BK Komutanlığı’na katılmış. Levent Ersöz’den misyonerlik eğitimi almış: “Talimatları da bu kişiden aldım. Misyonerler arasına karışarak homojenize oldum. Ben Müslüman’ım. Hıristiyanlığı inceleyip ikna olarak seçmiş değilim. Elde ettiğim tüm istihbari bilgileri yanıma gelen kuryeler aracılığıyla daireye gönderirdim.” 2006’da Malatya Jandarma Alayı’nın eski komutanı Albay Mehmet Ülger’in de katıldığı çalıştaylar gerçekleştirilmiş. Ülger’le çalışması emredilmiş. 26 Nisan 2007’de Malatya’ya çağrılmış. Eski Jandarma Alay binasındaki toplantıda cinayete tepki gösterdiğinde, Ülger önce tehditler savurmuş, sonrasında da ‘Zirve, Hrant ve Santoro’ bir operasyon demiş. Hrant, polis istihbaratın o dönemdeki daire başkanı Ramazan Akyürek’e; Zirve’nin de sahte belgelerle ‘AK Parti ve Gülen cemaatine’ yıkılacağını söylemiş. TUSHAD hâlâ aktifmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33866-zirve-hrant-ve-santoro-ergenekon-isi.html), [web.archive.org (arşiv bağlantısı)](http://web.archive.org/web/20121228174503/http://www.aksiyon.com.tr:80/aksiyon/haber-33866-zirve-hrant-ve-santoro-ergenekon-isi.html)
