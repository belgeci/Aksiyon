# HALİÇ ÜNİVERSİTESİ’NDEN AKADEMİK İNFAZ!

*Emin Akdağ 2014.05.05*

<div class="pNewsDetailMainContent" itemprop="articleBody">
 <p>
  İnanın ki, Prof. Dr. Osman Özsoy’a reva görülen uygulamaya ve onun demokratik mücadelesine tarih bir sayfa ayıracak. 17 Aralık rüşvet ve yolsuzluk soruşturmasını takiben başlatılan ‘bizden olmayan avı’, yükseköğrenimde de sınır tanımıyor. 2017’ye kadar sözleşmesi olmasına rağmen Prof. Dr. Özsoy,
 </p>
 <p dir="LTR">
  Haliç Üniversitesi tarafından son derece haksız bir işleme tabi tutuldu. Durup dururken ve herhangi bir sebep gösterilmeksizin ilişiği kesildi. Kampüse alınması dahi engellendi. Karar, üniversite yönetimi ya da ilgili dekanlığa ait değil. Mütevelli heyeti başkanının (Mansur Topçuoğlu) talimatıyla gerçekleşiyor gayri hukukilik. Mayıs 2013’te söz konusu vakıf üniversitesine rektör yardımcısı ve vekili sıfatıyla atanan Prof. Özsoy, son dersini (beklenti yönetimi) sokakta işledi. Gazetecilerin huzurunda iddiaları sorduğu öğrencileri, "Bu iddiaların hepsi yalan, hocamızın ne kadar fedakâr biri olduğuna hepimiz şahidiz." dediler. Oysa hocanın manevi baskısına ve rahatsız edici anlatımlarına maruz kaldıkları ileri sürülmekteydi. İletişim profesörü Özsoy ve talebeleri kalan dersleri internet üzerinden yapmayı kararlaştırdılar. İlk önce maaşı düşürülen, akabinde de adresine sözleşme feshi bildirilen Prof. Dr. Özsoy, dik duruşuyla bir misyon eda ettiğini de vurguluyor: "Türkiye’de çok ciddi hukuk ihlalleri yaşanıyor. Eğer biz kendi hakkımızı savunamazsak, toplum kendi hakkını savunamaz."
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/halic-universitesi-nden-akademik-infaz_538427), [web.archive.org (arşiv bağlantısı)](http://web.archive.org/web/20150423034758/http://www.aksiyon.com.tr:80/karakutu/halic-universitesi-nden-akademik-infaz_538427)
