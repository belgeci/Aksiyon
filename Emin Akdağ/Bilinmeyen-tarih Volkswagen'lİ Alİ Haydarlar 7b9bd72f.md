# Volkswagen’lİ Alİ Haydarlar

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050227161442im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161442im_/http://www.aksiyon.com.tr/resim/359/6.jpg" vspace="5"/>
  </p>
 </font>
 <font class="content">
  Milletimizin pratik çözümler üretmede üstüne yok doğrusu. Haberimizde bunun son zamanlardaki en güzel örneklerinden birisinin hikayesini bulacaksınız. Ali Haydar’ı sanırım çoğunuz tanıyorsunuz. Haliyle ezeli rakibi Vakkas’ı da.
 </font>
 <br/>
 <p>
  <font class="content">
   İkinci Bahar dizisinin iki kahramanından söz ediyorum. Yine de hatırlamakta zorluk çekenlere kolaylık olsun diye ekleyeyim: Hani şu Şener Şen ile Türkan Şoray’ın boşrolünü paylaştıkları dizi var ya...
   <br>
    <br>
     Dizideki senaryoya göre, Gaziantepli Ali Haydar’ın, İstanbul Samatya’da işlettiği kebap dükkanı dolup taşmaktadır. Onun ezeli rakibi Vakkas’ınki ise neredeyse sinek avlamaktadır. Vakkas kafaya koyar ve sonunda zorla da olsa Ali Haydar’ın dükkanını elinden almaya muvaffak olur. Ali Haydar yıkılmıştır ama çok geçmeden toparlayarak kebapçılığa sokakta açtığı bir tezgahta devam etmeye çalışır. Bu defa da karşısına, Vakkas’ın gizli ortağı Zabıta Şecaettin dikilir ve büyük bir hışımla kebap tezgahı dağıtılır. Bu olay Ali Haydar’ı daha da derinden yıkar. Tam ümitlerin külleri bile savrulmuşken üvey oğlu Umut’un bir yerlerden bulduğu 1970’lere ait Volkswagen minibüs Ali Haydar’a yeniden hayat verir. Samatya Meydanı’ındaki Minibüs Kebap Salonu kısa sürede müşteri patlaması yapar. Sezen Aksu bile dostlarıyla ününü duyduğu tekerlekli dükkana müşteri olur.
     <br>
      <br>
       Minibüste kebapçılık...
       <br/>
       <br/>
       Bir televizyon kritiği yapmıyorum, size bu diziden ve Ali Haydar’dan bahsetmemin elbette ki bir sebebi var.  Dizideki, minibüsten kebap dükkanı yapma fikri öyle tuttu ki neredeyse her köşe başında bunlardan görülür oldu.
       <br/>
       <br/>
       Dizide Ali Haydar’ı böyle bir pratik çözüme ya da kurtuluşa götüren bir düşmanı, Vakkas vardı. Acaba mantar gibi çoğalan diğerlerinin Vakkas’ları kimdi ya da neydi? Yoksa yeni bir akımın, Ali Haydarizm’in başlamasına mı şahitlik ediyorduk?
       <br/>
       <br/>
       Gerçeği öğrenmek için, Volkswagen kebapçılarla görüşmek gerekiyordu. Hangisi ile görüşeyim der ve müsait bir zaman dilimi kovalarken bunlardan biri sanki senin görüşmen gereken kişi benim diye mesaj veriyordu. Aslında bu mesaj da değildi, açık bir davetti. Arabanın ismi Ali Haydar 2 Seyyar Salonu’ydu. Tahmin ettiğiniz gibi en kısa sürede davete icabet ettim.
       <br/>
       <br/>
       Ali Haydar 2 isimli Volkswagen minibüsün sahibi Kerem Avşar’a selamın hemen ardından Ali Haydar 2’nin anlamını sordum. O da, ”Hani Samatya’da Şener Şen’in bir minibüsü var ya, o birincisi; benimkisi de ikincisi” demez mi? İçimden tam isabet diye geçirdim ve başladık Kerem Avşar ile konuşmaya.
       <br/>
       <br/>
       Yazıdaki hikayenin bundan sonraki bölümü, başlardaki gibi sempatik değil. Çünkü konuyu eştikçe altından gerçekler tel tel dökülüyordu. Evet şurası doğruydu: İkinci Bahar dizisi minibüs dükkana fikir babalığı yapmıştı. Ama hepsi o kadardı.
       <br/>
       <br/>
       Onların Vakkas’ı ekonomik kriz
       <br/>
       <br/>
       1957 Ardahan doğumlu Kerem Avşar, 20 yıldır İstanbul’da. Şimdiye kadar çeşitli işlerde çalışmış. Birara tekstil sektöründe de ter dökmüş ancak meslek haline gelen uğraşı lokantacılık. Bulaşıkçılıktan başladığı bu işte dükkan sahibi olmuş. Yeşilköy ve Bağcılar’da yemek büfeleri ve salonları işletmiş. Adını anmak istemediğimiz Nisan 1994, Kasım 2000 ve Şubat 2001 tarihli ekonomik krizler Avvşar’ı önce tökezletmiş, sonra sendeletmiş, sonunda ise ona iflas bayrağını dikdirtmiş.
       <br/>
       <br/>
       Üç çocuk sahibi Kerem Avşar, hayatın devam ettiğini en iyi bilenlerden. Kendine ne yapmalıyım diye sorduğunda, en iyi bildiği işi yapmaya karar vermiş. Dizideki minibüs fikri de iyice kafasına yatan Avşar, şu anda işlettiği 1973 model arabayı satın almış. Aldığında da zaten sahibi aynı işi yapıyormuş. Avşar’ın Ali Haydar ile bir ortak noktası daha var. Zaman zaman gelip işlerinde yardım eden, ısrarlarımıza rağmen çekim yapacamız gün işe gelmeyen ve ‘Bu da benim Türkan Şoray’ım’ dediği eşi.
       <br/>
       <br/>
       Kazanç günü kurtarıyor...
       <br/>
       <br/>
       Kebapçılıkta damak zevkinin ön planda olduğuna işaret eden Avşar, bu sebeple kaliteli malzeme kullanılması ve iyi işçilik ortaya konulması gerektiğini söylüyor. Gündüz 16.00’dan sabaha kadar çalışan ve bir iki değişik yerde duran Avşar, günde 15-20 milyon cebe kalırsa şükrediyor. Durun, hemen 30 çarpı 20 eşittir 600 milyon hesabı yapmayın. Bunun içinde arabanın benzin, lastik ve diğer bakım paraları da, hastalık ve diğer sebeplerle işe çıkılmayan günler de var. Buna ilaveten sigortası, Bağ-Kur’u da yok bu işin. Durumu Avşar’ın ağzından özetlersem, yapılan ‘günü kurtarma’ mücadelesinden başka bir şey değil.
       <br/>
       <br/>
       Dürüm kebabın fiyatı 750 bin lira. Yanında bir de ayran içerseniz bir milyon lira ödüyorsunuz. Ailenizle ya da birkaç arkadaşınızla damak tadınızla empati kurmak istediğinizde Ali Haydar 2 gibi mekanlar hem düşüncenizin hayata geçmesine yardımcı oluyorlar, hem de kesenize zarar vermiyorlar. Avşar’ın konuşlandığı yerlerden biri de İstanbul Bahçelievler’deki Üçevler semti. Çok sayıda semt sakini müşterisi. Buraya gündüz saatlerinde geliyor ve gece yarısına kadar kalıyor. Gece saatlerinde ise bir benzin istasyonunun yanına çekiyor kebap dükkanını. Geceleri müşterileri genelde taksi şoförleri. Gece çalışmanın zor yanlarından da bahseden Avşar, özellikle sarhoş kişilerin nahoş davranışlarından rahatsızlık duyduğunu üzülerek açıklıyor. Ona göre işin en pis yanı da bu sarhoşlar.
       <br/>
       <br/>
       Göründüğü gibi değil, meşakkatli
       <br/>
       <br/>
       Başlangıçta bu işin çok pratik göründüğünü, bilen-bilmeyen kişilerin kebapçılığa giriştiğini dile getiren Avşar, “Öyle göründüğü gibi kolay bir olay değil. Bir defa bu yemeklerin en zoru. Çünkü müşterinin direkt aradığı birinci faktör lezzet. İkincisi sulu yemekler gibi ateşe koyup pişmiyor. Üçüncüsü de kebapçılık gibi zor işi bir minibüste yapmak ve minibüs şartlarında çalışmak hiç de kolay değil. Zaten bu işe sadece hevesle başlayanlar tutunamadılar. Çünkü meşakkate katlanamadılar” diyor.
       <br/>
       <br/>
       Görüştüğümüz bir başka Volkswagen minibüs kebapçısı da Gaziantepli Muraz Gözlü. Ortağı Mehmet Konaş ile bu işi yapıyor. Şirinevler’in iç kesimlerinde demir attığı mekanda konuştuğumuz Gözlü ve Konaş, öğlen saatleri için hazırlıklarını tamamlıyorlardı. Onların da fikir babası İkinci Bahar dizisindeki Ali Haydar. Onların Vakkas’ları da yine ekonomik krizler. “Ali Haydar normalde reklamını yaptı bu işin. Daha önceden arabada kebapçılık aklımızda yoktu. Dizi buna vesile oldu” diyen ve 23 yıldır kababçılıkla uğraşan Gözlü’nün Bakırköy Tahtaköprü’de Adana-Urfa kebap salonu varmış. Vergi, kira ve personel ücreti ödeyemez duruma düşmüşler. Salonu kapatıp dizideki gibi minibüste kebapçılığa karar kılmışlar. Aynı lezzeti minibüste de koruduklarını anlatan Gözlü, Ataköy, Yeşilköy ve Bakırköy’den özel müşterilerinin olduğunu ifade ediyor. Salonlarda iki milyona satılan kebabı 750 bin liradan verdiklerini kaydeden Gözlü, ‘denemesi bedava’ diyor. Onların minibüsleri ise 1972 model. Fiyatı iki milyar lira.
       <br/>
       <br/>
       Volkswagen de ikinci baharında
       <br/>
       <br/>
       Aksiyon’dan Haşim Söylemez’in, derginin önceki sayılarında yarış atlarının sonunu anlatan bir haberi yayınlandı. Haberde yarışamaz hale gelen atların bazı kişilerce kesildiği ve özel alıcılarına satıldığı ifade ediliyordu. Yani tabir uygunsa hurdaya çıkan atların sonu yahni ya da sucuk olabiliyordu. 1970’li yıllarda Türkiye piyasasında popüler olan Volkswagen minibüslerden normal şartlarda trafikte seyreden hatta ortalıkta görünen yoktu. Araba mezarlıklarında bile pek izlerine rastlanmıyordu. Ancak talihleri bir olayla yeniden açıldı. Yarış atlarının aksine, İkinci Bahar dizisinden sonra, 30 yıllık Volkswagen markalı emektar minibüsler de ikinci baharlarını yaşamaya başladılar. Çok sayıda yaşlı minibüs biraz bakımdan geçirilerek kebap dükkanı haline getirildi. Bunların fiyatları bir buçuk ila iki milyar lira arasında değişiyor. Bu minibüs dükkan fikrinin böylesine benimsenmesinin bir sebebi bu zaten. Çok ucuza temin edilebilinen bu araçlar ufak tefek bakım, değişiklik ve takviyeyle işgörebilir duruma getirilebiliyorlar. Düşünsenize bir buçuk milyar liraya dükkan sahibi oluyorsunuz.
       <br/>
       <br/>
       Bakalım daha neler göreceğiz?
       <br/>
       <br/>
       Belki bir dizi daha çekilir, tıpkı İkinci Bahar’daki gibi insanlara pratik iş yolları hakkında fikir verir. Ama şu cümlede belki yok: Geçim standartlarını sürekli daraltan ekonomik kriz, çıldırma noktasına gelen insanların beyinlerinde mutlaka yeni iş fikirleri ürettirecek. Bunların ne kadarının meşru zeminde olabileceğini kestirmek zor. Toplumumuzun üstün mizah anlayışına güvenilmesi gerektiğine inananlardanım. Olaylara mizah filtresiyle bakabilmek çözüm kulvarlarında artı bir demek. Genç nüfustan önceki kuşağa mensup kişiler, sürekli ‘hayat üniversitesi’ mezunu olduklarını söylerler. Bazen ileri giderek, öyle kolay kolay bu üniversiteden diploma alınamayacağını da üstüne basa basa eklerler. Durum onu gösteriyor ki, günümüzün genç kuşağı, kendilerinden sonraki kuşaklara şöyle diyecekler: Biz hayat üniversitesinde okuduk. Okumakla kalmayıp, yüksek lisans ve doktora yaptık. Bununla da yetinmeyip doçent, profesör olduk.”
       <br/>
       <br/>
       e.akdag@zaman.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12963), [web.archive.org (arşiv bağlantısı)](http://web.archive.org/web/20050227161442/http://www.aksiyon.com.tr:80/detay.php?id=12963)
