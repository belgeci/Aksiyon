# Afyon’daki patlama Türkiye’yi sarstı

*Emin Akdağ 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son dönemde art arda şehit haberleriyle sarsılan Türkiye’ye bir acı haber de Afyon’dan geldi. 5 Eylül Çarşamba gecesi Şehit Uzman Çavuş Mete Saraç Kışlası’nda meydana gelen patlamada 2 astsubay, 2 uzman çavuş ve 21 er olmak üzere toplam 25 asker şehit oldu.
  </font>
 </div>
 <div id="newsText">
  <font class="detail-text">
   <p>
    Türkiye’yi yasa boğan felaketin boyutları ertesi sabah saatlerinde anlaşıldı. Patlamanın etkisiyle çıkan yangınla birlikte cephaneliğin etrafındaki otluk ve ağaçlık alanın büyük bir kısmı küle döndü. Depoların hemen yanı başında derin çukurlar oluştu, çevreye el bombaları saçıldı. Olaya ilişkin ilk resmî açıklamayı yapan Orman ve Su İşleri Bakanı Veysel Eroğlu, “Sayım yapılırken meydana gelen bir kaza, terörle alakası yok.” dedi. Genelkurmay Başkanlığı da “Henüz bilinmeyen bir nedenle meydana gelen patlama.” ifadesini kullandı. Patlamayla ilgili gelen bilgiler ise ihmaller zincirini ortaya çıkardı. Buna göre tasnif ve istifleme işlemleri, iki gün üst üste acemi askerlerle sabah 07.00 ila gece 23.00 arasında yapılmış. Oysa askerî kurallara göre cephaneliklerde gece çalışma yapılmıyor. Ancak denetime yetiştirme amacıyla tasnife geç vakitlere kadar devam edilmiş. Hatta bir aracın farları, askerlerin ellerindeki fener ve çakmak gibi aydınlatma imkânlarıyla istifleme yapıldığı iddia ediliyor. Patlamada şehit olanların kimliklerinin belirlenmesi için Afyon’a gelen özel bir ekip, devlet hastanesinde ailelerden kan örneği aldı. Askerî mühimmat deposunda meydana gelen patlamada şehit düşenlerden 17’sinin üniversite mezunu kısa dönem asker olduğu öğrenildi. Şehit erlerin, acemiliklerini tamamlayarak bir hafta önce birliklerine teslim oldukları bildirildi. Kara Kuvvetleri Komutanlığı’nda mühimmat konusunda uzun yıllar görev yapan bir uzman, bu duruma dikkat çekti ve ihmalleri şöyle sıraladı: “Savaş durumu hariç gece sayım yapılmaz. Depoya 30 civarında asker sokulmuş. Oysa sayım en fazla 6-8 kişiyle yapılır. Sayım yapan askerler ehil değil.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33515), [web.archive.org (arşiv bağlantısı)](http://web.archive.org/web/20121001115643/http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33515)
