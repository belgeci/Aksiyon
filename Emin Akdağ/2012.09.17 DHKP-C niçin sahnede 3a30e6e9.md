# DHKP-C niçin sahnede?

*Emin Akdağ 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Ömür boyu sürecek beraberliğimizin başlangıcında sizleri de aramızda görmekten onur duyarız.’ yazıyordu, İstanbul Sultangazi’deki 75’inci Yıl Polis Merkezi’ne yapılan bombalı saldırıda şehit edilen Bülent Özkan’ın düğün davetiyesinde.
  </font>
 </div>
 <div id="newsText">
  <font class="detail-text">
   <p>
    16 Eylül Pazar günü Sevinç Öztürk’le dünya evine gireceklerdi. Diğer yüzlercesindeki gibi, hikaye hazin… Çok önemli bir ayrıntı var 1973 Çorum Alaca doğumlu İbrahim Çuhadar’ın gerçekleştirdiği insanlık dışı olayda: DHKP-C üstlendi hainliği. PKK’ya ilişkin operasyon, çatışma ve manipülasyon haberleri gündemi kasıp kavururken; Afyon’daki mühimmat deposundaki patlamada 25 asker vefat ederken nereden çıkmıştı bu? Sol tandanslı örgüt tabiri caizse niçin sahaya inmişti birden ve yeniden? O da taşeron, PKK da… Kullanıcılar, kaos zenginliği oluşturmak mı istemişlerdi? Polis merkezi, Mecidiyeköy’deki Şişli Emniyet Müdürlüğü’ne 2001’de düzenlenen eylem sonrası değişen konsepte göre hazırlanmıştı. Giriş noktasıyla x-ray cihazının konuşlandığı danışma arasındaki mesafe bir hayli uzundu. Aksi halde facia kat kat büyüyecekti… 2003-2004 yıllarında belirlenen güvenlik anlayışı çerçevesinde Gazi Mahallesi’nden şimdiki yerine taşınan karakolu hedef seçmesinin gerekçesini de açıkladı eli kanlılar. Bir polis memurunu şehit etmek ve Fatih’teki Mc Donalds’a bomba koymaktan aranan üyeleri Hasan Selim Gönen, burada görevli polislerce öldürülmüş. Polis Bülent Özkan, doğu vazifesini bir sene önce tamamlayıp İstanbul’a atanmıştı. Mesleki başarısı sebebiyle seçildiği Asayiş Şube Müdürlüğü’nde mesai için işlemlerin bitmesini beklemekteydi. İlginçtir; patlamada vücudu tanınmayacak ölçüde parçalanan Çuhadar, örgüte mensubiyetten 8 defa gözaltına alınmış ve 2 kez de tutuklanmış. Nöbet kulübesindeki memura karakoldan arandığını ve kendisine ait evrakları alacağını söylemiş. X-ray’a yöneldiğinde Özkan fark etmiş durumu. İlkin yanındaki el bombasını vatandaşlara fırlatmaya çalışmış canlı bomba. Özkan iki el ateş etmiş ama nafile. Bu sefer çantasındaki parça tesirli bombayı patlatmış terörist. Saldırının mevcut tedbirleri gözden geçirmeye zorlayacağı kesin...
   </p>
  </font>
 </div>
 <div>
 </div>
 <div>
 </div>
</div>


## Yorumlar

### kemal kaplan, 20 September 2012, 11:16
> DHKP-C'nin kuruluşu, geçmişte yaptığı eylemler ve suikastlara bakıldığında ve Dursun Karataş'ın bağlantıları mercek altına alındığında, örgütün iplerinin nereye uzandığını anlamak zor değil.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33578), [web.archive.org (arşiv bağlantısı)](http://web.archive.org/web/20120930051926/http://www.aksiyon.com.tr:80/aksiyon/newsDetail_getNewsById.action?newsId=33578)
