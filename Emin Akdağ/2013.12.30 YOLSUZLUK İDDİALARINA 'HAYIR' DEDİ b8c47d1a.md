# YOLSUZLUK İDDİALARINA ‘HAYIR’ DEDİ

*Emin Akdağ 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Reza Zerrab ya da Türkiye Cumhuriyeti’ndeki adıyla Rıza Sarraf kimdir? Sanırım, 17 Aralık 2013’te başlayan rüşvet ve yolsuzluk operasyonundan sonra arama motorlarına en fazla o sorulmuştur.
  </font>
 </div>
 <div id="newsText">
  <font class="detail-text">
   <p>
    Ünlü bir ses sanatçımızla birkaç yıl önce evlenmese kamuoyunca pek tanınmayacağı kesin. İran asıllı Azeri iş adamı, 1984 Bakü doğumlu. Bilindiği kadarıyla altın ticaretiyle uğraşıyor. Soruşturma kapsamında tutuklananlar arasında şimdi. Hakkındaki iddialar günlerdir yazılıp çizilmekte. Yakınlarının hızlıca ‘istisnadan yararlanıp’ Türk vatandaşlığına geçmesi için fonksiyonel makamlara (5 milyon dolar civarında) rüşvet verdiği de ileri sürülmekte ayrıca. Gözler, ‘yalnızca partisine değil, Türkiye’ye ve millete kumpas kurulduğunu’ söyleyen Başbakan Recep Tayyip Erdoğan’daydı. Acaba kimi bakanları, onların çocukları ve bürokratlarıyla kirli ilişkilere girdiği iddia edilen Sarraf’a dair ne düşünmekteydi? Pakistan dönüşü gazetecilere konuşan Erdoğan, şöyle anlatıyordu Sarraf’ı: Altın ihracı yapan biridir. Ülke ekonomisine katkısı olduğunu biliyorum. Bu tür hayır işlerine girdiğini biliyorum.” İddialara ilişkinse, “Moda oldu. Avrupa Birliği (AB) Ofisi’ne çantayla girdi, çantasız çıktı. Eee kitap falan filan getirmiştir. Böyle bir yaklaşım, hukuk var mı? Zafer Bey’in (Çağlayan) çocuğuna çantayla gelmiş. ‘Elbise gönderildi’ diyor Zafer Bey. Böyle uyduruk şeyler. İspatın varsa görüntülü olarak suçüstü yap, tamam buna eyvallah.”
    <p>
     Halk Bankası Genel Müdürü’nün evinde bulunan paralarla bankanın irtibatlandırıldığını savunuyor ve buna kızıyor Başbakan. Oysa hakikat tam tersi. Medya evdeki paranın kaynağını ve miktarını sorguluyor. Söz yine Erdoğan’da: “Çorum İmam Hatip Lisesi ile ilgili verilmiş bir söz var. Bir iftar yemeğinde konuşulmuş ve buradan mezun olan kişi, hayırsever birilerinden bahsetmiş. Hayırsever biri olarak ilişkisi olabilir. Müdürün dürüstlüğünden en ufak bir şüphem yok. Olsa olsa saflığının kurbanı olmuştur.” Şu ifadeler de Başbakan’a ait: “Oğlumu hedef alarak TÜRGEV Vakfı’yla ilgili ismini zikrediyorlar. Neymiş? Vakıfla ilgili bir imar değişikliği için talepte bulunmuş. Vakıfla ilgili olarak imar değişikliği için belediyeye gitmek suç mu? ‘Bina yaptı, 25 yıllığına TÜRGEV’e kiraladı’ diyorlar. Yapar. Sosyal iş yapmayan belediye var mı?”
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37452-yolsuzluk-iddialarina-hayir-dedi.html), [web.archive.org (arşiv bağlantısı)](http://web.archive.org/web/20140106043756/http://www.aksiyon.com.tr:80/aksiyon/haber-37452-yolsuzluk-iddialarina-hayir-dedi.html)
