# Terleme ele ayağa düştü

*Emin Akdağ 2004.08.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her yüz kişiden bir ya da ikisi, özellikle el, ayak ve koltuk altında ortaya çıkan aşırı terleme hastalığıyla mücadele ediyor. Yakaladıklarını sosyal hayatın dışına iten hastalık, yeterince tanınmıyor ve tedavisinde zorluklar çekiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426175721im_/http://www.aksiyon.com.tr/resim/504/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Elleriniz sürekli terliyor, adeta damlayan bir musluk haline geliyorsa; bu yüzden tokalaşmamak için insanlardan köşe bucak kaçıyorsanız; bir şeyler yazdığınız kağıt ıslanarak yapış yapış hale geliyor ve yazılarınız birbirine karışıyorsa neler hissedersiniz? Böyle bir soruya, 21 yaşındaki üniversite öğrencisi Fatih Parlak, “Ölümü aratacak kadar zor bir hastalık” diye cevap veriyor, yıllardır el terlemesinden mustarip bir hasta olarak...
   <br>
    <br>
     Her yüz kişiden bir ya da ikisi, sosyal hayatı çekilmez kılan aşırı terleme hastalığı ile mücadele ediyor bugün. Basit bir rahatsızlık gibi algılanması ve az sayıda insanda görülmesi, terleme hastalarının işini daha da zorlaştırıyor. En büyük sıkıntı ise, konu hakkında tam bilgili uzman doktor ve sağlık merkezinin bulunmaması. El, yüz, ayak, koltuk altı ve tüm vücutta görülebilen aşırı terleme bozukluğunun tıp literatüründeki adı hiperhidrozis. Rahatsızlık iyi huylu ve sağlığa zarar vermiyor. Ama, kişilerin sosyal hayatlarını ve öğrenim durumlarını olumsuz yönde etkiliyor. El terlemesi rahatsızlığı, menapoz, guatr, şeker, verem, tümör gibi nörolojik ve psikolojik kaynaklı başka bir hastalıkla ilişkili olabildiği gibi kendiliğinden de ortaya çıkabiliyor.
     <br>
      <br/>
      Terleyen değil, su akıtan el ve ayaklar
      <br/>
      <br/>
      9 yıldır el ve ayakları terleyen hastalardan biri de Ömer Batı. Bu yıl liseyi bitiren Ömer Batı, derdine derman bulamamış ve sonunda Sağlık Bakanlığı’na başvurmuş. “Yaz kış ellerimin iç tarafında, ayak altlarımda terleme hiç bitmek bilmiyor. Bazen ellerim ve ayaklarım o kadar terliyor ki ayakkabım terden sırılsıklam oluyor ve çabucak yıpranıyor. Bu yüzden devamlı sandalet ile dolaşıyorum” sözleri ile derdini anlatıyor. Ömer Batı’ya göre, bazen terleyen ellerini sıktığında çeşmeden su akar gibi ter damlıyor. Tedavi amacıyla devlet hastanelerine başvuran ve başarılı sonuç alamayan Ömer Batı, “Bana önerilen tedavilerin çoğu, el terlemesini kısa sürede kesecek boyuttaydı” diye konuşuyor.
      <br/>
      <br/>
      Aşırı terleme hastalığını tedavi edecek yöntemler var. Bunlardan bir kısmı geçici rahatlama sağlıyor. Bir kısmının da kısa aralıklarla da olsa mutlaka tekrarlanması gerekiyor. Kesin çözüme ise cerrahi müdahaleler sonucunda ulaşılabiliyor. Özellikle sinir uçlarının sıkıştırılması esasına dayanan endoskopik müdahalelerdeki başarı ihtimali yüzde yüze yakın. Diğer bir tedavi türü de botoks.
      <br/>
      <br/>
      İyontoforez tedavisi
      <br/>
      <br/>
      İyontoforez tedavi biçimi, herhangi bir sebep belirlenemeyen (hafif ve orta düzeydeki) el ve ayak terlemeleri için öneriliyor. Tedavi, aşırı terleyen el ya da ayakların 15-20 gün boyunca, yarısına kadar suyla doldurulan ve içindeki artı ve eksi elektrotlara özel bir aletle 20 mA’lık doğru akım verilen kapta 25’er dakika bekletilmesiyle gerçekleştiriliyor. Terleme şikayetleri, hastaların yüzde 90’ında düzenli ve aksatılmadan yapılan seanslarla büyük oranda azalıyor. Yoğun seans trafiğinin ardından terlemenin yeniden başlamaması için haftada bir gün aynı işlemi uygulamak yeterli.
      <br/>
      <br/>
      Normalde hiçbir yan etkisi olmayan yöntemin hamileler, kalp pili ve metal ortopedik implant taşıyanlarca uygulanması kesinlikle sakıncalı. Bir de, bu tedaviyi seçenlerin, işlemin, böbrek hastalarının diyalize girmelerindeki gibi süreklilik arz ettiği gerçeğini unutmamaları gerekiyor.  Bu yöntemden istifade edilemediği takdirde ilaç tedavisine geçiliyor. Ama ilaçların ağız kuruluğu, denge ve görme bozukluğu gibi ciddi yan etkilerinden söz ediliyor.
      <br/>
      <br/>
      Cerrahi yöntem
      <br/>
      <br/>
      Cerrahi yöntemlerdeki ortak nokta, terlemeyi düzenleyen sinir uçlarına fiziken müdahale edilmesidir. Göğüs kafesi açılarak yapılan klasik cerrahi yöntem, günümüzde artık hiç tercih edilmiyor. Klasik yöntemin yerini bıraktığı endoskopik yöntemler de ikiye ayrılıyor. İkisi de, terleme problemini gidermede başarılı ve kesin çözüme ulaştırıyor. Birinde (endoskopik torasik sempatektomide) sinir uçları kesiliyor ya da yakılıyor. Son geliştirilen diğer yöntemde ise (Endoskopik Sempatik Klempleme ‘ETSC/ESB’) ile sinir uçları sıkıştırılıyor.
      <br/>
      <br/>
      Tayvanlı Lin’in öğrencileri
      <br/>
      <br/>
      Bu yöntem Tayvanlı Dr. Lin tarafından 1996 yılında keşfediliyor. Lin, çalışmalarını Tayvan’da sürdürüyor. Yöntem, ABD’de 15-20, Finlandiya’da ise bir merkezde Lin’in yetiştirdiği uzmanlarca uygulanıyor. Türkiye’de de yöntemi sadece Dr. Ünsal Aybek tatbik ediyor. Genel cerrahi uzmanı Aybek, tedavi şeklini Lin’in Tayvan’daki merkezinde eğitim alarak öğrenmiş.
      <br/>
      <br/>
      Mesleğini Marmaris’teki tıp merkezinde devam ettiren Dr. Aybek, klempleme yöntemi ile klasik endoskopik yöntem arasındaki en önemli farkın, refleks terleme (el, ayak ve koltuk altındaki terleme bitiyor, ama vücudun başka yerlerinde eski durumu aratan yeni terlemeler oluşuyor) oranlarında ve geriye dönüşümde görüldüğünü söylüyor. Refleks terleme oluşma ihtimali klasik yöntemde bütün terlemeler için yüzde 20 iken, Dr. Lin’in klempleme yönteminde el, ayak ve koltuk altı terlemelerinde yüzde 1 ya da 2; yüz terlemesinde yüzde 5; yüz kızarmasında yüzde 20 şeklinde gerçekleşiyor. Ayrıca, klasik yöntemde geriye dönüş imkansız. Klemplemede, hasta operasyondan sonraki 6 ay içinde karar verirse işlem iptal edilerek 3 ayda eski haline dönebiliyor.
      <br/>
      <br/>
      Dr. Aybek, genel anestezi altında yapılan klempleme yönteminde hastanın koltuk altından açılan yarımşar santimlik iki delikten içeri girilerek titanyumdan üretilen özel kliplerle sinirlerin sıkıştırıldığını ifade ediyor. 10 dakika süren operasyonun maliyeti yaklaşık 1500 dolar. İki endoskopik uygulamada da hastalığın yüzde 1 de olsa tekrarlama riski söz konusu. Aybek, yüz kızarması rahatsızlığının da aynı operasyonla giderilebildiğini belirtiyor; ancak yüzde 17’lik efleks terleme ihtimaline dikkat çekiyor. Endoskopik müdahalelerde üst yaş sınırı yok; alt sınır olarak ise, ergenlik çağına gelme şartı aranıyor. Aybek, şimdiye kadar 140 aşırı terleme hastasını sağlığına kavuşturmuş.
      <br/>
      <br/>
      Popüler tedavi botoks
      <br/>
      <br/>
      Terleme hastalığının tedavisinde kullanılan en popüler yöntem, botoks. Yüzdeki kırışıklıkları yok etmesiyle tanıdığımız botokstan 15 yıldır estetik tedavi sektöründe istifade ediliyor. Terleyen organları rahata kavuşturmak için yapılan uygulamanın, botoksun kullanıldığı estetik işlemlerden prensipte farkı yok. Önce aşırı terlemenin meydana geldiği bölge testlerle belirleniyor. Bölgeye uyuşturucu özelliği olan kremler sürülerek 15 dakika bekleniyor. Ardından şeker hastalarının yakından tanıdığı insülin enjektörüne benzeyen iğnelerle problemli bölgelere botoks ilacı zerkediliyor.
      <br/>
      <br/>
      İlaç, terleyen bölgelerde yoğun çalışan bezlerin ve kasların hareketlerini etkiliyor. Aşırı miktarda acı hissedilmeyen ve yaklaşık yarım saat süren uygulamadan sonra hasta 8 ile 10 ay arası bir süre probleminden uzaklaşarak rahatlıyor. Uygulamanın konuyu çok iyi bilen uzman hekimlerce gerçekleştirilmesi tavsiye ediliyor. Botoks da, iyontoforez tedavisi gibi kalıcı bir çözüm değil. Biraz da pahalı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13586), [web.archive.org (arşiv bağlantısı)](http://web.archive.org/web/20060426175721/http://www.aksiyon.com.tr:80/detay.php?id=13586)
