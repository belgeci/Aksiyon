# İçişleri Bakanı Efkan Ala’ya tepkiler dinmiyor

*Emin Akdağ 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İçişleri Bakanı Efkan Ala, Erzurum’daki AK Parti belediye başkan aday tanıtım toplantısında, Fethullah Gülen Hocaefendi ve Hizmet Hareketi’ni hedef alarak sarf ettiği yakışıksız ve çirkin sözleri tevile çalışsa da tepkiler durmak bilmiyor.
  </font>
 </div>
 <div id="newsText">
  <font class="detail-text">
   <p>
    Partinin şehirdeki İl Başkan Yardımcısı Mehmet Akif Kara ile yönetim kurulu üyeleri Nihat Arslan ve Fevzi Sanal’la; İl Genel Meclisi’ndeki Grup Başkan Vekili Yunus Polat istifasını sundu. Hocaefendi’nin avukatı Nurullah Albayrak, Bakan Ala hakkında 50 bin liralık manevi tazminat davası açtı. Kara istifa gerekçesini “17 Aralık Operasyonu olarak adlandırılan süreçte gerek camia ve gerek Erzurum’un manevi dinamiği Hocaefendi’ye karşı iftira kampanyası başlatılmış olmasıdır. Böyle bir söylemin oluştuğu ortamda bulunmak istemiyorum.” ifadeleriyle açıklarken; Arslan, “Böyle bir insana yönelik ağza alınmayacak sözler söylenmesini kabullenmiyorum, kınıyorum. Sırf  bu olaylardan dolayı il yönetim kurulu üyeliğinden istifa kararı aldım.”, Polat ise “Hayatı boyunca dinine, milletine ve insanlığa hizmetten başka bir gayesi olmayan bu müstesna gönül insanını olmadık isnat ve ithamlarla karalamak, onun ve sevenlerinin gönlünü yaralamak ehl-i imanın ve insaf sahibi hiçbir insanın kabul edeceği bir şey değildir. Devletin erkini elinde bulunduran Sayın Ala’dan beklenen; farazi ifadelerle suçlamalar yerine iddia edilen paralel yapının kanıt ve delillerle ortaya çıkarılması ve kamu vicdanının rahatlatılmasıdır.” diye konuşuyor. MHP Grup Başkan Vekili Oktay Vural da şunları söylüyor: “İçişleri Bakanı Efkan Ala’nın Erzurum’un yetiştirdiği bir değere ‘Kimsin sen? Kimsin? Buna senin gücün yeter mi? Ağababaların gelsin. Çekil oradan da çekil. Senin, orada da yerin yok’ diyerek, hükümetin aile boyu hakaret yarışına girmesi gerçekten çok vahimdir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37735-icisleri-bakani-efkan-alaya-tepkiler-dinmiyor.html), [web.archive.org (arşiv bağlantısı)](http://web.archive.org/web/20140330051404/http://aksiyon.com.tr/aksiyon/haber-37735-icisleri-bakani-efkan-alaya-tepkiler-dinmiyor.html)
