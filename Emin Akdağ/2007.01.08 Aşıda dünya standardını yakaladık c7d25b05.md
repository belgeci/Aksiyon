# Aşıda dünya standardını yakaladık

*Emin Akdağ 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kızamıkçık, kabakulak ve menenjitin de eklenmesiyle ücretsiz aşı programında gelişmiş ülkeleri yakaladık. Bütçeden koruyucu aşı için 156 milyon YTL ayrıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070216023411im_/http://www.aksiyon.com.tr/resim/631/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, sağlıklı nesiller yetiştirme yolunda esaslı adımlar atmaya devam ediyor. Geleceğin sağlıklı Türkiyesi için en önemli ‘olmazsa olmaz’lardan biri de şüphesiz aşı meselesidir. Sağlık Bakanı Recep Akdağ, 2006 yılında üç yeni koruyucu aşının eklenmesiyle (kızamıkçık, kabakulak ve menenjit) Türkiye’nin gelişmiş ülkelerdeki aşı takvimine kavuştuğunu kaydediyor. Göreve başladığı 2002 yılı bütçesinde aşıya 14 milyon YTL ayrıldığını ifade eden Akdağ, bu rakamın 2007 senesi için 156 milyon YTL’ye çıkarıldığını vurguluyor.
   <br>
    <br>
     Türkiye’de 1981’den bu yana ‘Genişletilmiş Bağışıklık Programı’ (GBP) uygulanıyor. Difteri, boğmaca, tetanos, kızamık, çocuk felci ve verem aşılarını kapsayan GBP’ye 1998 Temmuz’unda Hepatit B aşısı da eklendi. Aşı takvimi, Bağışıklama Danışma Kurulu (BDK) ve Dünya Sağlık Örgütü’nün (WHO) önerileriyle belirleniyor. 2 Eylül 2005 tarihindeki BDK toplantısına katılan Bakan Akdağ, modern aşıların GBP’ye ilave edilmesi konusunda her türlü öneriye açık olduklarını bildirmiş. Kurul da bakanlığa kızamıkçık, kabakulak ve menenjit (hemofilus influenza tip B) aşılarının da rutin bağışıklık programına eklenmesini tavsiye etmiş.
     <br/>
     <br/>
     2005 yılı sonunda yeni aşılar menenjit ve KKK’nın (kızamık, kızamıkçık ve kabakulağa bağışıklık kazandıran karma aşı) acil koduyla yurtdışına siparişi veriliyor. KKK’nın üretim, nakil ve Refik Saydam Hıfzıssıhha Merkezi’ndeki biyolojik kontrolleri 2006 Temmuz’una kadar tamamlanıyor. Türkiye’de artık çocuklara birinci yaşlarını bitirdikleri 12’nci aydan itibaren KKK aşısı vuruluyor. Menenjit aşısı ise üretici firmadan Ekim 2006’da teslim alınmış, biyolojik kontrolleri de tamamlanmış. 25 Aralık’ta tatbikine başlanan aşı şu anda bütün illere dağıtılmış durumda.
     <br/>
     <br/>
     AKDAĞ: KIZAMIĞI DA BİTİRECEĞİZ
     <br/>
     <br/>
     Böylelikle bebeklik ve çocukluk döneminde kalıcı sakatlık ve bazen ölüme yol açan 10 hastalığa karşı bağışıklık sağlayan aşılar ücretsiz aşı takvimine girdi. Pahalıya temin edilebildiği için çoğu vatandaş listeye eklenen son aşıları çocuklarına yaptıramıyordu. Sosyal güvenlik kuruluşları da bu aşıların maliyetini karşılamıyordu.
     <br/>
     <br/>
     Türkiye’de aşı takvimine ortalama her 10 yılda bir aşı eklenmesine rağmen 2006’da bunun birden üçe çıkarılmasında Bakan Akdağ’ın kararlılığı büyük rol oynuyor. 2005’te ilk defa aşılama oranları 90’ları geçmiş. “Kızamık hastalığını ortadan kaldırmak için 18 milyon 217 bin çocuğumuzu aşıladık. Avrupa’nın en büyük aşı kampanyasını yaptık ve Cumhuriyet tarihimizin en yüksek oranına, yüzde 96’ya ulaştık.” diyor Akdağ. Bu oranın 2002’de yurt genelinde yüzde 82’de seyrettiğini, bazı Güneydoğu illerinde ise yüzde 40’ların altında kaldığını da ekliyor. SSPE (Subakut Sklerozan Panensefalit) hastalığının bir dönem patlamasının sebebi de bu yapılamayan kızamık aşıları. Bakan Akdağ, ilk görev yılında 30 bini aşan kızamık vakası sayısının, etkin aşılama çalışmalarıyla 2005 sonunda 1119’a, (Aralık hariç) 2006’da ise 34’e düştüğünü söylüyor. Çiçek ve çocuk felci gibi kızamığı da Türkiye’den sileceklerini kaydediyor.
     <br/>
     <br/>
     SSPE’NİN ÇARESİ KIZAMIK AŞISI
     <br/>
     <br/>
     SSPE’den korunmanın tek yolunun kızamık aşısından geçtiğini bir kez daha vurgulayan Akdağ, “2005’ten itibaren SSPE’nin bildirimini mecburi hale getirdik. 1995-2005 yıllarını kapsayan bir araştırma yaptırdık. Bu dönemde 1131 SSPE vakası kaydına ulaştık.” diye konuşuyor. Diyarbakır, Gaziantep ve Şanlıurfa merkez devlet hastanelerinde SSPE hastalarının ayaktan başvuru yapabilecekleri birer poliklinik odaları hizmete sokulmuş. Ayrıca bu hastalığın yaygın görüldüğü Diyarbakır ve Şanlıurfa’da ilk defa çocuk nöroloğu atanmış. Bakan Akdağ, ‘aşılar bozuk’ iddialarını net bir dille yalanlıyor. Hastalıktan hükümeti sorumlu tutmayan SSPE yakınları da önlemlerin yeni vakaları engelleyeceğinin bilincindeler. Tek istedikleri, hasta çocuklara desteğin artırılması.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26398), [web.archive.org (arşiv bağlantısı)](http://web.archive.org/web/20070216023411/http://www.aksiyon.com.tr:80/detay.php?id=26398)
