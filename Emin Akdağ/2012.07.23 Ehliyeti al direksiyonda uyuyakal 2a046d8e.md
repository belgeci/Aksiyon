# Ehliyeti al direksiyonda uyuyakal

*Emin Akdağ 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstatistik ortada, sadece 9 ila 16 Temmuz arası meydana gelen trafik kazalarında 93 vatandaş hayatını kaybetti. Küçük araçlar da var liste büyüklerde…
  </font>
 </div>
 <div id="newsText">
  <font class="detail-text">
   <p>
    Tabii televizyon ekranlarına, gazete sayfalarına yansıyan ölüm haberleri, sadece oralarda kalınca bir iki dakikada unutulan vaka derecesine iniyor. Her ne kadar başta Emniyet ilgili kurum ve kuruluşlar ölümlü kaza sayısını azaltmak için çabalasa da hâlâ bildiğini okuyanlar var. Zaman Gazetesi muhabiri Serkan Sağlam konunun farklı bir yönünü haber yaptı, geçen hafta. Olayın başaktörü bizzat muhabirdi. Uzun yol otobüs şoförlerinin kullandığı E sınıfı ehliyet almak için girişimde bulunmuş. Tabii onlarca insanın sorumluluğunu alan kaptanların kapsamlı bir sağlık raporu alması gerekiyor yönetmeliğe göre. Ancak muhabir Sağlam’a başvurduğu sağlık kuruluşunca 1,5 dakika gibi kısa sürede rapor veriliyor. “Ne var bunda, Türkiye’de ehliyet raporları her zaman böyle veriliyor.” diyenlere küçük bir hatırlatma, muhabir rapor almadan önce, “Uyku apnesi hastasıyım.” şeklinde uyarıyor ama bu “yeterli” belgesi almasını engellemiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33130-ehliyeti-al-direksiyonda-uyuyakal.html), [web.archive.org (arşiv bağlantısı)](http://web.archive.org/web/20130826064924/http://www.aksiyon.com.tr:80/aksiyon/haber-33130-ehliyeti-al-direksiyonda-uyuyakal.html)
