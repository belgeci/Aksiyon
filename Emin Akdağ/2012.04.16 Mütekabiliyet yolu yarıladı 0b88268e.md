# Mütekabiliyet yolu yarıladı

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Yabancılara mülk satışında mütekabiliyet (karşılıklılık) şartını kaldıran’ düzenlemeyle ilgili tasarı Meclis Adalet Komisyonu’nda kabul edildi.
  </font>
 </div>
 <div id="newsText">
  <font class="detail-text">
   <p>
    Bilhassa markalı konut üreticileri değişikliğin bir an önce yasalaşmasını bekliyor. Çünkü eldeki stokların çok geçmeden eritilmesi gerekiyor. Tapu Kadastro Genel Müdürlüğü verilerine göre, Türkiye vatandaşlığı haricindekilere şimdiye kadar 46 bin 500 parçadan oluşan 9 bin hektar arsa ve 98 bin 337 konut satıldı. Bu kişilerin önemli bir bölümü Türk asıllı. 1934’ten 2006’ya dek hükümetten izin çıkmışsa yabancı uyruklular sınırsız taşınmaz edinme hakkına sahipti. 2006’da 2,5 hektar sınırı getirildi. Kanunlaşma aşamasındaki mevzuatta miktar 30 hektara yükseltiliyor. Bakanlar Kurulu’na bunu iki katına artırma yetkisi veriliyor. Komisyonda eklenen hüküm hayatiyet arz ediyor: Bir ilçe yüzölçümünün en fazla yüzde 10’unun satışı mümkün. Tasarı Meclis Genel Kurulu’ndan bu haliyle geçerse, satılabilecekler listesine tarım arazileri de eklenecek. Ancak iki yıl zarfında proje hazırlamak ve bunu uygulamak şartıyla. Yer ve oranları kabine belirleyecek. Satışı kısmen veya tümden durdurabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32318), [web.archive.org (arşiv bağlantısı)](http://web.archive.org/web/20120428182339/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32318)
