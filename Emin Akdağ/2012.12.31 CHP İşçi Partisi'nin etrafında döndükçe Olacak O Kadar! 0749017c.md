# CHP, İşçi Partisi’nin etrafında döndükçe Olacak O Kadar!

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Bostancı Gösteri Merkezi’nde organize edilen ‘Sanatçılar Buluşması’, sarhoş tiplemesiyle hafızalara kazınan tiyatrocu Levent Kırca’nın ‘amacını aşan’ veya ‘tamamen hedefe odaklanan’ galiz ifadeleriyle hatırlanacaksa hakikaten çok yazık.
  </font>
 </div>
 <div id="newsText">
  <font class="detail-text">
   <p>
    Türkiye’deki değişime ‘siyaset gereği’ uyum sağlama eğilimindeki ‘yeni CHP’ye asıl tepki. Partinin Genel Başkanı Kemal Kılıçdaroğlu’na niçin kızıldığını anlamak için programda anlattıklarına bakmak kâfi: “Bulunduğumuz çemberin dışına çıkalım. Dışımızdaki insanlarla kucaklaşalım ve tokalaşalım. Türkiye’ye dağılarak o insanlarla bir araya gelmeliyiz.” Altını çizmek için az önceki sözlerin arasından kasten çıkardığımız “O dünyadaki insanların üzerinde düşündüğümüzden daha fazla baskı var.” cümlesindeki kendi adlarına müspet tespiti algılamaktan dahi uzaklar. Hele “Bir orman gibi kardeşçe yaşamalıyız. Hiçbir ulusalcı bireysel kavgalara izin vermemeli. Rakı masalarında oturarak birbirimizi eleştirmeyeceğiz. Destek çıkacağız.” ifadelerini kabullenmeleri hepten imkansız. Kırca’nın, Ankara uçağına yetişmek isteyen Kılıçdaroğlu’nca söz sırasının gaspına kızması ve ardından da kadınlığı aşağılayan bayağılığa düşmesi değil ana mevzu. Asıl Kayseri Erciyes Üniversitesi Sabancı Kültür Sitesi’ndeki etkinlikte kaydettikleri örtüşüyor hezeyanlı zihniyetle: “Kendi sanat kolumdaki dönek arkadaşlardan söz edeyim. Üzülüyorum. Sezen Aksu ile başlayan döneklik furyası, Halil Ergün ile devam etti. En sonda Ali Poyrazoğlu girdi devreye. Hükümetin yaptıklarını çok beğendiklerini söylediler. Bunlara artık söz söylemiyorum. Gıyaplarında yüzlerine tükürüyorum.” Melike Demirağ’ın “Mustafa Kemal’in askerleriyiz” sloganıyla konuşturulmaması da aynı fikriyatın yansıması. Ümit Kocasakal’ın yönettiği mesleki kurum adına, “Biz İstanbul Barosu olarak teslim olmayı reddediyoruz. Bugün yaptıkları bütün hukuksuzlukların hesabı ibret olsun diye sorulacak.”, ‘sanatını peçeteye silen’ ressam Bedri Baykam’ın da, “Anamuhalefete çağrıda bulunuyorum, hayali senaryolarla vakit kaybetmeyin. Özünüze dönün.” çıkışlarında gizli anlayışları.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34446-chp--isci-partisinin--etrafinda-dondukce---olacak--o-kadar.html), [web.archive.org (arşiv bağlantısı)](http://web.archive.org/web/20130104095058/http://www.aksiyon.com.tr:80/aksiyon/haber-34446-chp--isci-partisinin--etrafinda-dondukce---olacak--o-kadar.html)
