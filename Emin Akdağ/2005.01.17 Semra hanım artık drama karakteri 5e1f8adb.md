# Semra hanım artık drama karakteri

*Emin Akdağ 2005.01.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Haşmet Babaoğlu, televizyonlarda baş tacı edilen ‘reality showların’ geldiği noktayı eleştirerek, “Semra Hanım artık Kurtlar Vadisi’nin Polat Alemdar’ından daha dramatik bir karakter oldu.”diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422204021im_/http://www.aksiyon.com.tr/resim/528/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Haşmet Babaoğlu, hayata dair olayların sosyal arka planlarını yazılarında sorgulayan, irdeleyen ve gözler önüne seren bir yazar. Kendisiyle geniş bir yelpazede, hayatın gerçeklerinden ekranların sanal görüntüsüne, spordan televizyon dizilerine ve ‘Gelinim olur musun?’ türü reality showlara kadar bir dizi konuyu konuştuk.
   <br>
    <br>
     -Hayat doğumla ölüm arasında geçen bir ömür mü; yoksa karmaşık, çapraşık, bazen çelişen değerleri teneffüs ettiğimiz sosyal bir atmosfer mi?
     <br>
      <br/>
      Ne yaptın! Seminerlik konu bu.
      <br/>
      <br/>
      -Haşmet Babaoğlu’nun mutlaka bir teşhisi vardır ama...
      <br/>
      <br/>
      Hiçbir şeyin temel teşhisi yok. Bu zor sorunun cevabını parlak ifadelerle vermeye kalkışacağımı sanıyorsan yanılıyorsun.
      <br/>
      <br/>
      -Nasıl cevaplarsınız?
      <br/>
      <br/>
      Bunların cevabını bilmiyorum. Sadece yaşadığımı biliyorum ve buna şükrediyorum. Bu bazen çatışma, bazen derin sancılar, acılar; bazen de durgun deniz gibi. Her zaman durgunluğun güzel olmadığını da söyleyeyim. Kendi başımıza ne olduğumuz çok önemli. Ama modern insan için ciddi bir durum daha var: “Asla kendi başına kalamıyorsun.”
      <br/>
      <br/>
      19, hatta 17 yaşından beri çok yoldan geçtim. Şimdi “new age” denilen inançlar, tasavvuf, devrimcilik, 80 sonrası dönemin klasik duruşları. Daima entelektüel kaldım. Beni başkalarına yönelik olanlar ilgilendirmedi. Kendi sorunlarımla, cevaplarımla başbaşa olmak önemliydi. Modern hayat insanı öyle tümüyle kendi başına bırakmaz. Temel soru şudur: Hem modern insan olup, hem de hikmetle uzaktan da olsa el ele tutuşmak mümkün müdür? Bu soruyu galiba ömrümün sonuna kadar sürdüreceğim. Bazıları bu sorunun mutlaka cevabını bulmak ister ve bulacaklarını sanır. Halbuki o yolculuğun kendisi önemli.
      <br/>
      <br/>
      -Peki mümkün müdür?
      <br/>
      <br/>
      Belki de mümkün değil. Ciddi kuşkularım var. Belki bu sorunun cevabını almadan dünyadan ayrılırız. “Modern insan olarak hikmetle hiç el ele tutuşmak mümkün müdür?” sorusu seni bir şey yapar. Ben bunu önemsiyorum.
      <br/>
      <br/>
      -Soruyu ‘evet’ ya da ‘hayır’ diye cevaplayanların iletişimi mümkün mü?
      <br/>
      <br/>
      İnsana bakışın dünya görüşü, ideolojisi olmaz. Olur diyenler demek ki insana bakmıyor, kendini kandırıyor.
      <br/>
      <br/>
      -Hayata yukardan bakmak da var. Hayatın içinde süzülmüş, büzülmüş, ne yapacağını bilemeyen bir duruş da... İnsanın duruşu nasıl olmalı?
      <br/>
      <br/>
      Aklın birliğine değil akılların birliğine inanırım. Birlik ve dirlikten söz ederken onun başka bir şey; büyük anlamda varlığın birliği olduğunu anlamalıyız. Akılların ve duruşların birliğinden söz etmek daha doğrudur. Birçok duruş olabilir. İnsanın duruşunun nasıl olduğundan ziyade diğer insanlara karşı duruşun nasıl olduğu; “Gerçekte başka insanlar var mı, yok mu?” sorusu çok önemli. Düşmanının da insan olduğunu bildiğin zaman iş değişiyor. Başka bayraklar olmasa bayrağımızın değeri; başka duruşlar olmasa duruşumun anlamı olur mu?
      <br/>
      <br/>
      -İnsanları hayatı yönetenler ve hayatın yönettikleri diye ikiye ayırabilir miyiz?
      <br/>
      <br/>
      Hayatı yönetenler biraz iddialı bir deyim. Ama milyarlarca insan ‘hayat’ tarafından yönetiliyor. Şöyle bir başkaldırış, silkiniş, insan haline gelişten söz ediyorsan; o, ufaktan hayata teslim olmanın, hayat tarafından yönetilmeye isyan etmenin başladığı yer. Uzakdoğu kültüründe böyle asude bir duruş var. Ama bence içi boş. Aslında senin söylediğin sancıdır, kavgadır. Hayatı ben yöneteyim demeye başladığın andan itibaren ateşler içinde yanmaya başlarsın. Öyle bağdaş kurup lotus pozisyonunda oturduğunda çileden bile uzaklaşmışsın demektir.
      <br/>
      <br/>
      -İnsanlar en yaman çelişkilerden birini hayattan tat alma konusunda yaşıyor. Bunun bir formülü mü var?
      <br/>
      <br/>
      Bir defa sosyal düzen, asgari hayattan tat alınabilmesinden söz edebilecek kadar doğru, düzgün ve insanca olmalı. Ama öbür tarafta popüler kültür hokkabazlığını göz ardı edemeyiz. Cenazesini kaldıramayanlar; elektrik faturasını 6 aydan beri ödeyemeyenler var. 10 milyonu aşkın işsizi olan bir ülkede “hadi hep birlikte hayattan tat alalım demek”, kusura bakılmasın, bir parça hokkabazlıktır. Popüler kültürde şöyle bir şey daha var: “Zil takıp oynamak hayattan tat almak” gibi gösterilmeye başlandı. Her kesim bunu böyle algılıyor artık. Patırtılı, gürültülü eğlenceyi de seven biri olarak söylüyorum; “popüler kültür, insanın eğlenmesinin, hayattan tat almasının mutlaka patırtı ve gürültü olacağına inandırmaya çalışıyor insanları. Buna isyan ediyorum.” Böyle bir şey yok. Depresiz bir gençlik dönemim oldu. Güneş girmesin isterdim odaya. Perdelerim simsiyahtı. Yine de o siyah perdenin içinden bir güneş sızardı ki bir sabah, işte o ya... O güneşle öyle bir ilişki kurarsın ki zaten hayattan tat almak odur. Deniz kıyısında bir banka oturduğunda eğlenmeye başlarsın. Etrafta çocuklar oynar, bir martı gelir. Bütün bunları anlamamız, popüler kültürün bize anlattığı hayattan tat alma mantığından kopup bu söylediğime gelmemiz için durup bakmamız gerekiyor. Durup da baktığımızda nasıl ve nereden tat alabileceğimizi anlayacağız. Çanaktaki üç zeytin tanesine baktığımızda bile gözlerimizin ışıldadığını göreceğiz. Bunları 50’ye merdiven dayamış bir insan olarak şimdi değil de, 16-20’li yaşlarda söylemek isterdim. O sırada böyle değildim işte. Halbuki o sırada da güneş böyle doğuyordu. Hayat böyleydi. Üstelik İstanbul şimdikinden çok daha güzeldi. 35’inden sonra durup bakmayı öğrenmemeliydim. İnsan 17 yaşında iken bile durup bakabilir.
      <br/>
      <br/>
      -Bahsettiğiniz noktada insanın hayata bakışını en çok televizyonlar etkiliyor. Diziler, reality showlar kanal kanal dolaşıyor. Eleştirilere yapımcılar, “Toplum bunu istiyor.” diyerek cevap veriyor. En son örnek Semra Hanım... Gerçekten toplum bunları mı istiyor, yoksa başka sebepleri var mı bunun?
      <br/>
      <br/>
      Bütün dünyada televizyon programları şirazesinden çıktı. Şirazeyi aslında diziler değil, realitiy showlar kaydırdı. İsmi üstünde, televizyon stüdyosunda olup bitiyor her şey. Gerçek insanlar olarak algılanmaları izleyicinin ilgisini çekiyor. Üstünde esas durduğum konu, reality showların karakterlerinin giderek hayatımızı parmağında oynatan dramatik karakterler haline dönüşmeleri. Semra Hanım onlardan biri. Kim ona artık gerçek bir kadın diyebilir ki? Kurtlar Vadisi’nin Polat Alemdar’ından daha dramatik bir karakter o. Oyun, senaryo karakteri. Televizyon bir süre sonra gerçek insanları bile hayali kahramanlar haline getiriyor.
      <br/>
      <br/>
      ABD’de yapılan araştırmalarda ortaya çıkan tablo şu. Mesela diziler ve sinema filmlerindeki şiddet çocukları çok etkilemiyor artık. Küçücük çocuklar biliyorlar ki o bir oyun ya da senaryo. Fakat reality showlar bir oyun gibi gelmiyor. Gerçek hayat gibi görülüyor. Öyle bir gerçek hayat düşünün ki, kahramanı neredeyse bir senaryonun kahramanı gibi. Bu çok tehlikeli bir şey.
      <br/>
      <br/>
      Yakın zamana kadar ben her şey kendi yolunu bulur, hiçbir yasaklayıcı, engelleyici uygulama olmasın medya üzerinde diye düşünürdüm. RTÜK uygulamalarına bakınca, nerede şirazeden çıkıldığını anlayamadığımız da görülüyor. En eski modelle, örf ve âdetlerimiz; gelenek ve göreneklerimiz dersin, buna uygun olmayanı yasaklarsın. Ama Semra Hanım gelenek ve göreneklerimize uyuyor. O zaman demek ki bir dakika duracağız. Demek ki şirazesinden çıkan televizyon programlarını eski model, politik olarak da çevremize hoş görünebileceğimiz laf salatalarıyla önleyemeyiz. Çünkü Semra Hanım ağzından bu örf ve adetleri düşürmüyor. Öyle bir hale geldik; en yalancılar sürekli dürüstüm diyor, en dağıtmış olanlar da sürekli örf ve adetlerden söz ediyor.
      <br/>
      <br/>
      -Nasıl önleyeceğiz peki?
      <br/>
      <br/>
      Basbayağı açık yayın kuralları koymak zorundayız. Bu bir siyasal tercih sorunu falan değil. Doğru düzgün bir televizyon yayıncılığı tarifi yapmamız lazım. Sözde kuralcılıkları bırakalım. Onların hepsi sansürcülük oluyor.
      <br/>
      <br/>
      -Diyelim ki bahsettiğiniz olmadı. Nereye gider bu işin sonu?
      <br/>
      <br/>
      Aslında bu işi bozanlar yolunu buldu. Bizi kandırıyorlar. Bütün mafya bozuntuları ben Anadolu insanıyım diyor. Bütün kötülükler ‘mert Anadolu çocuğuyum denile denile’ geliyor. Bütün iyilikler nedense örf ve âdetlere uymayan şekil ve şemâil içinde. Bütün rezillikler de örf ve âdetlere uyan şekil ve şemâil içinde. Reality showlarda insanları yarıştırıyoruz. İnsanların gerçek hayattaki yarışmaları bu kadar çıplak mı? Tabii ki değil. Üzerlerinde güzel tatlı peçeler, şallar var. Birçok evlenme modeli var. Peki hiç yarışmalı model var mı? Bunları yarışma modeliyle evlendiriyorlar ve tartışılıyor bunlar. Zaten olay özünde saçma. Özünde sapmış. Ama ismi gerçeklik ve bunlar da gerçek insanlar. Yarışma, yarışmaya benzemeli. Reality showlarda da insanlar açıkça gelip kendi dertlerini anlatıp, konuşmalılar. Gerçek insanların hayatları üzerinden yarıştırılmalarının ciddi bir sorun olduğunu düşünüyorum. Müthiş bir afyondur bu.
      <br/>
      <br/>
      -İnsanların şu ya da bu şekilde tat aldığı konulardan biri de spor. Psikolojik açıdan rehabilite özelliği de var. Ama bazen hayatı zehir eden olaylara sahne oluyor...
      <br/>
      <br/>
      Biz, oyun olduğu için spordan tat alıyoruz. Üstelik de oyun olmadığı zaman ağır şiddet vakıası içine girebilecek çatışma ve rekabetleri oyun olduğu için farklı yaşıyoruz. Güzel ve hoş yaşıyoruz. Sporu bu yüzden hakikaten kucaklamamız lazım. Öyle bir şey düşünün ki bizi perişan edebilecek rekabet ve şiddet çekirdeği taşıyor içinde. Fakat onu yumuşacık tatlı bir şekilde bize yediriyor. Biz ondan ferah, hoş bir tat çıkartıyoruz.
      <br/>
      <br/>
      Yeni bir model ikide bir sporu hayata benzetiyor. Hayır, hayat o değil. Spor bir oyundur. Sporu seveceksek hayata benziyor diye sevmemiz çok büyük bir yanlış. Spor hayata benzemez. Spor bir oyundur. Mesela futbol hayata benzer diyorlar. Olur mu canım. Bu 90 dakika biter başka bir 90 dakika başlar. Böyle bir şey yok hayatta. Hayat oyuna gelmez. Bir kere sporu oyun olarak sevmemiz lazım. Dikkat edersen problemler de sporun bir oyun olduğunu reddettiğimiz anlarda başlıyor.
      <br/>
      <br/>
      -Tribün terörünün, küfrün, şiddetin, fanatizmin ortaya çıktıtığı nokta burası mı?
      <br/>
      <br/>
      Spordan verebileceğinden fazla şey istiyoruz. Spordan memleketimiz olsun istiyoruz. Yok böyle bir şey. Geçen gün bir mağazayı dolaşıyoruz. Bir güvenlik görevlisi, beni durdurarak, “Abi Fatih Altaylı’yı dövenlerden birisi benim abimdi. Çok iyi Fenerbahçeliyim.” dedi. “Öteki dünya var mı senin inancında?” dedim. “Tabii abi.” dedi. “Orada sana, Fenerbahçeli, Beşiktaşlı, Galatasaraylı olup olmadığını mı soracaklar, buna mı inanıyorsun?” dedim. “Haşa abi ne alakası var.” dedi. “O zaman bu ne?” dedim. Ben de sağlam bir Beşiktaşlıyım. Ama bir dakika. Memleketi, bütün bir dünya arıyoruz sporda. Hatta sözünü ettiğim gibi neredeyse öteki dünyayı da arayacaklar. Öbür tarafta belki sırf Fenerbahçeli olduğu için ‘cennete gideceğim’ diye düşünecek adam! Şaka yapıyorum gibi geliyor ama böyle hisseden değişik takımlardan taraftarlar var. Milyonlarca taraftarı olan bir kulübümüzün, bir de lisesi var. Liseden çıkanlar binlerce taraftarı aslında hiç umursamıyor, adam yerine bile koymuyor. Yapmayın bunu. Spor bir oyun. Güzelliği de orada. Oyun içinde taraftar olunur, hayatta değil.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### YASİN DEMİR, 19-Ocak-2005
> Talep bitse de kurtulsak: 
> Tamam, Semra Hanım ha bire konuşuyor, tuhaf şeyler söylüyor. İyi ama biz neden kulak asıyoruz ona? Muhatap buldukça ne yapacağını şaşırıyor. Talep olmazsa arz da olmaz. “Sayın seyirciler” talep etmese de kurtulsak.

Kaynak: [www.aksiyon.com.tr](http://www.aksiyon.com.tr:80/detay.php?id=19421&yorum_id=2742), [web.archive.org (arşiv bağlantısı)](http://web.archive.org/web/20060422204021/http://www.aksiyon.com.tr:80/detay.php?id=19421&yorum_id=2742)
