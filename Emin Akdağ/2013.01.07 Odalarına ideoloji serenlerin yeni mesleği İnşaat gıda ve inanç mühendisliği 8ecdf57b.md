# Odalarına ideoloji serenlerin yeni mesleği: İnşaat, gıda ve inanç mühendisliği

*Emin Akdağ 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mühendislerin meslek odalarında bir haller oluyor. Önce Bursa’da yüksek inşaat mühendisi Nurten Topaloğlu’nun hikayesini öğrendi Türkiye. Şimdi de gıda mühendisi Betül Koç aynı tutum ve engellemeyle karşı karşıya.
  </font>
 </div>
 <div id="newsText">
  <font class="detail-text">
   <p>
    Lisans diplomalarındaki işi yapabilmek için başlarındaki örtüyü çıkarmaları gerekiyormuş. Topaloğlu’na serbest inşaat mühendisliği belgesini vermiyordu İnşaat Mühendisleri Odası’nın (İMO) Ankara’daki merkezi. Oysa Bursa Şubesi’nin yönetimindeydi. İnternet sitesindeki resminde başı örtülüydü üstelik. Başka bir garabet de nüfus cüzdanı ve pasaportunda da aynı resim vardı. Gıda Mühendisleri Odası (GMO) Koç’un üyelik başvurusunu reddederken şöyle deniyor: “Çağdaş bir görünüm taşımayan başörtüsünü, Türk devrim ilkeleri ve devrim yasalarıyla bağdaştırmak mümkün olmadığından, sakallı ve türbanlı fotoğraf veren üyelerin istemleri kabul edilemiyor.” Tepkilere rağmen direnen odanın başkanı Petek Ataman’a göre suni gündem oluşturuluyor. Danıştay 8’inci Dairesi’nin kararına uyuyorlar: “Odamız, başörtülü fotoğrafla işlem yapmamaktadır. Bu uygulamayı dayanaksız olarak değil, yasaların belirlediği zorunluluklar nedeniyle yapmaktadır.” Her bireyin eşit haklar taşıdığı bilinciyle hareket ediyorlarmış. “Her türlü siyasi, dini, etnik ayrımcılığa karşı” imişler. “Kişilerin inançlarından dolayı ayrım görmeleri” de ilkelerine aykırıymış. Doğru anladıysak şunu demek istiyor: ‘İnancından dolayı başını örtmek ayrımcılık talebidir.’ Böylesine bir mantıkla ilk defa karşılaşıldığını not düşmek zorundayız. Hiç yasalar ve mahkeme kararları anayasa ile çelişebilir mi? İnsan Hakları Evrensel Beyannamesi ve Avrupa İnsan Hakları Sözleşmesi’nden haberleri yok mu? Şu cümleyi unutmamanız için yeniden yazıyoruz: “Kişilerin inançlarından dolayı ayrım görmeleri ilkelerimize aykırıdır.” İnançlardan ötürü mağduriyete uğratmak da ilkeniz mi?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34508), [web.archive.org (arşiv bağlantısı)](http://web.archive.org/web/20130114070721/http://www.aksiyon.com.tr:80/aksiyon/newsDetail_getNewsById.action?newsId=34508)
