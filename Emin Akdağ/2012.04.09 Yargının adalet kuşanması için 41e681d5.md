# Yargının adalet kuşanması için

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herkes istisnasız tasdik ediyordu, Anayasa Mahkemesi Başkanı Haşim Kılıç’ın Adalet Bakanlığı’nca organize edilen Uluslararası Yargı Reformu Sempozyumu açılışındaki şu sözlerini: “Dün yargının siyaseti kuşatma gayretlerine karşı çıktığımız gibi; bugün de siyasetin yargıyı kuşatmasına izin vermeyeceğiz.” Kastedilen belliydi. İmalara sığınılmamıştı.
  </font>
 </div>
 <div id="newsText">
  <font class="detail-text">
   <p>
    ‘Yanlış anlaşıldım’, payı da yoktu denilenlerde. Evet, yakın geçmişteki sınır tanımaz uygulamalarının hesabında zorlanmaktaydı yargı. Ülkenin ağır bedeller ödediği de aşikardı. Ancak bunun bir de sonrası vardı. Reformlarla arızaları giderir ve yaraları sararken ‘intikam’ güdüleriyle hareket yanlıştı. “Aktörleri değişmiş yeni vesayet odaklarının oluşmasına imkan vermeyen samimi değişimlere inanmak istiyoruz. Hukuk sistemini geliştirirken, yeni mazlum ve mağdur oluşturmayalım.” diyen Kılıç’ın niyet ve amacı, ‘esastan’ da aynıydı, ‘şekilden’ de. “Hâkimin iç dünyasındaki endişe, korku ve ideolojik baskı duygularından arındırılması” tarafsızlığın şartlarındandı. Bağımsız ve tarafsız yargının tesisi için “Vicdanlar üzerindeki işgaller” kalkmalıydı. CHP Genel Başkanı Kemal Kılıçdaroğlu’na göre “Geç ama güzel açıklamalar.” bu ifadeler. İdeolojileri açısından en iyi ihtimalle bardağın sadece yarısı doluydu çünkü. MHP lideri Devlet Bahçeli, ortadan yaklaşmaya çabalıyordu meseleye: “Bu uyarıya önce kendisi sonra beraber olduğu yargı unsurları eğer katılırlarsa, Türkiye’de yargının siyasallaştırılması ve yargının belli amaçlarla kullanılmasının önüne geçilmiş olur.”
    <p>
     Başbakan Tayyip Erdoğan ise gerilmesi muhtemel ortamı şöyle yumuşatıyordu: “Biz bildiğiniz gibi bir erkin, özellikle kendisini kuşattığı dönemi yaşamış bir partiyiz. Bunu görmüş siyasi parti olarak da ülkemizde hiçbir erkin bir diğerini kuşatmasına biz de asla müsaade etmeyiz.”
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32250-yarginin-adalet-kusanmasi-icin.html), [web.archive.org (arşiv bağlantısı)](http://web.archive.org/web/20130825101809/http://www.aksiyon.com.tr:80/aksiyon/haber-32250-yarginin-adalet-kusanmasi-icin.html)
