# Böcek duruşmasında bomba ifadeler

*Emin Akdağ 2015.01.06*

<div class="pNewsDetailMainContent" itemprop="articleBody">
 <p>
  Recep Tayyip Erdoğan başbakanken çalışma ofisi ve konutta 28 Aralık 2011 tarihinde MİT personelince dinleme cihazı (böcek) bulunduğu açıklandı. Olay uzun süre donduruldu. Paralel devlet iddialarıyla yeniden ısıtıldı. Ankara 7’nci Ağır Ceza Mahkemesi’nin gördüğü davada 13 kişi yargılanıyor. Cihazın incelenmesinin istendiği sırada TÜBİTAK Başkan Yardımcısı olan Hasan Palaz, ilk duruşmada, 2013 Kasım’da kendisini arabasına kadar uğurlayan bir müfettişin “Takvimin biraz daha geriye doğru gelmesi lazım. Senin için hoş olmaz. Görevinden alınırsın.” dediğini söyledi. Bilgi çok mühim.  Zira, sorumlu polisler böcek tespit edememişti. Suçlanabilmeleri için böceğin konulduğu an bu aramanın evveline çekilmeliydi. “Böceği sökerek varsa alıcı kişi ve ülkelerin deşifresine engel olundu. Hiçbir akıllı istihbaratçı bunu yapmaz. Anında DNA ve parmak izi analizi yapılmayarak böceği yerleştirenlerin ortaya çıkarılması engellendi.” ifadeleri de Palaz’a ait. İkinci celse 4 Şubat’ta.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/bocek-durusmasinda-bomba-ifadeler_540992), [web.archive.org (arşiv bağlantısı)](http://web.archive.org/web/20150616044054/http://www.aksiyon.com.tr/karakutu/bocek-durusmasinda-bomba-ifadeler_540992)
