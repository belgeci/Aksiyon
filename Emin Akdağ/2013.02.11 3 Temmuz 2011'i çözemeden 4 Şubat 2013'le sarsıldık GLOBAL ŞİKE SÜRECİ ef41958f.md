# 3 Temmuz 2011’i çözemeden 4 Şubat 2013’le sarsıldık GLOBAL ŞİKE SÜRECİ

*Emin Akdağ 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Evet, futbol bir endüstri. Müthiş tanıtım aracı. Güç göstergeci, diğer yandan. ‘Meydana getirdiği tesir’ başka hiçbir aktivitede yok. Öyle ki, devlet başkanları ve ekonominin dev şirketleriyle temas kurdurtabiliyor.
  </font>
 </div>
 <div id="newsText">
  <font class="detail-text">
   <p>
    Fırsat eşitsizliğiyle kıyıda köşede kalan genç yetenekler servetin ve şöhretin zirvesine çıkabiliyor. Aidiyet hissi uyandırması ve deşarja zemin oluşturması da, sosyo-psikolojik artıları. Haydi, ekonomik akışkanlık ve ticari hareketliliğe faydalarını da ekleyelim… Ama bir de madalyonun arka yüzü var. Yıllardır aklanan kara paralarla kirleniyor bu güzelim spor. Transferlerde onlarca milyon dolar ve avro el değiştiriyor. Menajerlerle döndürülen çark yeraltındakilere su taşıyor. Profesyonel futbol bürokratlarının ve kulüp teknik sorumlularının aldığı ücretler reel değerlerle çelişiyor. Parsadan sus payı herhalde! Bahis türü şans oyunlarıyla da tamamen kararmaktaydı yeşil sahalar. Dile kolay ve akla ziyan; trilyon dolarlık cirolardan söz ediliyor. 7’sinden 70’ine herkeste kupon! Artık taraftarlık da hak getire! Yeter ki yazılan olsun ve cepler dolsun. Takımının yenilmesi kimin umurunda! Çok tehlikeli noktadaydık. Buradaki manipülasyon, borsadakileri geçmişti neredeyse. Getirisi muazzamdı çünkü. Aksiyon Dergisi, ‘Resmen kumar’ ve ‘Futbol bir ayak oyunudur’ kapak dosyalarıyla tehlikelere ve tezgahlara dikkatleri çekmişti. 3 Temmuz 2011’de başlayan şike soruşturma süreci henüz sonuçlanmamışken, global ölçeklisiyle sarsıldık. Avrupa Polis Teşkilatı (Europol); Avrupa’nın 14 ülkesinde 380; Asya ve Afrika’daysa 300 maçta şike belirlediğini; 425 oyuncu ve hakemin olaya bulaştığını açıklıyordu. 50 kişi gözaltındaydı. 80 yakalama emri verilmişti. Europol Başkanı Rob Wainwright, “Avrupa futbolu için kara bir gün.” sözleriyle niteliyordu tabloyu. En korkuncu da 79 vakıayla ilk sıradaydık. 18 aydır 30 ülkede konu üzerine yoğunlaşmış Europol. 200 üyeli Avrupa Kulüpler Birliği (ECA), şikeci takımlara kapıyı gösterecek. Futbol federasyonumuz (TFF), 79 müsabakanın listesini bekliyor. Başkan Yıldırım Demirören’e göre: “Federasyon’u aşan bir olay, genel olarak bir şeyler yapılmalı.”
    <p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34792-3-temmuz-2011i-cozemeden--4-subat-2013le-sarsildik--global-sike-sureci.html), [web.archive.org (arşiv bağlantısı)](http://web.archive.org/web/20130820204609/http://www.aksiyon.com.tr:80/aksiyon/haber-34792-3-temmuz-2011i-cozemeden--4-subat-2013le-sarsildik--global-sike-sureci.html)
