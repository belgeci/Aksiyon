# 12 Eylül zihniyeti mahkeme önünde artık: Demokrasiye 4 Nisan cemresi

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Eylül 1980 darbesinin 5 yönetim kurulu üyesinden hayatta kalan ikisi; dönemin Genelkurmay Başkanı Kenan Evren ile Hava Kuvvetleri Komutanı Tahsin Şakinkaya “Anayasa ve Meclis’i cebren ortadan kaldırmak” suçundan yargılanıyor şimdi. Ankara 12. Ağır Ceza Mahkemesi’nce 4 Nisan’da görülmeye başlanan davanın ilk duruşmaları, demokrasinin yerleşmesi adına eşsiz değerdeydi.
  </font>
 </div>
 <div id="newsText">
  <font class="detail-text">
   <p>
    Yasaklılık sonrasındaki siyasi serüveniyle komiteyle hesaplaştığını söyleyen 9. Cumhurbaşkanı Süleyman Demirel hariç, neredeyse herkes ve her siyasi oluşum müdahil davaya. O yıllarda öldürülen Cemil Kırbayır’ın 105 yaşındaki annesi Berfo Nine de oradaydı. Netekim bu günü gördüğüne şükrediyor ve soruyordu: “Evladımdan ne istediniz?”
    <p>
     Askerî müdahalenin 30. yıldönümündeki referandum, yargı sürecinin en önemli kilometretaşıydı hiç şüphesiz. 2010’da; hayali dahi ‘güç’, hatta savcı Sacit Kayasu’nun acı tecrübesini tattığı üzere ‘suç’ hüviyetindeki olayın kapısını aralamıştı halkın yüzde 58’i. Oylama öncesinde buna ihtimal vermeyenler ve seçmenlerin kandırıldığını ileri sürenler de, hakkını arama yarışındaydı bugün.
    </p>
    <p>
     Ömrünün son demindeki iki emekli orgenerali sanık sandalyesine oturtarak amaca ulaşılamayacağı görüşünü seslendiriyor kimileri. Asıl aktörler, işkenceci kamu görevlileri ve destekçiler de cezasını çekmeliymiş. Bu öneriye kim itiraz edebilir ki? Ancak gaye çok farklı: Tarihî tabloyu kadükleştirip başarısız (!) darbecilerin durumlarını hafifletmek, kim bilir belki de aklanmalarını sağlamak.
    </p>
    <p>
     Şu ironi de gözden kaçırılmak isteniyor ayrıca: 12 Eylül’ün şartları olgunlaştırılırken sağcı, solcu, İslamcı ve Kürtçü diye birbirlerine düşürülenlerin; mantık dışı kuramlarla ulusalcılık tezgâhında buluşturulmaları… Maneviyatı boşaltılmış kuru millet sevgisi ve özgürlük damarı kesilmiş sahte sosyalizm cenderesinde nice gencin harcanmışlığı…PKK ile Ergenekon terör örgütü yapılanması arasındaki kadim işbirliği…
    </p>
    <p>
     Aldanmışların ne ütopyaları gerçek, ne ülküleri, ne ırkları ve ne de inançları. Sivas’taki zaman aşımına bin bir propaganda hilesiyle boyut değiştirterek lanet okuyanlar, bu hukuki ayıbı 12 Eylül’e layık görebiliyorlar. Unutulmamalı ki, er ya da geç, zulmün bedeli darbe mimarlarına ödetiliyor. Örneğin Şili’de Devlet Başkanı Salvador Allende’yi silah zoruyla deviren General Augusto Pinochet’in akıbeti. Eve hapsedildiğinde 89’undaydı. Arjantin’de Jorge Videla’nın sonu. İspanya’da 1981’de darbeye girişenlerin başlarına gelenler. Yunanistan’da 1967 cuntacılarının idama çarptırılması. Darbeci zihniyet dayanıksızlaşıyor öte yandan. Türk Silahlı Kuvvetleri İç Hizmet Kanunu’ndaki meşhur 35’inci maddenin revizesi yakın.
    </p>
    <p>
     <img alt="" src="http://web.archive.org/web/20120920075859im_/http://medya.aksiyon.com.tr/aksiyon/2012/04/09/foto-6.jpg"/>
    </p>
    <p>
     <img alt="" src="http://web.archive.org/web/20120920075859im_/http://medya.aksiyon.com.tr/aksiyon/2012/04/09/foto-3.jpg"/>
    </p>
    <p>
     <img alt="" src="http://web.archive.org/web/20120920075859im_/http://medya.aksiyon.com.tr/aksiyon/2012/04/09/12eylul.jpg"/>
    </p>
    <p>
     <img alt="" src="http://web.archive.org/web/20120920075859im_/http://medya.aksiyon.com.tr/aksiyon/2012/04/09/foto-5.jpg"/>
    </p>
    <p>
     <img alt="" src="http://web.archive.org/web/20120920075859im_/http://medya.aksiyon.com.tr/aksiyon/2012/04/09/foto-4.jpg"/>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B25CADAB0C86FE3C9D4617E7F0252078?newsId=32261), [web.archive.org (arşiv bağlantısı)](http://web.archive.org/web/20120920075859/http://www.aksiyon.com.tr:80/aksiyon/newsDetail_getNewsById.action;jsessionid=B25CADAB0C86FE3C9D4617E7F0252078?newsId=32261)
