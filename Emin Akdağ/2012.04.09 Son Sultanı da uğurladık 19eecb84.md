# Son Sultanı da uğurladık

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   O, Osmanlı’dan geriye kalan son sultandı. Hanedan’ın da en yaşlı üyesiydi, tabiatıyla. Artık vakit tamamdı, 91’inci yılındayken sonlandı ömrü. Gelenek gereği, özenle saklanan Kâbe örtüsü serilmişti tabutunun üzerine.
  </font>
 </div>
 <div id="newsText">
  <font class="detail-text">
   <p>
    Yıldız Hamidiye Camii’ndeki cenaze namazının ardından Aşiyan Mezarlığı’na, annesi ve kız kardeşinin yanına defnedildi, Fatma Neslişah Osmanoğlu. Törende, Başbakan adına yardımcısı Bülent Arınç yerini almıştı: “Burada bulunmayı bir görev biliyoruz.” Topkapı Sarayı Müzesi Başkanı tarih profesörü İlber Ortaylı ise sultanın vefatıyla, hanedanın resmen sona erdiğini söylüyordu: “O statü bitti artık. Mısır’ın son nahidesiydi. Uzun bir ömür sürdü, kendisini çok özleyeceğiz. Son dakikaya kadar aydınlattı bizi.” Kendisini “Sürgünden sonra Türkiye’de doğan ilk şehzade benim ve 2’nci Abdülhamid’in 4’üncü kuşak torunuyum.” diye tanıtan Kayıhan Osmanoğlu da, merhumenin, “Sarayda doğan son hanedan” özelliğini vurguluyordu: “Herkesin başı sağolsun.” Cumhurbaşkanı Abdullah Gül’ün çelenk gönderdiği merasimde, kalplerdeki derin hüzün yüzlere yansımaktaydı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32253-son-sultani-da-ugurladik.html), [web.archive.org (arşiv bağlantısı)](http://web.archive.org/web/20130825104124/http://www.aksiyon.com.tr:80/aksiyon/haber-32253-son-sultani-da-ugurladik.html)
