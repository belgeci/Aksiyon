# Şartları olgunlaştırıp kasaları dolgunlaştırmışlar

*Emin Akdağ 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Biliyorsunuz, 12 Eylül de yargılanıyor netekim! Hani 1980’de yönetime el koyabilmek için şartların olgunlaşması beklenmişti. Kardeşin kardeşi kırdığı enstantaneler çoğalmalıydı, daha ikna edici hale gelmeliydi…
  </font>
 </div>
 <div id="newsText">
  <font class="detail-text">
   <p>
    Anlaşılan o ki darbe sonrası kişisel şartlar da kıvamına ermiş bir güzelce. Banka hesapları, kasalar ve küpler ağzına kadar dolmuş. İroniyi ve mizahi yaklaşımı burada keselim. Fazlasını kaldırmayabilir olayın ciddiyeti. Genelkurmay Başkanı iken ihtilali yapan ardından da Cumhurbaşkanlığı koltuğuna oturan Kenan Evren ile o sırada Hava Kuvvetleri’ni komuta eden Tahsin Şakinkaya davanın başlamasından kısa süre sonra bankalardaki yüklü hesaplarından para çekmişler. Mali Suçları Araştırma Kurumu’nun (MASAK) araştırmasıyla belirleniyor durum. Kurumca hazırlanan rapor davaya bakan Ankara 12’nci Ağır Ceza Mahkemesi’nde. Bir bankanın Balgat şubesindeki 441 bin lirasının 360 binini 11 Mayıs 2012’de M.G. adlı şahısa havale ediyor Evren. Bayan Şahinkaya ise İstanbul’daki banka hesabından 259 bin lirasını alıyor 15 Mayıs’ta. Kızı, Sevgi Hanım da 3 gün sonra aynı bankadan 1 milyon 70 bin lira tahsil ediyor. Evren’in evladı Nebahat Şenay Gürvit de 2004 ile 2010 yılları arasında Sarıyer’de 4, Şişli ve Bodrum’da birer daire edinmiş. Toplam tapu değerleri 1 milyon 533 bin lira. Büyük bir ihtimalle hesaplara el konulması kaygısıyla böyle davranıldı. Müdahil avukatlarına göre MASAK raporu olumlu ama eksik. Avukat Öztürk Türkdoğan, “Sanıkların darbeden sonraki 19 yıl boyunca edindikleri mal varlıklarıyla ilgili bilgi yok. Ziynet eşyaları ve yurtdışındaki kayıtlarıyla ilgili araştırma yapılmamış.” Ancak kurumun mahkemeye gönderdiği rapordan anlıyoruz ki, inceleme henüz nihayetlenmemiş: “2001’den öncesi, bilgisayar kayıtlarına geçmediği için araştırmalarımız devam etmektedir.” Elde edilen yeni bilgiler de mahkemeye iletilecekmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33628-sartlari-olgunlastirip--kasalari-dolgunlastirmislar.html), [web.archive.org (arşiv bağlantısı)](http://web.archive.org/web/20120929055447/http://www.aksiyon.com.tr:80/aksiyon/haber-33628-sartlari-olgunlastirip--kasalari-dolgunlastirmislar.html)
