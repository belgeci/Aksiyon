# Hükümet ve patron baskısından arınmış bir gazetecilik

*Emin Akdağ 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk basınında yeni bir oluşum çıkıyor meydana: Punto 24 (P24) Derneği. Nasıl bir yapı diye meraklandıysanız, hemen onursal başkanını belirtelim: Hasan Cemal.
  </font>
 </div>
 <div id="newsText">
  <font class="detail-text">
   <p>
    Yavuz Baydar, Yasemin Çongar, Murat Sabuncu, Doğan Akın, Hazal Özvarış ve Andrew Finkel ise kurucu üyelerden birkaçı. Genelinin ortak özelliği, son bir iki yıl zarfında çalıştıkları gazetelerden ayrılmak zorunda bırakılmaları. Peki ne yapacaklar ve bu derneğe niçin ihtiyaç duyuldu? Baydar’ın, Cihan Haber Ajansı’na açıklamalarından anlıyoruz ki, söz konusu gazetecilik platformunun birincil niteliği ve önceliği ‘bağımsızlık’. “Bir çeşit cezai tedbir olarak hükümetin hoşlanmadığı meslektaşlarımız kendilerini kapıda buldular. Pek çoğumuz bu kaderi paylaşmış durumdayız. Amacımız, birkaç farklı şey yapmak. Biri, rasathane gibi gözlemevi oluşturmak. İnternetiyle, radyosuyla, televizyonuyla, gazetesiyle medya sektörünün performansını denetim ve mercek altına alacağız.” diyor, Baydar. Yalan ve karartma haberler ile hükümet ve patron baskılarına ilişkin nabız tutulacağını belirtiyor. 30 Mart’a dek P24 seçim otobüsüyle il il gezeceklermiş. Şu ifadeleri çok mühim: “Bu platform sadece özgür gazeteciliği değil, editöryal bağımsızlığın neredeyse sıfır olduğu bir ortamda, bağımsız gazeteciliği cesaretlendirici, teşvik edici ve onun alanını genişletici bir faaliyetin odak noktası olacak.” Bahçeşehir Üniversitesi’yle anlaşmaya varılmış. Gazeteci adaylarına özgür ve bağımsız gazetecilik ilkesi kaygısıyla savunma dersleri verilecekmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37737-hukumet-ve-patron-baskisindan-arinmis-bir-gazetecilik.html), [web.archive.org (arşiv bağlantısı)](http://web.archive.org/web/20140330052641/http://aksiyon.com.tr/aksiyon/haber-37737-hukumet-ve-patron-baskisindan-arinmis-bir-gazetecilik.html)
