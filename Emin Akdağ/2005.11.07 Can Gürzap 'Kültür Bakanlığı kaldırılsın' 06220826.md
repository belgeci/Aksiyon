# Can Gürzap: 'Kültür Bakanlığı kaldırılsın'

*Emin Akdağ 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sanatın politikaya alet edilmesine karşı çıkan ve kültür bakanlığının başbakanlığa bağlı bir müsteşarlığa dönüştürülmesi gerektiğini savunan Can Gürzap, “Siyaset ile sanat bir arada yürütülemez. Haliyle siyaset sanata müdahale edecek. Müdahale ederseniz sanatı bozarsınız” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607201031im_/http://www.aksiyon.com.tr/resim/570/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk tiyatrosunun duayenlerinden biri Can Gürzap; kendi ifadesiyle ‘birkaç ağabeyi’nden biri. Dedesi amatör bir tiyatrocu; babası Reşit Gürzap da hem ünlü bir tiyatrocu hem de sinemacı. Can Gürzap, ‘Dialog Sahne Tozu’ isimli konservatuvar muadili ve iki yıl süreli oyunculuk okulunu sonunda faaliyete geçirdi. Sonunda vurgusu yapmamızın sebebi, Gürzap’ın aslında bu fikri, 16 yıl önce Dialog Anlatım İletişim Kurumu’nu hayata geçirirken geliştirmesi. Gürzap, İstanbul Devlet Tiyatrosu’nun kurucu müdürü. Mimar Sinan Üniversitesi tiyatro bölümünün de kurucusu. 38 yıldır tiyatro sahnelerinin tozunu yutan Gürzap’la oyunculuk okulunun yanı sıra, Türk tiyatrosunu, Kültür Bakanı Atilla Koç-Devlet Tiyatroları gerginliğini, sanat-ideoloji ilişkisini konuştuk.
   <br>
    <br>
     -Tiyatro izlemek ya da izlememek neyin göstergesi?
     <br/>
     <br/>
     “Tiyatro nasıl olsaydı Türkiye nasıl olurdu ya da tiyatro nasıl olmadı da Türkiye ne duruma geldi?” sorusunun cevabı önemli. Tiyatro bir okuldur. Her ne kadar eğlence gibi görünse de eğitim kurumudur. Tiyatro yaşamın aynasıdır. Sahnede sergilenen oyun, bir yerde binlerce kere yaşanmıştır. Batı ile arada muazzam bir fark var. Çünkü onlar yüzlerce yıldır tiyatro yapıyor. Bizde daha çok yeni. 1860’larda Güllü Agop ile başladığı kabul edilir. Yine o yıllarda Şinasi, “Şair Evlenmesi”ni yazmıştır. Ülkemizde tiyatronun doğuşu çok zor ve sancılı olmuştur. Baş nedenlerinden biri ‘kaçgöz’ (haremlik selamlık uygulaması kastediliyor) meselesidir. Açıkça ifade edilmese de dini gerekçelere dayandırılarak yasaklanmıştır. Tiyatroyu istememiştir Osmanlı. Ama yabancı oyuncular (İtalyan, Fransız) getirtilmiştir. Örneğin Abdülmecit son derece düşkündür tiyatroya. Ama nedense Türk halkına bu yasaklanmıştır. Hele hele kadının sahneye çıkması imkansızdı. Ermeni vatandaşlar işi ele almışlardır. Tiyatroyu Osmani (Osmanlı Tiyatrosu) bir Ermeni vatandaş tarafından yönetilmiştir. Yavaş yavaş kaçak da olsa erkekler sahneye çıkmışlardır. Ancak kadınlar kocalarıyla bile gelip tiyatroyu seyredemezlerdi. Muhsin Ertuğrul Bey bunun çok büyük kavgasını vermiştir. Bu arada İttihat ve Terakki ile kurulan halk evleri Cumhuriyet’ten sonra zenginleştirilmiştir. Bunlar dünyada ilk bölge tiyatrolarıdır. Çok önemli bir harekettir. Kapatılması son derece yanlış olmuştur. Yaşasalardı Türkiye pek çok sorunu yaşamayacaktı.
     <br/>
     <br/>
     -Mesela?
     <br/>
     <br/>
     Halk evleri birer konservatuvar gibiydiler. Müzik, edebiyat, tiyatro, şiir, adab-ı muaşeret bölümleri vardı. Kapatıldıktan sonra yerine konulacak kültür yuvaları yapılamadı. O zaman gençler alakasız şeylere gitti. Birbirlerini öldürdü.  Halk evleri Türkiye sathında yayılsaydı, ülkemiz bambaşka olurdu.
     <br/>
     <br/>
     -Peki halk evlerinin kapatılma gerekçelerinde hiç mi haklılık payı yoktu?
     <br/>
     <br/>
     Aslına bakarsanız, haklı gerekçelerdi. Niye? Halk evleri halk partisinin kurumlarıydı. Tek parti dönemi olduğu için halk evlerinin başkanları partinin elemanlarıydı. Demokrat Parti iktidara geldikten bir kaç yıl sonra “Bu haksız rekabettir. Sen devletin kurumunu bana karşı kullanıyorsun.” denilmiştir ve kapatılmıştır.
     <br/>
     <br/>
     -Peki, kapatmak yerine revize edilemez miydi?
     <br/>
     <br/>
     Tabii ki. Ama o zamanlar biliyorsunuz, tiyatrodan, şiirden korkulmuştur. Yazarlar, düşünürler hapislere atılmıştır.
     <br/>
     <br/>
     -Benzer tartışmalar bugün de sürüyor aslında. Geçenlerde Kültür Bakanı Atilla Koç ile Devlet Tiyatroları kadroları arasında bazı sıkıntılar yaşandı. Ne düşünüyorsunuz?
     <br/>
     <br/>
     Aslında bu konuyu kapattım. Söyleyeceklerimi söyledim. 38 yıldır sahnedeyim. Türk toplumuna sanat ve kültür konusunda çok iyi hizmet verdiğime inanıyorum. Söylediklerim bütün kültür bakanları için geçerliydi. Bana göre yanlış bir uygulama yapılmıştır. Tiyatronun duayeni ve birkaç ağabeyinden birisi olarak bunu ben söylemeyeceğim de kim söyleyecek? Söylemezsem kendime karşı sorumlu olurum. Bir yanlış yapılmıştır, tiyatro politikaya alet edilmiştir. Bu yeni değil, biliyorduk kaç aydır. Devlet Tiyatroları başrejisörlüğüne başka biri getirilmek istenmiştir. Buna karşı koyduğu için genel müdür alınmıştır.
     <br/>
     <br/>
     - Bakanın böyle bir tasarruf hakkı yok mu?
     <br/>
     <br/>
     Ben sanatın politikaya alet edilmesine karşıyım. Bana sorarsanız kültür bakanlığı olmamalı, kültür müsteşarlığı olmalı. Bakan dediğinizde, peşinde pekçok kalabalık vardır. Oy vereni, parti teşkilatından insanlar, delegeler vs. Bunların hepsinin de talepleri vardır. Siyasi angajmanı vardır bakanın. Haklıdır da. Onların desteğiyle gelmiştir, onlara hizmet sunacaktır. Buna ayıptır, yanlıştır demiyorum. Ama siyaset ile sanat bir arada yürütülemez. Haliyle siyaset sanata müdahale edecek. Müdahale ederseniz sanatı bozarsınız. Evvelden kültür müsteşarlığı vardı, tıkır tıkır yürürdü işler. Başbakana bağlıydı müsteşar. Her zaman bu işten anlayan kaliteli insanlar gelmişti. Kültür bakanına bu sorumluluğu verdiğinizde sırtına o kadar ağır bir yük yüklüyorsunuz ki... Nasıl tanımlarsınız kültür bakanını? Çok mu kültürlüdür? Çok mu bilgilidir? Sanattan, müzikten çok mu iyi anlar?
     <br/>
     <br/>
     -Avrupa’da kültür bakanlığı makamı var ama...
     <br/>
     <br/>
     Orada kurallar yerli yerine oturmuştur. Bir genel müdürü kültür bakanının görevden alması söz konusu değildir. Tiyatroların genel müdür ya da sanat yönetmenlerini o kurullar atar. Devletin tiyatrosu olmaz diyorlar. Devletin tiyatrosu olur ama Türkiye’deki gibi olmaz. Yasa değişmeli. Demokrasinin en ileri olduğu yer İngiltere. Orada, Kraliyet Shakespeare Tiyatrosu var. Kral, kraliçe “O benim tiyatrom. İn oradan aşağıya!” der mi? Aklına gelmez ki... Böyle bir şey dediğinde zaten garip garip bakarlar. Çocukluğumdan bu yana Türkiye’de sanatçı ile siyasetçinin sürekli karşı karşıya geldiğini görüyorum.
     <br/>
     <br/>
     -Peki devlet sanatçılığı kavramını doğru buluyor musunuz?
     <br/>
     <br/>
     Ben devlet sanatçısı değilim. Devlet Tiyatroları sanatçısıyım. Devlet sanatçısı tabiri son derece yanlıştır. Küvezde doğmuş bir bebektir. Sonra da ölmüş gitmiştir. Öldüren de, önüne gelene bu unvanı veren 9’uncu Cumhurbaşkanı Süleyman Demirel’dir. İçlerinde çok değerli insanlar var ama... Ama’sı var. Sulandırılmıştır maalesef. Kendileri başlattıkları şeyi yine kendileri yok etmişlerdir.
     <br/>
     <br/>
     -Zaman zaman sanatçı-ideoloji ilişkisi de tartışılıyor. Bu ilişkinin doğru kurulma şekli nedir?
     <br/>
     <br/>
     Herkesin muhakkak bir dünya görüşü vardır. Ama bu illa bir partiye bağlı kalmak demek değildir. Benim de dünya görüşüm ve inancım var. Tabii ki onlara göre hareket ederim. Ama ne olursa olsun, ister politik isterse apolitik olsun, benim için iyi tiyatro, kötü tiyatro, iyi müzik, kötü müzik, iyi resim, kötü resim vardır.
     <br/>
     <br/>
     -Türkiye’de tiyatroya gösterilen ilgiyi yeterli buluyor musunuz?
     <br/>
     <br/>
     Yeterli değil. Bu da eğitimin yeterince güçlü olmamasından kaynaklanıyor.
     <br/>
     <br/>
     -Tiyatro izlememek toplumda ne gibi etkilere yol açabiliyor?
     <br/>
     <br/>
     Kültür boşluğu oluşturuyor. Kitap, gazete okumamak ne gibi boşluk meydana getiriyorsa; tiyatro izlememek de aynı boşluğa sebep oluyor.
     <br/>
     <br/>
     -Sanatçının sosyal sorumluluğu konusunda neler söylemek istersiniz?
     <br/>
     <br/>
     Sanatçının sosyal sorumluluğu dediğinizde o işin içinden çıkamayız. Sanatçı, sanat yapar. Halkım için heykel yapayım diye yola çıkmaz. Halkımı daha iyi eğiteceğim diye oyun yazmaz. Yarışmayla yapılan oyunlardan sonuç alınmaz. Çünkü ısmarlama oyunlardır. Oyun ısmarlama olmaz. Oyun, sanatçının, yazarın esinlenmesinden kaynaklanan bir yaşam biçiminin anlatımıdır. Sanatçı bu şekilde yarar sağlıyor topluma. İyi bir piyes ise kalıcı oluyor. Sanatçının sosyal fonksiyonu budur. Sanatçının, hiçbir günahı olmayacak diye bir şey yok. O da insandır. O da yanlış yapabilir. Ama bunlarla değil, yaptığı sanatla değerlendirilmeli.
     <br/>
     <br/>
     -Oyunculuk okulu kurma fikri nasıl gelişti?
     <br/>
     <br/>
     Dialog’u aslında 16 yıl önce faaliyete geçirdik. Okulu açmadan önce kafamda oyunculuk okulu projesi vardı. Hatta reji, yazarlık bölümü olabilir mi, ufak çaplı bir konservatuvar haline gelebilir mi diye düşünüyordum. Fakat o zaman maddi imkânım yoktu. Öyleyse oyunculuğun temeli olan, insan hayatında önemli bir yer tutan konuşma meselesini ele alalım dedik. Dil, bir kişilik göstergesi. Hem yazı hem de konuşmada iyi kullanılması gerekiyor. Mesleklerinde başarılı kişilere bakıldığında iyi birer konuşmacı oldukları görülür. Konuşma kurslarında bir kaç ayrı bölüm var. Normal vatandaşların geldiği kısa süreli doğru ve etkileyici konuşma kursları. 160 saat süreli ve ders çeşitliliği daha fazla olan sunucu kursları. Bir de şirketlere verdiğimiz iki günlük seminerler. Diyalog’u açarken hayal ettiğimiz oyunculuk bölümünü yeni başlattık. İki yıl sürecek.
     <br/>
     <br/>
     -Okul sadece tiyatro oyunculuğu üzerine mi?
     <br/>
     <br/>
     Oyunculuğu, tiyatro ve sinema oyunculuğu olarak ayırmak yanlış bence. Oyuncu, hem sinemada oynar, hem de tiyatroda.
     <br/>
     <br/>
     -Sinema ve televizyon da dahil yani...
     <br/>
     <br/>
     10 sene önceki televizyon oyuncularına bakın, çok sayıda kız ve erkek manken vardı. Okullu oyuncu bulmakta zorlanılırdı. Şimdi yüzde 95’i konservatuvar mezunu.
     <br/>
     <br/>
     -Yine de sırf popüler oldukları için ya da fiziki özellikleri sebebiyle oyunculuğa adım atanlar da var. Eğitim almadan oyunculuğa başlamayı nasıl yorumluyorsunuz?
     <br/>
     <br/>
     Eğitim tabii ki önemli. Ama bu işin eğitimini almayan, çekirdekten yetişen pek çok değerli sanatçımız da var. Oyunculuk kolay iş değil, zor iş. Geceni gündüzünü vereceksin. Oyuncu okulunda okumamışsa, usta çırak ilişkisiyle çekirdekten yetişmiştir. Bu ilişki okullu için de geçerlidir. Çekirdekten yetişmede iş deneme yanılma metoduyla öğrenilir. Okulda ise tecrübeler derslerle öğrenciye aktarılır. Dünyada da çekirdekten yetişen çok önemli oyuncular vardır.
     <br/>
     <br/>
     -Kaç öğrenciniz var?
     <br/>
     <br/>
     Oyunculuk bölümünde şu anda 11 öğrencimiz var.
     <br/>
     <br/>
     <br/>
     AVRUPA BİRLİĞİ’NE MUHAKKAK GİRMELİYİZ
     <br/>
     <br/>
     -Türkiye’nin Avrupa Birliği ile müzakere sürecini nasıl değerlendiriyorsunuz?
     <br/>
     <br/>
     Bana göre iyi şeyler yapılıyor. Türkiye, Avrupa’nın bir parçası olmak zorunda. Son yıllarda büyük aşamalardan geçtik. İstanbul’a bakıyorum, Avrupa’nın pek çok büyük şehrinde buradaki kadar kültür hareketliliği yok. Müthiş bir renklilik ve çok seslilik var. Avrupa Birliği’ne muhakkak girmeliyiz. Ama sokarlar, sokmazlar, kapıda bekletirler onu bilemem. Kimse bilemez, zaman gösterecek.
     <br/>
     <br/>
     -Atılan imzalarla vatanın satıldığını iddia edenlere ne diyorsunuz?
     <br/>
     <br/>
     Yok canım vatan niye satılsın! Adnan Menderes’i vatan haini diye astılar. Vatan haini midir? Vatan hainliği sözüne çok karşıyım. Ne demek vatan hainliği? Niye vatan haini olsun. Şu anda başka bir iktidar olsaydı, AB’ye girme konusunda başka türlü mü hareket edecekti? Bu Atatürk’ten, hatta Tanzimat’tan gelen bir hareket. Doğrusu da bu. Uygarlık orada çünkü. İran, Irak ve Suriye’de tiyatro görebilir misiniz? Bu kadar sanat faaliyeti görebilir misiniz?
     <br/>
     <br/>
     -Vatan satılıyor tepkilerini, ulusalcı kanat diye tabir edilen ve birbirine taban tabana zıt kutupların bir arada yer aldığı gruplar gösteriyor. Bu durum için nasıl fikir yürütüyorsunuz?
     <br/>
     <br/>
     Bilemiyorum. Ona bakarsanız, Recep Tayyip Erdoğan da Milli Görüş’ten gelmiştir. Gazeteden okuduğum kadarıyla, 10 yıl önce Abdullah Gül’ün AB aleyhinde sözleri var. Onu söylemiş olabilir. Ama aradan az değil 10 yıl geçiyor. Gelişmiş, bazı gerçekleri görmüş, fikri değişmiş olamaz mı? 10 sene sonra Türkiye belki de girmek istemeyecek. Belki onlardan daha güçlü olacak, bunu bilmiyoruz ki... Doğrusu ben iktidar partisinden böyle bir atak beklemiyordum. Girmesek bile AB’ye, o kadar demokratik düzelme var ki ülkede. AK Parti bu girişimleri yaptı. Kimsenin aklına gelir miydi? Benim gelmezdi. Necmettin Erbakan’ın devamı olarak biliyorduk onları. Erbakan istiyor mu girilmesini?
     <br/>
     <br/>
     -Karşı çıktığını söylüyor.
     <br/>
     <br/>
     E işte gördünüz mü...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22791), [web.archive.org (arşiv bağlantısı)](http://web.archive.org/web/20070607201031/http://www.aksiyon.com.tr:80/detay.php?id=22791)
