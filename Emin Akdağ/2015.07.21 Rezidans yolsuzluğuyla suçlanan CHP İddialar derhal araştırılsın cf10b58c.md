# Rezidans yolsuzluğuyla suçlanan CHP: İddialar derhal araştırılsın

*Emin Akdağ 2015.07.21*

<div class="pNewsDetailMainContent" itemprop="articleBody">
 <p>
  İstanbul Ataşehir Belediyesi’nin CHP’li Başkanı Battal İlgezdi ve 7 Haziran’da aynı partiden milletvekili seçilen eşi Gamze Akkuş İlgezdi imar yolsuzluğuyla suçlanıyor. İddiaların odağında Küçükbakkalköy’deki Buz Rezidans’ta 17 dairelerinin bulunması gerçeği var. CHP Genel Başkanı Kemal Kılıçdaroğlu’nun kızı Zeynep Kılıçdaroğlu’nun da aynı binada dairesinin olmasıyla tartışmanın ateşi korlandı. Başkan İlgezdi, “Ben bu arsayı belediye başkanı olmadan 5 yıl önce aldım. Firmaya arsayı verdim. Benim, eşim ve çocuklarım için 17 daire düştü. 1+1 dairelerden arzu eden varsa 250 bin liradan hepsini toptan vermeye razıyım.” ifadeleriyle savunuyor kendini. “Zeynep Hanım o daireyi müteahhit firmadan satın almıştır. Bizimle hiçbir ilgisi yoktur.” diyor ayrıca. Milletvekili ve asıl mesleği diş hekimliği olan eşiyse, “21 yaşından beri devlet memuruyum. Her türlü mal beyanım yılı yılına devletin elinde var.” diye konuşuyor. İlgezdi Ailesi, yöneltilen ithamların hızlıca irdelenmesi için CHP İl Başkanı Murat Karayalçın’la birlikte Anadolu Cumhuriyet Savcılığı’nda aldı soluğu. Dilekçeyle kendi kendilerini ihbar ettiler. Bu arada bir rest de ‘şahsı ve ailesinin mal varlığının Meclis komisyonunda incelenmesi talebiyle’ CHP lideri Kılıçdaroğlu’ndan geldi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/rezidans-yolsuzluguyla-suclanan-chp-iddialar-derhal-arastirilsin_551679), [web.archive.org (arşiv bağlantısı)](http://web.archive.org/web/20150803071616/http://www.aksiyon.com.tr/karakutu/rezidans-yolsuzluguyla-suclanan-chp-iddialar-derhal-arastirilsin_551679)
