# AKP-HDP arasında Din-Diyanet polemiği!

*Emin Akdağ 2015.05.05*

<div class="pNewsDetailMainContent" itemprop="articleBody">
 <p>
  ‘Devlet ile din ilişkisi’, ‘dindarlık’ ve ‘ahlaki ilkeler’ şimdiye dek hiçbir seçim öncesinde bu denli gündemi belirler unsur hüviyetine bürünmemişti. 2002’den beri ülkeyi İslami referansları birincil konuma oturtan AKP yönetiyor. 7 Haziran’a yaklaşık 5 hafta kala yüzde 10 barajını aşma noktasındaki HDP’yle dinî temalar üzerinden tartışıyor. Sebep net: Elinden kaçması muhtemel mütedeyyin Kürt seçmeni sayısını durdurabilmek, en kötü ihtimalle minimumda tutabilmek. 10 Ağustos 2014’teki Cumhurbaşkanlığı oylamasında kazandığı imajı iyi değerlendiren HDP Eş Genel Başkanı Selahattin Demirtaş, AKP’yi en acıtacak yerinden vuruyor. Tamamen AKP’nin emrinde görüntüsü veren Diyanet İşleri Başkanlığı’na dair iki önemli bilgiyi öne çıkarıyor Demirtaş. İlki Diyanet’in son yayımladığı hutbeler hakkında: “(Akademik araştırmada) 150 hutbeyi dinlemişler. Devlet sevgisi, Allah sevgisinden daha çok geçiyor. Allah sevgisi senin umurunda değilse, senin adın niye Diyanet’tir?” İkincisiyse Diyanet’in yıllık bütçesiyle ilgili: “Sağlık Bakanlığı’nın üç katı. Paraları ne yapıyor? Bir din adamı 1 milyon liralık lüks Mercedes’i niye alır?” Aralarında yaşanan polemik sırasında “Biz dinimize el sürdürmeyiz.” diyen Başbakan Ahmet Davutoğlu’na da şöyle sesleniyor: “Kusura bakma, o sizin Diyanet ile birlikte oluşturduğunuz dindir, İslam değil.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/akp-hdp-arasinda-din-diyanet-polemigi_550745), [web.archive.org (arşiv bağlantısı)](http://web.archive.org/web/20150811180542/http://www.aksiyon.com.tr/karakutu/akp-hdp-arasinda-din-diyanet-polemigi_550745)
