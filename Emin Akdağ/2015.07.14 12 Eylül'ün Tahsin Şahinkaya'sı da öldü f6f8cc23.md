# 12 Eylül'ün Tahsin Şahinkaya'sı da öldü

*Emin Akdağ 2015.07.14*

<div class="pNewsDetailMainContent" itemprop="articleBody">
 <p>
  12 Eylül 1980 askerî darbe sürecinin Hava Kuvvetleri Komutanı ve Milli Güvenlik Konseyi’nin hayattaki tek üyesi Tahsin Şahinkaya, tedavi gördüğü GATA’da organ yetmezliği sebebiyle 90 yaşında öldü. Darbenin bir numaralı ismi, dönemin Genel Kurmay Başkanı ve 7’nci Cumhurbaşkanı Kenan Evren de 9 Mayıs’ta 98’indeyken ölmüştü. Şahinkaya, zamanında F-16 savaş uçakları alımındaki yolsuzluk iddialarıyla da gündeme gelmişti. ABD’deki üretici firma Martin Lockheed iddiaları doğrulamıştı. Time Dergisi, Şahinkaya’yı en zengin 50 general arasında göstermişti. Evren ve Şahinkaya darbe davasında müebbet hapse mahkûm olmuştu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/12-eylulun-tahsin-sahinkayasi-da-oldu_551620), [web.archive.org (arşiv bağlantısı)](http://web.archive.org/web/20150731103843/http://www.aksiyon.com.tr/karakutu/12-eylulun-tahsin-sahinkayasi-da-oldu_551620)
