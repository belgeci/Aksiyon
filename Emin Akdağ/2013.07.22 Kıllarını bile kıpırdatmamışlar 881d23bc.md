# Kıllarını bile kıpırdatmamışlar

*Emin Akdağ 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Feth-i kabir kararı alınacak. Merhum 8’inci Cumhurbaşkanı Turgut Özal’ın naaşı İstanbul Topkapı’daki anıt mezardan çıkarılacak. Zehirlendi ihtimalini aydınlatacağı için kamuoyu yapılacak incelemenin sonucunu merakla bekleyecek.
  </font>
 </div>
 <div id="newsText">
  <font class="detail-text">
   <p>
    Ve siz işlemleri yarım, eksik ve ucu açık bırakacaksınız. Cihan Haber Ajansı’ndan Köksal Akpınar’ın haberindeki ayrıntılar ve iddialar böylesine bir girişi adeta zorunlu kılıyor. Adli Tıp Kurumu’ndaki çalışmalarda inanılması güç gariplikler yaşanmış. Vücuttan köklü kıllar didik didik irdeleneceğine hiç değerlendirilmemiş. Kimya İhtisas Dairesi Toksikoloji Şubesi’nce hazırlanan tablodan, (1 numaralı alandaki) kıl örneklerine dokunulmadığı anlaşılıyor. Ankara Grup Başkanlığı’na gönderilen materyaller arasındaki pek çok kılın da aynı akıbeti paylaştığını öğreniyoruz. İstanbul Üniversitesi Adli Tıp Enstitüsü’nün eski müdürü Prof. Dr. Sevil Atasoy dünyaca bilinen toksikoloji uzmanlarından. Kurumun 5 Aralık 2012 tarihli ve ‘zehir var, zehirlenme yok’ özetli raporunu baştan ayağa taramış. Kılların ayrı ayrı tetkik edilmesi gerektiğini belirterek iki hususa dikkat çekiyor: “İlki, cenazede çok sayıda kıl bulunduğu ve bunların büyük ölçüde göz ardı edildiğidir. İkincisi, kılların ayıklanarak ayrı ve bağımsız biçimde analize alınmamış olduğudur. Hâlbuki vücut kılları, tıpkı saç gibi geçmişe yönelik kronik ya da tek kullanımlık ilaç, madde; dolayısıyla zehirlenmeye dair bilgi veren çok önemli biyolojik materyallerdir.” Ve şöyle devam ediyor: “Sakinleştiriciden kas gevşeticiye her türlü ilacı, yasal ve yasa dışı maddeyi hatta sigara ve alkol tüketiminin işaretlerini, elbette arsenik dâhil pek çok zehri, saç gibi vücut kıllarında da bulmak mümkündür.” Şu cümlesiyle de bir yerlere mesaj iletiyor: “İki ayda sonuç vereceğiz diyenlerin, böyle ayrıntılı bir incelemeye ayıracak vakitlerinin olmadığı anlaşılıyor.” Merhumun oğlu Ahmet Özal, son bilgilere  hiç de şaşırmadığını dile getiriyor: “Adli Tıp’ın zaten, incelemeye almadığı vücut kıllarının dışında da çok işlem var.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36062-killarini-bile-kipirdatmamislar.html), [web.archive.org (arşiv bağlantısı)](http://web.archive.org/web/20130908171345/http://aksiyon.com.tr/aksiyon/haber-36062-killarini-bile-kipirdatmamislar.html)
