# Başkalarının istihbaratlarına uyduluk!

*Emin Akdağ 2012.09.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Askerî bölgelerin çevresindeki duvarlarda karşılaşılan ‘fotoğraf çekmeyin’ ikazının artık hiçbir önemi yok, uydu teknolojilerinin vardığı noktada.
  </font>
 </div>
 <div id="newsText">
  <font class="detail-text">
   <p>
    Zaman’dan Emre Soncan’a durum için ‘komik şeyler’ diyen adının açıklanmasını istemeyen yetkili bir bürokrat son derece güzel anlatıyor garabeti: “Bazı ülkeler şu anda Türkiye’yi adım adım fotoğraflıyor. Bir inşaatta günde kaç tuğla kullanıldığına kadar sayılıyor.” Uydular, elektro optik kameralarla 20 cm çözünürlükte görüntü alabiliyorlarmış: “Balkonda yetiştirdiğiniz çiçeğe odaklanabiliyor. Baraj inşaatlarınız, askerî tesisleriniz takip ediliyor. Savaş uçaklarınızın yerdeki hareketlerinin bile arşivi tutuluyor.” Günümüzde daha da öne çıkan istihbaratın en verimli ve hızlı haliyle toplandığı uydu sistemlerinden ABD, Rusya, İngiltere, Çin, Fransa ve İsrail etkin pozisyonda faydalanırken; Türkiye henüz yolun başında. Güneydoğu sınırlarımızda PKK ile mücadelede ABD’yle anlık istihbarat paylaşımının ne anlama geldiğini şimdi başka bir pencereden irdeleyebilirsiniz. Acaba hangi bilgiyi ne ölçüde vermekteydi ABD bize? Zamanlama gerçekten de anlık mıydı? Neyse, geçen haftaki mühim bir ortamda konu detaylarıyla yeniden ele alınıyor. Göktürk-1 ve Göktürk-2 adlı keşif ve istihbarat uydularımızla alakalı vaziyet masaya yatırılıyor. Öyle bir teknolojimiz bulunmadığından Göktürk-2’yi 20 milyon dolar karşılığında Çin uzaya fırlatacak. İkinci projemiz Göktürk-1’i İtalyan Telespazio şirketi üretiyor. Başbakan Tayyip Erdoğan ve Genelkurmay Başkanı Necdet Özel’in de katıldığı Savunma Sanayii İcra Komitesi toplantılarının sonuncusunda kendi fırlatma üssümüzün kurulması iyice somutlaştırılmıştı. Başka bir ülkeyle ortak yatırıma da kapılar açık bırakılmıştı. Göktürk sayesinde Avrupa, Kafkaslar ve Ortadoğu coğrafyasındaki askerî istihbarat gücümüz epeyce artacak. PKK’yı etkisizleştirmede de işe yarayacak sistem.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33460-baskalarinin-istihbaratlarina-uyduluk.html), [web.archive.org (arşiv bağlantısı)](http://web.archive.org/web/20120911120531/http://www.aksiyon.com.tr:80/aksiyon/haber-33460-baskalarinin-istihbaratlarina-uyduluk.html)
