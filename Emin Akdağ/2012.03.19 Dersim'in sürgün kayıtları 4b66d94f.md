# Dersim’in sürgün kayıtları

*Emin Akdağ 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meclis, 1940’larda binlerce Dersimlinin (Tunceli) dilekçesini işleme dahi layık görmemişti. Şimdi 700’ü aşkınının muhatabı. 1937-39 arasındaki olaylarının üzerini örtme çabalarının tesiri demek ki buraya kadarmış.
  </font>
 </div>
 <div id="newsText">
  <font class="detail-text">
   <p>
    Alt komisyonun talebi sonrası, Başbakanlık arşivindeki 2 bin 500 civarındaki belgeyi TBMM’ye iletti. Dersim’den Türkiye’nin 29 iline gönderilen 15 bin kişinin isimleri ve sürüldükleri yerler tek tek kayıtlı bunlarda. Cumhurbaşkanlığı, İçişleri Bakanlığı, Kültür Bakanlığı ve Genelkurmay Başkanlığı’ndakilerde sıra. Türk Silahlı Kuvvetleri (TSK) komuta merkezinden, döneme ilişkin bilgilerin ayıklandığı, akabinde dosyalanıp adrese ulaştırılacağı belirtilmiş komisyona. Köşk arşivinde 103 belge bulunduğundan söz ediliyor. 5 Haziran 1939 tarihlisinde ordunun başındaki Mareşal Fevzi Çakmak, İçişleri Bakanlığı’na 14 bin kişinin Tunceli’de bırakılamayacağını bildiriyor. Ayrıca 12 bin 485 kişinin o tarihe dek batı vilayetlerine sürüldüğünü de. Tek parti CHP kabinesinin İçişleri Bakanı Şükrü Kaya’nın kanlı müdahaleye davetiye çıkaran raporundan bir cümle: “Hırsızlık, yağmacılık ve haydutluk, Dersim yöresinde anane halini almıştır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32078-dersimin-surgun-kayitlari.html), [web.archive.org (arşiv bağlantısı)](http://web.archive.org/web/20130825102313/http://www.aksiyon.com.tr:80/aksiyon/haber-32078-dersimin-surgun-kayitlari.html)
