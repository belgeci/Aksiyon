# Bu güvenlik ihmallerine akıl sır ermiyor... Asayiş berkemal değil mi?

*Emin Akdağ 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   16 Eylül pazar. Bingöl’ün Karlıova ilçesindeki asayiş görevini bitirerek dönüşe geçen çevik kuvvet personelini taşıyan midibüsü hedef alıyor terör örgütü. Hacılar köyündeki menfezin altına konan bomba ağaçlık bölgeye uzatılan kablo düzeneğiyle patlatılıyor. 8 polis şehit…
  </font>
 </div>
 <div id="newsText">
  <font class="detail-text">
   <p>
    İki gün sonrası. Yer yine Bingöl. Şehir merkezine 16 kilometre mesafedeki Kardeşler köyü mevkii. 15 araçlık konvoyla Elazığ’dan Muş’a sevk edilen sivil haldeki 200 askere yöneliyor bu defa silahlar. 10 şehit ve onlarca yaralı. Roketlerle saldırıyor teröristler. BTR tipi eskorttaki askerler anında karşılık vermese kayıp daha da büyüyecek. 19 Eylül Çarşamba. Tunceli’nin Ovacık ilçesinde Başsavcı Murat Uzun lojmanına girerken saldırıya uğruyor. Yoğun çabalara rağmen kurtarılamıyor. Cinayeti PKK üstleniyor. Üç üzücü olayın hepsinde de güvenlik zafiyeti göze çarpıyor. Ülkenin Doğu ve Güneydoğusu emniyetsiz havası oluşuyor birden. Herkes soruyor: Devletin polis, asker ve savcısını koruyacak gücü yok mu? Asıl soru şu: Tedbir kuralları hiçe sayılarak ölüme mi itiliyor insanlar? Bir sual de biz ekleyelim: Bu şartlarda hangi ölçüde vazifeler hakkıyla yerine getirilebilir? Ovacık’ta savcı ve hâkimler 3 katlı ve 6 daireli lojmanda kalıyorlar. O hâkimlerden Ahmet Eryılmaz, paylaşım siteleri adalet.org’de şunları anlatıyor: Murat Abim karşı komşumdur. 1,5 aydır beraber yedik içtik. Adeta melektir. 2 tane masum pırıl pırıl yavrusu ve eşi boynu bükük şu an. Bir aydır istihbaratlar geliyordu. Savcılara yönelik hazırlıklar tamamlandı, harekete geçin diye.” Sonraki cümleleri ihmali tümüyle gözler önüne seriyor: “Buna rağmen ne korumamız ne lojmanda kameramız ne de belimizde silahımız vardır. Savcım, bir ay oldu talep edeli bir tabanca gelmedi. Bağıra bağıra, göz göre göre geldi hainler. 2 hâkim, 2 savcıyız. Hangimiz önce gitseydik lojmana hedef olacaktı. Olan abime oldu, kimin umurunda.” Ne kadar doğrudur bilinmez ama şöyle bir iddia da dillendiriliyor. Talepte bulunan Uzun’a, “Biz oraya polis kulübesi ve güvenlik koyarsak adliye lojmanı olduğu ortaya çıkar ve daha çok hedef haline gelirsiniz.” denilmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33626-bu-guvenlik-ihmallerine--akil-sir-ermiyor-asayis--berkemal--degil-mi.html), [web.archive.org (arşiv bağlantısı)](http://web.archive.org/web/20120929055127/http://www.aksiyon.com.tr:80/aksiyon/haber-33626-bu-guvenlik-ihmallerine--akil-sir-ermiyor-asayis--berkemal--degil-mi.html)
