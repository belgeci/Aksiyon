# Sağlıkta müthiş MR performansı!

*Emin Akdağ 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de bir milyon kişiye 11,6 BT (bilgisayarlı tomografi) cihazı düşüyor. Ekonomik İşbirliği ve Kalkınma Örgütü (OECD) ortalaması ise 22,8. Arada neredeyse iki kat fark var ama görüntüleme sayılarında orantı tersine dönüyor.
  </font>
 </div>
 <div id="newsText">
  <font class="detail-text">
   <p>
    OECD ülkelerinde yılda bin kişiden 131,8’i, bizdeyse 95,8’i BT’ye giriyor. Manyetik rezonanstaki (MR) mukayese daha çarpıcı. Örgütün 2011 raporuna göre üye ülkelerde vasati 1 milyon kişiye MR cihaz payı 12,2; bizdeyse 8,9. Yılda bin kişiden kaçına MR tatbik edildiği masaya yatırıldığında, OECD’ye 67,2’ye 46,6’lık üstünlüğümüz söz konusu. Her MR ve BT çekimi için yaklaşık 70 lira ödeyen Sosyal Güvenlik Kurumu (SGK) duruma el koymakta haklı ancak bu bir yanlışlığın tabii sonucu aslında. Radyoloji profesörü Okan Akhan, çarpıklığın performans sisteminden kaynaklandığını da belirtiyor: “Bir hastaya en az 20 dakika ayrılması gerekirken, performans sistemi nedeniyle ayrılan süreler çok kısalıyor. Kliniklerde günde 150’ye varan hasta bakılıyor. Her gelen hastaya da radyoloji tetkikleri yazıldığından iş yükümüz artıyor.” Prof. Dr. Akhan’ın aktardığı görüntülemelerin standartları yakalayamadığı bilgisiyse, sayı patlamasını gölgede bırakacak ürkütücülükte: “24 saat uygun koşullarda çalıştırılan bir MR cihazı ile en fazla 60-70 tetkik yapmak gerekirken bu sayı birçok merkezde 100 tetkiki aşmakta ve bazı merkezlerde günlük 200 tetkike yaklaşmaktadır.” Kalite dibe vurunca tanı da konulamıyor haliyle. “Çok tetkik hiç tetkik demektir. Bu hastalara zaman ve para kaybettirmektir.” diyor Akhan. SGK, gereksizleri önlemenin yollarını arıyor şimdi. Ortak otomasyon fikri bunlardan en öne çıkanı. Hastanın aynı rahatsızlığı için farklı hastanelerde birden fazla çekim yaptıramaması sağlanacak böylece. Önceki MR ve BT’ler her yerden görülebilecek ayrıca.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31918), [web.archive.org (arşiv bağlantısı)](http://web.archive.org/web/20120419014640/http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31918)
