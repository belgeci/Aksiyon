# Fatih Projesi’ne ilk karne

*Emin Akdağ 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Bakanlığı, 17 vilayette pilot uygulamasını başlattığı Fatih (Fırsatları Artırma Teknoloji İyileştirme Hareketi) Projesi’nde  işlerin yolunda gidip gitmediğini, 4 üniversiteden 20 öğretim üyesinin görev aldığı araştırma grubuna incelettirdi.
  </font>
 </div>
 <div id="newsText">
  <font class="detail-text">
   <p>
    Toplam 52 okulda; 3 bin 994 öğrenci, 768 öğretmen, 147 yönetici ve 1.048 veliyle görüşülerek bir rapor hazırlanıyor.  Birbirinden ilginç ve önemli detayların altı çiziliyor sonuç metninde. Öğretmenlerin yüzde 85’i etkileşimli tahtaları, dersin görsel ve işitsel açıdan zenginleşmesinde kullanıyormuş. Ama yüzde 57’sine göre e-içerik ve z-kitaplardaki bu tür unsurlar yetersiz kalıyormuş. Öğrencilerin yüzde 72’si tabletlerini okula getiriyormuş. Yüzde 66’sında okulla barışıklık hissi artmış. Ancak ne yazık ki genellikle sadece not alma fonksiyonu görmekteymiş cihazlar. Rapordaki şu bilgiler çok dikkat çekici ve aslında meselede omurgayı teşkil ediyor: Eğitimcilerin yüzde 43’ü diyor ki: Tablet bilgisayarlarla meşguliyet sınıfın idaresini zorlaştırıyor. Derse konsantrasyonun azaldığı da vurgulanıyor ayrıca. Veliler, çocuklarının okula ilgilerinde çoğalmadan bahsediyor fakat bu defa aile içi iletişimi sekteye uğramaktaymış. Tabletin akademik faaliyetten ziyade eğlenceye hizmet etme riski de özenle anlatılıyor raporda.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35082-fatih-projesine--ilk-karne.html), [web.archive.org (arşiv bağlantısı)](http://web.archive.org/web/20130530214240/http://www.aksiyon.com.tr:80/aksiyon/haber-35082-fatih-projesine--ilk-karne.html)
