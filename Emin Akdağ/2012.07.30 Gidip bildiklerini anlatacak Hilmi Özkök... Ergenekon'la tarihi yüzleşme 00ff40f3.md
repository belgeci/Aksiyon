# Gidip bildiklerini anlatacak Hilmi Özkök... Ergenekon'la tarihi yüzleşme

*Emin Akdağ 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ayışığı, Sarıkız ve Yakamoz birer çiçek ismi değil. Jandarma’nın eski Genel Komutanı Şener Eruygur’un öncülüğünde hazırlandığı ileri sürülen darbe planlarının parolaları maalesef… Deniz Kuvvetleri’nin o dönemki komutanı Özden Örnek’in günlüklerinde detaylarıyla anlattıkları, Ergenekon davasında bir bir irdeleniyor epey süredir.
  </font>
 </div>
 <div id="newsText">
  <font class="detail-text">
   <p>
    Davaya bakan İstanbul 13. Ağır Ceza Mahkemesi heyeti, 12 tanığı daha dinlemeyi kararlaştırdı. Biri çok önemli: 2002–2006 yılları arasının Genelkurmay Başkanı Hilmi Özkök. Soruşturmanın ilk savcısı Zekeriya Öz kendisiyle İzmir’de görüşmüştü. ‘Mahkeme çağırırsa, gidip bildiklerini anlatacağını’ söylemişti. AK Parti iktidarına askerî müdahale projelerini onun başkanlığı sırasında kurgulamış ve sahneye koymaya çalışmıştı cuntalar. Şüphesiz Özkök’e ‘niçin karargâhta çıkan yemeklere dokunmayıp evinden sefertasıyla getirdiklerini’ yediği de sorulacaktır heyetçe. Zehirleme istihbaratlarının şifreleri ortaya dökülecektir. Günlüklerde geçen 3 Aralık 2003 tarihli toplantı da hayli mühim ve kritik. Öğrenilecek: Örnek, Eruygur, devrin Kara Kuvvetleri Komutanı Aytaç Yalman ve Hava Kuvvetleri Komutanı İbrahim Fırtına’yla bir aradayken muhtıra teklifiyle karşı karşıya kalmış mıdır Özkök? Savcı Öz’ün buna dair sorusuna kısaca ‘hayır’ demişti. Başka bir gazeteye ise “Savcı bana sadece teklifi sordu. ‘Görüş beyan eden oldu mu?’ diye sorsaydı, cevabım daha farklı olurdu.” diye konuşmuştu. Kritik tanıklığın davanın neticesine tesir edeceği açık. İlginç bir detay da şu ki; Ergenekon tutuklularından emekli mevkidaşı İlker Başbuğ, Birinci Ordu’yu yönetirken Balyoz darbe planını şekillendirmekle suçlanan Çetin Doğan ve pek çok yargılanan üst düzey asker de onun tanıklığını istemişti. Onların da bir bildikleri vardır herhalde! MİT Kontrterör Dairesi’nin önceki idarecilerinden Mehmet Eymür ve AK Parti Gaziantep Milletvekili Şamil Tayyar da tanık sıfatıyla duruşma salonunda yer alacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33174-gidip-bildiklerini-anlatacak-hilmi-ozkok-ergenekonla-tarihi-yuzlesme.html), [web.archive.org (arşiv bağlantısı)](http://web.archive.org/web/20130825020956/http://www.aksiyon.com.tr:80/aksiyon/haber-33174-gidip-bildiklerini-anlatacak-hilmi-ozkok-ergenekonla-tarihi-yuzlesme.html)
