# Çok Azimli yalanlar bunlar!

*Emin Akdağ 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belki de ülkede yalan haberlerin en fazla yoğunlaştığı dönemlerden birindeyiz. Hemen hemen hepsinin foyası kısa sürede ortaya çıksa da, yine de şüphelerini elemine etmekte zorlanan insanlar derinden sarsılabiliyor.
  </font>
 </div>
 <div id="newsText">
  <font class="detail-text">
   <p>
    Tipik ‘çamur at, izi kalsın’ mantığı. Tesir katsayısı yüksek yalanlardan biri Dicle Üniversitesi üzerinden kurgulandı. Güya Prof. Dr. Mehmet Azimli, cemaatin baskısıyla, başvurduğu 7 üniversiteden geri çevrildi. Ayrıca profesörlüğe geçmesi de 3 yıl engellendi. Gerçek hiç de ileri sürüldüğü gibi değildi. Azimli, Dicle’den 15 Ocak 2013’te ayrılmış, birkaç gün sonra Hitit Üniversitesi’ne başlamıştı. Akademik unvandaki gecikme sebebiyse bambaşkaydı. Dicle Üniversitesi Rektörü Prof. Dr. Ayşegül Jale Saraç, “Söz konusu iftiranın kamuoyunu yanıltmaya yönelik olduğunu düşünmekteyiz.” diyor. Dicle İlahiyat Fakültesi Dekanı Prof. Dr. Abdülkerim Ünalan ise, Azimli hakkında şunları söylüyor: “İslam tarihçisidir ama İslam tarihinin kaynaklarından anladığı yok. Çünkü Arapça bilmiyor. Kitaplarında Ebu Cehil’in bile Peygamberimiz’e söylemediklerini söylüyor. İlahiyatta hocalık yapacak karakterde değildir.” Azimli’nin yazdıklarından bir pasaj: “Herkes için olduğu gibi Hz. Peygamber içinde soy, şeref ve asaletten söz etmek beyhudedir. Ve bunlara gerek de yoktur. Bunları sadece İslam’ın evrensel kaideleri soy ve ırka dayalı değil, ilkeler sistemine göre kurduğumuzu belirtmek için söylüyoruz. Değilse onun en asil soydan olup olmadığını ve hatta hiçbir suçu olmadığına inandığımız zina çocuğu da olup olmadığını önemsemiyoruz.” Şu açıklama da İlim Yayma Cemiyeti’nden: “Prof. Dr. Mehmet Azimli kurucumuz değildir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37513-cok-azimli-yalanlar-bunlar.html), [web.archive.org (arşiv bağlantısı)](http://web.archive.org/web/20140125232927/http://www.aksiyon.com.tr:80/aksiyon/haber-37513-cok-azimli-yalanlar-bunlar.html)
