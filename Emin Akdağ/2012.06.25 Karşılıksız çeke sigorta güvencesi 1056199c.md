# Karşılıksız çeke sigorta güvencesi

*Emin Akdağ 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Mayıs ayında karşılıksız çıkan çek adedi 83 bin 80’e ulaştı. Ne yazık ki son iki yılı zirvesi.
  </font>
 </div>
 <div id="newsText">
  <font class="detail-text">
   <p>
    2012 yılının toplamındaki rakam ise 344 bin 196. Geçen yılın aynı dönemine göre karşılıksız çek sayısı yüzde 56,4 artmış.” bilgisini paylaşarak, ciddi risklerle karşı karşıya kalınabileceğini söylüyor İstanbul Ticaret Odası (İTO) Başkanı Murat Yalçıntaş: “Bu rakamlar artık çekte tehlike çanlarının çaldığını ifade ediyor. Acilen tüccarı güvenceye alacak bir mekanizma hayata geçirilmeli.” Bir an evvel hem yargıyı yormayan, hem de ekonominin akışkanlığını kesintiye uğratmayan düzenlemeye gidilmeli Yalçıntaş’a göre. Çeke yeniden itibar kazandırılmalı. Bu da ancak ‘Mali Risk Sigortası’ ile mümkün. “Bu sistemde tüccar ödenmeme riskine karşı çekini sigortalatacak. Piyasada sigortalı çekler gönül rahatlığı ile elden ele dolaşabilecek. Karşılıksız çıktığı vakit, korkulmayacak. Bedel sigortadan tahsil edilebilecek. Çarklar dönmeye devam edecek.” diye konuşan Yalçıntaş, oluşacak maliyetin taraflarca makul oranlarda paylaştırılabileceğini de belirtiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32900-karsiliksiz-ceke-sigorta-guvencesi.html), [web.archive.org (arşiv bağlantısı)](http://web.archive.org/web/20120629052243/http://www.aksiyon.com.tr:80/aksiyon/haber-32900-karsiliksiz-ceke-sigorta-guvencesi.html)
