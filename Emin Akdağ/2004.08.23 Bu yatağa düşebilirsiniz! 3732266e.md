# Bu yatağa düşebilirsiniz!

*Emin Akdağ 2004.08.23*

<div bgcolor="#FFFEF6">
 <font>
  <img border="0" height="1" src="/web/20051227025434im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051227025434im_/http://www.aksiyon.com.tr/resim/507/28.jpg" vspace="5"/>
  </p>
 </font>
 <font class="content">
  16 yıl önce Güney Kore'de Migun tarafından üretilen ve bugün ABD, İngiltere ve Almanya dahil 28 ülkede kullanılan termal masaj yatağı üç aydır Türkiye'de. Yatak, omurga ile ilgili bütün rahatsızlıklarda tedavi edici özelliğe sahip.
 </font>
 <p>
  <font class="content">
   Doğru olup olmadığı halen şiddetle tartışılsa da, modern tıp ile Uzak Doğu kaynaklı alternatif tıp arasındaki işbirliği her geçen yıl artıyor. Bunun en belirgin örneklerinden biri akapunktur; bir kaç yıl öncesine kadar, 'tıp mı yoksa şarlatanlık mı' diye tartışılırken; bugün kabul gören tedavi metotları arasında. Türkiye, kısa bir süre önce Uzak Doğu patentli yeni bir tedavi aracıyla daha tanıştı: Termal masaj yatakları. Güney Kore firması Migun'un 16 yıl önce ürettiği yatak, 28 ülkede kullanılıyor. Güney Kore'de 5 yıl denenen ve ardından ülkedeki bütün resmi sağlık kuruluşlarında yerini alan yatağın, ABD, Çin ve Japonya'da tıbbi sağlık ürünü olduğu tescil edildi. İngiltere ve Almanya'da ise tescil edilmek üzere.
   <br>
    <br>
     Migun termal masaj yatağının Türkiye ile komşu ülkelerinin distrübütörlüğünü yapan Asya Pazarlama yetkilisi İhsan Kılıç, ilkini yaklaşık üç ay önce faaliyete açtıkları ürün tanıtım merkezlerinde şimdiye kadar 200 bini aşkın kişinin yatağı bizzat kullanarak test ettiğini söylüyor. Her gün bilgilendirici seminerlerin verildiği tanıtım merkezlerindeki yataklardan isteyen herkes ücretsiz faydalanabiliyor. Şirketin altısı İstanbul'da olmak üzere, Malatya, Ankara ve Antalya'da 9 tanıtım ve pazarlama merkezi faal durumda. Yakında Elazığ, Diyarbakır, Denizli ve İzmir şubeleri de hizmete girecek. Kılıç'ın verdiği bilgiye göre dünya genelindeki termal masaj yatağı talebinin yüzde 70'ini üretici firma Migun karşılıyor.
     <br/>
     <br/>
     Hem masaj, hem akapunktur
     <br/>
     <br/>
     Peki dünyada 20 milyondan fazla insanın şifa aradığı masaj yatağı ne işe yarıyor, hangi rahatsızlıkların giderilmesinde derman oluyor? Herkesin kolaylıkla kullanabilmesi dikkate alınarak tasarlanan yatağın ilk temel fonksiyonu adında da geçen masaj. İkinci fonksiyon akapunktur. Üçüncüsü akubasınç. Dördüncüsü ısı terapisi ve beşincisi kairopratik. Masajın zihinsel ve fiziksel sağlığı olumlu yönde etkilediği araştırmalarla ortaya konulan bir gerçek. Düzenli yapılan masaj kronik ağrılara iyi gelirken, spor sakatlanmalarının çabuk iyileşmesini ve kasların çevikleşmesini sağlıyor. Ayrıca konsantrasyonu güçlendiriyor. Vücuttaki enerji akışının dengelendiği ve düzene sokulduğu klasik akapunktur seanslarında belirlenen noktalara özel iğneler batırılıyor. Termal yataktaki akapunktur etkisi ise helyum gazlı ampül ve ucunda yeşim taşı takılı olan masaj başlıkları sayesinde gerçekleşiyor.
     <br/>
     <br/>
     Vücudun 7 santimetre derinliğindeki akapunktur noktalarına yeşim taşının çıkardığı kızıl ötesi ışınlarla ulaşılılarak etki ediliyor. Masaj başlıkları, vücudun kendi ağırlığından istifade edilmesiyle, omurganın her iki yanındaki akubasınç noktalarında tesirini gösteriyor. Akubasınç, kan dolaşımında, ağrıda ve hastalığın çabuk iyileşmesinde son derece etkili. Isı terapisinde yumuşak dokuların uzama kaabiliyetleri ile doku hücrelerinin işlem kapasitesi artırılıyor. Kaslar gevşetiliyor. Kairopratik prensibine göre, iskelet yapısı doğru hizaya geldiğinde ve sinir sistemi düzgün işlem yaptığında vücudun kendi kendini tedavisi devreye giriyor. Termal masaj yatağı omurgayı doğru hizaya getiriyor ve omurlar arasındaki sinir girişimlerini çözüyor.
     <br/>
     <br/>
     İhsan Kılıç, bel, sırt, boyun ve ayaklardaki ağrı ve hastalıkların tedavisinde başarılı sonuçlar elde edilen termal masaj yatağının, insan sağlığına fiziksel rahatsızlıklar haricinde de olumlu etkiler yaptığını ifade ediyor. Yatağı kullananlarda meydana gelen gelişme ve değişmeleri inceleyen araştırmada bir hayli şaşırtıcı sonuçlar alınmış. Araştırma kapsamındaki kullanıcıların, mide ve bağırsak sistemlerinde yüzde 95'i, sinir sisteminde yüzde 88'i, kalp-damar sisteminde yüzde 87'i, vücut derisine ilişkin sistemde yüzde 100'ü, üreme ve iç salgı bezlerine ilişkin sistemde yüzde 89'u ve solunum sisteminde yüzde 80'i iyi sonuçlar aldıklarını beyan ediyor. Kullanıcılardaki rahatsızlıkların nasıl sonuçlandığına ilişkin verilere gelince; yüzde 80'i varılan noktadan memnun kalırken, yüzde 11'i tam manasıyla sağlığına kavuşuyor. Yüzde 9'luk bir grupta da sonuç alınamıyor.
     <br/>
     <br/>
     Termal yataktaki bütün maharet '5 Parçalı Yeşim Taşı Termemekanik Sonda Metodu'nda. Sonda, akubasınç noktalarına yatıştırıcı basıncın tam olarak uygulanmasını sağlamak amacıyla geliştirilmiş. Adını 5 akubasınç noktasından alan 5 Parçalı Yeşim Taşı Mesaj Başlığı boyundan kalçaya bütün akubasınç noktalarını dolaşıyor ve uzman masör seviyesinde masaj yapıyor. Günde 30 dakikalık kullanım 1 saatlik koşuya eş. Sistem egzersizden uzak kalan kasları uyararak akapunktur noktaları çevresindeki doku ve sinirleri harekete geçiriyor. Bunun yanısıra dokulara nüfuz eden ısı terapi özelliği sayesinde, kan dolaşımı daha sağlıklı hale geliyor.
     <br/>
     <br/>
     Omurganıza iyi bakın!
     <br/>
     <br/>
     Aslında insan sağlığı 7 boyun omuru, 12 sırt omuru, 5 bel omuru, leğen kemiği ve kuyruk sokumu omurlarından oluşan omurgada ve bunun içindeki sinirlerde gizli. Omurgadaki sinir sistemine uygulanan yanlış baskılar çok çeşitli kronik rahatsızlıkların sebebi. Migun termal masaj yatağının etkide bulunarak tedaviye yardımcı olduğu mekanizma da omurga zaten. Boyundaki 7 omurun ilk üçündeki sinirler beyin, göz ve kulak sağlığıyla yakından ilgili. Baş ağrısı, sinirlerin aşırı hassasiyeti, uyku hastalığı, migren, görme bozuklukları ve sinüzitin adresi burası. Boyun omurlarının 4 ile 5'cisi burun, ağız ve ses telleriyle bağlantılı. Buradaki sinirlere uygulanan yanlış baskı, burun akıntısı, vücut enerjisinde azalma gibi hastalıklarla sonuçlanabiliyor. 6 ile 7'inci omurlardaki sinirlere uygulanan baskı ise boyun kasları, omuzlar ve bademciklerin arka bölümüne yansıyarak; boyunda gerginlik, omuzlarda ağrı, kronik öksürük, soğuk algınlığı olarak kendini gösteriyor.
     <br/>
     <br/>
     Sırt omurlarının birincisi kolların dirsekten aşağısını, yemek borusunu ve bronşcukları etkiliyor. Bu sinire yapılan baskı ise astım, nefes darlığı ve kol ağrısına yol açıyor. Sırttaki 2, 3 ve 4'üncü omur sinirlerine baskı böbrekler, akciğerler ve mesaneyi olumsuz etkileyerek, kalp hastalıkları, zatürree ve sarılığı tetikliyor. 5, 6, 7 ve 8'nci omur sinirlerindeki baskı karaciğer, kan dolaşımı, mide, pankreas ve dalak rahatsızlıklarına davetiye çıkarıyor. 9, 10, 11 ve 12'nci omur sinirleri böbrekler, böbrek üstü bezleri, ince bağırsak ve lenf düğümleriyle ilişkili. Cilt döküntüleri, kronik yorgunluk ve egzama ise bu sinirlere baskının neticeleri.
     <br/>
     <br/>
     Beldeki ilk omur siniri doğrudan kalın bağırsakla temasta. Sinire baskı kabızlık, kolit ve diyare hastalıklarını doğuruyor. 2 ve 3'üncü bel omuru sinirleri karın bölgesi, rahim ve idrar yollarını ilgilendiriyor. Bu sinirlere baskı düzensiz adet şikayetleri, idrar yolları enfeksiyonları ve spazmlara sebep oluyor. 5'nci bel omuru siniri siyatik sinirlerini, alt bacakları, ayak bileklerini ve ayakları yönlendiriyor.
     <br/>
     <br/>
     Leğen kemiği ve kuyruk sokumu omurgaları da kalça kemiği ve rektumu etkiliyor. Hemoroid ve çeşitli döküntü rahatsızlıkları bu omurlarla ilgili.
     <br/>
     <br/>
     Asya Pazarlama'nın piyasaya sunduğu Migun Termal Masaj Yatağı'nın fiyatını merak ediyorsanız, 2 bin 650 dolar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14804), [web.archive.org (arşiv bağlantısı)](http://web.archive.org/web/20051227025434/http://www.aksiyon.com.tr:80/detay.php?id=14804)
