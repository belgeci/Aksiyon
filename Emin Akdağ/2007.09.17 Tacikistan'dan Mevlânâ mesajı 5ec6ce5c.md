# Tacikistan’dan Mevlânâ mesajı

*Emin Akdağ 2007.09.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tacikistan, bağımsızlığının 16’ıncı yıldönümünü kutluyor. Ülkedeki bu coşkuya Mevlana’nın doğumunun 800’üncü yıldönümü etkinlikleri de eklendi. Bağımsızlık yıldönümünde Zaman gazetesine konuşan Cumhurbaşkanı İmamali Rahman, Mevlana etkinliklerinden Abdullah Gül’ün cumhurbaşkanlığına, Türkiye ile ilişkilerden AB sürecine uzanan farklı konularda çarpıcı mesajlar verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028105637im_/http://www.aksiyon.com.tr/resim/667/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1991’de ilan edilen bağımsızlığın hemen sonrasında Tacikistan’da çıkan iç savaş  ülkeyi felç etmiş, İmamali Rahman 1997’de halk desteğiyle iktidara gelmişti. Son 10 yıldır ülkede oluşan karşılıklı güven ve iyi niyetin ülkeyi huzura taşıdığını ifade eden Rahman, Mevlana’nın yolunu izlediklerini vurguluyor. Mevlana’nın medeniyetler arası diyalogu savunanların başında geldiğini hatırlatırken, büyük mütefekkirin Tacikler için de çok önemli bir şahsiyet olduğunu ifade ediyor. Mevlana’nın doğumunun 800. yıldönümü etkinliklerini bağımsızlık kutlamalarıyla birleştiren Tacik Cumhurbaşkanı, Mevlana’nın fikirlerini tartışmak üzere 29 değişik ülkeden alimler, araştırmacılar ve yazarlar davet ettiklerini hatırlatıyor. Dinlerarası diyalog çalışmalarını da çok önemsediğini vurguluyor Rahman, dünyadaki mevcut çatışmaların da sadece diyalog ve uzlaşma ile çözüme kavuşabileceğini belirtiyor. Terörizmle İslam dininin bağdaştırılmasına gösterdiği sert tepki de dikkat çekiyor Tacik liderin. İmamali Rahman, Türkiye’nin AB yolculuğundan sitayişle bahsederken, “Kardeş ülke Türkiye’nin AB üyeliği, Tacikistan’ın da çıkarına.” mesajı veriyor. Türkiye-Tacikistan ilişkilerinin çok büyük gelişmeler gösterdiğini anlatırken söz Abdullah Gül’e geliyor. Dışişleri Bakanlığı döneminde Orta Asya vatandaşlarına vize uygulamasını kaldıran Gül’e minnet duyduklarını aktarıyor Tacik lider. “Biz de Türk vatandaşlarına vize uygulamasını ciddi olarak hafiflettik. Havaalanında vize veriliyor.” diye ekliyor. Türkiye ile işbirliğinin yeni dönemde daha da pekişeceğini dile getiren Rahman, sevgi mesajları gönderdiği meslektaşı Gül’ün de bu yönde büyük katkı sağlayacağından şüphe duymuyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28435), [web.archive.org (arşiv bağlantısı)](http://web.archive.org/web/20071028105637/http://www.aksiyon.com.tr/detay.php?id=28435)
