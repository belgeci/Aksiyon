# LeMonde Paris Cinayeti iddianamesinde Mit'e işaret

*Emin Akdağ 2015.07.28*

<div class="pNewsDetailMainContent" itemprop="articleBody">
 <p>
  9 Ocak 2013’te üç PKK’lı kadının (Sakine Cansız, Fidan Doğan ve Leyla Söylemez) Fransa’nın başşehri Paris’te öldürülmesiyle alakalı soruşturmada iddianame aşaması 7 Temmuz 2015’te tamamlandı. Gizlilik kararı var ama Le Monde Gazetesi’nin ulaşıp kamuoyuyla paylaştığı detaylar hayli çarpıcı. Fransız savcı, olayın tek zanlısı Ömer Güney’in, -MİT’te üst düzey yönetici olduğunu belirttiği- K.T.’yle irtibatı bulunduğunu ileri sürüp, Türkiye’nin bu kişiyle ilgili bilgi talebini cevaplamadığını kayıtlara geçiyor. Şu ifadelerin savcılık metninde yer aldığını yazıyor Le Monde: “Çok sayıda kanıt MİT’in, suikastın hazırlanmasında ve işlemesinde dahli olduğu şüphesini güçlendiriyor. Ömer Güney’in casusluk faaliyeti yürüttüğü ve Türkiye’de gizli şekilde irtibat kurduğu çok sayıda kişi olduğu tespit edildi.” Cumhurbaşkanı Recep Tayyip Erdoğan’ın başbakanlığı dönemindeki son yerel seçimler öncesinde (14 Mart 2014, Lyon mitingi) konuya dair söylediklerine (cinayetin, PKK’yla barış sürecini baltalamak isteyen sözde ‘paralel yapı’ tarafından işlendiğini öne sürmesine) de atıf yapıp: “Erdoğan’ın bu üçlü suikastla kendisi arasına mesafe koyma çabaları 14 Ocak 2014’te yayınlanan MİT’e ait bir iç yazışmayla boşa gitti.” diyor. Güney-MİT ilişkisi odaklı savcılık delillerini sıralıyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/lemonde-paris-cinayeti-iddianamesinde-mite-isaret_551716), [web.archive.org (arşiv bağlantısı)](http://web.archive.org/web/20150805121659/http://www.aksiyon.com.tr/karakutu/lemonde-paris-cinayeti-iddianamesinde-mite-isaret_551716)
