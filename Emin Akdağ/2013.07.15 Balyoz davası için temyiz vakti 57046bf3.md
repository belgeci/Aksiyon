# Balyoz davası için temyiz vakti

*Emin Akdağ 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Pek çok delil ve şahitlerle darbe girişimine karıştığı ileri sürülenlerin yargılandığı Balyoz davasının Yargıtay’daki temyiz duruşmasının başlama tarihi 15 Temmuz.
  </font>
 </div>
 <div id="newsText">
  <font class="detail-text">
   <p>
    İstanbul 10’uncu Ağır Ceza Mahkemesi, 6 Aralık 2010-21 Eylül 2012 arasında dosyayı karara bağlamış, gerekçeyi de 7 Ocak 2013’te tamamlamıştı. Emekli kuvvet komutanları (hava) İbrahim Fırtına ve (deniz) Özden Örnek ile darbeye ilişkin plan seminerinin gerçekleştirildiği 1’inci Ordu’nun o dönemdeki bir numaralı ismi Çetin Doğan yirmişer yıl hapis cezasına çarptırılmıştı. Yargıtay Cumhuriyet Başsavcılığı’nın tebliğnamesini takiben klasörler 9’uncu daireye iletildi. Temyizin görüleceği oda, ceza dairelerinin bulunduğu binada. Son derece yüksek güvenlik duvarlarıyla örülü. Kapıyı yalnızca ilgili hâkimlerdeki şifre açabiliyor. Mekan 24 saat çift kamerayla izleniyor. Odaya ulaşılan koridorun kapısı da şifreli. Burası normalde konferanslara tahsisli. 297 koltuk kapasiteli. Yargılama heyeti kürsüsünün kapladığı yerle 245’e iniyor sayı. Duruşmaya muhtemelen 120 sanık avukatı katılacak. Dava sebebiyle Yargıtay’ın 8 kapısından biri kullanımda olacak. Müdafiler, gazeteciler ve yakınlar salondaki yerlerini kendilerine girişte verilen yaka kartlarını takarak alabilecekler. Kati suretle görüntü ve fotoğraf çekimi yasak. 9’uncu Daire, İstanbul 10’uncu Ağır Ceza’nın hükümlerini bozmazsa, Türkiye’de bir ilk gerçekleşecek: Darbe suçunu işleyenler hakkındaki hükümler kesinleşecek. Diğer itiraz mekanizmaları artık formalite haline gelecek. İstanbul Barosu’nun Ümit Kocasakal ‘önderliğindeki’ yönetiminin yerel mahkemede sergiledikleri tavırlar belleklerde. İlkin uzuyor serzenişleri vardı. Celseler arzulanan seyirde gitmeyince de,  avukat tayin edilmeyerek davanın neticelenmesi engellenmek istendi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36007), [web.archive.org (arşiv bağlantısı)](http://web.archive.org/web/20131222081123/http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36007)
