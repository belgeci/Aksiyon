# Alpler’in pabucu dama

*Emin Akdağ 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en büyük kış turizm merkezi İsviçre Alplerinde. 280 milyon avroluk yatırımla ikincisi Kayseri’deki Erciyes Dağı’nda kurulacak.
  </font>
 </div>
 <div id="newsText">
  <font class="detail-text">
   <p>
    2 yılda tam 25 otel inşa edilecek bölgeye. 160 kilometrelik kayak pistiyle uluslararası çapta ses getirmesi beklenen projenin tamamlanan kısımları hizmete girdi. Büyükşehir Belediye Başkanı Mehmet Özhaseki, 2014’e kadar tümüyle bitecek tesislerde 4 bin kişilik istihdam oluşacağını söylüyor. Pistin geçen yıl 9 kilometrelik bölümü kullanıma açılmıştı. 36 kilometresi daha kış sporlarını sevenler için faaliyete geçirildi kısa süre önce. 2011’de Avrupa’dan toplam 75 bin turist gelirken, yalnızca bir önceki pazar 12 bin kişi vardı Erciyes’te. 5 ay kış, 7 ay da yaz yıl boyu turizm potansiyeli hedeflediklerini de belirtiyor Özhaseki: “Şu anda projenin özel ve konaklama bölümleri kaldı. Bunları, Turizm Yatırımcıları Derneği’yle karara bağladık. 49 yıllığına tahsis etmek istedik. Satın, dediler.” İhale, Mart ayında. Otellerin 21’i butik; 100-120 yataklı. Diğerlerinin yatak sayısı ise 400-500. Dile kolay, 3 bin 917 metre yüksekliğindeki dağda 5 binlik konaklama imkanı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31920), [web.archive.org (arşiv bağlantısı)](http://web.archive.org/web/20120419011803/http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31920)
