# Yüzde 84’ümüz orucunda

*Emin Akdağ 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Amerikan araştırma şirketi Pew’in 39 ülkede 38 bin kişiyle yüz yüze görüşerek yaptığı “Dünya Müslümanları: İttifak ve Çeşitlilik” anketinin sonuçlarına göre imanın şartlarında hemfikirlik hakimken, dine bağlılık, İslam’ın farklı yorumlarına açıklıkta görüşler ayrışıyor.
  </font>
 </div>
 <div id="newsText">
  <font class="detail-text">
   <p>
    Katılımcıların dörtte biri Sünniliği ya da Şiiliği öne çıkarırken, çoğunluğuna Müslüman sıfatı yetiyor. Ülkelerin yarısından çoğunda halkın asgari yüzde 90’ı Ramazan’da oruçlu. Namaz kılma yüzdeleri Sahra-altı ülkelerde zirvede: Gana 94, Kamerun  95, Nijerya 90 ve Senegal 87. Ankette soruluyor: “İslam’ı anlamanın sadece tek bir doğru yolu mu var yoksa farklı yorumları mümkün mü?” 32 ülkede Müslümanların en az yarısı “Tek bir İslami öğreti var.” görüşüne sahip. Türkiye’ye gelirsek, yüzde 67’miz dinin hayattaki yeri için ‘çok önemli’ diyor. ‘Hiç mühim değil’ diyenler yüzde 3’te kalıyor. Yüzde 84’ümüz orucunda. Yüzde 72’miz zekatını veriyor. Yüzde 43’ümüz her gün namaz kılıyor. Yüzde 27’miz beş vakit. Yüzde 44’ümüz mutlaka haftada bir gün camiye gidiyor. Yüzde 23’ümüz hiç uğramıyor. Yüzde 49’umuz büyüye inanırken, 23’ümüz üzerinde muska bulunduruyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33294), [web.archive.org (arşiv bağlantısı)](http://web.archive.org/web/20130918053830/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33294)
