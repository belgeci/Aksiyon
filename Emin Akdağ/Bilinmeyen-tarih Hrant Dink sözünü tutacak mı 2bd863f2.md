# Hrant Dink sözünü tutacak mı?

*Emin Akdağ Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bu yılki Nobel Edebiyat Ödülü’nün “Türkiye’de 30 bin Kürt öldürülmüştür. Bir milyon da Ermeni.” diyen Orhan Pamuk’a verildiğinin açıklandığı gün, Fransa Milli Meclisi de, sözde Ermeni soykırımını inkar edenlerin bir yıla kadar hapis ve 45 bin avro para cezasına çarptırılmasını öngören kanun teklifini kabul etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025174750im_/http://www.aksiyon.com.tr/resim/619/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Teklif, Sosyalist Parti’ye ait. Oylamada bu partinin 106 vekili evet derken, iktidardaki Halk Çoğunluğu Birliği oturuma katılmadı. Tarihçiler bile kanun kapsamında. Kabulün arka planında bir yıl sonraki seçimler mi var? Yoksa, Avrupa Birliği içindeki çözülmenin önemli bir işareti mi bu? Sorular şimdilik cevapsız.
   <br>
    <br>
     İçişleri Bakanı Nicolas Sarkozy’ın yardımcısı Ermeni asıllı Patrik Deveciyan, teklife karşı çıkan Tükiye ve Avrupa Birliği’ni eleştirme cüretini gösterdi. Türkiye’de ifade özgürlüğü olmadığını söyleyen Deveciyan’ın ağzından çıkanı kulağı duymuyordu. İfade özgürlüğü esas ise, bir düşünceyi açıklamayı yasaklayan bu teklif de neyin nesiydi? Hükümetin görüşlerini aktaran Avrupa Bakanı Catherine Colonna ise siyasetçilerin tarih yazmaya soyunmaması gerektiğini vurguladı. Meclis Dış İlişkiler Komisyonu Başkanı Pierre Leqguiller de teklifin anayasaya aykırı olduğuna dikkati çekti. Fransa’nın önemli hukukçularından Olivier Duhamel de aynı kanaate sahip. Teklif düşünce ve ifade özgürlüğüyle bağdaşmıyor. Elbette teklif sadece meclisten geçti. Senato ve cumhurbaşkanı onaylarsa yürürlüğe girecek. Bu yasama yılına yetişmesi zor gibi görünüyor.
     <br/>
     <br/>
     Fransa Meclisi’ndeki oturumu izleyen CHP vekili Haluk Koç, Fransız gazetecilere “Artık frankofon (Fransızca konuşan insanlar grubuna dâhil) değilim. Fransızca da konuşmak istemiyorum.” diye bağırdı. Ama oylama öncesinde Türkiye’de yaşayan Ermeni asıllı gazeteci Hrant Dink’in şu sözleri ‘her şey bir tarafa’ dedirtecek cinstendi: “Gerekirse Fransa’ya gider o suçu işlerim.” Haydi Dink, ‘gerekirse’nin zamanı geldi. Öte yandan bakalım Fransa Hükümeti ve Senatosu; helikopter ve nükleer santral ihalesi de dahil 20 milyar dolarlık projelerin kendilerine kapatılmasını önleyebilecek mi? Oylamadan önce dile getirilen ayrıntılardan biri de, tasarının geçmesi halinde Fransa’nın Avrupa İnsan Hakları Mahkemesi’nde mahkum olacağı idi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25632), [web.archive.org (arşiv bağlantısı)](http://web.archive.org/web/20061025174750/http://www.aksiyon.com.tr:80/detay.php?id=25632)
