# İlbank’tan belediyelere kredi pompası

*Emin Akdağ 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Su ve Kanalizasyon Altyapı Projesi (SUKAP) çerçevesinde nüfusu 25 binin altındaki belediyelere bütçede pay ayrılıyor.
  </font>
 </div>
 <div id="newsText">
  <font class="detail-text">
   <p>
    2011 ödeneği 400 milyon lira. 2012’de 500; 2013’te 525 ve 2014’teyse 556 milyona yükseliyor. Hükümet 1933’ten bu yana faal ve anonim şirketleşince adı İlbank diye değişen İller Bankası’ndan aynı miktarda kredi aktarmasını istiyor bu yerel yönetim birimlerine. Bugüne dek bütçeden 1 milyar 109 milyon lira kaynak ayrılmış. İlbank da 1 milyar 356 milyon lira kredi tahsis etmiş. Yönetim kurulunu ikna ederek gelecek yıla ait henüz onaylanmamış bütçeyi dahi devreye soktuklarını söylüyor bankanın genel müdürü Ahmet Candan: “Hükümet ver derse 2013 yılının tüm kredilerini yıl sonuna kadar veririz.” 25 bin nüfusun üzerindekilere sağlananlarla hibe ve kredi tutarının 5,5 milyar liraya ulaşacağını belirtiyor. Banka, bütçe payının yüzde 40’ını kanunen kesebiliyor. Geçen sene itibariyle 3,2 milyar liralık sorunlu kredi var ortada. Toplam borcun yüzde 25’i 10 belediyenin sırtında. 10 ila 20 yıllık sürelerle 2011’de yapılandırılmış. Nakde dönüştürülebilecek varlıkları projelendirerek alacağını tahsil yoluna gitmeyi planlıyor banka. Kasasında 12 milyar lira nakit bulunan İlbank, yurt dışındaki belediyeleri de kredilendirme hazırlığında.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33701), [web.archive.org (arşiv bağlantısı)](http://web.archive.org/web/20121014160858/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33701)
