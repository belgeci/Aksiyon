# İçlerindeki cevheri keşfediyorlar

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050118064109im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064109im_/http://www.aksiyon.com.tr/resim/464/18.jpg" vspace="5"/>
  </p>
 </font>
 <font class="content">
  Dünyanın hiçbir yerinde uygulanmayan bir sistemin dört yıldır işletildiği Sabancı Üniversitesinde ilk iki yıl hem sayısal hem de sosyal dersler gören öğrenciler, ikinci yılın sonunda kayıtsız şartsız baştaki tercihlerini bırakarak istedikleri fakültenin diledikleri bölümünü seçebiliyorlar.
  <br>
  </br>
 </font>
 <br/>
 <p>
  <font class="content">
   Başarı bursu kategorisine giren çok yüksek bir puan almıştı. Mühendislik okumak istiyordu. ÖSS"deki tercihini de bu doğrultuda yaptı. Üniversiteye kaydoldu. Ancak, kısa bir süre sonra içini tuhaf duygu ve düşünceler kapladı. İlk ve ortaöğretim hayatı boyunca matematik ve fen derslerinde üst düzey performans sergilemesine rağmen bu dersler artık onu sıkmaya başlamıştı. Kendini mühendisliğe uzak hissediyordu. Birinci sınıf bu iç sıkıntısıyla geçti. İkinci sınıfın sonlarına doğru içindeki ses, "Sen mühendislikte değil, uluslararası ilişkilerde okumalısın; bunu düşünmezsen görsel sanatlar da senin için biçilmiş kaftan" diyordu. İçindeki sesi dinledi. Bir müddet uluslararası ilişkilere meyletti ama sonunda görsel sanatlarda karar kıldı. Üstelik ne yeniden üniversite sınavına girmiş, ne belirlenen puan ortalamasını tutturmak zorunda kalmış, ne de başka bir kritere tâbi tutulmuştu.
   <br>
    <br>
     Yukarıdaki paragrafta anlatılanlar bir proje önerisi ya da bir hayal değil. Sabancı Üniversitesinin dört yıldır uyguladığı esnek sistemin bir örneği. 1995"te 22 ülkeden 50"den fazla kişinin katıldığı arama konferansıyla temelleri atılan sistem; meslekleri tanımadan üniversite kapısına gelen gençlerin kendilerine en uygun mesleği seçmesine fırsat veriyor. Sayısalda ilk bine giren öğrencilerin yüzde 40"ının yanlış tercih yaptığının araştırmayla ortaya koyduklarını belirten Sabancı Üniversitesi Rektörü Prof. Dr. Tosun Terzioğlu, bu sistemle neyi amaçladıklarını şöyle anlatıyor: "Modelimizin odağında öğrenci var. Lafta değil, gerçek anlamda... Kaç puanla ve hangi okuldan gelirse gelsin her gencin içinde bir cevher olduğuna inanıyoruz. Bu cevher hangi yönde ve nerede? Onu belki öğrenci de bilmiyor, biz hiç bilmiyoruz... Amacımız, özellikle ilk iki yılda bu cevherin nerede yattığını keşfetmek. Öğrenciyle birlikte tabii... İngilizce hazırlıktan sonraki birinci yılda bütün derslerimiz aynı. Temel kültür dersleri; matematik, fen, sosyal bilimler... İkinci yıldan itibaren öğrencinin artık düşünmeye başlamasını istiyoruz."
     <br>
      <br/>
      Üniversitedeki üç fakültede toplam 12 program var. Mühendislik ve Doğa Bilimleri Fakültesinde Bilgisayar Bilimi ve Mühendisliği, Biyoloji Bilimleri ve Biyomühendislik, Malzeme Bilimi ve Mühendisliği, Mekatronik Mühendisliği, Mikroelektronik Mühendisliği, Telekomünikasyon Mühendisliği ve Üretim Sistemleri Mühendisliği; Sanat ve Sosyal Bilimler Fakültesinde Toplumsal ve Siyasal Bilimler, Kültürel Etütler ve Görsel ve Görsel İletişim Tasarımı; Ekonomi-Yönetim Bilimleri Fakültesinde ise Ekonomi ile Yönetim Bilimleri programları mevcut. Öğrenci, ÖSS sonuçları açıklandığında puan türüne göre bu üç fakülteden birini seçiyor. Bütün öğrenciler ilk iki yıl ortak dersler okuyor. İkinci yılın sonunda kişi hangi fakülteye girmiş olursa olsun, istediği fakültenin herhangi bir programında lisans öğrenimini devam ettirebiliyor. Örneğin, yönetim bilimlerini düşünen bir öğrenci mekatronik mühendisi; ekonomi diye başlayan bir diğeri sanat tasarımcısı; kültürel etütlere yakın biri de yönetim bilimci olabiliyor. Tabii bu sistemde ilk iki yıl hem sayısal hem de sosyal dersler okumak mecburi. "Ben mühendis olacağım, kararımı değiştirmeyi de düşünmüyorum; bana sosyal dersler okutmayın" denemiyor. Zaten öğrencilerin iç dünyalarındaki gerçek meslek eğilimleri de ortak dersler sayesinde gün yüzüne çıkabiliyor. Yani işin sırrı burada.
      <br/>
      <br/>
      İlk ve ortaöğretim ile üniversite sınav ve tercih sistemindeki bazı eksiklikleri telafi eden bu ilginç sistemi Sabancı Üniversitesinin öğrencileri ile konuştuk. Aralarında İngilizce hazırlıktan, karar anının yaşandığı ikinci sınıftan ve son yıldan öğrenciler vardı. Hepsinin ortak kanaati, biraz kafalarını karıştırsa da, sistemin çok fayda sağladığı yönündeydi. Sistemin neler kazandırdığını öğrencilerin yaptıkları açıklamaların satır aralarında bulabileceğiniz için detaylandırmadık. Sabancı Üniversitesinin sistemi, YÖK"ü tartıştığımız şu günlerde, "gerekirse bilime ara veririz" diyenlerin aslında hiç ara vermeden çok çalışmaları gerektiğini anlatan iyi bir örnek. Ne dersiniz?
      <br/>
      <br/>
      <br/>
      Gözde Ağırbaş (2. Sınıf)
      <br/>
      "MÜHENDİSLİĞE GEÇECEĞİM"
      <br/>
      <br/>
      Sosyal bilimlerden mühendislik bilimlerine geçmeye karar verdim. Ekonomi okumaya gelmiştim, şimdi endüstri mühendisliği okuyacağım. Anadolu lisesi mezunuyum. ÖSS"de Türkçe-Matematik puan kategorisini seçtiğime memnun değildim. Bu üniversiteyi tercih etmemin bir nedeni de buydu zaten. TM"den gayet iyi bir puanım vardı. Bursla girdim. Başta doğa bilimlerini yazamazdım, çünkü katsayı düşüyordu o zaman. Buradaki sistem bir nev"i ÖSS"deki bazı eksiklikleri tashih ediyor. İnsanların doğru yolu bulabilmesine imkân veriyor. Biraz kafa karıştırıyor ama çok güzel bir sistem. Ekonomide kalmayı kesinlikle düşünmüyorum; ama ekonomi dersleri alarak tatmin olacağım, kendimi bu alanda da yetiştireceğim. Bir arkadaşım Boğaziçi Üniversitesi İşletme bölümüne girmişti. Memnun kalmadı, sosyolojiye geçiş yaptı. Buraya gelseydi böyle bir problem yaşamayacaktı.
      <br/>
      <br/>
      <br/>
      Abdülkadir Yurt (Hazırlık)
      <br/>
      "MESLEKLERİ TANIMIYORUZ"
      <br/>
      <br/>
      Samsun Özel Feza Lisesinden geldim. Ekonomi ve Yönetim Bilimleri Fakültesine bu yıl girdim. Ama amacım mühendis olmak. Aslında sayısal öğrencisiyim. Elektrik-elektronik mühendisliğini düşünüyordum. ÖSS"de sayısalda istediğim yerleri tutturacak kadar yüksek puan alamadım. Bundan sonra ne yapabilirim diye düşündüm. Alternatifleri araştırdım. Sabancı"nın sistemini gördüm. Öğrencilerin geleceklerini kendilerinin belirlemelerini sağlayacak bir sistem kurmuşlar. Bu sistem hem ÖSS"nin insanları sınırlayıcılığını azaltıyor, hem de daha rahat ve bilinçli bir tercih yapma imkanı sağlıyor. Çünkü ilköğretim ve lise hayatımız boyunca bize meslekler tanıtılmadı. Üniversiteye gelip meslekleri tanımak, her bölümle ilgili ders almak insanlara rehber oluyor. Mekatronik ile elektronik mühendisliği arasında karar vermeyi düşünüyorum.
      <br/>
      <br/>
      <br/>
      Nevzat Taşkın (2. Sınıf)
      <br/>
      "HENÜZ NE OLACAĞIMA KARAR VERMEDİM"
      <br/>
      <br/>
      İzmir Bornova Anadolu Lisesini bitirdim. Buraya ekonomi okumak için geldim. İki yılda aldığım eğitimle birlikte üretim sistemleri mühendisliğini seçmeyi de düşünüyorum, ekonomiyi seçmeyi de... Önümde iki dönem daha var. Bu kadar bilgi birikimi edinmeme rağmen mühendis olmakla ekonomi okumak arasında henüz karar vermiş değilim. Ekonomi okuyacağım diye gelmiştim. Bu okul şu imkanı sağlıyor: Öğrenciler liseden gelirken meslekler hakkında geniş bilgiye sahip değiller. Burada ilk iki yıl ortak dersleri alarak belli bilgi birikimi elde ediyorlar. Meslek seçimlerini ikinci sınıftan sonra belli bir temele dayandırarak yapıyorlar. Sistemin sağladığı en büyük yarar bu. Birikim oluşmadan bir bölüme girildiğinde, üçüncü-dördüncü sınıfta bile mesleği sevemediği için okulu bırakanlara rastlanabiliyor. Kafa karıştırıyor ama sistemden memnun olmayan bir öğrenci tanımıyorum. Buraya geldikten sonra mühendis olacak adam bile hangi mühendisliği seçeceği konusunda son yıla kadar kararsız kalıyor. Sosyal bilimlerde okuyacaklar da aynı... Buraya gelenlerin yüzde 40"ı ya fakülte içinde ya da fakülteler arasında yer değiştiriyor.
      <br/>
      <br/>
      <br/>
      Ahmet Özcan Nergiz (2. sınıf)
      <br/>
      "İÇİMDEKİ İKİLEMDEN KURTULDUM"
      <br/>
      <br/>
      Özel Antalya Lisesinde okudum. Sabancı Üniversitesi Mühendislik Fakültesine geldim. Bu okulun özelliğini ve benim açımdan önemini şöyle anlatabilirim: Belli bölümü seçme zorunluluğu olan bir üniversiteye gitseydim, rahat edip etmeyeceğim konusunda şüpheye düşerdim. Normalde endüstri mühendisliğini istiyordum; fakat elektronik mühendisliği ile endüstri mühendisliği arasında kararsız kalmıştım. Herhangi bir bölümü seçtikten sonra sevmeden de olsa ona devam etmek zorunda kalmanın çok kötü bir duygu olduğunu biliyordum. Sabancı, bu ikilemi yaşamamı engelledi. Hangisini daha çok sevdiğimi bu sistem sayesinde test etme şansını buldum. Şimdi endüstri mühendisliğini seçmeyi düşünüyorum. Başta çok kararsızdım, burada düşüncem netleşti. Hangi daldan zevk alacağımı, hangi işi daha severek yapacağımı anladım. Bu çok büyük bir avantaj.
      <br/>
      <br/>
      Seyyid Erdoğan (2. Sınıf)
      <br/>
      "BİLGİSAYAR MÜHENDİSLİĞİ HOBİMMİŞ"
      <br/>
      <br/>
      Kayseriliyim. Fen lisesi mezunuyum. Mühendislik ve Doğa Bilimleri Fakültesini tercih ettim. Bölümümü değiştirmeyi düşünmüyorum, ama görsel sanatlar ilgimi çekiyor. Önceden bilgisayar mühendisi olmayı düşünüyordum, hatta ODTÜ Bilgisayar en büyük hedeflerimden biriydi. Buraya gelince görüşüm tamamen değişti. Bilgisayar mühendisliği sadece bir ilgi olarak kaldı. Şimdi mekatronik mühendisi olacağım. Mekatronik; mekanik ve elektroniğin birleşimi. Yeni bir dal. Genelde endüstriyel robotlar üretmeye çalışıyor. Görsel sanatlardan üç boyutlu tasarım dersini almaya devam edeceğim. Bunu hobi olarak değil, ciddi olarak da düşünüyorum. Asıl isteğim medya sektörü, televizyonculuk. Mekatroniği bitirsem de hobi olarak aldığım dersle ilgili mesleği de yapabilirim. Hangisi uygun olursa onu yapabilirim. Çok yüksek bir puanla Çapa Tıp"a giden bir arkadaşım vardı. Sonra bölümün ona göre olmadığını anladı. Yeniden ÖSS"ye girerek Boğaziçi Uluslararası İlişkilere gitti. Başarı bursuyla buraya gelme şansı da vardı. Hâlâ memnun değil. Şimdi de mühendisliğe merak sardı.
      <br/>
      <br/>
      <br/>
      Onur Vezir (4. Sınıf)
      <br/>
      "EKONOMİ İSTEĞİM PERÇİNLENDİ"
      <br/>
      <br/>
      Kadıköy Anadolu Lisesi mezunuyum. Buraya ekonomi okuyacağım diye geldim. Sonra farklı bölümler olduğunu gördüm. Ama değiştirmeyi düşünmedim. Çünkü diğer bölümlerin dersini okul bitene kadar ek olarak alabiliyorsunuz. Mesela ekonomi okuyorken bilgisayar mühendisliği derslerini takip edebiliyorsunuz. Sınıf geçme sorumluluğumuzun olmadığı bu ek dersler kendimizi geliştirmemize fayda sağlıyor. Uluslararası ilişkiler hakkında beş-altı tane ders aldım. İnsanların seçimlerinde özgür olması güzel. İnsan, bilgisayar okuyacağım diye girebilir ama sonradan vazgeçebilir. Ama hayatı boyunca da değiştirme şansı olmadığı için o bölüme bağlı kalabilir. Bu sistem sayesinde ekonominin istediğim alan olduğu iyice perçinlendi. Şüphelerim ortadan kalktı. Sistem kafa karışıklığı meydana getiriyor deniyor ama bu tür bir karışıklık öğrenci için faydalı. Bir arkadaşım Koç Üniversitesi Uluslararası İlişkilere girmişti. Sonra işletmeye geçti. Ama orada alan değiştirmek çok zor.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3109), [web.archive.org (arşiv bağlantısı)](http://web.archive.org/web/20050118064109/http://www.aksiyon.com.tr:80/detay.php?id=3109)
