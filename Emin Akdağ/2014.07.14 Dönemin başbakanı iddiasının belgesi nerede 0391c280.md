# "Dönemin başbakanı" iddiasının belgesi nerede

*Emin Akdağ 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2013 sonbaharındaki dershaneleri kapatma tartışmaları sırasında “Hizmet Hareketi’ne kabullenemeyeceği hakaretler yöneltilmesi ve haksızlık yapılması” sebebiyle ‘vicdanının sesini dinleyerek’ AK Parti’den ayrılan Bağımsız İstanbul Milletvekili Hakan Şükür’ün 28 Mayıs 2014 tarihli çok kritik soru önergesine hâlâ cevap yok.
  </font>
 </div>
 <div id="newsText">
  <font class="detail-text">
   <p>
    Şükür, Başbakan Tayyip Erdoğan’ca dile getirilen “17 Aralık döneminde polisler benim için ‘dönemin başbakanı’ yazılı fezleke hazırlamış” ifadelerinin belgesini istemişti Şükür. Şunları sormuştu önergesinde: “Başbakan’ın elinde böyle bir iddianame veyahut fezleke varsa niçin kamuoyu ile paylaşmıyor? Böyle bir iddia var ise şayet, ispat ve belge gerektirir, söz konusu belgeler nelerdir? Eğer Başbakan’ın elinde böyle bir belge varsa, söz konusu dokümanın altında ilgili savcının ve emniyetin ilgili şube müdürünün sicil bilgi ve imzası olmalı. Bu kişilerin bilgileri savcılık ve emniyet ile paylaşıldı mı? Paylaşıldıysa savcı ve ilgili şube müdürü hakkında ne tür idari işlem yapıldı?” Şükür’ün de metinde hatırlattığı üzere, başbakanları ancak Meclis soruşturabiliyor. Zira Anayasa’nın 100’üncü ve TBMM İçtüzüğü ’nün 107’nci maddeleri bunu söylüyor. Öte yandan iddia makamı bir karara varmalı: O ibare iddianamede mi, fezlekede mi, yoksa tutanakta mı? Ayrıca polise mi ait, savcıya mı? Şükür, tweetleriyle de sürece ilişkin düşüncelerini sık sık kamuoyuyla paylaşıyor. İşte onlardan biri: Cemaat’e operasyon belgelerinin her satırına bakın buram buram 28 Şubat kokuyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38998-donemin-basbakani-iddiasinin-belgesi-nerede.html), [web.archive.org (arşiv bağlantısı)](http://web.archive.org/web/20140802011145/http://www.aksiyon.com.tr:80/aksiyon/haber-38998-donemin-basbakani-iddiasinin-belgesi-nerede.html)
