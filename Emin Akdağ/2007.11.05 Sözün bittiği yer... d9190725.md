# Sözün bittiği yer...

*Emin Akdağ 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Baş kalemliğini’ Hürriyet Yayın Yönetmeni Ertuğrul Özkök’ün yaptığı “Derhal Kuzey Irak’a girelim; gerekirse, Barzani’yi de vuralım” hareketine, medyadan gelen tepkileri görmemek; sanki mesleğe ihanet gibi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109165308im_/http://www.aksiyon.com.tr/resim/674/08.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Doğan Grubu’na ait Hürriyet ve Milliyet gazetelerinin 30 Ekim 2007 tarihli nüshalarında aynı olaya öyle zıt bakış sergileniyordu ki… Mesut Barzani ile görüşen Hasan Cemal’in yazısını manşete çeken Milliyet ile refiki (!) ayrı tellerden çalıyordu. Elbette “söz konusu olan vatandı” ama irdelemeye çalıştığımız “teferruatı” es geçemezdik. Hürriyet’in bu konuya dair yayın mantığında ‘hamaset’ vardı açıkça. Özkök, sadece yöneticiliği dolayısıyla değil, yazılarıyla da ortaktı bu hamasete. O günkü Sabah Gazetesi’nde, Salih Memecan çizgisiyle; Hıncal Uluç da, “Ertuğrul, gerçekten sus” başlıklı yazısıyla eleştiriyordu bu hamaseti. Olayı Karakutu’ya taşımanın bir tek amacı var: Sağduyu vurgusu. Uluç’un Hürriyet yazarı Enis Berberoğlu’nun yazısından alıntıladığı paragrafı ve akabinde ifade ettiklerini iktibas ederek amacımızı aşmayacağız. Berberoğlu, “ABD, Barzani ve Talabani müttefik iken, 30 bin cana mal olan mücadeleyi unutup, ‘Ne duruyorsunuz, hemen Irak’a girin’ diye tutturan isterik ruhu kabullenemem…” diyor. Uluç da, “İsterik ruh kim sence Ertuğrul?” diye soruyor ve şöyle devam ediyor: “Kürt 6-7 Eylül’ü, PKK’nın hedefi Ertuğrul… Onlar Kuzey Irak’a girmemizi, onlar büyük kentlerimizde Kürtlere toplu saldırılara girişilmesini hedefliyor.”
   <br>
    <br>
     Hürriyet’ten Bekir Coşkun’un, şirazeyi iyice kaybettiğini de söylemeliyiz bu arada. Terörün tel’in edildiği “Gösterilerde başörtülüler neden yok?” sorusunu dünyanın en iyi niyetli insanı dahi nasıl anlar acaba? Bu ne histeri, ne de hezeyan. Tam ifadesiyle, şiddetli düşünce kayması. Coşkun umarız, bu kayışa kayıtsız kalamayarak tepki gösteren Vatan’dan Haşmet Babaoğlu ve Hürriyet’ten Ahmet Hakan’ın yazılarını okumuş ve algılamıştır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28821), [web.archive.org (arşiv bağlantısı)](http://web.archive.org/web/20071109165308/http://www.aksiyon.com.tr:80/detay.php?id=28821)
