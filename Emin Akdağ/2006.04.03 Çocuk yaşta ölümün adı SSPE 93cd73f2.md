# Çocuk yaşta ölümün adı: SSPE

*Emin Akdağ 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kızamık virüsünün beyne ulaşmasıyla oluşan SSPE hastalığı kısa sürede öldürüyor. Türkiye’de 6 bin çocuk ölümcül hastalığın pençesinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070805200557im_/http://www.aksiyon.com.tr/resim/591/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Furkan Meşe, 1999’da Diyarbakır’ın Dicle ilçesinde dünyaya gelir. 9 aylıkken kızamık aşısı olur. Beş ay sonra kızamığa yakalanır. 2004’te İstanbul’a taşınırlar. Yaşıtlarına göre daha zeki olduğundan normal zamanından bir yıl önce Pendik Kaynarca’daki Yıldırım Beyazıt İlköğretim Okulu’na kaydedilir. Birinci sınıfın ilk yarıyılında karne almaya 15 gün kala birden rahatsızlanır. İlk önce yemek masasında başı öne düşer. Sonra bu irade dışı durum artmaya başlar. Birkaç gün sonra unutkanlık ve hafıza kaybı görülür. Doktorlar başta teşhis koyamaz. Belinden sıvı alınıp incelendiğinde sonuç ortaya çıkar: Subakut Sklerozan Panensefalit (SSPE).
   <br>
    <br>
     Ufuk Tanyıldızı, 1994’te İstanbul’da özel bir hastanede doğar. 9’uncu ayında yine özel hastanede kızamığa karşı aşılanır. Ama 1,5 yaşında kızamık geçirir. 10 yaşına geldiğinde sinirlilik, kilo kaybı, baş düşmesi ve kasılma şikâyetleriyle doktora götürülür. Sonuç yine aynıdır: SSPE. Benzer hastalığa yakalananlardan biri de 6 yaşındaki Alperen Kara. Tekirdağ doğumlu Kara’ya da 9 aylıkken kızamık aşısı yapılır. Doktorlar döküntüsü olmayan gizli kızamık geçirdiğini tahmin eder. 4 yaşındayken benzer belirtiler görülür. Onun da hastalığı SSPE’dir.
     <br/>
     <br/>
     Hastalandıktan üç ay sonra yatağa düşen Furkan, rahatsızlanmasından yaklaşık bir yıl sonra, 15 Ekim 2005’te ölür. Ufuk ise hastalığının 4’üncü ayından itibaren yatağa bağımlı. 5 ay süren komadan çıkmayı başaran Alperen de bir yıldır yatakta.
     <br/>
     <br/>
     Türkiye’de şu anda 3 ila 6 bin arasında SSPE hastası olduğu belirtiliyor. Ölümcül hastalığın müsebbibi kızamık virüsü. Vücuda yerleşen virüs yavaş yavaş ilerleyerek sonunda beyne ulaşıyor. Santral sinir sistemini tahrip ederek hastayı bitkisel hayata sokuyor. Hastalık genellikle 7 ila 10 yaşları arasında ortaya çıkıyor. İki yaşından önce kızamık geçiren çocuklarda görülüyor. Görülme oranı 100 binde bir. 300 binde bir diyen kaynaklar da var. Ama Türkiye’de bu oranın özellikle Doğu ve Güneydoğu Anadolu bölgelerinde 20 binde bire kadar indiği ileri sürülüyor. Hiç aşılanmayanda risk 20-30 kat yükseliyor. Her geçen gün hasta sayısı artıyor. Peki neden? Batılı ülkelerde hemen hemen hiç rastlanmayan bu hastalık Türkiye’de niye yaygınlaşıyor?
     <br/>
     <br/>
     Sağlık Bakanlığı, SSPE hastalığının artış sebepleri ve ne yapılması gerektiği konusunda henüz net bir açıklama yapmadı. Temel Sağlık Hizmetleri Genel Müdürlüğü’nden elde ettiğimiz bilgilere göre, bakanlık kısa bir süre içinde kamuoyunu bilgilendirecek. Ağustos 2005’te kurulan 8 kişilik bilim komisyonu, çalışmalarını tamamlayarak bakanlığa raporunu sunmuş.
     <br/>
     <br/>
     SSPE şimdilik kesin tedavisi olmayan bir hastalık. Standart bir tedavi metodu da yok. İlaçla sadece ilerlemesi yavaşlatılabiliyor. Teşhis süreci, kullanılan ilaçlar ve hastalara sergilenen yaklaşımlar birbirinden farklı. Hasta yakınları bakanlıktan bu konuda ihtisaslaşmış merkezler kurmasını ve sağlık personelinin özel eğitilmesini talep ediyor. Çünkü kendileri de bilgisiz ve çaresiz. Üstelik ‘yapacak bir şey yok, götürün evde daha iyi bakarsınız’ gibi cümlelere muhatap kaldıklarını ifade ediyorlar. İlaçlar ve vitamin türü takviye besinler bir hayli pahalı. Bazı ilaçları sosyal güvelik kuruluşları karşılamıyor. Rapor bulunduğu halde, reçete yenilenirken zorluk çıkartılıyor. Bazı doktorlar evdeki yatağında bitkisel hayat süren çocuğu görmek istiyor. Hasta aileleri sosyal güvence desteğinden hariç ayda ortalama 1,5 ila 3 milyar lira harcama yapıyor. Ufuk’un annesi Kıymet Karadeniz, çocuklarının tedavisi için ev ve arabalarını sattıklarını; akrabaları destek çıkmasa masrafın altından kalkamayacaklarını söylüyor.
     <br/>
     <br/>
     Kızamık aşısının uzun bir dönem 9’uncu ayda ve tek doz uygulanması Türkiye’de SSPE’nin yaygınlaşmasının en önemli sebepleri arasında gösteriliyor. 1988-1998 yılları arasında çocuklara 9’uncu ayda tek doz kızamık aşışı yapıldı. 1998’den sonra ilkokul birinci sınıfta ikinci doz uygulaması başlatıldı. Aslında 1987’den önce de tek dozdu. 1980-1988 yılları arasında aşının sadece  vurulduğu ay değiştirildi. 9’uncu ay yerine 12 ila 15’inci aylar arası uygulandı. Bir diğer sebep de aşılama oranının özelikle Doğu ve Güneydoğu bölgelerinde yüzde 30’larda kalması. Bayat aşı iddiasını ortaya atanlar da var.
     <br/>
     <br/>
     Memorial Hastanesi çocuk hastalıkları uzmanı Asuman Akça, tek doz uygulamasının büyük bir hata olduğu görüşünde. Ona göre 9’uncu ayda aşılanan çocuklar 15’inci ayda da mutlaka aşılanmalı. 9’uncu aydaki kızamık, 15’inci aydaki ise üçlü kızamık (KKK, kızamık, kızamıkçık, kabakulak) olmalı. İlkokul birinci sınıfta yeniden üçlü aşı yapılmalı. Ardından 5 yıl sonra bir aşı daha gerekiyor. Akça, 9’uncu aydaki aşının çocuğu ilkokul birinci sınıfa kadar koruyamayacağını belirtiyor.
     <br/>
     <br/>
     1998’e kadar ilkokul birde ikinci doz aşı yapılmadığı dikkate alınırsa ortada ciddi bir durum söz konusu. Bakanlık, bir iki aydır 12’nci ayda üçlü kızamık aşısına geçti. Asuman Akça, buna itiraz ederek, “Çocuk, ya 12’nci aydan önce kızamık olursa, bunun sorumluluğunu kim üstlenecek?” sorusunu gündeme getiriyor. Anneden çocuğa geçen koruyucu antikorların etkisinin bir yaşına gelmeden zayıfladığını, mutlaka 9’uncu ayda yapılacak aşıyla takviye edilmesi gerektiğini kaydediyor. Tabii ki 15. ayda üçlü kızamık aşısının uygulanması şartıyla. Akça, Türkiye’de kızamık hastalığının hâlâ bir hayli aktif olduğuna dikkat çekiyor.
     <br/>
     <br/>
     BİR YAŞ ALTINDA KIZAMIK ÖNLENEBİLİR Mİ?
     <br/>
     <br/>
     Bazı çocuklar 9. aydan önce, hatta bir iki aylıkken kızamık geçirebiliyor. Akça bu durumda annedeki antikorların öneminin arttığını belirtiyor. Anne kızamığa karşı koruyucu antikora sahip değilse haliyle bunu çocuğuna aktaramıyor. Ama bu kan tahliliyle öğrenilebiliyor. Anne adayı antikor eksikliği belirlenirse gebelikten en az üç ay önce kızamık aşısı vurularak çocuğunu hastalığa karşı koruyabiliyor. İstanbul Bağcılar’da oturan Fatma Bozan’ın oğlu Ubeydullah 6 aylıkken kızamık olmuş. 5 yaşında SSPE’ye yakalanan çocuk üç ay sonra ölmüş.
     <br/>
     <br/>
     Asuman Akça, aşının doz sayısı, zamanlaması ve kalitesi tamsa normal şartlar altında hastalıktan yüzde 95 oranında koruduğunu anlatıyor. Aşı vurulurken çocuğun sağlık durumu da son derece önemli. Ateşle seyreden hastalıklarda, örneğin gribal enfeksiyon sırasında aşı yapılması sakıncalı. Soğuk zincirine riayet de çok hassas bir konu. Aşılar bu sebeple mutlaka özel dolaplarda saklanmalı. Aşılarda başarıya ulaşılması adına bütün sağlık çalışanları özveriyle ve koordineli çalışmalı. Çocukların aşı takibi konusunda sağlık ocakları çok iyi denetlenmeli. Akça, sözlerine sağlık ocaklarında özel doktorlara husumetle yaklaşıldığı kanaatinde. Bazı ocak çalışanlarının, özel doktora giden annelere aşı için zorluk çıkardığını ileri sürüyor.
     <br/>
     <br/>
     SSPE’LİLER DAYANIŞMAYA GEÇTİ
     <br/>
     <br/>
     SSPE hastaları yakınları 3 ay önce bir dernek çatısı altında kenetlendi. SSPE Hastaları Yardımlaşma Dayanışma ve Yaşatma Derneği’nin merkezi İstanbul Pendik’te. Derneğe bildirilen hasta sayısı 490. Bunların 55’i hayatını kaybetmiş. Eski hallerine göre tamamına yakın diye tanımlanabilecek şekilde toplam 11 tanesi iyileşme kaydetmiş. 4’ü ise komayı atlatmış.
     <br/>
     <br/>
     Hastalar Mayıs 2005’ten önce birbirinden habersizken, Alperen’in babası Cengiz Kara, Arena programına çıkarak sessizliği bozar. Kara ile diğer hasta çocuk yakınları Oktay Gezer, Nafiz Akagündüz, Ufuk’un halası Sibel Tanyıldızı ve Furkan’ın babası Abdurrahman Meşe bir araya gelerek ilk kıvılcımı başlatır. 150 hasta çocuk yakını Ekim 2005’te İstanbul Eyüp Sultan Camii’nde vefat eden çocuklar için mevlit okutur. Dernek yönetim kurulu üyesi Meşe, kayıtlı hastalardan en küçüğünün 4, en büyüğünün 20 yaşında SSPE’ye yakalandığını söylüyor. 4 yaşındaki hasta Dernek Başkanı Kara’nın oğlu Alperen. 20 yaşında hastalanan Mehmet Eminoğlu ise 1981 Diyarbakır doğumlu. Silvan’da yaşıyor.
     <br/>
     <br/>
     Çoğu 7-10 yaş arası hastalanmış. Hastalığın kesin tedavisi yok ama Adıyaman Gölbaşı’nda ikamet eden 13 yaşındaki Tufan Karadeniz gibi iyileşip ayağa kalkan, konuşan hastalar da var. Tufan, 8 yaşında yakanmış hastalığa. 2 yıl bitkisel hayat sürmüş. 15 yaşındaki Gülçin Tamer de iyileşme yolunda hızla ilerliyor. Kayserili Gülçin 4 yıl boyunca hastalıkla pençeleşmiş. İyileşme eğilimi içindeki hastalardan 13 yaşındaki Büşra Uzunoğlu, şu an konuşamıyor ama yürüyor. Fizik tedavi alan Büşra 7,5 aylıkken kızamık olmuş. Babası Mesut Uzunoğlu’na göre doktoru nasıl olsa hastalığı geçirdi diye aşıya gerek görmemiş. SABIR, SABIR, SABIR
     <br/>
     <br/>
     Abdurrahman Meşe, hasta çocuklara özenle bakılmasının iyileşmede büyük rol oynadığı görüşünde. Hasta yakınlarına çocuklarını sabırla beslemelerini öneriyor. Cengiz Kara, oğlu Alperen komadayken bir çay bardağı sıvı besini yedirebilmek için saatlerce sabırla uğraştıklarını belirtiyor. Sabır gösterilmediğinde doktorların ilk yaptığı hastaya sonda takmak ve yoğun bakımda tutmak. Meşe’ye göre sonda en son çare. Zaten kolay bir işlem değil. Çocuğun nefes alması engellenebiliyor. Çok sayıdaki çocuk bu yüzden ölüyor.
     <br/>
     <br/>
     SSPE derneği bir yandan üyelerin tanışmasını ve dayanışmasını sağlarken, diğer yandan Sağlık Bakanlığı’nın kapısını aşındırıyor. Bakanlıktan çok sayıda talepleri var. Bunu Temel Sağlık Hizmetleri Genel Müdürlüğü yetkililerine bizzat iletmişler. Bunlardan bazılarının derhal gerçekleştirilebileceğini söyleyen yetkililer, bazılarının zamanla olabileceğini belirtmiş.
     <br/>
     <br/>
     Martta Ankara’da temaslarda bulunduklarını ifade eden Abdurrahman Meşe, bakanlığın oluşturduğu SSPE araştırma komisyonunun hazırladığı Prof. Dr. Banu Anlar ve Prof. Dr. Şakir Altunbaşak imzalı raporda yazılanlarla, taleplerinin büyük oranda örtüştüğünü söylüyor. Rapor, 10 Şubat 2006 tarihinde Temel Sağlık Hizmetleri Genel Müdürlüğü’ne sunulmuş. Bakanlık yetkilileri, dernek üyelerine nisan başında geniş kapsamlı açıklama yapılacağını belirtmiş.
     <br/>
     <br/>
     Konu bir grup milletvekilinin de gündeminde. SSPE hastalığıyla ilgili olarak TBMM’nin araştırma başlatması için Mahmut Yıldız,  Dr. Ali Arslan, Mehmet Vedat Melik, Dr. Mahmut Duyan ve Prof. Dr. Mehmet Uğur Neşşar Meclis Başkanlığı’na önerge verdi. Önergede, Türkiye’de 3 bin SSPE hastası olduğu ifade ediliyor. Rapora göre sadece Şanlıurfa’da bildirilen vaka sayısı 127. Viranşehir ilçesinde ise 31. Raporda, dünyada ilk aşı üreten ülkelerden Türkiye’nin bu alandan geri çekilmesi eleştirilerek, şu anda bunun bedelinin ödendiği kaydediliyor.
     <br/>
     <br/>
     SSPE’NİN EVRELERİ
     <br/>
     <br/>
     Hastalık hafıza kaybı, baş düşmesi, uyarılara cevap verememe, nöbet, istemsiz kas hareketleri ve davranış değişiklikleri gibi belirtilerle başlıyor. İlk evrede, unutkanlık, sinirlilik, hafıza kaybı, derslerdeki başarı düşüklüğü görülüyor. İkinci evrede sıçramalar, tek başına yemek yiyememe, konuşmanın yavaşlaması, yürümede güçlük çekilmesi gibi belirtilerle hastalık kendini hissettiriyor. Üçüncü evrede hasta yatağa bağımlı hale geliyor. Burundan ya da sondayla sıvı besin veriliyor. Son evre ise koma. Bazen çok kısa, bazen de yıllarca sürüyor ve ölümle sonlanıyor.
     <br/>
     <br/>
     KULLANILAN İLAÇLAR
     <br/>
     <br/>
     SSPE Derneği’nden alınan bilgilere göre hastalar, hepsi ithal ve çoğu çok pahalı aşağıdaki ilaçları kullanıyor:
     <br/>
     <br/>
     İsoprinosine (Hap. Yakın zamana kadar kaçak geliyordu. Eczacılar Birliği yeni getirmeye başladı)
     <br/>
     <br/>
     Tegrefol (Şurup, hap. Yarı fiyatından fazla katkı payı isteniyor)
     <br/>
     <br/>
     Rivotril (Damla. Uyuşturucu. Sıçramalar için kullanılıyor. Yeşil reçete ile satılıyor)
     <br/>
     <br/>
     İnterferon Rebif (İğne. Daha yeni sosyal güvence kapsamına girdi.)
     <br/>
     <br/>
     Avonex (İğne. Sosyal güvence kapsamı dışında)
     <br/>
     <br/>
     SAĞLIK BAKANLIĞI’NDAN TALEPLER
     <br/>
     <br/>
     Hastalığın süratle araştırılması.
     <br/>
     <br/>
     Türkiye’deki bütün hastaların kayıt ve takip altına alınması.
     <br/>
     <br/>
     Hastalara özel hastane açılması. Büyük hastanelerde özel birimler oluşturulması.
     <br/>
     <br/>
     Bağ-Kur, SSK, Emekli Sandığı ve Yeşil Kart güvencesindekilere ilaçların eczane ve bakanlık birimlerinden ücretsiz verilmesi. Hastalara ilaçların nasıl kullanılacağının öğretilmesi.
     <br/>
     <br/>
     Hasta ailelerine geçinebilecekleri miktarda aylık bağlanması ve maddi destek sağlanması. (Günde sadece beze 10 YTL gidiyor)
     <br/>
     <br/>
     Ebeveynlere ve yakınlara hastaların bakımının (beslenmesi, fizik tedavisi vs) öğretilmesi.
     <br/>
     <br/>
     Sevk probleminin ortadan kaldırılması. Üniversite hastanelerinde tedavi imkanı sağlanması.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Doğan Demirel, 07-Mart-2007
> Başka Uğur’lar ölmesin!: 
> Kardeşim beş ay önce SSPE yüzünden hayatını kaybetti. İçim yanıyor. Parmaklarım klavyeye dokunmaya üşeniyor. Kardeşim bir buçuk sene önce okul bahçesinde birden bayılmıştı. Ben o zaman Mersin’de öğrenciydim. Doktorlar sara deyip göndermişler. Birkaç ay sonra, bir akrabamın tavsiyesiyle başka doktora götürmüşler. SSPE hastası olduğu anlaşılmış. SSPE hastası ailelere Allah’tan sabır diliyorum. Kardeşim öldü. İnşallah diğer hastalar iyileşir. Sağlık Bakanlığı’nın bu konuya daha duyarlı davranması için yalvarıyorum. Başka Uğur’lar ölmesin!

### Mehmet Cabir, 23-Şubat-2007
> Acıları da paylaşalım: 
> dernek yetkilileri tanıtımı, bu hastalıkla mücadeleyi daha da yaygın hale getirebilirlerse biz deüzerimize ne düşerse hazırız. Maddi manevi. Allah kolaylık versin.

### Zeynep Hatipoğlu, 09-Kasım-2006
> Bu çocuklara yazık değil mi?: 
> Hülya Avşar'ın 1 dakikasını bile mercek altına alan medya neden bu konuyla yeterince ilgilenmiyor? Devlet büyüklerine sesleniyorum, işin ciddiyetini anlamaları için kendi çocuklarının da SSPE'ye mi yakalanması gerekiyor?

### Berkertan Tekin, 09-Eylül-2006
> Tedavisi yok mu?: 
> Yeğenimin dün teşhisi konularak SSPE hastası olduğunu öğrendik. Hayat dolu bir insan ve henüz 7 yaşında... Bu sene ilköğretime başlayacaktı. Bu yazımı gözlerim yaşlı yazıyorum. Tedavisi yok mu? Yardım edecek yok mu?

### özlem çetintaş, 12-Ağustos-2006
> yardım: 
> Ben 15 yasındayım.1 ay önce bir akrabamızın bu hastalığa yakalandığını duydum. Diyarbakırda oturuyolar. durumları iyi değil. tedavi için ankaraya geldiler.o kadar etkilendimki geceleri düşünmeye başladım.ucaktan inerken engelli aracına oturdu.Hangi vicdana sığar onları bu duruma düşürmek:?aynı şey benim başımada gelebilirdi.ben devlet büyüklerinden yardım ve destek bekliyorum.Tesekkür ederim.

### Sultan Üneş, 23-Temmuz-2006
> Sesimizi duyan yok mu?: 
> Benim 8 yaşında yeğenim var ve maalesef bu amansız hastalıkla mücadele etmeye çalışıyoruz. Her gün biraz daha gözümüzün önünde eriyip gidiyor. Ne olur sesimizi duysunlar. Canımız acıyor. Devletin bu konuya hassasiyetle yaklaşmasını istiyoruz. Bir can bu kadar değersiz olabilir mi?

### Gülşen Sağlam, 05-Mayıs-2006
> SSPE hastalarına hizmet veren kurumlar var: 
> Öncelikle başarılı araştırmanız ve makaleniz için teşekkür ederim. Ben Trabzon’da bir özel eğitim ve rehabilitasyon merkezinde çalışan fizyoterapistim. Çalışmaya başlayalı 1 yıl olmadı ama kurumumuzdan yararlanmakta olan 3 SSPE'li çocuğumuz var. İkisinin fizik tedavisini ben yapıyorum. Biri üçüncü, diğeri de ikinci devrede. Birçok ailenin bu kurum ve kuruluşlardan haberi yok, fizyoterapinin sadece eve gelen fizyoterapistler tarafından yapıldığını biliyor. Bu da maddi külfeti çok fazla bir iş. Ancak özel eğitim ve rehabilitasyon kurumlarında seans ücretleri sigorta (SSK ve Emekli Sandığı) tararafından karşılanıyor. Ayrıca bu kurumlarda çocuğunuzun devresine göre özel eğitim de verilir. Eğer ulaşım problemini düşünürseniz bu kurumların % 90'ının servisi mevcuttur. Eğer sigortanız yoksa bile lütfen bu kurumları bulun ve fizyoterapistleriyle görüşün; size evde yapmanız gereken hareketleri ve bakımları hakkında bilgi verebilirler. Çünkü bu kurumlar çocuklarımıza hizmet amaçlı yapılanmıştır. Lütfen çevrenize iyi bakın. Tüm SSPE hastalarına acil şifalar temenni ederim.

### Hatice Bilginsoy, 19-Nisan-2006
> İlaç konusunu da haber yapın: 
> 2004 yılının Mayıs ayında 6 yaşındaki yeğenime Hacettepe’de SSPE teşhisi kondu. Test sonuçlarını aileye açıklayan doktorlar “Bizim yapabileceğimiz bir şey yok. Evinize götürün!" havasındaydı. Yurtdışından getirtmemiz gereken ilacın adını yazıp gönderdiler. Ne hastalık hakkında bilgi ne de şoka uğrayan aileye psikolojik destek verildi. Hastayı bir daha arayıp soran olmadı. Bu konuda tecrübeli olduğu söylenen Hacettepe Hastanesi hakkındaki düşüncelerimiz olumlu değildir. Belki de hiç olmayan kuş gribinde alınan tedbirlerin yüzde birinin alınabilmesi için hadisenin Avrupa basınına yansımasını mı bekleyeceğiz? Aksiyon’da okuduğum yazılarda, bazı hastaların iyileştiği belirtiliyor. Bunu başka yerlerde de duymuştum. Bu bilgi bize güç veriyor. Allah’tan ümit kesilmez diyor ve hastalarımızın iyileşmesini umutla bekliyoruz. Önerilen ilaçları da kullanmıyoruz. Çünkü hiçbir olumlu etkisinin bulunmadığını, yan tesirlerinin daha fazla olduğunu gördük. Bu konudaki haberinizi de bekliyoruz.

### Metin Kaplan, 09-Nisan-2006
> Bizi bizden başka duyan yok!: 
> Sayın Aksiyon dergisi yöneticileri ve Emin Akdağ, öncelikle yapmış olduğunuz haberden dolayı sizlere teşekkürlerimi sunuyorum. Sizin gibi cesur habercilere gerçekten ihtiyacımız var. Ben Gaziantep’ten sizlere yazıyorum. 11 yaşındaki oğlum Nusret, SSPE denen hastalıkla bir buçuk yıldır mücadele ediyor. Şu an o da diğer yavrularımız gibi ne konuşabiliyor, ne yürüyebiliyor, ne görüyor, ne de duyuyor. Bizleri bizden başka ne duyan var ne de gören. Sadece sizin gibi gazeteciler bazen haber yapıyor. Benim oğlum bir buçuk yıl öncesine kadar çok sağlıklı, çok zeki, derslerinde çok başarılı bir öğrenciydi. Ta ki bu lanet hastalığa yakalanana kadar. Sonra gözümüzün önünde gün gün eriyip gitti ve biz onun için hiçbir şey yapamadık. Şu an oğlumun bir baba demesine canımı bile vermeye razıyım. Bu işin bir de korkutucu tarafı vardır.  Bu hastalık hızla çoğalıyor. Şu an Gaziantep’te 70 kadar çocuk bu hastalıkla mücadele ediyor, 20 kadarını da kaybettik maalesef.  Usta haberciliğiniz için sizlere teşekkür eder, yayın hayatınızda başarılar dilerim. Haberlerinizin devamını sabırla bekliyorum; çünkü bu hastalıktaki tek silahımız sabır ve şükürdür.

### Hamdi Peker, 07-Nisan-2006
> Sesimizi duyurdunuz: 
> Size Kocaeli-Gebze’den yazıyorum, kızım 27.3.2003’te okula giderken SSPE hastalığına yakalandı. O da bu hastalıktan mustarip diğer çocuklarla aynı durumda. Bizlere yardımcı olduğunuz ve sesimizi duyurduğunuz için size çok teşekkür ederim. Tüm SSPE hastaları olarak yardımlarınızın devamını bekliyoruz.

### SSPE Hastaları Yardımlaşma Dayanışma ve Yaşatma Derneği, 07-Nisan-2006
> Üyelerimiz adına teşekkür ederiz: 
> Sayın Akdağ, SSPE hastalığını araştırıp ulaştığınız sonuçları yayımladınız. Derneğimize üye yaklaşık 600 aile adına sizlere teşekkürlerimizi sunarız.

### Ahmet Sayın, 07-Nisan-2006
> Ne yapabileceğimizi konuşmalıyız: 
> Sayın Emin Akdağ... Öncelikle tüm SSPE hastaları ve yakınları adına teşekkür ediyorum. Bir insanın pirinç tanesi kadar sıvı ile başlayan oluşumundan yaşamı sona erene kadar geçen sürede (yaşam süresi ne olursa olsun), o insana harcanan emek ve yaşanan sıkıntıların karşılığını ne ile ölçebiliriz? İnsan çalışır, kazanır ama zengin de olsa beş kuruşsuz da olsa tek derdi çocuklarının geleceğidir. Biz de orta gelir grubunda bir aileyiz. Evim vardı sattım, arsa alıp kiraya çıktım. Çocuklara bırakacak bir şeyler olsun diye. Ben de isterdim havuzlu bir evde oturmayı, daha iyi arabamın olmasını. Ama önemli değil, çünkü çocuklarım için yapıyorum bunları. Ve bu çocuklarımız günden güne gözümüzün önünde eriyor. Bundan sonra saraylarımız olsa, uçaklarımız olsa bir anlamı var mı? Bu hastalık maalesef bizi de buldu. Kızım 11 yaşında. “Ne olur iki dakika otur! Yarım saat konuşmazsan sana istediğin kıyafeti alacağım!” dediğimiz çocuğumuz bizden su bile isteyemeyecek, ayakta duramayacak hale geldi. Sebebi ne olursa olsun bunu yaşıyoruz. Bunca sıkıntı içinde geçmişle uğraşıp zaten harap olmuş sinirlerimizi daha fazla yıpratmanın anlamı yok. Şu andan itibaren önemli olan yapabileceklerimizdir. Öncelikli olan gerekli ilaçların kapsama alınması ve güvencesi olmayanların da yararlanmasıdır. Bizler dernek aracılığı ile ve bireysel olarak elimizden geleni yapıyoruz. Benim de TBMM Sağlık Komisyonu Başkanı ile görüşmem mümkün oldu. Herkes bir şeyler yapmaya çalışıyor. Sizin de daha geniş kitlelere ulaşmamızda gösterdiğiniz çabalarınız her türlü övgüye layıktır. Eminim; insanların birkaç dakikada servet harcadığı bir ülkede 8 YTL’lik ilacı alacak gücü olmayan ailelerin duaları hep sizinle olacaktır. Size ve derginizin tüm çalışanlarına şükranlarımı sunar, sizlere ve aile bireylerinize sağlıklı yaşam dilerim.

### Turgut Kazan, 07-Nisan-2006
> Allah yavrularımızı korusun: 
> Bu hastalığın ne olduğunu tüm Türkiye’ye anlattığınız için çok teşekkür ederim. Allah tüm çocuklarımızı, geleceğimiz olan bu yavrularımızı korusun. Tüm ulusumuzu da böyle duyarsız ilgisiz yöneticilerden korusun. Acil şifalar diliyorum.

### Oya Günay, 07-Nisan-2006
> Bu vurdumduymazlık neden?: 
> Ben Mehmet Yaşar Karaaslan’ın teyzesiyim. Bu hastalık her geçen gün artış gösteriyor. Ne devlet, ne medya, ne tıp uzmanlarından ses seda var. Duymamalarına imkan yok. Bu vurdumduymazlık neden?

### Cengiz Altun, 07-Nisan-2006
> Yeğenim de aynı illetten mustarip: 
> Tüm SSPE hastalarına acil şifalar dilerim. Benim biricik yeğenim de aynı illetin kurbanlarındadır.  Hortumculara paralarımızı yediren yöneticilerimiz 8 YTL için çocuklarımızı harap ettiler. Bırakın ilaç almayı, yol parası olmayan insanlar var. Birlik olalım, hesap soralım. Duyarlı insanların tümüne teşekkür ederim.

### Ahmet Emin Çiftçi, 07-Nisan-2006
> Dermansız hastalık yoktur: 
> Evet, her şey Allah'tandır amenna. Buna inancımız sonsuzdur; ama bu arada sebepler kapısı da kapalı değildir. Peygamber Efendimiz Hz. Muhammed (sav) buyuruyor ki: Her derde deva vardır. Her hastalığın elbette bir çaresi vardır. Ama insanoğlu acziyetinin göstergesi olarak daha davayı bulamamıştır. Yeni yeni keşifler ortaya çıkıyor. Rabbim hayırlı şifalar versin bütün hastalara.

### Hülya Özdemir, 07-Nisan-2006
> Ne yapmalıyız?: 
> Yazık değil mi bu çocuklara? Körpecikken solan birer çiçek onlar. Kim verecek bunun hesabını. Benim de iki evladım var. Kızamık çıkarmadılar ama bu haberleri duydukça çok korkuyorum. Bizler ne yapmalıyız? Kızamık aşısı yaptırmak kurtarır mı? Lütfen bir akıl verin. Allah bütün hasta çocukların ve ailelerinin yardımcısı olsun.

### Mümin Oktay, 07-Nisan-2006
> Bir an önce çare bulunmalı: 
> Yapmış olduğunuz araştırmadan dolayı öncelikle teşekkür etmek istiyorum. Sağlık Bakanlığı veya devletimizin herhangi bir kurumu araştırıp SSPE’ye çare bulmalı. Bu hastalığa başka çocukların yakalanmaması için önlem alınması şart.

### İsa Yılmaz, 06-Nisan-2006
> Sosyal devlet anlayışımız: 
> SSPE konusunu son derece iyi işlemişsiniz. Medyada işin ciddiyeti anlatılmasına rağmen bizim sosyal devlet anlayışımız hâlâ “ölen ölür kalan sağlar bizimdir” noktasında. Bazen kendi kendime düşünüyorum, bir başka uygar ülkede böyle bir sonun olsa herhalde bakan dahi her işi bırakır, bunun üstüne yoğunlaşırdı. İlaçlarımızı yazdırmak bir yana derdimizi anlatamıyoruz.

### Mahmut Eminoğlu, 05-Nisan-2006
> 'Yarınlarımız' yok oluyor!: 
> Bu acının 16 yıllık dertlisi olarak gösterdiğiniz ilgiden ve yaptığınız titiz çalışmadan ötürü şükranlarımı sunarım. Dört kişinin ölümüyle sonuçlanan kuş gribi için infial uyandıran basına nispeten daha vahim sonuçları ortada olan SSPE hastalığını gündeme taşımanız bir gazetecilik başarısıdır. Kuş gribi için hazinenin ağzını açan hükümetimize de durumun vahametini anlaması ve bir an önce harekete geçmesi için vesile olmasını temenni ederim.

### Cengiz Kara, 04-Nisan-2006
> Sağlık Bakanlığı konuya el atmalı: 
> SSPE hastalığını gündeme getirdiğiniz için teşekkür ederim. Çok profesyonel bir sağlık haber yapmışsınız. İnsanlara bu hastalığı öğretmiş oldunuz. İnşallah Sağlık Bakanlığı da konuyu ele alır ve çocuklarımız kurtulur.

### Abdurrahman Meşe, 04-Nisan-2006
> Teşekkür...: 
> Sayın Emin Akdağ; bu haftaki yazınızda SSPE’yi, çocuğumuzun hastalığını konu olarak seçtiniz ve titiz bir araştırmayla çok başarılı bir çalışma ortaya çıkardınız. Ailece sonsuz teşekkürlerimizi sunar, sağlıklı bir hayat sürmenizi dileriz.

Kaynak: [www.aksiyon.com.tr](http://www.aksiyon.com.tr:80/detay.php?id=23804&yorum_id=9266), [web.archive.org (arşiv bağlantısı)](http://web.archive.org/web/20070805200557/http://www.aksiyon.com.tr:80/detay.php?id=23804&yorum_id=9266)
