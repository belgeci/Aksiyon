# 30 MART 2014 ŞAPKASINDAN 26 MART 1989 TAVŞANI ÇIKAR MI?

*Emin Akdağ 2013.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merhum Turgut Özal’ın Anavatan Partisi (ANAP) 12 Eylül 1980 darbesi sonrasındaki ilk seçimlerde (6 Kasım 1983) yüzde 45,14’le  tek başına iktidar koltuğuna oturdu.
  </font>
 </div>
 <div id="newsText">
  <font class="detail-text">
   <p>
    Hem de –Milli Birlik Komitesi’nden Cumhur’un başkanlığına sıçrayan- darbeci paşa Kenan Evren’in asker güdümündeki Milliyetçi Demokrasi Partisi’ni (MDP) açıkça adres göstermesine rağmen. CHP’nin devamı niteliğindeki Halkçı Parti’nin  (HP) yüzdesi 30,46’ydı. HP ve Sosyal Demokrasi Partisi’nin  (SODEP) 26 Eylül 1985’te birleşmesiyle Sosyal Demokrat Halkçı Parti (SHP) kuruldu. Solda birleşme çabalarının somut bir meyvesiydi bu. 29 Kasım 1987’de TBMM’nin yeni üyeleri belirlenirken ANAP’ın oyları yüzde 36,31’e geriledi. Çünkü yüzde 19,14’le Doğru Yol Partisi (DYP) boy göstererek sağ seçmeni parçaladı. SHP ise HP’nin oylarını koruyamadı, yüzde 24,74’te kaldı. Bülent Ecevit liderliğindeki Demokratik Sol Parti’nin  (DSP) yüzde 8,53 oy almasıyla da sol oylar bölündü.  26 Mart 1989 yerel seçimlerinde kelimenin tam anlamıyla tablo tersine döndü. İl Genel Meclisi dağılımında SHP yüzde 28,69’la birinciydi. Yüzde 25,13’le DYP ikinciydi. ANAP üçüncüydü ve yüzde 21,80’e kadar inmişti. 18 Nisan 1999’da o yılın 17 Ağustos’undaki depremin adeta siyasi versiyonu yaşandı Türkiye’de. DSP yüzde 22,19’la sandığın galibiydi. MHP’yse   yüzde 17,98’le müthiş bir patlama yaşamıştı. Herkes şaşkındı. Nasıl olsa şansı yok diye listeye yazılanlar Meclis’e girmişti. Kapatılan Refah Partisi’nin (RP) yerine ikame edilen Fazilet Partisi (FP) de yüzde 15,41’le tüm ezberleri bozmuştu.  Merkez sağın ANAP’ı yüzde 13,22; DYP’siyse yüzde 12,01’le yetinmişti. Deniz Baykal’ın genel başkanlığındaki CHP yüzde 8,71’le  barajın altındaydı. Tablo ne de ibretlik değil mi? Ve bugünlerdeyiz… 3 Kasım 2002’den beri Adalet ve Kalkınma Partisi (AK Parti) hükümetleriyle yönetiliyoruz. Bu süreçte irili ufaklı pek çok darbe girişimleri atlattık. Gezi Parkı eylemlerinde anlaşıldı ki hevesler hâlâ tap taze. Ellerinden gelse demokratik sistemi ve halkın iradesini bir kaşık suda boğacaklar. Önümüzdeki iki yılda kritik seçimler var. İlki, 30 Mart 2014’te. Yerel yöneticiler yenilecek. Aday adayı yarışları, bilhassa CHP’de şimdiden kızıştı. Öyle ki, Gaziantep’ten tanıdığımız Celal Doğan, İstanbul’a talip. 1989 özlemi ve beklentisi içinde sosyal demokratlar.  MHP-CHP seçim koalisyonu da dillendiriliyor. Kim ne derse desin, önemli bir politik eşiğe doğru ilerlemekteyiz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36117-30-mart-2014-sapkasindan--26-mart-1989--tavsani-cikar-mi.html), [web.archive.org (arşiv bağlantısı)](http://web.archive.org/web/20131224041818/http://www.aksiyon.com.tr:80/aksiyon/haber-36117-30-mart-2014-sapkasindan--26-mart-1989--tavsani-cikar-mi.html)
