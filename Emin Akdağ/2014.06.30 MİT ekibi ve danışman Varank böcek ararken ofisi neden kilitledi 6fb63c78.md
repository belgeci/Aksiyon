# MİT ekibi ve danışman Varank böcek ararken ofisi neden kilitledi?

*Emin Akdağ 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakanlık ofisine konulduğu ileri sürülen böceklerle alakalı muamma büyüyor. Geçtiğimiz hafta gözaltına alınan 11 polisin tümü de serbest bırakılmıştı. Ancak Başbakan Tayyip Erdoğan’ın müdahil açıklamalarıyla 5 polis için yeniden yakalama kararı üretildi.
  </font>
 </div>
 <div id="newsText">
  <font class="detail-text">
   <p>
    Soruşturma, Ankara’daki Anayasal Düzene Karşı İşlenen Suçlar Bürosu’ndan Savcı Durak Çetin’in takibinde. Aralarında Erdoğan’ın eski koruma müdürü Zeki Bulut ile Başbakanlık Koruma Dairesi’nin eski başkanı Mehmet Yüksel’in de bulunduğu şüpheli polislerin avukatları Mehmet Sürer ve Hasan Hüseyin Taşpınar, müvekkillerinin işkence gördüğünü, hakarete uğradığını ve kişilik haklarının ihlale uğratıldığını; alenen adil yargılamaya tesir edildiğini söylüyorlar. Şikâyetlerini suç duyurusuyla yargıya ilettiler. Bu arada, Emniyet Genel Müdürlüğü’nün Başbakanlık Teftiş Kurulu’na ulaştırdığı gizli ibareli yazı, İçişleri Bakanı Efkan Ala’nın “Böceği koyduğu tespit edilen zanlılar yurt dışına kaçtı.” iddiasını çürütüyor. İstihbarat Dairesi Başkanlığı’nın eski Teknik Şube Müdürü Ali Özdoğan ile Sedat Zavar’ın adı zikredilen bakanlığın onayıyla 10-15 Ocak 2011 tarihlerinde ABD’deki High Teac Road Fuarı için vazifelendirildiği belirtiliyor yazıda. Özdoğan aynı prosedürle 28 Şubat-12 Mart 2011 döneminde Almanya’dadır. Serhat Demir de ‘resmen’ Fransa’dadır. Erdoğan’ın Keçiören’deki ikametgahının eski koruma büro amiri Ferat Yüksel de kurul müfettişlerine ifadesinde (31 Ekim 2013) danışman Mustafa Varank ile MİT’ten bir ekibin söz konusu mekanda arama yaptığını (28 Aralık 2013) anlatıyor: “Durum bana intikal ettiğinde hemen ofise gittim. Zile bastım. Ancak kapılar açılmadı. Arama ekibi işlerini tamamlayıp dışarı çıkana kadar, görev yerimde bekledim. Ekip bizimle muhatap olmadan oradan ayrıldı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38872-11-mit-ekibi-ve-danisman-varank-bocek-ararken-ofisi-neden-kilitledi.html), [web.archive.org (arşiv bağlantısı)](http://web.archive.org/web/20140926110645/http://aksiyon.com.tr/aksiyon/haber-38872-11-mit-ekibi-ve-danisman-varank-bocek-ararken-ofisi-neden-kilitledi.html)
