# Silahların gölgesinde TEOG şampiyonu

*Emin Akdağ 2016.01.26*

<div class="pNewsDetailMainContent ctx_content" itemprop="articleBody">
 <p>
  Özel Aytekin Koleji öğrencisi Elif Şara Kartal, TEOG’un birinci etabındaki 120 sorunun tümünü de doğru cevaplayan şampiyonlardan biri. Hem de bu başarıyı nerede yakaladı biliyor musunuz; sokağa çıkma yasakları ve çatışmalar yüzünden sınavın iki defa ertelendiği Mardin’in Nusaybin ilçesinde. O sıkıntılı günlerde öğretmenlerinin kendisini telefon aracılığıyla desteklediğini ifade ediyor Elif: “Beni arar, hangi derslere çalışacağımı söylerlerdi. Sorularıma telefonla cevap verirlerdi.” Annesi Rojin Kartal ise “Öğretmenler, öğrencilerin olaylardan etkilenmemesi için elinden geleni yaptı. Çocukları sınava iyi hazırladılar. Kızım da Nusaybin halkının gururu oldu.” diyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/silahlarin-golgesinde-teog-sampiyonu_553651), [web.archive.org (arşiv bağlantısı)](http://web.archive.org/web/20160203121317/http://www.aksiyon.com.tr:80/karakutu/silahlarin-golgesinde-teog-sampiyonu_553651)
