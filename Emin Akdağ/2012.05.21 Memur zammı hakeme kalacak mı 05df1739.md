# Memur zammı hakeme kalacak mı?

*Emin Akdağ 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümet ve memur sendikaları arasındaki 2012 ve 2013 yıllarını kapsayan toplu sözleşme görüşmeleri 21 Mayıs’ta da uzlaşmayla neticelenmemişse, Kamu Görevlileri Hakem Kurulu devreye girecek.
  </font>
 </div>
 <div id="newsText">
  <font class="detail-text">
   <p>
    Kurul da tahminen o ayın 29’una kadar nihai kararını verecek. Memurlar, ilk yılda 3+3, ikincisinde de 2+3 önerisine kesinlikle razı değil. Teklif için, ‘yok hükmünde’ diyorlar. Memur-Sen 2012’de yüzde 16, 2013’teyse yüzde 14 zam istiyor. Kamu-Sen, her altı ayda yüzde 10’luk artış talebiyle masada. Ayrıca taban aylığın ve özel hizmet tutarının 100’er lira ilave şartını da dile getiriyor. KESK farklı bir projeye sahip. 2012 için yüzde 30’dan söz ediyor. 2013’te, enflasyon, büyüme oranı ve refah payı toplamına ses çıkarmayacağını söylüyor. Başbakan Recep Tayyip Erdoğan’ın, “Yunanistan oluruz” gözdağına da kızıyor kamu çalışanları. Oran belirleme iradesi Hakem Kurulu’na kalırsa neler olacak? Bir defa kurul 11 üyeden oluşuyor. 4’ü sendikaları, 4’ü de kabineyi temsil edecek. 2’si, üniversite öğretim üyeleri arasından Bakanlar Kurulu’nca seçilecek. Yalnız, bunlardan biri mutlaka memurlarca olurlanacak. En kritik üye, kuşkusuz başkan. 5-5’lik eşitliği o bozacak. Onu da kabine atayacak. Duyumlara göre Sayıştay Başkanı Recai Akyel bu zor görevi üstlenecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32606-memur-zammi-hakeme-kalacak-mi.html), [web.archive.org (arşiv bağlantısı)](http://web.archive.org/web/20130825104918/http://www.aksiyon.com.tr:80/aksiyon/haber-32606-memur-zammi-hakeme-kalacak-mi.html)
