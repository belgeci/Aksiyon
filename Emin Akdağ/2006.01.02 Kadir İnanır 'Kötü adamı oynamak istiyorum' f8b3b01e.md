# Kadir İnanır: 'Kötü adamı oynamak istiyorum'

*Emin Akdağ 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk sinemasına 36 yıldır hizmet veren Kadir İnanır, en az 100 filminin yönetmen ve yapımcısını kendisinin belirlediğini ifade ederek, “Öyle suya sabuna dokunmayan filmlerde oynamam. Kitleler filmde özyaşamlarından sayfalar görebilmeliler.” diyor. Kadir İnanır, savunduğu değerlere ters rolleri ise kesinlikle reddettiğini vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807051046im_/http://www.aksiyon.com.tr/resim/578/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Haydarpaşa Lisesi’ni bitirdiğinde üniversitenin iktisat ve edebiyat bölümlerinde okuma hakkını elde eder. Ama gönlünde yatan aslan doktorluktur. Bir sene ara verip yeniden sınavlara girerim diye düşünür. Fatsa’daki fındık bahçelerinde vakit geçirirken ara sıra Samsun’a gidip gelir. Engin isimli bir fotoğrafçı arkadaşı kendisine haber vermeden resmini bir yarışma için İstanbul’a gönderir. Kazanır yarışmayı. Ailesi oku diye diretse de sinema dünyasında bulur kendini. Henüz 19 yaşındadır. Kadir İnanır, 36 yıldır Türk sinemasına hizmet veriyor. Aklından geçirse de, ömrü boyunca artık başka bir işi beceremeyeceğini söylüyor. “Batı’daki örneklerinde olduğu gibi yaşlı bir adamın da başrol oynayabileceğini göstereceğim bu ülkede.” diyor.
   <br>
    <br>
     -Yaşlanınca ne tür rolleri oynamayı düşünüyorsunuz? Hiç rol seçer misiniz?
     <br/>
     <br/>
     Rolümdeki adam savunduğum değerlere ters olmamalı. Bu değerleri filmlerimde ve öz yaşamımda görebilirsiniz. Asla sapma olmaz. Tabii ki çağın getirdiği nimetleri o değerlerin üzerine oturtmak sentezdir. Bunu da savunuyorum. 30 yıl önceki sosyal hayatımızla şimdiki bir değil. Ancak dilden kültüre kadar müthiş bir emperyalizme uğradı Türkiye. Bir ülkeyi kendine bağlamak için illa onunla harp etmek gerekmiyor. En tehlikelisi kültürel varlıklarını yok etmek. Savaşa dur diyebilirsiniz ama kültürün yozlaşmasına dur diyemezsiniz. Çünkü iletişim araçları çok etkili.
     <br/>
     <br/>
     -Türkiye’de kültürel emperyalizm çok mu etkili oldu?
     <br/>
     <br/>
     Olmaz mı? Moda diye gençlerin giydiği pantolonlara baksana. Yayın araçlarıyla dil dâhil kültürel değerlerimiz zedelendi. Bunlara tepkiliyim. Elbette, gençlik çağın giysilerini giymesin demiyorum. Ama bunların yakışmadığını söylüyorum.
     <br/>
     <br/>
     -Yapımcı ya da yönetmenlere rollerin hep böyle pozitif olması için diretirken hiç zorlanmadınız mı?
     <br/>
     <br/>
     Mesleğe girdiğimde 15 yıldız vardı. Senede 350 film çevriliyordu. Ben çok çabuk ‘Kadir İnanır’ oldum. Bir buçuk yıl sonra başrol oynamaya başladım. 182 filmimin ilk 20 ya da 30’unda asla söz söyleme şansım yoktu. Şu senaryoyu oynayacaksın diyorlardı. Ama temiz 100 tane filmim var ki, yönetmenini bile ben tayin ettim. Yapımcısını da. Başından beri savunduğum değerler bir yanıyla o filmde mutlaka olmalıydı. Öyle suya sabuna dokunmayan filmlerde oynamam. Kitleler filmde öz yaşamlarından sayfalar görebilmeliler.
     <br/>
     <br/>
     -Aktör olmasaydınız şimdi ne işle uğraşıyordunuz?
     <br/>
     <br/>
     O zamanki alkımda doktor olmak vardı. Tanrı’nın bana verdiği bir özellik belki de. Hangi mesleği yapsam başarılı olurdum. Mesela Türkiye’nin bir numaralı lokantasının ya da lokanta zincirlerinin sahibi olurdum. Çünkü hayatın her saniyesine çok ciddi bakarım. Toplumsal meseleleri çok yakından takip ederim. Her gün 12 gazeteyi didik didik ederim. Yurtdışı seyahatlerimde programım kültürel etkinliklerle doludur. 1974’ten beri de dünya kupalarını kaçırmam.
     <br/>
     <br/>
     -Hiç oynamam dediğiniz rol oldu mu?
     <br/>
     <br/>
     Teklif edemezler. İçinde savunamadığım değerler olan bir hikâyeyi bana getirmezler zaten.
     <br/>
     <br/>
     -Senaryonun bir açıdan Türk sinemasının başının belası olduğunu söylüyorsunuz. Neden?
     <br/>
     <br/>
     Reklâm pastası 2 milyar dolara yaklaşıyor Türkiye’de. Görsel medya bunun yüzde 60’ından fazlasını alıyor. Bir ekonomide üretilen mal tanıtılacaksa bunun televizyonlardan çok çabuk  geçmesi lazım. Müthiş bir savaş başladı. Büyük kanallar en fazla tercih edilmek için birinci olmak zorunda. Bu da içerik, format ve programlarla olur şüphesiz. En fazla ilgiyi diziler görüyor. Çünkü diziler insanların tek sosyal etkinliği. İlgi görünce her kanal günde üçer beşer dizi yayımlamaya başladı. Tutmuş bir diziyle her akşam 15 milyon kişiye ulaşmak mümkün. Reklâmını yapacağınız ürününüz olsa dizileri tercih edersiniz. 60 tane diziyi çekecek ne oyuncu, ne yönetmen ne de senarist var ortada. Eski Yeşilçam filmleri alınıp isim değiştirilerek dizi çekiliyor. Ama bu halkı daha fazla kandıramazlar.
     <br/>
     <br/>
     -Eski filmler derken, ‘Al Yazmalım, Selvi Boylum’ filminin tiyatro versiyonu deneniyor şu sıralar. Bu kadar sevilmesinin sebebi neydi bu filmin?
     <br/>
     <br/>
     Sevgi üzerine söylenmiş sözcüklerin çok müthiş olması. Oyunun yazarı Cengiz Aytmatov. Dünyanın sayılı yazarlarından biri. Bir de Tatar Ramazan’ı araştırın Türkiye’de. Halkımızın baş tacı olan bir film. Benim öyle çok filmlerim var. Bugün bir Katırcılar filmini bir daha çekmek mümkün mü? Dönüp dolaşıp senaryo diyoruz ya. Başarılı filmlerin yüzde 75’i genellikle romancılarımızın eserleridir.
     <br/>
     <br/>
     -Elinizde 20 tane dizi senaryo önerisi var mı gerçekten?
     <br/>
     <br/>
     Daha fazla. Ev dolu. Hepsi birbirine benziyor. Bir tanesini kabul ettim. İsmi, Kader Yolu. Tır taşımacılığıyla ilgili bir dizi film. O yollarda çekilen eziyet işleniyor ağırlıkla.
     <br/>
     <br/>
     -Kuzey Irak’a da geçecek misiniz?
     <br/>
     <br/>
     Kuzey Irak sınırını geçeceğiz ama sonraki planları Irak’mış gibi Mardin’in bir yerinde çekeceğiz. Yakında çekimler başlıyor.
     <br/>
     <br/>
     -Yakında film projeniz var mı peki?
     <br/>
     <br/>
     İki tane film senaryosu var. İkisi de Osman Şahin’in. Birini kendim yöneteceğim. Daha önce de bir filmimi yönetmiştim. Sıraya koydum.
     <br/>
     <br/>
     -Yöneteceğiniz film hakkında biraz bilgi verir misiniz?
     <br/>
     <br/>
     Konya Bozkır’da üç adamın silah tutkusu üzerine kurulmuş bir hikâyesi var. Onu inşallah kendim yapacağım, fırsatını bulduğum anda. Her şeyi hazır. Zaten paralı bir prodüksiyon da değil.
     <br/>
     <br/>
     -Bu yoğunlukta kitap okumaya zaman ayırabiliyor musunuz?
     <br/>
     <br/>
     Genellikle ekonomi ve politika üzerine okurum. Her konuya bu iki açıdan bakarım. Yakın tarihe çok ilgim var. Kütüphanemde ağırlık bu yöndedir. Yakın tarihi uzun bir konferans verecek kadar iyi bilirim.
     <br/>
     <br/>
     -Peki, yakın tarihi anlatacak film projeniz de var mı?
     <br/>
     <br/>
     TRT yakın tarihle ilgili film çekti. Büyük prodüksiyon bunlar. İçinde savaş olacaksa Genelkurmay’ın katkıda bulunması lazım. Kalabalıklarla dolu tarihî bir film çekmenin maliyeti çok yüksek. Mutlaka devletin katkısı gerekiyor. Türkiye’nin dünya çapında holdingleri var. Bunların vatanına bir görevi yok mudur diye düşünüyorum kimi zaman. Ben olsam hiç düşünmem. Zaten kültürel hizmet vergiden düşülüyor. Çok kişiyi istihdam ediyorlar, çok büyük binalar yapıyorlar, okullar açıyorlar. Bunları takdirle karşılıyorum. Ama sorunuzun cevabını verebilirler diye düşünüyorum.
     <br/>
     <br/>
     -Dizilerdeki bazı temalar vurguladığınız değerlerle çelişebiliyor bazen. Bir İstanbul Masalı adlı dizide, başrol oyuncusu, erkek kardeşinin son anda evlenmekten vazgeçtiği eski sevgilisiyle evlenebiliyor. Aliye isimli dizide başrol oyuncusu kadın, eşinden boşanmadan başka bir adamla yakınlaşabiliyor. Size böyle hikâyeler gelseydi ne yapardınız?
     <br/>
     <br/>
     Benim hikâyelerimde olmaz böyle şeyler. Toplumun değer yargılarını sarsacak hiçbir şey yapmam. Ama bir gerçek yaşanmışsa bunu yapıyorlar diye de kimseyi kınamam.
     <br/>
     <br/>
     -Vizyona giren son filminiz ‘Sinema Bir Mucizedir’ beklenen ilgiyi gördü mü?
     <br/>
     <br/>
     Olumlu eleştiriler aldım. Sinema oyunculuğunun kariyerini zirveye taşıdığım yazıldı. Filmde üstüme düşeni yaptım. Talihsiz bir zamanda, Ramazan ayında vizyona soktular. İnsanlar tam orucunu açmışken tutup da sinemaya gitmez. Onun hesabını iyi yapamadılar.
     <br/>
     <br/>
     -Sinan Çetin ile 3 reklâm filmi yaptınız. Daha önce neden oynamadınız reklâmlarda?
     <br/>
     <br/>
     İşlerim yoğundu. Önceden jilet reklâmında oynamıştım. Hangi reklâm filmini çeksem kıyamet kopuyor Türkiye’de. Erkek adam perde asar mı deniyor.
     <br/>
     <br/>
     -Karizmayı çizdirdi diyorlar?
     <br/>
     <br/>
     Karizma öyle kolay çizilmez.
     <br/>
     <br/>
     -Karizma çizdirme eleştirisi Komiser Shakespeare filminde etek giyip, bıyıklarınızı kestiğinizde de yapılmıştı.
     <br/>
     <br/>
     Bir baba kanser olan çocuğunu hayata döndürmek için her şeyi yapar. Yapmıyorsa baba değildir zaten.
     <br/>
     <br/>
     -Kriterlerinize uymak şartıyla senaryo gereği başka neler yapabilirsiniz?
     <br/>
     <br/>
     Ne cevabı almak istiyorsunuz bilmiyorum ki…
     <br/>
     <br/>
     -Mesela saçlarınızı kazıtır mısınız?
     <br/>
     <br/>
     Niye kazıtmayayım. Kel ya da saçı açık adam yok mu? Benim filmde söyleyeceğim önemli.
     <br/>
     <br/>
     -Şartlar tamamlandığında rol ne gerektiriyorsa yapar mısınız yani?
     <br/>
     <br/>
     Ama benim seçtiğim rol olacak. Mesela şimdi kötü adamı oynamayı düşünüyorum. Çünkü iyiler ve kötüler var dünyada. Ama bu kötü adamın hasta olduğunu ortaya koymaları lazım. Ancak o şartla oynarım. Sonuçta o adam bir ruh hastasıdır. Ya da başka bir hastalığı vardır. Bütün kötülükleri ortaya koyan bir adamı da oynayabilirim yani. Kadir İnanır sürekli iyi adamları oynayacak diye bir kural yok.
     <br/>
     <br/>
     -Türk sinemasında yaklaşık 7 bin film üretildi. Ama dünya sinemasında bir yerimiz yok. Neden?
     <br/>
     <br/>
     1 milyon doları bulmak için canımız  çıkıyor. Dünya sinemasında bütçesiz filmlerle bir şey yapabilir misiniz? Yarışma eşit şartlarda değil bir defa. Endüstri hâline gelmişle, gelmemiş nasıl yarışabilir ki...
     <br/>
     <br/>
     -Endüstrileşememenin en temel sebebi nedir?
     <br/>
     <br/>
     Ekonomi. Başka bir sebep yok. Dünya sinemasında yer alabilecek kalitede filmler yapabilecek yetenekler var. Bunu yok sayamayız. Tutunamamış ama hiç bir şey yapmamış da değil Türk sineması. Bazı filmleriyle kendinden söz ettirmiş.
     <br/>
     <br/>
     -Yeni oyuncular Hollywood’da oynayıp oynamamayı tartışıyorlar sürekli. Bunun üzerinden birbirleriyle atışıyorlar.
     <br/>
     <br/>
     Aslında biraz da magazin basını büyütüyor bu tartışmaları. Ama ben daha değişik bir şey söyleyeyim. Ortalık hep karışsın. Getirin dünya sinemasının en büyük aktörünü, beraber oynayalım. Niye abartıyoruz ki o kadar. Orada ortam o kadar büyük ki, plan en iyisi alınıncaya kadar, 1’e 30 misli çekiliyor. Biz 1’e 2 ile çekiyoruz filmi.
     <br/>
     <br/>
     -Kadir İnanır, Türkiye’de değil de ABD’de doğsaydı bu yeteneğiyle dünyanın bir numaralı aktörü mü olurdu?
     <br/>
     <br/>
     Benim bir filmimi, diyelim ki Katırcılar’ı ABD’de gösterelim. Onlar da filmlerinden hangisini istiyorlar getirip göstersinler. Hiç boynumuzu kırmayız ki. Aktörleriyle karşılaştıralım. Bir filmde oynayalım mesela. Ama bunu benden beklemeyeceksiniz. Bakanlığımız ne iş yapıyor? Niye sinema dairesi var o bakanlıkta? Bir filme 200 milyar yardım yapılıyor. Yemek parasına yetmez o. Ve adamın evinin tapusunu istiyorsunuz. Böyle yardım mı olur? Bu ülkenin tekstil ve turizm geliri var. Turizm geliri 20 milyar dolar. Sen bunun 1 milyar dolarını reklâma harcayacaksın. Bu paraya 5 tane film çekilir. Büyük prodüksiyonlar yapacaksın büyük şirketlerle. Onların oyuncuları ve yönetmenleriyle karıştıracaksın kendi oyuncularını. Burada turizm bölgelerinde çekeceksin. Bunların hiçbirini yapmıyoruz. Nasıl olacak, devletin sanat ve kültüre ayırdığı para asla bu konuların altından kalkacak boyutta değil. Ben şimdi ne yapayım? Gidip stüdyo kapılarında mı dolaşayım ABD’de? Beni görsünler, filmde oynatsınlar mı diyeyim?
     <br/>
     <br/>
     -Şimdiye kadar Hollywood’tan teklif geldi mi hiç?
     <br/>
     <br/>
     Hayır. Öyle bir şey olsa bile asla benim buradaki kariyerimi taşımayacak filmde oynamam. Öyle bir filmden geçeyim de, 5 dakika görüneyim de; teklif bile edemezler. Reddederim hemen, isterse dünyanın en büyük şirketi olsun.
     <br/>
     <br/>
     -Sert görünen bir mizaca sahipsiniz. Bu mizacın ardında nasıl bir Kadir İnanır var?
     <br/>
     <br/>
     Sanatçı duyarlılığıyla bu ülkenin bütün meseleleriyle çok ilgiliyim. Karşınıza hayata dair çok hoş fotoğraflar çıkmıyor. Bir insanın bireysel mutluluğu asla kurtuluş değildir. Kişi kendini kurtardı diyelim, nerede yaşayacak? Yoksul, mutsuz insanlar arasında yaşanır mı? Yaşanamaz. Zaman olacak evinden dışarı çıkamayacak. Bu kadar kısacık bir hayatta bu gerçekleri görmüyorsan, yaşadığın hayata sadece kendi kapalı küçük dünyanla bakıyorsan bence iyi insan değilsindir. Kendi adıma böyle bakıyorum hayata. Her yerde biraz duyarlılık, biraz ciddiyet isteyen bir karakterim var. Dünyanın en güzel türkü söyleyen, fıkra anlatan adamıydım. Hani hiçbirini yapamıyorum şimdi. Nasıl, kime türkü söyleyeyim, nasıl fıkra anlatayım, gülemiyor insanlar.
     <br/>
     <br/>
     -Ciddiyet iş ortamına nasıl yansıyor?
     <br/>
     <br/>
     Bir gün sete gelin. Nefes alamazsınız. Hiç kimsenin nefes alma şansı yok. Sadece işini yapacak, çok çalışacak. Çalışmalardaki ciddiyeti görün. Oradan kötü bir şey çıkması mümkün değil. Ne yapayım. Hayatı son derece ciddiye alan bir adamım. Bir de ömrün çok kısa olduğunun bilincindeyim.
     <br/>
     <br/>
     -Altın Portakal ödülleri son yıllarda tartışılır oldu...
     <br/>
     <br/>
     Hangi birinde tartışılmadı ki. Antalya Film Festivalinde en fazla ödül alan filmlerin lokomotif sanatçısıyım. Çekilmesini istediğim filmler 6-7 Altın Portakal aldı. Kemal Tahir’in hayatını oynadığım 121 dakikalık filmin her dakikasında ben varım, yılın filmi seçildi. Ben kötüysem nasıl oldu film. Asıl olan o değil. Eskiden üzülüyordum bütün bunları söylerken. Şimdi umurumda değil. Bende ödüllerin en büyüğü var. Bu halk almış baş tacı yapmış. Ondan büyük ödül mü var? Onlar madeni birer parça.
     <br/>
     <br/>
     -Uzak durmayı başardığınız magazin basınını nasıl değerlendiriyorsunuz?
     <br/>
     <br/>
     Ama bırakmıyor ki. Biliyorsunuz, Leydi Diana’nın ölümüne sebep olmakla suçlanan paparazziler beraat etti. Yargı, ‘kaçmayacak, durup resim çektirilecekti’ hükmüne vardı. Diyelim şuraya çıktığınızda gazetecilerin olduğunu biliyorsunuz. Çıkma o zaman! Hayatın, Türkiye’nin, dünyanın bir gerçeği bu! Kişilik haklarıyla ilgili yasalar çıktı. Şikâyetçi olanlar gider mahkemeye verir.
     <br/>
     <br/>
     -Kaç kardeşsiniz?
     <br/>
     <br/>
     14 kardeşiz. Babam çok eşliydi. Karadeniz’in en ünlü simalarından biriydi. Aslen Sürmeneliyiz.
     <br/>
     <br/>
     -Fatsa ile bağlarınız devam ediyor mu?
     <br/>
     <br/>
     Ediyor. Ailemin çoğunluğu orada oturuyor. Ailenin en küçüğüydüm. Ama şimdi en büyüğü benim. Yaşayan ağabeylerim ve ablalarımda dâhil, benim sözüme tam uyarlar.
     <br/>
     <br/>
     -Ailenizin de ağabeyisiniz yani!
     <br/>
     <br/>
     Onu bana söyletme.
     <br/>
     <br/>
     <br/>
     <br/>
     KÖTÜ ADAMI OYNAMAK İSTİYORUM
     <br/>
     <br/>
     -PKK meselesinin, Türk-Kürt çatışması istenilmesinin ardında ne var?
     <br/>
     <br/>
     Doğu ve Güneydoğu’yu taşına, suyuna, ayranına, elbisesine kadar bilirim. Oraları benim kadar bilen sanatçı bir daha yeryüzüne gelmez. Ama ben filmlerimde ezilen insanların acılarını anlatmak istedim.
     <br/>
     <br/>
     Sonra bayrak meselesi çıktı. İşte bu olmadı. Çünkü ben Misak-ı Milli sınırları içerisinde kardeşçe, aynı bayrak altında mutlu bir şekilde yaşamanın kavgasının peşindeyim. Oradan ödün verilmesinden yana değilim.
     <br/>
     <br/>
     -Üst kimlik-alt kimlik tartışmaları için ne diyorsunuz?
     <br/>
     <br/>
     Üst kimlik, alt kimlik diye bir şey yok. O zaman Karadenizli de başlar kimlik saymaya. Nasıl olacak şimdi bu? Doğu’da, Kuzey’de, ülkenin her yerinde kardeşçe yaşayalım diyoruz. Herkes kendi kültürünü uygulasın. Ama ayrı ülke meselesi haline getirildiğinde asla olmaz. Misak-ı Milli sınırlarından bir gram ödün vermem.
     <br/>
     <br/>
     -Peki bu bölünme fikri nasıl oluştu?
     <br/>
     <br/>
     Menfaat grupları, iktidar kavgası peşinde olanlar çıkarıyor. Gene dünya karıştırıyor. Bunun bilincinde olmalıyız. Bu karışıklık bizden değil. Türkiye’den ayrılmayı düşünenler Kürtler yüzde 1 bile değil. Kendileri söylüyorlar.
     <br/>
     <br/>
     -Derin devlet diye bir yapılanma var mı ülkede?
     <br/>
     <br/>
     Derin devlet dünyanın bütün devletlerinde vardır. İstihbarat örgütleri sağlam olmayan devlet, devlet olamaz. Açık bildiğimiz üç tane istihbarat örgütü var, askerin, polisin bir de devletin. Bunlar olmazsa bizi darmadağın ederler. Bir kontrol mekanizması olmalıdır. Dünyanın hangi ülkesinde istihbarat örgütü yok? Onun için derin devlet vardır, yoktur tartışması yersiz. ABD’de yok mu. İşte Şahinler?
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23119), [web.archive.org (arşiv bağlantısı)](http://web.archive.org/web/20070807051046/http://www.aksiyon.com.tr:80/detay.php?id=23119)
