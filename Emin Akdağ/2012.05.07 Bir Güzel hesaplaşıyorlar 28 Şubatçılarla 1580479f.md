# Bir Güzel hesaplaşıyorlar 28 Şubatçılarla

*Emin Akdağ 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubatçılarla bire bir hesaplaşma sürecindeki isimlerden eski bakan Hasan Celal Güzel iki, dönemin Emniyet İstihbarat Daire Başkan Vekili Bülent Orakoğlu ise 5 saat ifade verdi soruşturmayı yürüten savcı Mustafa Bilgili’ye.
  </font>
 </div>
 <div id="newsText">
  <font class="detail-text">
   <p>
    Hem tanık, hem de mağdurdular. Çıkışta, Güzel, “Bizde olmayan belgeler savcıda var.”; beraberinde götürdüğü 9 klasör belgeyi teslim eden Orakoğlu ise, “Türkiye’de artık hukuk var. Karşı darbe iddialarını ortaya atanlar darbelerle yüzleşmek istemeyenlerdi. Darbe dönemlerinde ceplerini dolduranlardı.” diyordu. Orakoğlu, Batı Çalışma Grubu’nu (BÇG); Güzel de, bu illegal yapının fişlemeleri ile darbe planlarını deşifre etmişti. Darbenin sivil aktörlerine ilişkin belgelerden de söz ediyorlar. Güzel’in 15 yıl önce darbeyi ihbar ettiği evrak da savcılıktaymış. Güzel’e göre, Milli Birlik Komitesi 27 Mayıs’ta, BÇG ise 28 Şubat’ta aynı işlevi gördü. Postmodern tabiri olayın vahametini törpülüyor: “Darbede ne görülür? Tank mı? Sincan’da yürüdü işte. Ardından da nasıl yürüttüklerini, çok satan gazetelerin manşetlerinde hiç utanmadan itiraf ettiler. 28 Şubat’ın bildiğimiz darbelerden pek farkı yoktur.” Çetin Doğan ve ekibi 28 Şubat’ı yeterli bulmuyordu: “2003’te Erenler Gurubu’nu kurdular. Hedef, AK Parti’ye karşı darbeydi.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32498-bir-guzel-hesaplasiyorlar-28-subatcilarla.html), [web.archive.org (arşiv bağlantısı)](http://web.archive.org/web/20131124142313/http://www.aksiyon.com.tr:80/aksiyon/haber-32498-bir-guzel-hesaplasiyorlar-28-subatcilarla.html)
