# Dünya kupası ilk 11’inde bir Türk

*Emin Akdağ 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’yi, 2006 Dünya Futbol Şampiyonası’nda temsil eden Erdem Helvacıoğlu’nun futbol temalı bestesi 14 Haziran’da Köln Müzesi’nde tanıtılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081103im_/http://www.aksiyon.com.tr/resim/601/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Elektronik müzik ve ses tasarımcılığı film endüstrisinin en önemli yapıtaşlarından birini oluşturuyor son yıllarda. Sesin değişik renkleri ve etkisiyle izleyici cezbedilmeye çalışılıyor. 2006 Almanya Dünya Futbol Şampiyonası için elektronik müzik türünde ilginç bir albüm projesine imza atıldı. Bu bir ilk. Dünyanın değişik ülkelerinden 11 besteciye ‘futbol’ temasının işleneceği eser siparişi verildi. Bestecilerden biri de Erdem Helvacıoğlu. Türkiye her ne kadar bu dünya kupasına gidemese de, bir Türk bestecisiyle temsil edilecek şampiyonada. Eserlerin yer aldığı albüm Köln Müzesi’nde 14 Haziran’da kamuoyuna tanıtılacak.
   <br>
    <br>
     31 yaşındaki Helvacıoğlu, elektronik müzik ve ses tasarımcılığının dünyaca tanınan isimlerinden. 20 yıldır müzikle uğraşıyor. Bursalı. Robert Koleji’nin ardından Yıldız Teknik Üniversitesi’nde Endüstri Mühendisliği okudu. İyi bir gitarist. Elektronik müziğe üniversite yıllarında ilgi duymaya başladı. Fasulye filminin müziğini yaptı. İstanbul Teknik Üniversitesi’ne bağlı Müzik İleri Araştırmalar Merkezi’nde ‘Tonmaysterlik ve Kompozisyon Mastır Programı’nı bitirdi. Aynı merkezde ‘Elektronik Müzik Kompozisyonu Doktora Programı’na devam ediyor. Dünyanın en önemli elektronik müzik yarışmalarında ödüller aldı. Küba’dan Şili’ye, Kanada’dan Fransa’ya çok sayıda festivale katıldı. 2003’te Chicago’da ilk solo albümünü çıkardı. Avusturya, İtalya ve ABD’de toplama albümlerde eserleri bulunuyor. Ağustos sonu ya da eylül başında ABD ve dünyanın en prestijli plak şirketlerinden New Albion Records, ikinci solo albümünü yayınlayacak. Dünyada bu şirketin albümünü yayınladığı ilk Türk bestecisi olacak aynı zamanda. Helvacıoğlu ile Türkiye’de pek bilinmeyen elektronik müziği ve ses tasarımcılığını konuştuk.
     <br/>
     <br/>
     -Dünya kupasında çalınacak albüm için 11 besteci arasına girmenizin sırrı ne acaba?
     <br/>
     <br/>
     Daha önceki albümlerimin, irtibatlarımın, tanınmanın çok büyük katkısı var.
     <br/>
     <br/>
     -Talep süreci nasıl işledi?
     <br/>
     <br/>
     Bu işin organizatörü Manuel Rocha Iturbide diye bir Meksikalı besteci. Diğer çalışmalarımdan ismimi duymuş. Türkiye’de elektronik-elektro akustik besteci dendiği zaman zannedersem ilk benim adım geliyor aklına. Eleme, yarışma olmadı. Direkt 11 besteciyi belirlemiş.
     <br/>
     <br/>
     -Diğer besteciler hangi ülkelerden?
     <br/>
     <br/>
     Meksika, Arjantin, Kore. Genellikle Avrupa ve Amerika dışındaki bestecileri seçmeye çalıştı. Bizi de Asyalı olarak gördükleri için.
     <br/>
     <br/>
     -Niye Avrupa ve ABD dışındakiler?
     <br/>
     <br/>
     Elektronik müziğin çıkışı Avrupa ve ABD kaynaklı. Buralarda daha fazla besteci var. Bunlar dışındaki bestecilere hem imkân sağlamak, hem de daha fazla seslerini duyurabilmeleri için sanırım.
     <br/>
     <br/>
     -Bestenizde siz futbolun neyini anlattınız?
     <br/>
     <br/>
     Konu futbol ve dünya kupası. Ama bestecileri özgür bıraktılar. Bütün parçalar tamamen futbol ile ilgili sesler üzerine kurulu. Benim parçam ‘Kicking Memories’ ise hatıralar üzerine kurulu. İsveç, Almanya, Hollanda, Kore, Türkiye gibi farklı ülkelerdeki insanlara futbolla ilgili 10 tane farklı soru yönelttim ve kendi dillerinde cevaplamalarını istedim. Mesela, “Futbolla tanıştığınız ilk günü hatırlıyor musunuz?” ve “Dünya kupasında unutamadığınız futbolcular var mı?” gibi...
     <br/>
     <br/>
     -Bu kişileri nasıl belirlediniz?
     <br/>
     <br/>
     Kişisel bağlantı içinde olduğum insanlardı. Hem kişisel, hem de kültürel olarak farklı cevaplar geldi. Futbolun kültürler üzerinde ne kadar birbirinden farklı etkileri olduğunu gördüm. En fazla dikkatimi çeken cevabı Meksikalı Rodrigo Sigal’den aldım. Meksika’da dünya kupası bizden daha önemli; hem düzenlemişler hem de kazandılar. “Gençlik yıllarında arkadaşlarımızla konuşurken hayatımızı dünya kupası ekseninde anlatabileceğimizi düşünürdük.” diyordu Sigal; “Yaşadığımız dünya kupalarıyla hayatımızı anlatabiliriz.” Bu dikkat çekici bir cümle. Bu üst yapıydı, alt yapıda da baştan sona bir stadyumun ses kaydını aldım özel mikrofonlar kullanarak. Türkiye’den bir maçtan.
     <br/>
     <br/>
     -Hangi maç?
     <br/>
     <br/>
     Onu söylemeyeyim. (Israr edince...) Fenerbahçe maçı. Bilgisayar üzerinde farklılaştırılıp deforme edilmesiyle genel bir hava oluştu. “Sanki dünyanın futbolla ilgili sesleri bu eserde gibi...”
     <br/>
     <br/>
     -Bu eserle dinleyicilere neyi anlatmayı hedeflediniz, mesajınız neydi?
     <br/>
     <br/>
     O kadar direkt bir mesaj yok. Dinleyiciye şunu sormuş oluyorum: “Sizin futbolla ilgili ilk hatıranız ne?” Bizi biz yapan en önemli şeylerden biri hissi ve kültürel hatıralarımız. Bir Meksikalı ve biz bambaşka cevaplar veriyoruz futbol hakkında. Herkese kendi sorusunu sordurup cevaplatmak istedim.
     <br/>
     <br/>
     -Siz futbolla ne kadar ilgilisiniz, bu soruyu kendinize sorduğunuzda cevabınız ne oldu?
     <br/>
     <br/>
     İzleyici olarak çok çok büyük olmasa da ilgim var futbola. Türkiye’deki maçları çok takip edemiyorum. Ama özellikle dünya kupasını izliyorum. Soruları hazırlarken kendi kendime de düşünüyordum ben ne yaşadım diye? Gerçekten insanın aklına ilginç şeyler geliyor. İlk mahalle maçları. İlk ve orta okulda 10 dakikalık teneffüslerde oynanan maçlar var.
     <br/>
     <br/>
     -Bu eser ne zaman ve nerede çalınacak?
     <br/>
     <br/>
     İlk başta 14 Haziran’da Köln Müzesi’nde özel bir tanıtımı yapılacak. 11 eser arka arkaya dinlenecek. Dünya kupası boyunca da seslendirilmesi devam edecek. Müzedeki seslendirme biçimi, sinema salonlarındaki gibi. 5 kolonla sesin seyirciyi çevrelediği bir sistem. Seyirci ortada, kolonlar çevresinde. Albüm de bu şekilde yayınlanacak. Normal albümler stereo dediğimiz iki kanal olur. Ama DVD Audi var DVD video olduğu gibi. 5 kanaldan ses kişiyi çevreliyor. Dünyadaki DVD Audi albümlerin geçmişi 3-4 senelik. Öte yandan bir Türk bestecinin eseri ilk defa DVD Audi albümde yayınlanmış olacak yanılmıyorsam.
     <br/>
     <br/>
     -Diğer dünya kupalarında böyle bir albüm çalışması olmuş muydu?
     <br/>
     <br/>
     İncelediğim kadarıyla yok. Atletizm ve diğer spor branşlarını bilmiyorum ama futbolda ilk.
     <br/>
     <br/>
     ELEKTRONİK MÜZİK NEDİR?
     <br/>
     <br/>
     -Mastır ve doktora düzeyinde eğitimini de aldığınız elektronik müziğin diğer müzik türlerinden farkı nedir?
     <br/>
     <br/>
     En genel anlamıyla 1940’larda Avrupa’da, Fransa ve Almanya’da, eş zamanlı olarak ABD’de gelişiyor. Benden önceki kuşakta Türkiye’den iki çok önemli besteci var. İlhan Mimaroğlu ve Bülent Arel. Arel vefat etti. Mimaroğlu ABD’de yaşıyor. Elektronik müziğin gayesi farklı tını ve sesler elde etmek. Başlangıcı da o. Her türlü farklı tınıya ulaşmak. 20’nci yüzyıl başlarken orkestral eser yazan akustik besteciler enstrümanlardan alınacak seslerin yetersiz kaldığını gördüler. Nasıl farklı sesler, tınılar ve anlatım biçimleri üretebiliriz arayışına girdiler.
     <br/>
     <br/>
     -Müziği temelde akustik ve elektronik olarak ikiye mi ayırabiliyoruz?
     <br/>
     <br/>
     Çok çok genel anlamda evet. Farklı tınıları ararlarken yavaş yavaş bu müzik gelişiyor. Bugün gelinen nokta itibariyle teknolojinin ucuzlaması, genişlemesi ve bütün dünyaya yayılmasıyla tek bir laptop elektronik müzik stüdyosu olabiliyor. Herhangi bir dış sesi bilgisayar ortamında değiştirip yeni tınılar elde edebiliriz. Ya da tamamen sıfırdan elektronik ortamda sesler üretebiliriz.
     <br/>
     <br/>
     -Sıfırdan üretmeyi nasıl yapıyorsunuz?
     <br/>
     <br/>
     Farklı ses sentezleme yöntemleri var. Çok teknik bir konu. Farklı ses dalgalarını yan yana koyarak, değiştirerek, üst üste bindirerek hiç dış ses almadan yeni tını elde edilebiliyor, 1950’lerden bu yana.
     <br/>
     <br/>
     -Elektronik müziğin felsefi alt yapısına dair neler söylenebilir?
     <br/>
     <br/>
     Felsefesi 1930 ve 1940’larda bir Batı orkestrasından alınacak tınıların limitlerinin bittiğini, zorlandığını düşündü besteciler. Nasıl farklı sesler sunulabileceğini aramaya başladı. Aynı dönemde endüstrileşme de hızla ilerliyor. 20’nci yüzyılın başında dünya, toplum değişiyor. Aynı eksende müzik de değişiyor. Teknoloji gelişiyor. Besteciler yeni tını elde etmek istediklerinde doğal olarak bu tarafa bir akış oluyor.
     <br/>
     <br/>
     -Bu müzik türünde solist olayın neresinde?
     <br/>
     <br/>
     İster istemez pop müziğin biraz dışında, sözün ve vokalistin geri planda olduğu enstrümantale yakın bir müzik. Söz hiç kullanılmıyor değil. Söz üzerine eserler de var.
     <br/>
     <br/>
     -Bir elektronik müzik eseri genelde gürültülü mü yoksa kendi halinde sessiz sakin mi oluyor?
     <br/>
     <br/>
     İkisi de olabilir. Bir rock grubundan çok gürültülü, insanları rahatsız edici de olabilir. Tam tersi tasavvuf çizgisine uygun, inanılmaz yavaş ilerleyen bir müzik de olabilir. Elektronik müziğin özelliği, insanın bütün duygularına hitap edebilmesi.
     <br/>
     <br/>
     TINI VE TEMADA SINIRSIZLIK ARAYIŞI
     <br/>
     <br/>
     -Baktığınızda bu müzik Türkiye’de ne kadar tanınıyor ve biliniyor?
     <br/>
     <br/>
     İlk başta şöyle bir problem var. 1940’larda başlayan süreç ister istemez bu ülkelerde belli bir kültürü doğuruyor. Bizde bu kültür olmadı. İki büyük bestecimiz ABD’de yaşadı ve eserlerini ABD’de gerçekleştirdi. Bizde yaklaşık 40 senelik boşluk oldu. Ancak 1990’lardan sonra teknolojinin ucuzlamasıyla beraber artık yeni kuşak yeni tınılar elde etmek istediğinde kendi stüdyosunu kurabiliyor hale geldi. Elektronik müzik doğal olarak teknolojiye bağlı. Gerçi hâlâ yüzde yüz kültürü oturmadı Türkiye’de. Ama daha iyiye gidecek.
     <br/>
     <br/>
     -Türkiye’de şu anda ne kadar belli seviyeyi aşan besteci kitlesi var sizin bildiğiniz?
     <br/>
     <br/>
     Sayı çok yüksek değil açıkçası. Bu müzikle ciddi ilgilenen plak şirketi de yok. Ticari bulmadıkları için yayınlamaktan çekiniyorlar. ABD ve Avrupa’da bu tür müzik albümleri yayınlayan orta ve büyük ölçekte plak şirketleri de var. Ya da sanatçılar kendileri şirket kuruyor. Böylece besteci insanlara ulaşabiliyor. ABD’de albüm yayınlamamın sebebi bu zaten. Kimler var besteci olarak? Fransa’da yaşayan Sinan Bökesoy var çok önemli bir isim. Tolga Tüzün ve Aykut Şahlanan var.
     <br/>
     <br/>
     -Elektronik müziğin belgeseller için ideal olduğunu söyleyebilir miyiz?
     <br/>
     <br/>
     Elektronik müzik görüntüyle birebir bağlantılı. Her türlü belgesel, film, dans performansı, tiyatro...
     <br/>
     <br/>
     -Günümüzde nerelerde elektronik müzikle karşılaşıyoruz?
     <br/>
     <br/>
     Karşılaşmadığımız yer yok. En basit örneği son izlenen Hollywood filminde. Elektronik müziğin bir alanı da ses tasarımı. Gerilim ve korku filmlerinde bizi geren bazı sesler var. Hepsi bilgisayar ortamında özel oluşturuluyor. Yıldız Savaşları filmindeki ışın kılıcı sesi mesela. O direkt doğadan alınan bir ses değil. Birkaç ses üst üste konularak, deforme edilerek elde edilmiştir.
     <br/>
     <br/>
     -İTÜ’deki merkezde öğretim üyeleri yurtdışından mı geliyor?
     <br/>
     <br/>
     Evet, eğitim İngilizce. Hocaların çoğu Amerikalı.
     <br/>
     <br/>
     -Endüstri mühendisliğiyle ilgili bir uğraşınız da var aynı zamanda?
     <br/>
     <br/>
     Şu anda mesleğim elektronik müzik ve bestecilik. Mühendisliğin endirekt yararı olmuştur işimde. Düzenli düşünme kazandırma gibi.
     <br/>
     <br/>
     -Elektronik müzikte sınırsızlığı arıyorsunuz. Peki diğerlerine nazaran daha fazla istifade ettiğiniz enstrüman var mı? Mesela insan sesine en yakın sesi çıkaran neyden istifade ediliyor mu hiç?
     <br/>
     <br/>
     Gitarist olduğum için başta gitarı tercih ediyorum. Yeni albümde de akustik gitar ve canlı elektronikler diye geçiyor. Yani akustik gitardan gelen ses bilgisayar ortamında canlı olarak işleniyor. Onun dışında Türk enstrümanlarından tamburun sesini kullanıyorum. Yine ney sesi kullanıyorum. Onlardan farklı tınılar elde ediyorum. Türk enstrümanlarının tını rengi çok geniş. Onlar üzerinden elektronik müzik anlamında yapılabilecek çok çalışma var. Fikir var üretilebilecek.
     <br/>
     <br/>
     -Türkiye’de pek bilinmeyen ve tanınmayan müzik türüyle canla başla uğraşıyorsunuz gördüğüm kadarıyla. Varmak istediğiniz temel hedefiniz ne?
     <br/>
     <br/>
     ABD’deki albümün devamında yine albümler yapmak. Onun dışında sadece solo albümler değil sanatçılarla ortaklıklar kurup özellikle görsel alanda film müziği ve dans gösterisi müziği üretmek. Bir düşüncem de Türk enstrümanlarının tınıları üzerine çok ciddi bir inceleme yapmak. Belki doktora tezi olabilir. Alt yapısını hazırlamaya çalışıyorum. İnceleme sonucunda hem kitapçık hem de bir albüm yayınlamayı planlıyorum.
     <br/>
     <br/>
     -Şu anda dünyada daha ziyade elektronik müzikte hangi enstrüman tercih ediliyor?
     <br/>
     <br/>
     Batı müziğindeki ana enstrümanlardan biri gitar. Diğeri de piyano. Ritmik olarak da davul.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24528), [web.archive.org (arşiv bağlantısı)](http://web.archive.org/web/20071123081103/http://www.aksiyon.com.tr:80/detay.php?id=24528)
