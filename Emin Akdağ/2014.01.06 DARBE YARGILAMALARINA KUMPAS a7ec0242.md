# DARBE YARGILAMALARINA KUMPAS

*Emin Akdağ 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bundan önceki seçimler yaklaşırken AK Parti’nin ileri gelenleri, etkisiz muhalefeti dolayısıyla CHP’ye teşekkürlerini sunarlardı alaysı tavır ve cümlelerle. Şimdilerde devran tersine dönüyor sanki.
  </font>
 </div>
 <div id="newsText">
  <font class="detail-text">
   <p>
    Bu defa CHP, AK Parti eliyle bulunmaz siyasi fırsatlarla karşı karşıya. Ne de tuhaf değil mi? Başbakan Recep Tayyip Erdoğan’ın başdanışmanı ve Ankara Milletvekili Yalçın Akdoğan’ın dile getirdikleriyle oluşan -‘nevi şahsına münhasır’ gariplikteki- dezenformasyon havasının durulması bir hayli zor görünüyor. “Kendi ülkesinin milli ordusuna, milli istihbaratına, milli bankasına, milletin gönlünde yer edinen sivil iktidarına kumpas kuranlar…” ifadelerinin faturası her geçen gün ağırlaşıyor. Akdoğan’ın (31 Aralık 2013, Star) şu tevilleri de durduramayacak hızla boşalan zembereği: “… Başta Balyoz davasının avukatları olmak üzere bilumum destekçileri yeniden yargılamadan bahsettiler, benim tanık olmam gerektiğini vurguladılar. Benim bir cümleme atfen, bir kısım dava isimleri sayılarak, bunlara yönelik ‘asılsız, mesnetsiz, boş, uydurma’ gibi sözler sarf ediyormuşum gibi yorumlar yapıldı.” Artık çok geç maalesef. Genelkurmay Başkanlığı Adli Müşavirliği’nce Ankara Cumhuriyet Başsavcılığı’na 27 Aralık 2013’te suç duyurusunda bulunulmuş bile. “Türk Silahlı Kuvvetleri’nin (TSK) muvazzaf ve emekli personelinin yargılandığı davalarda, TSK’yı hedef alacak şekilde suç delilleri üretildiği, davalarda görev yapan adli kolluk, savcı ve hâkimlerin yargılamada savunmanın görüşlerini dikkate almadığı, suç delillerini manipüle ettiği…” ileri sürülmüş. Bu arada AK Parti’nin Adalet Bakanlığı koltuğuna oturttuğu isimlerden Mehmet Ali Şahin’in “(Cemaat’in) Yargıtay’ın imamı Pennsylvania’ya dosya gönderdi.” iddiası da, Yargıçlar ve Savcılar Birliği’nce (YARSAV) yargıya taşındı. “Darbe girişimi davalarının içi boş” tezini dillendirenlerin ekmeğine yağ sürüldü. Başbakan Yardımcısı ve Hükümet sözcüsü Bülent Arınç, “Basında bir tartışma var. Bir arkadaşımız bir makale yazmış. Bugün zannediyorum kendisi çok etraflı bir açıklama yaptı. Hukukçu olarak söyleyeyim. Bu konu (Ergenekon ve Balyoz sanıklarının yeniden yargılanması) Bakanlar Kurulu’nda tartışılmadı, tartışılmaya da değer görülmedi.” diyor ama asıl CHP Genel Başkan Yardımcısı Umut Oran’ın kaydettikleri iz bırakıyor kamuoyunda: “Bu şartlar altında Özel Yetkili Mahkemelerdeki (ÖYM) davaların yeniden görülmesi, ayrıca mağdurlara tazminat verilmesi, bu davalarda usulsüzlüğe karışanların yargı önüne çıkarılması ve hükümetin çıkıp açıkça özür dilemesi, itibarlarının iade edilmesi gerekmektedir. Türkiye’de bağımsız, tarafsız, adil bir yargı kurulmalı, bütün davaları baştan incelemeli, gereken hesabı sormalı ve halkın arzu ettiği tertemiz Türkiye artık kurulmalıdır.” Ne diyelim, yol yaşmış bir kere…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37508-darbe-yargilamalarina-kumpas.html), [web.archive.org (arşiv bağlantısı)](http://web.archive.org/web/20140125232922/http://www.aksiyon.com.tr:80/aksiyon/haber-37508-darbe-yargilamalarina-kumpas.html)
