# Çin’de Göktürk-2 ODTÜ’de taşlar fırlatıldı

*Emin Akdağ 2012.12.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yüksek çözünürlüklü ilk yerli keşif uydumuz Göktürk-2, Çin’deki Jiuquan Üssü’nden uzaya fırlatılırken; TBMM Başkanı Cemil Çiçek, Başbakan Recep Tayyip Erdoğan, Genelkurmay Başkanı Necdet Özel ve pek çok bakan, TÜBİTAK’ın ODTÜ yerleşkesinde dev ekrandan canlı izlemekteydi tarihî anları.
  </font>
 </div>
 <div id="newsText">
  <font class="detail-text">
   <p>
    Bir grup öğrenci aynı gün polisle arbede içindeydi. Taşlar, sapanlar ve şişeler havada uçuyordu. Erdoğan’ı protesto ediyorlarmış! Uydumuz 13 dakika sonra 686 kilometre yüksekliğindeki yörüngesine oturmuştu. Bu sırada arbedede yaralanan bazı öğrenciler de hastanedeydi. Polis müdahale etmişti. Ankara Üniversitesi Hukuk Fakültesi 2’inci sınıf öğrencisi Barış Barışık’ın başına polisin attığı gaz bombası fişeğinin isabet ettiği ileri sürüldü. Emniyet, rektörlüğü, rektörlük de emniyeti suçlamaktaydı. Şurası bir gerçek ki, olaya karışanlardan bir bölümü ODTÜ’den değildi. Kampüs içi asayişinden üniversite yönetimi sorumluydu. İçişleri Bakanı İdris Naim Şahin’in demeci ilginçti: “Kolluğun gereğinden fazla güç kullanması sonucu muhatapların ölümüne sebebiyet verilerek kamuoyunda haklı eleştiri konusu olunmaktadır. Devletimizin imajı zedelenmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34387), [web.archive.org (arşiv bağlantısı)](http://web.archive.org/web/20130109081152/http://www.aksiyon.com.tr:80/aksiyon/newsDetail_getNewsById.action?newsId=34387)
