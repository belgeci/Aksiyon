# Hrant Dink davalarını birleştirelim mi?

*Emin Akdağ 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ermeni asıllı Gazeteci Hrant Dink’in, idaresindeki Agos Gazetesi’nin İstanbul Şişli’deki binası önünde 19 Ocak 2007’de tabancayla vurularak öldürülmesiyle ilgili davaların seyir hikâyeleri öylesine enteresan ki. Bir o kadar da ibretlik…
  </font>
 </div>
 <div id="newsText">
  <font class="detail-text">
   <p>
    Aslında cinayetle sonuçlanan olaylar zincirindeki halkaların birbirleriyle bağı çıplak gözle görülebilecek sadelikte. Ancak soruşturma, kovuşturma ve yargılama aşamalarındaki kompleks ve organize irtibatlarla ortalık toz duman. Yine de elimizden geldiğince anlatalım. Bilindiği üzere infazdaki tetikçi ve azmettiriciler Trabzon adresli; o sıralar bu ildeki Jandarma Komutanı ise Albay Öz idi. Adeta havada uçuşan ihbar ve istihbaratları sumen altına süpürmekle suçlanmıştı. Öz ve 7 asker hakkında görevi ihmalden iki ayrı dava açılmıştı, Karadeniz’in bu önemli ilinde. Biri 2’nci Sulh Ceza, öbürüyse 1’inci Ağır Ceza’daydı. Ağır Ceza heyeti, 17 Mayıs 2011’de ‘aynı fiilden bir kişinin iki kez yargılanamayacağı gerekçesiyle’ ret hükmüne varmıştı. Son söz Yargıtay’a bırakılmıştı. 2 Haziran 2011’deki 17’nci duruşmada kanaatini oluşturan 2’nci Sulh Ceza ise, Albay Öz ve İstihbarat Şube Müdürü Kıdemli Yüzbaşı Metin Yıldız’a 6’şar; astsubaylar Okan Şimşek ve Veysel Şahin ile Hüseyin Yılmaz ve Hacı Ömer Ünalır’a 4’er ay hapis cezası vermişti. İtirazı değerlendiren Yargıtay 5’inci Ceza Dairesi, usule aykırı davrandığını belirlediği (söz konusu iki dava yüksek görevli Ağır Ceza’da birleşmeliydi) Trabzon 1’inci Ağır Ceza’nın kararını bozdu. Dava 1’inci Ağır Ceza’da yeniden başladı. İlk duruşmada Öz’ü ve Dink Ailesi’ni avukatları temsil etti. İlginçtir mahkeme bu defa dosyanın İstanbul 14’üncü Ağır Ceza’da görülen ana davayla birleşmesi ihtimalini gündemine aldı. Bir yazıyla 14’üncü Ağır’ın görüşü sorulacak. Diğer eksiklerin tamamlanması için duruşma ileri bir tarihe ertelendi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36708-hrant-dink-davalarini-birlestirelim-mi.html), [web.archive.org (arşiv bağlantısı)](http://web.archive.org/web/20140105030335/http://www.aksiyon.com.tr:80/aksiyon/haber-36708-hrant-dink-davalarini-birlestirelim-mi.html)
