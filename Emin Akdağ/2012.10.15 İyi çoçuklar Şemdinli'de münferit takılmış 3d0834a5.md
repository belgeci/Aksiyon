# İyi çoçuklar Şemdinli’de münferit takılmış

*Emin Akdağ 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de gündemin sık değişmesi artık adiyattan. Özellikle medya eliyle bir konu önemli sayılıp kamuoyuna sunulur ancak tam olgunlaşma safhasında dikkatler başka yöne kaydırılır. Böylece husus geri planda kalır.
  </font>
 </div>
 <div id="newsText">
  <font class="detail-text">
   <p>
    Tıpkı son yılların en önemli maddesi Ergenekon ve Balyoz davalarında sık sık yaşandığı gibi. Şimdi milletvekili yemin krizi göz önünde lakin söz konusu davalarda da mühim gelişmeler var. Önce Ergenekon… CHP Mersin Milletvekili İsa Gök, tutukluları peşinen masum kabul edip yemin krizindeki nihaî hedeflerini, “Ergenekon sanıklarının bırakılmasını istiyoruz. AKP’ye bu konuda diz çöktüreceğiz.” diyedursun, internete düşen ve Genelkurmay İstihbarat Daire Başkanlığı İstihbarata Karşı Koyma ve Güvenlik Daire Başkanı Tümgeneral Muharrem Mutlu Arıkan’a ait olduğu ileri sürülen kayıt sürecin kılcallarına işaret ediyor: “Belgeler bize gönderildi ‘Devlet sırrıdır, gizlidir, sakıncalıdır.’ dedik. Onlar dosyayı görmedi. Daha neler var…/ O belgeleri başkaları koymuş diyorsunuz. Eee kardeşim telefon görüşmelerini de mi başkaları yaptı?/ Yazıma rağmen denizciler Poyrazköy’deki mühimmatı kaldırmadı. Eksiğimiz yok diye bize yazı bile gönderdiler./ Bunlar saf ve bunları hep kandırmış siviller. Kullanmışlar… Yani biz bilmiyor muyuz Kent Otel’e gidip bilmem ne yapıp yemek yemeyi, oturup konuşmayı?” Ve Balyoz… İstanbul 10’uncu Ağır Ceza Mahkemesi, darbe planı ve soruşturmasıyla ilgili ikinci iddianameyi de kabul etti. Başta Harp Akademileri Komutanı Orgeneral Bilgin Balanlı sanıklar “darbeye teşebbüs”le suçlanıyor. Eskişehir’de ele geçirilen yeni belgelerin, müdahale savlarını doğruladığına değinilen iddianamedeki deliller arasında Ergenekon sanığı Mustafa Balbay’ın el yazısı notları da yer alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-33814-iyi-cocuklar-semdinlide-munferit-takilmis.html), [web.archive.org (arşiv bağlantısı)](http://web.archive.org/web/20121122063420/http://www.aksiyon.com.tr/aksiyon/haber-33814-iyi-cocuklar-semdinlide-munferit-takilmis.html)
