# Biz şimdi uzaylılara bunu nasıl izah edeceğiz?

*Emin Akdağ 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Öğrencilerinin kılık ve kıyafetleri yerine, biraz da asıl odaklanması gereken saha uzayla ilgilense kim bilir neleri görecek hoca! Kainatın uçsuz bucaksızlığının yanında dünyanın küçüklüğünü ve insanın konumunu tefekkür edecek.
  </font>
 </div>
 <div id="newsText">
  <font class="detail-text">
   <p>
    Evrenin malikine kulluğu seçenlere empati yapacak. Ancak o, Genelkurmay Başkanlığı orduevlerindeki düğünlere katılanlara uyguladığı sakal, türban vs. yasağını kaldırırken, okulun kapısında başörtülü avına çıkıyor. Hem de bizzat fotoğraflayarak, yani kişilik haklarını hiçe sayarak. Daha evvelinde de yine kapıda bekleyip fiilen engellemeye çalışıyordu. 2012 Ocak ayında kapıya ‘başörtülüler giremez’ ibareli bir yazı bile asmıştı. Demokratik hakkını kullanıyormuş Prof. Dr. Esat Renan Pekünlü, bunları icra ederken. Bu üzücü tablo Ege Üniversitesi Fen Fakültesi astronomi ve Uzay Bilimleri ile Matematik bölümlerinin girişinde yaşanıyor. “Kendisi kınama aldı, hakkında lüzum-u muhakeme çıktı. Kademe ilerleme cezası verdim, son olarak tekrar soruşturma açtım. Daha ne yapabilirim?” diyor, fakültenin dekanı Prof. Dr. Nadide Kazancı. Son marifetleri, YÖK’teki bardağı taşırdı. İnceleme ve soruşturma için denetleme kuruluna sevk edildi. Kimi memur sendikaları İzmir il başkanlarının vurguladığı üzere, “28 Şubat iklimi” bu şehirdeki üniversitelerde sürdürülmek isteniyordu. ‘Batı Çalışma Grubu’ halen faaldi. Dokuz Eylül Üniversitesi’nde de benzer sıkıntılar vardı. Bazı hocalar başını örtenleri derslere almıyor, kimileriyse dersi boykot ediyordu. Sınav notlarını düşürme cüreti de gösteriliyordu, hak-hukuk çiğnenerek. İkna odaları sistemi de işletiliyordu. 20 Ağustos 2000 tarihli Orduevleri, Asker’i Gazinolar ve Sosyal Tesisler Yönetmeliği’ndeki “insanları giysilerine göre tasnifleyen’ Ek 27 maddesinin lağvından sonra bakalım nasıl ağıt yakacak şahsi çıkarları uğrunda orduyu darbeye zorlayan çevreler?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32603-biz-simdi-uzaylilara-bunu-nasil-izah-edecegiz.html), [web.archive.org (arşiv bağlantısı)](http://web.archive.org/web/20130825020020/http://www.aksiyon.com.tr:80/aksiyon/haber-32603-biz-simdi-uzaylilara-bunu-nasil-izah-edecegiz.html)
