# Yeni Akit, edepte Haddi aşıyor!

*Emin Akdağ 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İddiaların binde birini bile ispatlayacak delil bulunamayınca havuz medyası artık kişilik haklarını da tamamen hiçe sayıyor. Yeni Akit, 7 Temmuz 2014 pazartesi günkü nüshasında Fethullah Gülen Hocaefendi’yle alakalı ‘editöryal akıldan mahrum’ bir haber yayımladı. Hem de birinci sayfasından.
  </font>
 </div>
 <div id="newsText">
  <font class="detail-text">
   <p>
    Habere göre Hocaefendi’nin annesi Yahudi asıllıydı. Çünkü güya teşhir ettikleri pasaport istek formunun anne adı föyünde ‘Rabin’ yazmaktaydı. Oysa çıplak gözle bakıldığında da, yazanın Rabin değil, Rabia olduğu anlaşılmaktaydı. Kaldı ki resmî kayıtlar da orta yerdeydi. Sırf, “Gülen’in anne tarafından İspanya göçmeni Yahudi bir aileye mensup olduğu yönündeki iddiaları akla getirdi” diyebilmekti amaçları. Dakikalar içinde yalanlanacağını bilmelerine rağmen bir utanca imza atmayı yeğlemişlerdi. Gazetenin edep sınırlarını aşması, yazarı Yavuz Bahadıroğlu’nu da çileden çıkardı. 9 Temmuz’daki köşesini bu olaya ayırdı yazar: “Haber beni çok üzdü ve düşündürdü… Velev ki öyle olsa: Varsayalım ki, annesi Ermeni, Rum, Musevi.. Bu yüzden kişileri aşağılama hakkı doğar mı? Minnetle andığımız sahabelerin ya da Osmanlı padişahlarının anneleri de gayrimüslim olarak doğmuşlardı. Ermeni anneden doğmak ya da Ermeni olmak neden aşağılanma/suçlanma vesilesi olsun? Bu ‘ırkçı’ yaklaşımı kabullenmiyor, içime sindiremiyorum.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39000-yeni-akit-edepte-haddi-asiyor.html), [web.archive.org (arşiv bağlantısı)](http://web.archive.org/web/20140802011155/http://www.aksiyon.com.tr:80/aksiyon/haber-39000-yeni-akit-edepte-haddi-asiyor.html)
