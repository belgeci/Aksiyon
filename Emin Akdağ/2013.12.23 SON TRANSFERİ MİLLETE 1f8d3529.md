# SON TRANSFERİ MİLLETE

*Emin Akdağ 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Milletvekili Hakan Şükür’ün AK Parti’ye istifasını sunarken anlattığı gerekçeler güme gitmeyecek kadar mühim. Her ayrıntı bir yana, bu kararı üzülerek alıyordu Şükür. 2011 yazında siyasete gel davetine milleti için duyarlılık göstermişti.
  </font>
 </div>
 <div id="newsText">
  <font class="detail-text">
   <p>
    Şahsi çıkar amacıyla orada değildi. Üstelik başka partiye de yelken açmamaktaydı. Ayrılırken topu taca atmıyordu, son derece dürüsttü: Muhterem Hocaefendi’ye karşı takınılan hasmane tavırları, atılan mesnetsiz iftiraları, yapılan bütün hakaretleri ben üzerime alıyorum.”  Başbakan ve eski partisinin genel başkanı Recep Tayyip Erdoğan, tavır ve davranışını doğru ve ahlaki bulmuyordu. Vekillikten de ayrılmalıydı ona göre. Partinin genel başkan yardımcısı Mehmet Ali Şahin’in ilk plandaki yorumu da gayri şıktı: “Bana emrettiler ben AK Parti’ye geldim, şimdi emrettiler ayrıldım.” Eleştirileri, “Parlamento’dan istifa etmek şu anda kafamda yok. Orası milletin meclisi, bizi de millet getirdi.” diye cevaplıyordu, Şükür. Ayrıca olayın ileride daha çok konuşulacağını vurguluyor. Farklı düşünceleri sebebiyle gönderildiği disiplin kurulunun ihraç hükmünü beklemeden iktidar partisiyle iplerini koparan Kütahya Milletvekili İdris Bal da sessiz kalamıyordu hakkaniyetsiz yaklaşımlara: “O zaman başka partiden AK Parti’ye geçmek isteyenlere dur demeleri ve engellemeleri lazım.” Oysa geçmişte bunun örnekleri gerçekleşmiş ve rozet törenlerinde transferlere övgüler yağdırılmıştı. Şükür,  herkesin bildiği üzere, Türk futbolunun yaşayan efsanelerinden. Onun golleriyle büyüdü birkaç nesil. Spor yorumculuğu bahanesiyle topa tutulması da hayli çirkin doğrusu. Şükür’ün iki buçuk sayfalık gerekçesinden kısa pasajlar: “Dershanelerle başlayan süreçte takınılan anlamsız tavırlar pek çok vicdan ehlini rencide etti… Daha önce, gösterilen tepkilerden ötürü bazı kararlarından dönme erdemi gösteren Sayın Başbakan’ın bu konudaki bütün ısrarlı anlatımlara, sitemlere ve taleplere kulaklarını tıkamasını anlayabilmiş değilim.”, “Dershaneleri kapatılan, mensupları devlet dairelerinden tasfiye edilen, parti yöneticilerimiz tarafından ahlaksız olarak nitelenen fişlemelere ve baskılara maruz kalanlar bu milletin evlatlarıdır. Buna rağmen bu insanların sanki karanlık işler içinde olduklarını ima eden yayınlar, bu yönde atılan iftiralar, ithamlar maalesef bir aymazlık örneği olarak tarihe geçecektir. (Burası hayati. E.A.) Hele yeni yeni tedavüle sokulmaya çalışılan ‘örgüt’ kelimesinin bu gönüllüler hareketi için kullanılmaya çalışılması amacın sadece dershaneleri kapatmak olmadığı düşüncesini de akıllara getirmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37389), [web.archive.org (arşiv bağlantısı)](http://web.archive.org/web/20140105030514/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37389)
