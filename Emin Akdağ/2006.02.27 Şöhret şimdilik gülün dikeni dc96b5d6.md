# Şöhret şimdilik gülün dikeni

*Emin Akdağ 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pek dışarda görünmeyen, evinde yalnız yaşamayı seven Keremcem'e göre  magazin basını ile ona bir şekilde malzeme olanlar arasında danışıklı dövüş var. Şöhretin bir gün çok önem verdiği yalnızlığını elinden almaması için büyük gayret sarf ettiğini dile getiren Keremcem, formülü de bulmuş: Özel hayatıyla ilgili soruları cevapsız bırakmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422200850im_/http://www.aksiyon.com.tr/resim/586/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Aşk Oyunu’ adlı televizyon dizisiyle popüler olan genç müzisyen Keremcem, bir yandan dizi çekimlerinde diğer yandan konser turnelerinde boy gösteriyor. Herkes onu oyuncu kimliğiyle tanıyor; ama aslında ilk albümü Eylül’ü diziden önce çıkarmıştı. İstanbul, İzmir ve Bursa’daki konserlerinde sevenlerinin büyük destek verdiği sanatçı, mart ayında Ankara, Samsun, Trabzon, Mersin ve Adana’da hayranlarıyla buluşacak. Avukat bir baba ile okul müdireliğinden emekli resim öğretmeni bir annenin evladı olarak 28 yıl önce Muğla’nın Milas ilçesinde dünyaya gelen Keremcem, Ege Üniversitesi uluslararası ilişkiler bölümünden mezun. İstanbul Ticaret Üniversitesi’nde uluslararası işletme mastırı yapan Keremcem’le dizinin 32’nci bölümünün bazı sahnelerinin çekildiği Heybeliada’da görüştük.
   <br>
    <br>
     -Uluslararası ilişkiler mesleğiyle ilgili herhangi bir hedefiniz var mı?
     <br>
      <br/>
      Girerken de yoktu. Şimdi de yok. Umarım yapmak zorunda da kalmam.
      <br/>
      <br/>
      -Neden? Çok sevdiğim bir işi yapıyorum, şarkı söylüyorum çünkü. Hatta iki iş. Bir de oyunculuk.
      <br/>
      <br/>
      -Radyo Televizyon bölümünde okumayı istediğinizi öğrendik.
      <br/>
      <br/>
      İkinci tercihim de radyo televizyondu. Tercih formuna hiçbir bölümü ben bunu çok istiyorum diye yazmamıştım açıkçası. Uluslararası ilişkiler beni tatmin etti. Üniversite yaşamım güzeldi. Ama meslek amaçlı bir giriş ve bitiriş değildi.
      <br/>
      <br/>
      -Peki çocukluğunuzdan beri hep müzisyen olmayı mı düşünüyordunuz?
      <br/>
      <br/>
      Çocukluğumdan beri değil. Şarkıcılık hayalleri kuran bir çocuk değildim. Müzik sevgi ve ilgisi yavaş yavaş gelişti bende. Önce gitar çalmayı öğrendim. Sonra şarkı söyleyip gitar çalmaya başladım. Daha sonraları da beste yaptım. En sonunda da söz yazıp şarkı besteledim.
      <br/>
      <br/>
      -Müzikle uğraşmanız için aileniz telkinde bulundu mu hiç?
      <br/>
      <br/>
      Müziğe ilgim kendiliğinden gelişti. Ailem beni yüreklendirdi tabii ki. Annem 5-6 yaşlarındayken piyano dersleri aldırmıştı; ama 7-8 ay sürdü sadece. Anne ve babam, hiçbir konuda ne benden dört yaş büyük ablamı ne de beni yönlendirmedi. Bir gün ilkokulda ödevimi yapması için anneme götürdüğümde, “7-8 yaşındasın, bu senin sorumluluğunda. Yapamazsan hesabını öğretmenine verecek olan sensin.” demişti.
      <br/>
      <br/>
      -Yönlendirmeseler de, düzgün bir kişiliğe sahip olabilmeniz için mücadele ortaya koymuşlardır şüphesiz.
      <br/>
      <br/>
      Kişinin özgür iradesiyle bazı şeylere karar vermesine çalışmak, düzgün bir kişilik oluşmasındaki en büyük mücadeledir. İlkokuldan sonra İzmir ve Muğla’daki okullarda hep ailemden uzakta yatılı okudum. Ankara’da bir sene dershane eğitimim oldu. İzmir’de okuduğum dönemde de ailem hep Milas’ta yaşıyordu. 12 yaşından sonra ailemle ayda bir, iki üç gün görüşmüşümdür.
      <br/>
      <br/>
      -Bunun, ayakları üzerinde durabilen bir kişi olmanızda ve sosyallik kazanmanızda etkisi oldu mu?
      <br/>
      <br/>
      Yatılı okula göndermelerinin sebebi buydu. Bunu sonradan da konuştuk ailemle. Çok da işe yaradığını düşünüyorum.
      <br/>
      <br/>
      -Neden gitar, neden pop müzik?
      <br/>
      <br/>
      Lise hayatımı rock müzikle geçirdim diyebilirim. Gitarı seçmemin sebebi bu. Gitar,  rock müziğinin olmazsa olmaz enstrümanı. Hatta ilk başlarda ben de rockçılar gibi söylemeye çalışırdım. Sonradan fark ettim aslında sesimin rock’a uygun olmadığını. Yumuşak bir sesimin olduğunu. Ve ona uygun şarkılar söylememin insanlarda daha iyi etkiler bıraktığını. Sesimi zorlamamam gerektiğini.
      <br/>
      <br/>
      -Diğer müzik türleriyle aranız nasıl?
      <br/>
      <br/>
      Türkü hazinedir. Toprak gibidir. Toprağı da öyle 10 günde yapamazsınız ya... Bir türkünün binlerce yıllık bir geçmişi var. Türkü kadar dokunaklı bir şeyin yapılabileceğini sanmıyorum. Geçmişte yapılan türkülerden bahsediyorsak eğer. Öyle sözler var ki içlerinde, ve o kadar yalın anlatımları var ki.
      <br/>
      <br/>
      -Bestelerinizde az önce tasvir ettiğiniz kültürel altyapının izleri de var mı size göre?
      <br/>
      <br/>
      Ortaokula kadar ailesinin yanında ve evde büyüyen bir çocuktum. Batı klasik müzik ağırlıklı geniş bir arşivi vardı babamın. Hikmet Şimşek’in sunduğu pazar konserini videoya alır defalarca seyrederdik. Ama sanat müziği, türküler, Sezen Aksu’lar da dinlerdi babam. Geniş bir yelpazede ama en iyilerini dinlemeye çalışırdı. Geniş ama Batı klasik müzik ağırlıklı kulak alışkanlığım var.
      <br/>
      <br/>
      -Türk filmlerinin en klasik, zengin oğlan-fakir kız temasını işleyen Aşk Oyunu dizisindeki gibi gerçek hayatta da romantik biri misiniz?
      <br/>
      <br/>
      Romantikliğin tanımına bağlı bu. Çok da düşünmüyorum, romantizm nedir diye? Bana romantik roller biçiliyor. Şarkılarım romantik bulunuyor. Allah Allah ben ne kadar da romantiğim diye düşünmüyorum ama galiba romantiğim.
      <br/>
      <br/>
      -Filmdeki bazı sahnelerin hiç de realist olmadığı görüşüne katılıyor musunuz?
      <br/>
      <br/>
      Masal anlatıyoruz biz aslında, romantik bir masal. Tabii ki birinin kapısında günlerce yağmur altında yatarsanız zatürree olursunuz.
      <br/>
      <br/>
      -İnsanların oynadığınız karakteri sevmesinde, hiç kuşkusuz kendilerinden birini görmelerinin payı büyük. Ancak sağlam bir duruş ve kişilik de seziliyor rolünüzde. Sağlam bir kişilikte siz neleri ararsınız?
      <br/>
      <br/>
      Bunlar her insanda olması gereken genel özellikler aslında. Bana göre riyakâr olmamalı. Doğru söylemeli. Sonuçta başarır ya da başaramaz ama iyi olmaya çalışmalı. Hırslarına yenilmemeli. İnsanın içinde hırs olabilir. Ama bunun kötü olduğunu bilmek ve onu bastırmak önemli. Egolarını kontrol edebilmeli. Kendiyle barışık olabilmeli.
      <br/>
      <br/>
      -Dizinin sevilme sebebi ne olabilir size göre?
      <br/>
      <br/>
      Her şeyde sevilmenin bir bütün olduğuna inanıyorum. Bir kişiyi sevmek de öyle. Seni niye bu kadar seviyorlar sorusuna da öyle cevap veriyorum. Çünkü hep bir şeyde arıyorlar onu ama o şeyde değil aslında. Şarkılarımı seven biri, sadece şarkılarımı sevdiği için beni çok sevmez. Benim için beni bir bütün olarak seviyor olması önemli ve o sevginin niceliği de ona bağlı. Kişiliğimi, duruşumu, şarkıcılığımı, oyunculuğumu hepsini birden sevmesi önemli. Aşk Oyunu’nda da böyle bir şey olduğunu düşünüyorum. Senaryo ve hikâye iyi, ekipte sinerji var. Karakterler ile oyuncuların gerçek karakterleri iyi eşleştirilmiş. Özellikle oyunculuk geçmişi uzun olmayan kişilerde. Ben ve Yasemin gibi.
      <br/>
      <br/>
      -Tecrübeli oyuncular da var ama…
      <br/>
      <br/>
      Tecrübeli oyuncu zaten her karakteri canlandırabilmekte. Ama yeni bir oyuncu adayı için en güzel şey kendine yakın karakterde oynatılması. Yapımcı da yeni bir oyuncudan en yüksek verimi ona yakın karakteri oynatmakla alabilir. Bu Aşk Oyunu dizisinde çok iyi. Bunun yanında dizideki aşk oyunu, eski Türk filmlerinin ilk örneği, hatta en iyi örneklerinden biri bence. Eğer benim katkım olabiliyorsa diziye ne mutlu bana. Bu bir toplam kalite bana göre.
      <br/>
      <br/>
      -Dizinin nasıl sonlanmasını arzu edersiniz?
      <br/>
      <br/>
      Ölüm ve ayrılıkla bitince ağlıyor, çok üzülüyor insanlar. Zaman zaman ağlatıyoruz, güldürüyoruz insanları ama içimden dizinin ağlatarak değil mutlu sonla bitmesi geçiyor. Ama sonu hakkında hiçbir bilgim yok. 32’yi çekiyoruz şu anda. 33’ü bilmiyorum, ne gelecek. 32 bölümdür böyle çekiyoruz. Tam bitirirken senaryo geliyor.
      <br/>
      <br/>
      -Magazin basınının tavır ve tutumlarını nasıl değerlendiriyorsunuz?
      <br/>
      <br/>
      Magazin basınını yeni yeni öğreniyorum. Başlı başına bir haber tarzı. Pek hoşuma gittiğini söyleyemem aslında magazinel basının. Tanınmış insanların aşk, iş ve özel hayatları merak ediliyor. Magazin basınının malzeme araması ve insanların magazin basınına malzeme vermesi tamamen danışıklı dövüş. Buna alışılmış. Zaten pek dışarıda olmayı sevmiyorum. Özel hayatım ve yalnızlığım, kırmızı çizgilerimdir.
      <br/>
      <br/>
      -Magazin basını hakkındaki tartışmalar ‘özel hayat var mıdır yok mudur ya da nereye kadardır’ noktasına varmışken sizin kırmızı çizgileriniz nereden başlıyor?
      <br/>
      <br/>
      Tartışma bu noktaya geldiyse yanlış yerde duruyoruz biz. İstemediğim konularda konuşmuyorum. Bunun yolunu bu şekilde buldum. Onların merak etmesini engelleyemeyeceğime göre yapabileceğim tek şey, özel hayatıma ilişkin sorulara cevap vermemek. Öte yandan bu bir pazar. Pazarda çalışan birçok insan var. Ben şarkı söylüyorum, onların işi de hayatımı öğrenmek ve insanlara duyurmak. Bu işi yadsıyamam. Pek hoşuma gitmiyor diye bu işin yapılmaması imkânsız. Mümkün olduğunca benim istemediğim malzemeyi onlara vermemekle bu işi çözmeye çalışıyorum. Çözebiliyor muyum bilemiyorum ama.
      <br/>
      <br/>
      -Şöhret olgusu hayatınızda ne gibi değişikliklere sebep oluyor?
      <br/>
      <br/>
      Şöhretin gösterdiği şeyler bence önemli. Size nasıl baktıklarıyla ilgili. Sizi sevmeleri, yaptığınız işe saygı duymaları, konserlerinize gelmeleri, dizinizi seyretmeleri sebebiyle şöhretliyseniz, şöhret gülün dikeni benim için. Bu işinizi iyi yaptığınızın ve insanların sizi sevdiğinin bir göstergesi.
      <br/>
      <br/>
      -Şöhret ne olursa bir zehir hâline gelir?
      <br/>
      <br/>
      Benim için şu anda zehir hâlinde değil. Evinde yaşayan, yalnızlığı seven biriyim. O yüzden zehir hâline dönüşeceğini ummuyorum. Ama şu beni çok üzerdi. Yalnız kalamamak. Bana en fazla zehir etkisini bu yapar.
      <br/>
      <br/>
      -Şimdilik yalnız kalmayı başarabiliyorsunuz anladığım kadarıyla...
      <br/>
      <br/>
      Evet. Ama kalabalık içinde yalnız kalmak diye bir şey yok. İstiklal Caddesi’nde tek başınıza yalnızlığınızı hissede hissede birlikte yürüyemiyorsunuz. Böyle bir kötülüğü var. O yüzden gülün dikeni diyorum.
      <br/>
      <br/>
      -Yalnızlık derken, bu bağlamda evliliğe nasıl bakıyorsunuz?
      <br/>
      <br/>
      Evli insanlar bana çok sempatik geliyor. Evlilik tatlı, hoş bir kurum. Ben evliliği düşünüyor muyum, düşünmüyor muyum? Bilmiyorum. Bu konu üstünde fazla durmadım. Şu sıralar üstünde düşündüğüm şeyler arasında evlilik yok.
      <br/>
      <br/>
      -Aşk ve sevgi arasında bir fark var mı?
      <br/>
      <br/>
      Tabii ki var. Bir arada olamayacak kadar farklı şeyler değil ama biri geldiği zaman diğeri giden bir şey. Biri diğerini kaçıran bir şey. Aşk bence tanımı olmayan tek şey. İçinde dengesizlik acı ve tutku barındıran bir şey. Sevgi ise içinde saygı, mutluluk ve birliktelik barındıran bir şey. O yüzden içerikleri farklı bence, aynı gibi görünse de. Ama kesişebiliyorlar tabii ki. Niye olmasın!
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Bengü Merve Derin, 28-Mart-2006
> Böyle devam etsin: 
> İlk çıktığında isminin bile takma olduğundan şüphelenmiştim. Gelip geçicidir belki diyordum. Ama şimdi onu bize kendini tanıttığı kadarıyla tanıyorum ve mükemmel bir kişiliğinin olduğuna inanıyorum. Özel hayatını paylaşmamasını da gayet doğal ve mantıklı buluyorum. Müzik tarzı da eşsiz. Böyle devam ettiği sürece uzun yıllar onu dinlemeye ve izlemeye devam ederim.

### Melis Kaya, 24-Mart-2006
> Bence çok samimi biri: 
> Kesinlikle çok samimi ve dürüst geldi bana yorumları. Magazin programlarında da ya dizisinin çekimleriyle ya da konserleriyle haber oluyor ve bence uzun yıllar unutulmayacak biri. Sesi çok sade ve duru, şarkıları da çok güzel bence.

### Gizem Öz, 24-Mart-2006
> Takdir etmek gerek: 
> Dürüstlüğüne sonsuz inandığım değerli bir müzisyen. Oyunculuğuyla kendini fark etmeyenlere fark ettirdi diyebilirim. Duruşu, kişiliği, kültürü ve müziğiyle dört dörtlük, saygı duyulabilecek bir kişi. Oyunculukta da oldukça başarılı olduğu bir gerçek. Magazinden uzak duruyor, onu magazin programlarında değil, genelde elle tutulur olarak tabir edebileceğimiz ve geniş kitleye hitap eden, müziğinin konuşulduğu, takdir gördüğü programlarda gördüğümüz bir gerçek. Özel hayatından kimse haberdar değil, kimseyi de ilgilendirmiyor zaten, ben yaptığı işi, başarılı bir şekilde yapabildiği için herkesten bu denli takdir gördüğünü düşünüyorum. Seneler sonra bile onu dinlediğim ilk günkü heyecana sahip olacağımı ve yaptığı müzikten o denli haz alabileceğimi düşünüyorum. Çok başarılı olduğu apaçık ortada, saygı duyup takdir etmek gerek...

### Rabia Şeyma Ak, 22-Mart-2006
> Dürüstlüğüne inanıyorum: 
> Kim ne derse desin ben Keremcem’in dürüstlüğüne inanıyorum. Kötü düşünenler önce kendilerini değerlendirsinler.

### Derya Kalay, 06-Mart-2006
> Hiç samimi gelmiyor: 
> Keremcem’in hiçbir şeyi bana samimi gelmiyor. Oyunculuğunu da çok kötü buluyorum. Dizideki diğer usta oyunculara şükretsin. Magazinden uzak duruyorum diyor; ama her televizyon kanalında, her magazin programında var. İki gün sonra unutulup gidecek.

Kaynak: [www.aksiyon.com.tr](http://www.aksiyon.com.tr:80/detay.php?id=23447&yorum_id=8807), [web.archive.org (arşiv bağlantısı)](http://web.archive.org/web/20060422200850/http://www.aksiyon.com.tr:80/detay.php?id=23447&yorum_id=8807)
