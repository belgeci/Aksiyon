# Türkiye yeniden o hallere mi dönüyor?

*Emin Akdağ 2015.01.06*

<div class="pNewsDetailMainContent" itemprop="articleBody">
 <p>
  1023 hedeflerine kilitlendiklerini söyleyen ve ‘Kürt etnik yapısı’ orijinli kadim Güneydoğu problemini çözüm yoluna koyduğunu deklare eden Türkiye Cumhuriyeti’nin yürütme dümeninin başındakiler; her nedense olağanüstü hal (OHAL) psikozundan kurtulamıyorlar. Antidemokratik ve Anayasa’ya muhalif yasal düzenlemelerle (paketlerle) meşguller. 17-25 Aralık 2013 yolsuzluk operasyonlarından beri ‘hükümete darbe’ iddiaları dillerinden düşmüyor. Ancak meydana gelenler ve işleyiş tam da tersini işaretliyor. Paketlerin mutfak aşamasındaki ‘iç güvenlikle’ alakalı. İçişleri Bakanı ile valilere açıkça OHAL yetkileri verilmesi planlanıyor. Meclis İçişleri Komisyonu’nca bu hafta görüşülmesi beklenen paket; bakan veya valinin aldığı kararlara aykırı davrananların üç aydan bir yıla kadar hapisle cezalandırılmasını öngörüyor. Alt komisyonda muhalefet partili üyelerin itirazları otoriter girişimlere zemin hazırlayan niyetlerin yumuşamasına yetmedi. MHP Milletvekili Hasan Hüseyin Türkoğlu’na göre, “Tam bir olağanüstü hal, sıkıyönetim uygulaması getiriliyor.” CHP Milletvekili Ahmet Toptaş’a göreyse, “AKP, valinin emri, içişleri bakanının talimatıyla bütün toplumu olağanüstü hal içinde yaşatmayı düşünüyor.” Anayasa Profesörü İbrahim Kabaoğlu’nun su sözleri vahameti gözler önüne seriyor: “İç güvenlik paketi, bütünüyle Anayasa’ya aykırıdır. Çünkü bununla bugün sahip olduğumuz özgürlüklerden daha geriye düşülmesi söz konusudur. Bu paketin bazı maddeleri ile 12 Eylül döneminde yürürlüğe konulan yasaların da gerisine düşebiliriz. Özgürlükler üzerine çok ciddi bir tehdit sürecini başlatabilir.” OHAL, 1982 Anayasası’nın 120’nci maddesinde yer alıyor. Buna dair karar; Milli Güvenlik Kurulu’nun görüşüne ve Bakanlar Kurulu’nun inisiyatifine bırakılıyor. Cumhurbaşkanı’nın onayı da gerekiyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/turkiye-yeniden-o-hallere-mi-donuyor_540984), [web.archive.org (arşiv bağlantısı)](http://web.archive.org/web/20150616094133/http://www.aksiyon.com.tr/karakutu/turkiye-yeniden-o-hallere-mi-donuyor_540984)
