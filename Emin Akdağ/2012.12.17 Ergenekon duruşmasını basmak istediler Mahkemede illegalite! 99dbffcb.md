# Ergenekon duruşmasını basmak istediler… Mahkemede illegalite!

*Emin Akdağ 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul 13’üncü Ağır Ceza Mahke-mesi’nin Ergenekon davasını gördüğü mekânın da bulunduğu Silivri Ceza İnfaz Kurumları Yerleşkesi’ndeki ‘işgal’ girişimleri ve ‘savrulan tehditler’ demokrasi tarihinin kara sayfaları arasına eklendi.
  </font>
 </div>
 <div id="newsText">
  <font class="detail-text">
   <p>
    Hangi “Faşizme karşı omuz omuza”? Ortada bir savaş mı var ki “Mustafa Kemal’in askerleriyiz” diye bağırılıyor? İletişim imkanlarının dünyanın her yanını birbirine bağladığı bir çağda gerçekleşen yargılamanın, fiziki saldırılarla engellemeye çalışılması zorbalık değil mi? Kalabalığı oluşturan İşçi Partisi, Halkın Kurtuluş Partisi, Tüm Gençlik Birliği ve Atatürkçü Düşünce Derneği gibi grupların arasında anamuhalefet partisi CHP’nin ne işi var? Kitleleri 10’uncu Yıl ve Gençlik marşlarıyla motive zamanı çoktan geçti. Onlar da farkındalar. Ama mecburlar. Çünkü söyleyecek sözleri yok. 20 Ekim 2008’de başlayan dava esas hakkındaki mütalaa sürecinde. 27 Kasım 2012’deki duruşmada savcılık makamı mahkemeden süre istemişti. Çirkin ve üzücü olayların yaşandığı 13 Aralık’takindeyse bunun açıklanması bekleniyordu. Ancak öyle anlaşılıyor ki, biraz gecikecek. TBMM’den istenen Darbeleri Araştırma Komisyonu’nun raporları da incelenecekti daha. Sanıklar ve müdafileri sadece bu detaya ilişkin konuştular şimdiye dek. Muhakeme için, ya ‘uzuyor’ ya da ‘aceleye getiriliyor’ dediler... Balyoz davasında da aynı senaryolar oynanmıştı ha keza… Güvenlik güçleri barikatı aşmaya uğraşanları tazyikli su ve biber gazıyla durdurabildi. Oradaki CHP’li vekillerden Umut Oran, “Silivri’de adalet işlemiyor. Bu mahkemeler, AKP’nin matruşkaları haline gelmiştir.”; Süheyl Batum “Türk halkı bu adaletsizliği kabul etmemeli.” ve Emine Ülker Tarhan ise “Mütalaadan eser yok, yeni bir iddianameden söz ediyorlar.” diyordu. Keşke biri Oran’a asıl kendisinin matruşka üstatlarıyla vals yaptığını anlatsa… Batum’a da halkın sağduyusuyla olan biteni gördüğünü dile getirse… Tarhan’a telkin gereksiz. O eşsiz düzeydeki bilinçliliğiyle (!) yürüyor bu yolda. İki soruyla bitirelim: Hukuk uygulamasında avukatlar celse sırasında slogan atabilir mi? Salonda lahmacun kokutmak Cumhuriyet kültürüyle bağdaşıyor mu?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34319), [web.archive.org (arşiv bağlantısı)](http://web.archive.org/web/20121223023608/http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34319)
