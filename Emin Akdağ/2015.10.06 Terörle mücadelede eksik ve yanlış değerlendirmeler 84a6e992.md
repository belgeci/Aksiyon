# "Terörle mücadelede eksik ve yanlış değerlendirmeler"

*Emin Akdağ 2015.10.06*

<div class="pNewsDetailMainContent ctx_content" itemprop="articleBody">
 <p>
  Beştepe’deki ‘muhtarlar toplantılarını’ öyle yabana atmayın. Cumhuriyet tarihinin en önemli etkinliklerinden biriyle karşı karşıyayız belki de. Cumhurbaşkanı Tayyip Erdoğan buradan veriyor kritik mesajlarını. 11’inci buluşmada çözüm süreci ve 7 Haziran seçimleri sonrasında birden artan terör olaylarına ilişkin, yakın gelecekte neler gerçekleşebileceğini işaretledi âdeta: “Kamu görevlilerinin gelişmeleri eksik veya yanlış değerlendirmesinin, bu konuda zafiyete yol açtığı anlaşılıyor.” Terör örgütü PKK’nın “kötü niyetlerini hayata geçirmek için” süreci istismar ettiğini söylüyor Erdoğan. PKK’nın söylemi ayrı bir tartışma konusu ancak süreçte açıkça eyleme hazırlanmasına, lojistik takviyesine ve saldırılar planlamasına göz yumulmamalıydı. Başta valiler, terörle mücadeleden sorumlu kişilerin resen ‘eksik ve yanlış değerlendirmesi’ mümkün mü? Türk Silahlı Kuvvetleri’nin (TSK) operasyon taleplerinin geri çevrilmesini resmî yazıya döktürmesi sıradan bir işlem mi? Soruların cevabı, Prof. Dr. Ender Ethem Atay’ın, “Hukuka aykırı emri alan, bunun mevzuata uygun olmadığını emri verene bildirir. Emri veren, bunu yazılı olarak bildirirse emre uyulur”; Prof. Dr. Metin Günday’ınsa “Konusu suç olan emir uygulanmaz. Uygulanırsa emri verenle birlikte kamu görevlisi de doğrudan sorumlu olur.” ifadelerinde. Oysa Erdoğan, 2013’te “TSK, yetkiyi bizden alır.” demişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/terorle-mucadelede-eksik-ve-yanlis-degerlendirmeler_552428), [web.archive.org (arşiv bağlantısı)](http://web.archive.org/web/20160125070121/http://www.aksiyon.com.tr/karakutu/terorle-mucadelede-eksik-ve-yanlis-degerlendirmeler_552428)
