# Demek ki 'mazeret' çok büyük

*Emin Akdağ 2015.01.20*

<div class="pNewsDetailMainContent" itemprop="articleBody">
 <p>
  Hâkimler ve Savcılar Yüksek Kurulu (HSYK) Yönet-meliği’ne göre aslında ‘mazeret kararnamesi’ dönemi idi. Ancak 1’inci Daire, 784’ü adli, 104’ü idari toplamda 888 hâkim ve savcının görev yerlerini değiştiren çok geniş bir atama kararına imza attı. Öyle iddia edilmekte ki, kurulun yeni yönetimiyle farklı düşüncedekiler ya da öyle farz edilenler tenzil-i rütbeye uğratılırken; söz ve eylem birliği içindekilerin dereceleri yükseltildi. Örneğin Balyoz davasına bakan mahkemenin başkanı Ömer Diken, Uşak’a; Selam-Tevhit soruşturmasını yürüten savcı Adnan Çimen, Sivas’a; KCK dosyası savcılarından Sadrettin Sarıkaya, Erzurum’a ve Bilal Bayraktar ise Gaziantep’e gönderildi. İstanbul Anadolu Başsavcısı Celal Ayar, aynı şehirde hâkimliğe tayin edilirken, yerine Fehmi Tosun getirildi. 17-25 Aralık yolsuzluk soruşturmalarında takipsizliğe hükmeden İrfan Fidan, İsmail Uçar ve Fuzuli Aydoğdu başsavcı vekili yapıldı. Kararnameyle ayrıca Yargıtay’da yeni kurulan dairelere 200 civarında tetkik hâkimi atandı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/demek-ki-mazeret-cok-buyuk_541134), [web.archive.org (arşiv bağlantısı)](http://web.archive.org/web/20150726000635/http://www.aksiyon.com.tr/karakutu/demek-ki-mazeret-cok-buyuk_541134)
