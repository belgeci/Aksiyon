# 'Askeri Casusuluk' sorgusunda 'iftira et serbest kal'

*Emin Akdağ 2015.11.16*

<div class="pNewsDetailMainContent ctx_content" itemprop="articleBody">
 <p>
  Hâlen devam eden 357 sanıklı ‘askerî casusluk’ davasının soruşturma sürecinde usulsüzlük iddiasıyla gözaltına alınan -aralarında merkez valileri ve eski il emniyet müdürlerinin de bulunduğu- onlarca kişinin sorgularında ‘olayın arka yüzü’ ortaya çıkıyor. Örneğin mahkemenin serbest bıraktığı polislerden Kürşat Şenol Yılmaz’dan kurguya malzeme istenmiş. Sorgusu biterken, ‘Bize seninle alakalı değil başka isimlerle alakalı bilgi vermen durumunda savcı beyi arayacağız ve buradan serbest kalacaksın’ denilmiş. ‘Askerî casusluk dosyasına dair hiçbir işleme bakmayan Yılmaz’a ifadesini okuyan emniyet amiri şöyle demiş: “Senin yapmadığın belli ama diğer isimlerle alakalı bilgi vermemişsin. Bu durumu savcı beye ileteceğiz.” Yılmaz’ın mahkemedeki şu sözleri tuzağı bozmuş: “Anladım ki iftira atsaydım emniyetten serbest kalacaktım. Beni ilgilendirmeyen konuları muhataplara sorun dediğim için buraya getirildim.” Dönemin İzmir Emniyet Müdür Yardımcısı M.A.Ş. ise bilgilendirdikleri (O vakit Başbakan Yardımcısı) Bülent Arınç’ın kendilerine ‘alnınızdan öpmek lazım’, ‘Türkiye’mizin namusunu kurtarmışsınız’ dediğini anlatmış. İlginçtir, gözaltındaki polislerin önemli bir kısmı, İzmir’deki (AK Parti’nin eski ulaştırma bakanlarından Binali Yıldırım ve bacanağı C.H’nin şüpheliler listesinde olduğu) ‘limanda yolsuzluk ve rüşvet’ operasyonunun elemanları.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/askeri-casusuluk-sorgusunda-iftira-et-serbest-kal_552953), [web.archive.org (arşiv bağlantısı)](http://web.archive.org/web/20151118143907/http://www.aksiyon.com.tr/karakutu/askeri-casusuluk-sorgusunda-iftira-et-serbest-kal_552953)
