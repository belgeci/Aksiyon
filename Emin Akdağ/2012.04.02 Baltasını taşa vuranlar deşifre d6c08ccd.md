# Baltasını taşa vuranlar deşifre

*Emin Akdağ 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gıda güvenliğini ihlal ettiği belirlenen bal firmaları, Gıda Tarım ve Hayvancılık Bakanlığı’nca teşhir ediliyor.
  </font>
 </div>
 <div id="newsText">
  <font class="detail-text">
   <p>
    Piyasaya süzme bal diye gerçek dışı ürün veren Oscar ve Maxitat markaları ile bunların sahibi firmalar yer aldı ilkin bakanlığın internet sitesinde. 3 markanın arzı ve reklamları durdurulurken, nisan ayının ikinci haftasında 5 firma ismi daha duyurulacak. Böylece sahte mal sunan şirket sayısı 10’a çıkacak. Hileli ürünlerde, sınırların çok çok üzerinde şeker, glikoz şurubu veya polen var. Bin bir şifasıyla bilinen ve alerji duymayanlarca kaşık kaşık tüketilmesi önerilen balın sahtesiyle direkt insan sağlığıyla oynanıyor. Bakan Mehdi Eker’in “Gıda güvenliği ile ilgili 102 yönetmelik yayımladık. Ocak ayında artık bundan sonra kim yanlış yaparsa teşhir edeceğiz dedik. Tespit ettiğimiz en büyük ceza budur. Kapatma ve mamul toplama cezası zaten var.” sözlerinden, niçin teşhir yoluna başvurulduğu gayet net anlaşılıyor. Kimi uyanık şirketler, denetlenme ihtimaline karşı ana depolarında hakiki ürün stoklarken, sipariş adreslerine hilelileri gönderiyorlarmış. Fakat televizyonlarda yayımlanan onlarca dakikalık tanıtım programlarına ve reklamlara zamanında müdahale edilememesi de ilginç bir durum doğrusu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32202-baltasini-tasa-vuranlar-desifre.html), [web.archive.org (arşiv bağlantısı)](http://web.archive.org/web/20130825104913/http://www.aksiyon.com.tr:80/aksiyon/haber-32202-baltasini-tasa-vuranlar-desifre.html)
