# Suçlanacaklar tamam, sıra delil oluşturmada

*Emin Akdağ 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Post modern darbe 28 Şubat sürecindeki Batı Çalışma Grubu’nun yerini Kozmik Çalışma Grubu (KÇG) aldı. 2014 Şubat’tan beri aktif grup. Başındaysa Emniyet Genel Müdür Yardımcısı Mustafa Gülcü var. Fişlemede çok mahirler.
  </font>
 </div>
 <div id="newsText">
  <font class="detail-text">
   <p>
    Hizmet Hareketi’yle irtibatlı 100 bin işletme listelendi. Yine Camia’ya yakın eğitim kurumları da sıkı markajda. Yaz tatili, Ramazan demeden denetleniyor. KÇG’dan birkaç kritik bilgi de aktaralım: Gülcü, İzmir’de çete lideri İrfan Erbarıştıran’la bağı belirlenince vazifeden uzaklaştırılmıştı. Grubun önemli isimlerinden KOM Dairesi Başkan Yardımcısı Mahmut Çorumlu da, 28 Şubat’ın telekulak sanıklarından Ankara Emniyet’in eski müdür yardımcısı Osman Ak’ın ekibindendi. KOM Dairesi’ndeki diğer yardımcı Sabit Akın Zaimoğlu da Ak’la temas halindeki polislerden. Ankara Savcısı Serdar Coşkun’un deşifre olan hukuk dışı talimatının, Terörle Mücadele Dairesi Başkanı Turgut Aslan tarafından pratiğe geçirilmesi de ülke çapında rahatsızlık oluşturdu. 30 vilayetin emniyet müdürlükleri kumpasa dahil edildi. Düşünebiliyor musunuz, “Cemaat’in silahlı gücü var mı yok mu diye gizli bir araştırma” yürütülmesine karar veriliyor. Binlerce alakalı kişinin telefonu dinlenecek. Daha neler neler… Saadet Partisi (SP) Genel Başkanı Mustafa Kamalak ilkeli duruşuyla takdir toplayanlardan. “Bir hukuk devletinde delilden sanığa gitme çabasını” anlayamadığını söylüyor: “İz sürülür, delilden sanığa ulaşılır. Şimdi öyle değil. Görebildiğimiz kadarıyla bir kişi, kurum ya da ekip sanık olarak ilan ediliyor. Oradan hareketle delil bulmaya çalışılıyor. Bu hukuk bakımından kabul edilebilir değildir.” Hukukçu Kemal Cengiz’e göreyse ceza muhakemesi mantığı ters yüz ediliyor: “Bütün bunlar adı konmamış bir olağanüstü hal (OHAL) ilanıdır.” Hürriyet’in hukukçu  yazarı Taha Akyol da, “Soruşturmada zikredilen Hizmet’e ait eğitim kurumları, şirketler, medya kuruluşları dava açabilirler.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38996-suclanacaklar-tamam-sira-delil-olusturmada.html), [web.archive.org (arşiv bağlantısı)](http://web.archive.org/web/20140802011130/http://www.aksiyon.com.tr:80/aksiyon/haber-38996-suclanacaklar-tamam-sira-delil-olusturmada.html)
