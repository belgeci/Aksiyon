# Bir hastalık geçirdi hayatı değişti

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20041027023130im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027023130im_/http://www.aksiyon.com.tr/resim/447/30.jpg" vspace="5"/>
  </p>
 </font>
 <font class="content">
  Kendisini ölümle burun buruna getiren kas hastalığının en ağır türlerinden birini yendikten sonra, hayatını adeta hastalara adayan Havva Arslan, artık 60 yaşında ve çok yorgun. Hastalar için kullandığı ev telefonunun yüzlerce milyonu bulan faturalarını ödeyemiyor.
 </font>
 <p>
  <font class="content">
   Destek görememekten yakınıyor. Gerçekleştirmeyi düşlediği son isteği hasta konukevi projesi.
   <br/>
   <br/>
   Memleket meselelerini konuşmaya bayılırız. Söz ekonomiden, eğitimden, sağlıktan, hukuktan ve yönetim sistemlerinden açıldı mı hepimizin mutlaka söylenecek beylik lafları vardır. Lafların çoğu da ‘ben başbakan olsaydım...‘, ‘parti lideri olsaydım...’, ‘bakan olsaydım...’, ‘genel müdür olsaydım...’ diye başlar ve bir dizi projelerin anlatıldığı mini konferanslara döner. Hasılı kelam biz havanda su dövmeyi çok severiz. Ama iş söylemden eylem planına geçtiğinde, yani sıra kendimiz olarak neler yapabildiğimize geldiğinde tırsar kalırız. ‘Nasıl olsa 70 milyonluk koca memlekette o işi bizim yerimize yapacak birileri kesinlikle çıkar’ der, sözüm ona vicdanımızı rahatlatırız.
   <br/>
   <br/>
   Bu dosyada, üzerine vazife olmayan işler için ahkam kesmek yerine, yaklaşık 30 yıldır, tek başına bir sivil toplum örgütü gibi çalışan 60 yaşındaki Havva Arslan’ın, nam—ı diğer Melek Abla’nın hikayesini okuyacaksınız.
   <br/>
   <br/>
   Her ikisinin ailesi de varlıklı olan anne babasını henüz bir yaşında iken kaybeden Havva Arslan, çocuksuz bir aileye evlatlık verilir. Zaten ilk medeni cesaretini, askeri bandoda görev yapan astsubay eşinin tayini Diyarbakır’a çıkınca, tek başına bırakmaya kıyamadığı üvey babasını huzur evine yerleştirebilmek için, zamanın Eskişehir Valisi ile görüşerek ortaya koyar. 14 yaşında evlendirilen Arslan, valiye derdini anlatmayı başardığında 20’li yaşlardadır.
   <br/>
   <br/>
   Hastalığını yenince, kendini hastalara adadı...
   <br/>
   <br/>
   Hastalar arasında ve tıp camiasında Melek Abla namıyla tanınan Arslan’ın kendini sağlık problemi yaşayan insanların mücadelelerine adaması, yakalandığı kas hastalığından sonra olur. Çift görme, yutkunma güçlüğü, nefes darlığı, kol ve bacaklarda halsizlik belirtileriyle kendini gösteren göğüs bölgesindeki kas hastalığının en ağır türlerinden birini yenmeyi başaran Arslan, diğer hastalar için ben ne yapabilirim diye düşünür. Düşüncesini hastalığın uzmanı ve doktoru Prof. Dr. Coşkun Özdemir’e açar. Profesör de aynı düşüncededir ama bunun için koşturacak aktif insanlara ihtiyaç duyulduğunu söyler. Bu söz üzerine ‘Ben ne güne duruyorum’ diyen Arslan, alelacele Kas Hastalıkları Derneğini oluşturmak için bir çay düzenler. Ardından da Taksim’de Türkiye’nin en büyük otellerinden birinin 150 kişilik salonunu kişisel becerisiyle tek kuruş para vermeden, üstelik bütün masrafları otelin karşılamasını temin ederek tutar. Burada dernek, muhteşem bir tanıtım kokteyliyle ve basın aracılığıyla Türkiye’ye duyurulur. Olanlara Prof. Özdemir inanamamaktadır. Arslan’ın girişimleriyle hayat bulan Kas Hastalıkları Derneği, bugünkü faaliyetlerini Büyükşehir Belediye Başkanlığı yaptığı dönemde Nurettin Sözen tarafından ayarlanan Yeşilköy’deki yerde sürdürüyor.
   <br/>
   <br/>
   Kokteyldeki konuşmasıyla gönülleri fetheder...
   <br/>
   <br/>
   Burada Havva Arslan’ın Taksim’deki otelde yapılan tanıtım kokteylindeki açılış konuşmasından sözetmemek hikayeye ihanet olur. Prof. Özdemir, Arslan’a açılışta okuması için bir buçuk sayfalık metin hazırlar. Ancak metnin yarısı tıbbi terimlerle doludur. Arslan konuşması için ayağa kalkınca mikrofon kablosuna değer ve elektrik irtibatı kesilir. Mikrofon çalışmayınca sesi duyulmaz. Olayı bilmeyen salondakiler hayıflanmaya başlarlar ve ‘hani hastalığı yenmişti, konuşamıyor işte’ diyerek Prof. Özdemir’e yüklenirler. Bakın bu gergin anda Arslan nasıl ortama ağırlığını koyar: “Saygıdeğer misafirler, öncelikle buraya geldiğiniz için teşekkür ediyorum. Sesimin kısılması doğaldır. Ama kısılmadı. Mikrofonun teline basmışım. Neden hocama yükleniyorsunuz? Hadi kısıldığını farzedelim. Ölümle yaşam arasındaki savaşı ben verdim. Siz bilemezsiniz. Bir yudum suyun tadını biliyor musunuz? 48 saat su içmeyin bakayım. İnsan oruç tutarken yanıyor. Ben 5 sene su içemedim.” Bu minvalde giden konuşma sonrası salonda alkışlar kopar. Bu arada, Prof. Özdemir’in bir buçuk sayfalık sıkıcı ve anlaşılmaz metnini okumaktan da kurtulur.
   <br/>
   <br/>
   Arslan, kendi rahatsızlığının teşhis ve tedavisinin yapıldığı İstanbul Üniversitesi Çapa Tıp Fakültesi’ndeki serviste de gönüllü olarak görev yapar. Her gün fakülteye uğrar. Yaptığı en önemli iş, kendisinin atlattığı boyuttaki ağır vakalara verdiği moral motivasyondur. Öte yandan yoğun bakımdakilerin burundan beslenmelerinde aktif rol alır. Doktorlar, hem kendi hastalığını yenerken, hem de sonrasında diğer hastalarla ilgilenirkenki sabrına hayran kalırlar.
   <br/>
   <br/>
   Oteldeki kokteyl sonrası Havva Arslan’ı tanıyan hastaların sayısı sürekli artar. Gece—gündüz aranmakta, evine gelinmektedir. Sadece kas hastaları değil, böbrek ve kalp hastalarının da umut kapısı olur. 1984’te Bakırköy’de yılın annesi seçilir. TRT ve özel televizyonlarda çok defa programlara davet edilir. Yüzlerce hastayla haşır neşir olan Arslan’ın kafasında, hastaların danışabilecekleri bir adres belirleme fikri gelişir. ‘Turizmin rehberi var. Acaba sağlığın olamaz mı? Anadolu’dan gelen hasta İstanbul’da kime danışacak? Doktora ulaşana kadar hastanın elindeki para bitiyor’ diye düşünen Arslan, 1990’da ‘Sakın yanlış adım atmayın, Melek Abla sağlık danışmayı arayın’ sloganıyla ‘Alo Sağlık’ hattını kurar. Eşinin hoşgörüsüyle evinin bir odasını Alo Sağlık’a tahsis eder.
   <br/>
   <br/>
   Bu hat yıllarca hizmet verir. Şimdilerde Türkiye’nin her yanından çevrilebilen ‘184 Sağlık, Gıda ve Çevre Hattı’ var. Ama ulaşıp da derdine derman bulana helal olsun!
   <br/>
   <br/>
   Hastalar için kullandığı telefon faturasını ödeyemiyor...
   <br/>
   <br/>
   Yaptıklarını anlatırken bile heyecanlanan Melek Abla, dinç görünmesine rağmen artık çok yorgun. Şimdiye kadar kapısından kimseyi çevirmemesini, hatta kolundaki bilezikleri bile hastalar için harcamasını hiç mi hiç önemsemiyor. “Önemli olan bunlar değil. Bugünkü durumda benim bilgimi, becerimi, sosyal çalışmamı destekleyecek insanlara ihtiyacım var” diyor. Hâlâ kendini bulan hastalarla ilgilenen Melek Abla’nın en fazla üzüldüğü konu, maddi destek noktasındaki zafiyetler. Politikacıların verdiği sözleri unutması. Havva Arslan’ın aylık telefon faturası yüzmilyonlarca lirayı buluyor. Bu ayın faturası 190 milyon küsur lira. Eğer duruma çözüm bulunamazsa hastalar ile arasındaki en önemli köprü, telefonu kapanacak.
   <br/>
   <br/>
   En büyük projesi hasta konukevi...
   <br/>
   <br/>
   Buraya kadar anlatılanlar hikayenin dili geçmişli bölümüydü. Havva Arslan bundan sonrasını önemsiyor. Vefat etmeden önce gerçekleştiğini görmeyi dilediği bir projesi var: Hasta konukevi.
   <br/>
   <br/>
   Proje, reformist yaklaşımlarıyla dikkat çeken Sağlık Bakanı Recep Akdağ’ın değer vereceği nitelikte. Biraz sonra projeyi Havva Arslan’ın sözleriyle tanıyacaksınız. Bu sözlerin başta belirttiğim havanda su dövülenlerle farkının takdiri sizlere ait. “Artık bunaldım. Tek amacım hasta konukevi. Bu kadar insanı tanıdım, tedavi ettirdim, iş buldum, ev tuttum, evlilik yaptırdım, çocuklarını doğurttum. Amacım hastaların çilesini bitirmek. Politikacılar yıllardır genel sağlık sigortası derler. Yaşım 60, hâlâ gelişme yok. Genel sağlık sigortasından önce toplumun sağlığını toparlasınlar. Onlara güvence vermeyi öğrensinler. Yeşil kartla hasta tedavi ettiriyorum, ilacı yok. İlacını sağdan soldan dileniyorum. Hastanede yatarken de ilacını hasta almak zorunda. Bir de yeşil kart için gereken evraklar aynı binadan temin edilebilmeli. Fakirin bina bina dolaşacak ne hali ne de parası var. İkinci mesele hastalığına deva bulmak için büyükşehirlere gelen Anadolu insanı. Hastalıkların menbaı Anadolu. Yarısı akraba evliliği yapıyor. Sadece benim iyileştiğim hastalığın 77 türü var. Polis polisevine, öğretmen öğretmenevine, subay subayevine gidiyor. Öğrenci, yurduna gidiyor. Anadolu insanı niçin düşünülmüyor? Bu insanlar nereye gidecek? İstanbul’da o kadar dernek var ki. Çoğu kumarhane gibi oldular. Bunlar acaba denetleniyor mu, kendi şehirlisine ne yapabiliyorlar? Mesela Ordu ili için merkez dernek başı çekmeli. Her dernek birkaç odasını yapsa koskoca bir otel olur. Ama burası otel gibi değil, ordu, polis ve öğretmenevi gibi çalışmalı. Hangi hasta nereden geldiyse o şehrin odalarında kalmalı. Bana ulaşan işini hallediyor ama ulaşamayanlar çoğunlukta. Bayrampaşa Belediye Başkanı Hüseyin Bürge’ye de söyledim. Senin ilçen olayın tam da bam telinde dedim. Otogara inen, nereye nasıl gideceğini bilmeyen bir garibin gidecek bir yeri yok İstanbul’da...”
   <br/>
   <br/>
   Melek Abla, hasta konukevi projesini Türkiye’nin sayılı zenginlerinden Vehbi Koç’a da ölümünden kısa bir süre önce anlatmış. Bir hastasıyla ilgilenmek için bulunduğu Amerikan Hastanesi’nde karşılaştığı Koç, konuşma sonrasında, kendisine hastaların ilgili yerlere götürülmesi için bir minibüs sözü vermiş. Ama daha sonra bir türlü Koç ile irtibat kuramamış.
   <br/>
   <br/>
   Havva Arslan, hasta konukevi projesinin, doktorların da bir isteğine cevap vereceğini söylüyor. Ona göre, hasta konukevlerinin bir bölümü, biraraya gelebilmeleri ve dinlenebilmeleri için doktorlara ayrılabilir. Bu öneriyi çok sayıdaki doktor bizzat kendisine iletmiş. Arslan, ilk hasta konukevinin arsasını bile ayarlamış. Bakırköy Devlet Hastanesi yakınındaki arsa, projesine destek verilirse, hastaların ve doktorların hizmetini görecek.
   <br/>
   <br/>
   Faaliyetleri gazete ve televizyonlarda yüzlerce haberle kamuoyuna duyurulan Melek Abla’ya, resmi ya da özel kurumlar tarafından da, onun için manevi değeri yüksek plaket ödülleri verilmiş. Onu ödüllendirenlerden biri de 8. Cumhurbaşkanı merhum Turgut Özal.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2734), [web.archive.org (arşiv bağlantısı)](http://web.archive.org/web/20041027023130/http://aksiyon.com.tr:80/detay.php?id=2734)
