# AK Parti, Ergenekon’dan çıkabilecek mi?

*Emin Akdağ 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İşleyiş çarklarına ‘torba kanunlar’ geçirilen hukuk sistemimiz, adalet üretmekte çok zorlanıyor artık. Geçtiğimiz haftalarda yürürlüğe giren 6526 sayılısına dayanılarak,  hükmen tutukluluklarına rağmen Ergenekon davası sanıkları serbest.
  </font>
 </div>
 <div id="newsText">
  <font class="detail-text">
   <p>
    Bunda, İstanbul Cumhuriyet Başsavcısı Hadi Salihoğlu’nun  rolü büyük. Adam boğazlayan ve kurşunlayan Zirve Yayınevi, Hrant Dink ve Danıştay saldırısı davalarının sanıkları da aynı kapsamda. O kanunun temel amacı örgütlü suçlara bakan (Terörle Mücadele Kanunu 10’uncu Madde’yle kurulan) mahkemelerin kapatılmasıydı. ‘Özel yetkililik’ durumu tarihe karışacaktı. Ancak içeriğe tutukluluk üst sınırının 10’dan 5 yıla indirilmesi eklenince olayın rengi değişti. Adalet Bakanı Bekir Bozdağ kesin bir dille, bundan Ergenekon ve paralelindeki davaların etkilenmeyeceğini söylese de, uygulama tamamen aksi yöndeydi. Tahliye kıvılcımı Anayasa Mahkemesi’nin Ergenekon’dan hükmen tutuklu Genelkurmay eski Başkanı İlker Başbuğ’a ilişkin verdiği hak ihlali kararıyla başladı. 6526 da o gün Köşk’ten onay aldı. Veli Küçük’ten Doğu Perinçek’e hepsi dışarda. Kamuoyu daha ilk günden ikiye bölündü. Malatya’da misyonerleri keserek, Hrant Dink ile Danıştay 2’nci Daire Üyesi Mustafa Yücel Özbilgin’i de tabancayla vurarak öldürenlerin tahliyesine tepkiliydi. Ergenekon davasını karara bağlayan İstanbul 13’üncü Ağır Ceza Mahkemesi’nin direnci Başsavcı Salihoğlu’nun UYAP’a girip diğer ağır cezaları yetkilendirmesiyle kırıldı. 7 aydır gerekçeli kararı yazmaması sebebiyle eleştirilen İstanbul 13’e göre tahliyeler gayri hukuki. Çünkü sanıklar hükmen tutuklu. AK Parti’nin Ergenekon uzmanı milletvekili Şamil Tayyar’ın sosyal medya mesajlarıyla bitirelim: “Adalet Bakanı, AK Parti grubuna açıklama yapmak zorundadır. Tahliyelere yol açan kanuna ilişkin görüşleriniz nasıl ve neden değişti?”, “ Tahliyeleri hukuka uygun bulan Adalet Bakanı teklif Meclis’e geldiğinde ‘Ergenekon sanıkları yararlanamaz’ diyordu. Bakanım kandırıldık mı?”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38074-ak-parti-ergenekondan-cikabilecek-mi.html), [web.archive.org (arşiv bağlantısı)](http://web.archive.org/web/20140329074114/http://www.aksiyon.com.tr:80/aksiyon/haber-38074-ak-parti-ergenekondan-cikabilecek-mi.html)
