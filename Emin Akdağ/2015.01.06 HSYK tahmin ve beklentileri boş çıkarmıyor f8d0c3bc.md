# HSYK tahmin ve beklentileri boş çıkarmıyor

*Emin Akdağ 2015.01.06*

<div class="pNewsDetailMainContent" itemprop="articleBody">
 <p>
  12 Aralık 2014’teki yönetmelik değişikliğiyle kelimenin tam anlamıyla Adalet Bakanı’na bağlanan Hâkimler ve Savcılar Yüksek Kurulu (HSYK) ‘beklentileri’ ve ‘tahminleri’ boşa çıkarmıyor. Kurul, 12 Ekim’deki seçimin ardından iktidarca desteklenen Yargıda Birlik Platformu’nun (YBP) etkinliğinde. İşçi Partisi (İP) Genel Başkanı Doğu Perinçek de pürneşe! Cumhuriyet’in ‘Aydınlık’ hâkim ve savcılarının yetkilendirildiğini belirtip duruyor. Bu şartlar altında çalışan kurulun 2’nci Dairesi 30 Aralık’ta (5’e karşı 2 oyla) 17-25 Aralık yolsuzluk soruşturmalarını yürüten savcılar Zekeriya Öz, Muammer Akkaş, Celal Kara ve Mehmet Yüzgeç’i açığa aldı. 3’üncü Dairesi ise Ergenekon davasına bakan hâkimlerden Hüsnü Çalmuk’un soruşturma geçirmesine izin verdi. Hiç de hak etmedikleri bir işleme maruz kaldıklarını söyleyen savcılar, kararın hukukla bağdaşmadığını, siyasi olduğunu söylüyorlar. Kara, “Lehime olan belgeleri bile kuruldan gizlediler.” derken; 25 Aralık’ta adli kolluk hüviyetindeki İstanbul Emniyeti’nin emirlerini dinlemediği Akkaş ise, “Erken bekliyordum ama şimdi oldu. Tuzun koktuğu yerdeyiz. Allah Büyük.” diye konuşuyor. “Milletimin hakkını hırsıza yolsuza yedirmediğim için sürülmem ve görevden alınmam büyük bir şereftir.” ifadesi de Öz’e ait. Yüzgeç de sözü hiç dolandırmıyor: “Hakkımdaki disiplin soruşturması yapılmasının nedeni, İstanbul Cumhuriyet savcısı olarak görev yaptığım dönemde imar yolsuzlukları ile ilgili yürüttüğüm 2012/125043 sayılı bir suç soruşturması ile ilgilidir.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/hsyk-tahmin-ve-beklentileri-bos-cikarmiyor_540990), [web.archive.org (arşiv bağlantısı)](http://web.archive.org/web/20150616000342/http://www.aksiyon.com.tr/karakutu/hsyk-tahmin-ve-beklentileri-bos-cikarmiyor_540990)
