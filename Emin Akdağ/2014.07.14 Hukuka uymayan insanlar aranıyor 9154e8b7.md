# Hukuka uymayan insanlar aranıyor

*Emin Akdağ 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “17 Aralık operasyonu siyasi iradeye bir darbe değildir. Eğer bir darbeyse yolsuzluğa, hukuksuzluğa, soyguna yapılmış bir darbedir.” Okuduğunuz ifadeler, hakikaten de çok net değil mi?
  </font>
 </div>
 <div id="newsText">
  <font class="detail-text">
   <p>
    Polis teşkilatında 8 yıl eğitim veren ve sürgün niteliğindeki tayinlere geçtiğimiz mayıs ayında Emniyet Genel Müdürlüğü Etik Komisyonu üyeliğinden istifa ederek tepkisini ortaya koyan Prof. Dr. İbrahim Cerrah söylüyor bunları. Hiçbir kanunda ‘paralel’ diye bir suç olmadığını vurgulayarak, “Zaten keyfilik buradan ortaya çıkıyor.” diyor hoca. “Yasalarda suç olarak tanımlanmayan ve cezası olmayan suçtan dolayı insanları tayin edebilir misiniz?” sorusunu yöneltip, şunları dile getiriyor: “Bir insanın bir başkasına duyduğu sevgiden dolayı suçlanması hukuki değil. Ben saymış değilim ama tayin ve mağdur edilen insanların farklı görüşlerden olduğuna inanıyorum. Başbakan’ımızın liseden sınıf arkadaşı Prof. Dr. Remzi Fındıklı, niye görevden alınmıştır? Paralel olduğu için mi? Sayın Başbakan 40 yıllık arkadaşını tanımamış mıdır? Polis Akademisi başkanlığı süresi 4 yıldır, 2 yıl sonra görevden alınmıştır.” “Neden?” diye sorup şöyle cevaplıyor: “Çünkü bu kişiden beklenen, istenilen hukuk dışı uygulamalar yapılamamıştır. Demek ki bu süreçte hukuka uymayan insanlar aranıyor. Hukuka uyan insanlar tercih edilmiyor.” Terörle Mücadele Daire Başkanı ve devre arkadaşı Ünal Acar’ın da aynı gerekçelerle istifasını verdiğini anlatıyor Prof. Dr. Cerrah: “O dairede yapılan tasfiyelere rıza göstermediği için bunun o daireyi atıl hale getireceği için istifa etti.” Özelde Güneydoğu illerindekilerin geneldeyse terör birimindekilerin tasfiyesiyle teşkilatın PKK karşısında tasfiye edilmesinin amaçlandığını vurguluyor. Yolsuzluk ve soygun usulsüzlüklerine ‘beyaz yaka’ suçu denildiğini belirterek 17 Aralık’tan sonra hukuka müdahalede bulunulduğunu kaydediyor: “Eğer gerçekten ortada bir darbe veya komplo olsaydı şu ana kadar ispat edilirdi.” Dünyanın pek çok ülkesinde gerektiğinde hükümetler hakkında soruşturma açılıp iddianame hazırlandığının altını da çiziyor. “Böyle kapsamlı, teamüllere ve hukuka aykırı bir tayin dönemi yaşadığımızı hatırlamıyoruz. Bu durum 17-25 Aralık yolsuzluk operasyonlarından duyulan rahatsızlığın devamı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38995-hukuka-uymayan-insanlar-araniyor.html), [web.archive.org (arşiv bağlantısı)](http://web.archive.org/web/20140802011123/http://www.aksiyon.com.tr:80/aksiyon/haber-38995-hukuka-uymayan-insanlar-araniyor.html)
