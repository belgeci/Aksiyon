# Diyarbakır Bağlar’da PKK’ya kepenk!

*Emin Akdağ 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Kepenk kapatma’ aslında ekonomik ve ticari bir tabirdir. İşletmelerin çarkı döndüremeyecek hale düştüğü anlatılmaktadır.
  </font>
 </div>
 <div id="newsText">
  <font class="detail-text">
   <p>
    Fakat artık her zikredildiğinde terör örgütü PKK geliyor akla. Güneydoğu Anadolu Bölgesi’nde yıllardır uyguladığı baskılarla, -belirlediği günlerde- esnafa kepenklerini açtırmıyor örgüt. Uğranılan zararı da zerre miktarınca umursamıyor. Bıçağın kemikleri de parçaladığı noktada insanlar. Tehditler havada kalmaya başladı. Diyarbakır’ın Bağlar ilçesinde ilk kez esnafın büyük bölümü ‘Amed Halk İnisiyatifi’ adıyla aynı taleple bildiri yayımlayan örgütü dinlemedi. Dolmuş ve özel halk otobüsü sürücüleri de görevlerinin başındaydı. “7-8-9 Ekim’de bütün halkımız ‘Önder Apo’ya Özgürlük Kürdistan’a Statü’ şiarı ile bulunduğu her yeri serıldan alanlarına çevirmelidir. 9 Ekim’de hiçbir esnafımız kepenk açmamalı. Emekçi ve memurlar işbaşı yapmamalı, şoförler kontak kapatmalı, öğrenciler okulları boykot ederek 9 Ekim (Abdullah Öcalan’ın Suriye’den çıkarılmasının yıldönümü) komplosunu kınayarak hayatı durdurmalıdır.” deniyordu bildiride. Bu çağrı bağlı yayın organlarında da günlerdir tekrarlanmaktaydı. Tabloyu hazmedemeyen örgütün yandaşlarınca Şehitlik Lisesi’ne el yapımı bomba atıldı. Şükür ki patlayıcı arka bahçeye isabet etti de facia yaşanmadı. Geçen yıl lisenin öğretmen ve öğrencileri diri diri yakılmak istenmişti. Zorlamalar, Diyarbakır’ın il merkezindeki atmosferin aksine Hakkari’de amacına ulaştı. Buradaki esnaf 10 ay sonra yeniden, hem de alışverişin canlandığı Kurban Bayramı öncesinde kepenk kapatma pratiğine mecbur bırakıldı. Silvan, Nusaybin, Cizre ve Yüksekova’da da kimi dükkanların kepenkleri kapalı kaldı. Esnaf feryattaydı: “Bayram öncesi esnaftan ne isteniyor? Çeklerimiz, taksitlerimiz, borçlarımız var. Hiç mi Allah korkusu yok?”, “Evime bir şey götüremiyorum. Bu zulümdür.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36764-diyarbakir-baglarda-pkkya-kepenk.html), [web.archive.org (arşiv bağlantısı)](http://web.archive.org/web/20140105030344/http://www.aksiyon.com.tr:80/aksiyon/haber-36764-diyarbakir-baglarda-pkkya-kepenk.html)
