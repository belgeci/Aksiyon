# IŞİD sınırı Türkçe dergiyle aştı!

*Emin Akdağ 2015.06.16*

<div class="pNewsDetailMainContent ctx_content" itemprop="articleBody">
 <p>
  Suriye-Irak enleminde varlık gösteren El Kaide bağlantılı Irak Şam İslam Devleti Örgütü (IŞİD) Türkçe dergi çıkardı. İnternet üzerinden yayımlanan 46 sayfalık Konstantiniyye, El Hayat Medya tarafından basılıyor. IŞİD’in propagandasını yapan dergi, dünyanın dört bir tarafında yaşayan Müslümanları, özellikle de Türkiye, Kuzey Irak ve İran vatandaşlarını ‘İslam Devleti’ne hicret etmeye, onu savunmaya, yükseltmeye ve ilerleyişine destek vermeye’ çağırıyor. IŞİD’e karşı duran devletler, hükümetler ve örgütler ‘Haçlı Seferi’ne destek vermekle itham ediliyor. “Konstantiniyye’nin Fethi” kapağı ile çıkan ilk sayıda, Batı ile işbirliği yapan Türkiye, Türk hükümeti hedefe konuyor. Örgütün İstanbul’u fethetmeyi planladığı belirtiliyor. Türkiye’de yaşayan Müslümanlardan genel seçimleri boykot etmeleri isteniyor. Derginin isimsiz editör köşesinde, Türkçe versiyonun bir grup Türk tarafından hazırlandığı ifade ediliyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu-dunya/isid-siniri-turkce-dergiyle-asti_551272), [web.archive.org (arşiv bağlantısı)](http://web.archive.org/web/20151223101929/http://www.aksiyon.com.tr/karakutu-dunya/isid-siniri-turkce-dergiyle-asti_551272)
