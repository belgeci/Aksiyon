# Bu gençler dünyayı mat edecek

*Emin Akdağ 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vahap Şanal, 14 yaşında ‘Uluslararası Usta’ unvanına erişti. 23’ündeki Betül Ceren Demir ise, Türkiye’nin ilk “Bayan Büyük Ustası”.  7 saat 52 dakikayla dünyanın en uzun satranç müsabakası oynayanlarından biri Şanal.
  </font>
 </div>
 <div id="newsText">
  <font class="detail-text">
   <p>
    Şu ifadeleri çok yerinde: “Satranç futbol kadar sokakta konuşulmuyor. O yüzden insanlar basit bir oyun gibi bakıyor. Halbuki ciddi performans isteyen bir beyin cimnastiği.” Demir ise 10 yaşından beri milli. 22 ülkede sayısız turnuvaya katıldı. Yeni hedefi, genel kategoride dünyanın ilk 20’sine girmek. 9 Eylül Hukuk mezunu. 8 aydır avukat. İzmir’de satranç dersi veriyor. 24 Ağustos-9 Eylül tarihleri arasında İstanbul’da gerçekleştirilen 40’ıncı Dünya Satranç Olimpiyatları’na 158 ülkeden bin 500’ü aşkın oyuncu ve 3 binden fazla satranç sever iştirak etti. Sadece 30 kişiyle oradaydık. Türkiye Satranç Federasyonu Başkanı Ali Nihat Yazıcı’nın sözleri ümit dolu ama: “Göreve başladığımızda uluslararası ustalarımızın yaş ortalaması 48 idi. Şimdi 14 yaşında bu unvanı alanımız var.” 2005’teki seçmeli ders kararıyla ilgi artmış. 235 bin lisanslı sporcuya, 60 bin antrenöre ve 8 bin hakeme sahibiz. 81 il ve 830 ilçede örgütlü federasyon.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33582-bu-gencler-dunyayi-mat-edecek.html), [web.archive.org (arşiv bağlantısı)](http://web.archive.org/web/20120929055432/http://www.aksiyon.com.tr:80/aksiyon/haber-33582-bu-gencler-dunyayi-mat-edecek.html)
