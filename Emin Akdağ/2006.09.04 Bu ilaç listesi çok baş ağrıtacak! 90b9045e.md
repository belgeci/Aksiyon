# Bu ilaç listesi çok baş ağrıtacak!

*Emin Akdağ 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      119 ilacın geri ödeme listesinden çıkarılmasının ardında yabancı ilaç firmaları ve onlarla işbirliği içindeki hükümete etki gücüne sahip kişiler mi var?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016022939im_/http://www.aksiyon.com.tr/resim/613/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Reçetesiz ilaç satılmalı mı satılmamalı mı? Eczacılar yıllardır reçetesiz ilaç satarak aslında bilmeden geleceklerini tehlikeye mi attılar? İlaçların tezgâh üstü satışına imkan tanıyan OTC (Over the counter) yasası Türkiye'de de çıkarsa, ilaç sektörü, eczacılar ve tüketiciler bundan nasıl etkilenir? Acaba hazırlıkları süren yasada, ilacın eczane dışında satışına ve eczacı olmayanların eczane açabilmelerine ruhsat veren madde de yer alacak mı? Söz konusu düzenlemelerin arkasında yabancı ilaç firmaları mı var?
   <br>
    <br>
     Maliye Bakanlığı'nın 5 Temmuz 2006 tarihli genelgesiyle, 119 ilaç geri ödeme listesinden 'ihraç' edildi. Sosyal güvenlik şemsiyesi (SSK, Bağ-Kur ve Emekli Sandığı) altındaki vatandaşlar bu ilaçları ancak parasını ceplerinden ödeyerek alabilecekler. Liste dışı bırakmanın iki temel gerekçesinden biri, bu ilaçlar hakkında 'tedavi etkinlikleri yoktur' kanaatine varılması. İkincisi ise, ilaç harcamalarında tasarrufa gitmek. Genelgeye tepki gösteren ilgili meslek örgütlerinden İstanbul Eczacı Odası, tedavi etkinliğine dair kanaatin gerçekle bağdaşmadığını ileri sürüyor: "Piyasada muadili olmayan pahalı ilaçların sınırlamaları kaldırılırken, 1 YTL tutarındaki öksürük şuruplarına dahi tasarruf adı altında sınırlama getirilmesi düşündürücüdür."
     <br/>
     <br/>
     Daha sonraki listelere hangi hastalıkları ilgilendiren daha kaç ilaç girecek, şimdilik kestirmek zor. Antibiyotikler öne çıkarken, kemik erimesi (osteoporoz) ilaçları da gündemde. 60 yaş üstü hastalara, o da heyet raporuyla geri ödeme yapılacağı söylentileri dolaşınca Türk Jinekoloji Derneği'nden tepki geldi. Dernek Başkanı Bülent Tıraş, Türkiye'deki bayanların ortalama 47 yaşında menopozla tanıştıklarını, 5 yıl gibi sürede kemiklerin yüzde 40'ının kaybedilebileceğini belirterek, "Osteoporoz ilaçlarının devlete yıllık maliyeti 30 milyon dolar. Bu uygulamayla devlet kırılan kemiklere ilaçlardan daha çok harcama yapacak." diyor. Tıraş'a göre, erken menopoza girenlere ayrıcalık verilmesi çözüm değil, çünkü bu durumun net tanımı yok.
     <br/>
     <br/>
     Hacettepe Üniversitesi Sağlık İdaresi Bölümü Başkanı Prof. Dr. Mehtap Tatar, bakanlığın listedeki bütün ilaçların tedavi etkinliği bulunmadığını ortaya koyması gerektiğini vurguluyor. Tüm Eczacı İşverenler Sendikası (TEİS) Yönetim Kurulu Başkanı Nurten Saydan, 'etkinliği yoktur' ifadesinin bu ilaçları reçeteye yazan doktorları ve satan eczacıları halk nezdinde zor durumda bıraktığını dile getiriyor.
     <br/>
     <br/>
     Cumhuriyet Halk Partisi (CHP) Denizli Milletvekili Mehmet Neşşar,  reçetesiz ilaç satışının yaygınlaşmasıyla balığın baştan koktuğunu savunanlardan. Belirli ilaçlar haricinde reçetesiz satış imkânıyla Türk usulü raf üstü ilaç pazarının çoktan oluştuğunu kaydeden Neşşar, bu duruma sessiz kalan ve ileriyi göremeyen eczacıları da sorumlu tutuyor. Neşşar, uygulamanın ardında uluslararası ilaç firmaları ve bunlarla irtibat halindeki hükümet icraatlarında etkili bazı şahısların bulunduğunu iddia ediyor. Bu iddiayı destekleyenler Türkiye'deki OTC pazarının vitaminler sayesinde hızla büyüdüğüne, yasayla birlikte vitaminlere yüzlerce ilacın dâhil olacağına dikkat çekiyor. Dünya OTC pazarı yaklaşık 108 milyar dolarlık bir hacme sahip. Türkiye pazarı 700 milyon dolar civarında. Dünyanın sayılı vitamin ve besin takviyesi üreticilerinden Pharma Nord Türkiye Müdürü Demet Olesen, Türkiye'deki pazarın 2009'da 1,8 milyar dolara yükseleceğinin tahmin edildiğini anlatıyor. Pazarda vitamin ve besin takviyesi ağırlıkta. Bunları şimdilik çocuklara yönelik alerji ve kabızlıkla mücadele benzeri ürünler takip ediyor.
     <br/>
     <br/>
     Türkiye'de eczacılar 27 Nisan 2006'da ilk sendikalarını kurdu. Hedef yıl sonuna kadar 1000 üyeye ulaşmak. Sendikanın (TEİS, Tüm Eczacı İşverenler Sendikası) ilk genel kurulu 9-10 Eylül tarihlerinde Ankara'da yapılacak. İlaçtaki son gelişmeleri sendikanın kurucu başkanı 33 yıllık eczacı Nurten Saydan ile konuştuk.
     <br/>
     <br/>
     SENDİKA İLE  GÜÇ KAZANACAĞIZ
     <br/>
     <br/>
     -TEİS niçin ve hangi amaçlarla kuruldu?
     <br/>
     <br/>
     Amacımız tüm resmî makamlar nezdinde, ekonomik platformlarda ve sivil toplum kuruluşları içinde kabul görmüş, etkinliğini kanıtlamış bir örgütlenmeyi gerçekleştirmek; ilaç ve eczacılık hizmetinin sunumunda toplam kaliteyi arttırmak; üyelerinin mesleki ve sosyal alanda karşılaştığı sorunları ortadan kaldırmak ve hastaların yaşadığı sıkıntı ve mağduriyeti en aza indirip giderebilmek.
     <br/>
     <br/>
     -Türk Eczacılar Birliği (TEB) yeterli etkinliği ortaya koyamıyor muydu? Sendikalaşmak eczacıya hangi anlamda güç katacak?
     <br/>
     <br/>
     Son yıllarda sağlık alanında, özellikle ilaç ve eczacılık alanında yaşanan baş döndürücü hızdaki gelişmelerin neden olduğu uygulama ve düzenlemelere ilişkin sıkıntılar biz eczane sahibi eczacıları ve halkımızı ciddi anlamda mağdur eder bir hal aldı. İlaç ve eczacılık hizmetinin sunumu noktasında ciddi sıkıntılar ortaya çıktı.
     <br/>
     <br/>
     Bu sıkıntıların başında meslektaşlarımızın kurumlarla yaşadığı problemler geliyor. Herhangi bir kurumla anlaşmazlığa düşen bir meslektaşımızın TEB veya odalardan istediği yardım, resmî mevzuatlar ve yazışmalar nedeniyle çok gecikiyordu. Ayrıca TEB ve odalar meslektaşımız adına yasal yollara başvuramıyordu.  Oysa sendika tüm üyeleri adına muhatap oldukları tüm kurumlara karşı aktif husumet ehliyeti taşımaktadır ve üyeleri adına tüm kurum ve kuruluşlara karşı dava açma yetkisine sahiptir. Bu nedenle üyemiz olan meslektaşlarımız sendikanın hukuk bürosunun tüm imkânlarından faydalanabilecek. Avrupa'ya baktığımız zaman özellikle Fransa'da eczacı birliklerinin yanı sıra 125 yıllık bir sendikanın da faaliyette olduğunu görüyoruz. Sağlık sektöründeki sorunların aşılması için dünyadaki örnekleri ve ülkemiz mevzuatını incelediğimizde en uygun modelin sendika modeli olduğunu gördüğümüz için sendikalaşma kararı aldık.
     <br/>
     <br/>
     -Size göre Türk eczacılarının en temel problemleri neler, bunlar nasıl çözülebilir?
     <br/>
     <br/>
     En büyük sorun, bütçe uygulama talimatının sık sık değişmesi. Özellikle SSK'nın serbest eczanelere açılımı sonrası neredeyse her ay değişen kurallar, bu kuralların her kurum tarafından farklı yorumlanması, uygulamada yaşanan kaos ve kurumların provizyon sistemlerinin sık sık çalışmaması nedeniyle ilaç ve eczacılık hizmeti eczacıların tüm özverisine rağmen verilemez noktaya geldi.
     <br/>
     <br/>
     Değişen Bütçe Uygulama Talimatları dolayısıyla hastalarımıza her defasında başka bir kuralı anlatmak zorunda kalmamız güvenilirliğimizi sarsmaya başladı. Son günlerin güncel konusu olan ödeme listesinden çıkarılan 119 kalem ilacın tedavi etkinliğinin olmadığının açıklanması, sanki bu ilaçların ruhsatını eczacılar vermiş gibi eczacılar tedavi etkinliği olmayan ilaçları yıllardır satıyormuş imajı uyandırdı. Hükümet programında da belirtildiği gibi: "Sağlık hizmetlerindeki eksikliğin bedeli insan hayatıdır." İnsan hayatını korumak da eczacıların birinci görevidir. Ödeme gecikmeleri, sebebi bilinmeyen kesintiler, ekonomik olarak bu sorunun önemli bir boyutunu oluşturuyor. Meslektaşlarımız kurumlardan alacağını tahsil edemiyor, çok daha kötüsü kurumdan alacağını takip edemiyor. Kurumların sistemleri uygun olmadığı için eczacılar kurumlarla hesap mutabakatı bile yapamıyorlar.
     <br/>
     <br/>
     Yaşanan bir diğer önemli sorun ilaç fiyat indirimlerinden doğan zararların ilaç firmalarınca karşılanmamış olması. Eczanelerimiz aracı kurumlar ya da komisyoncular gibi sıfır stokla çalışmıyor. Ocak 2006'dan bu yana geçen süre içinde tam 17 defa değişik firmalarca fiyat indirimine gidildi ve bu zarar karşılanmadı. Bu konuda düzenleme yapılması için hazırladığımız dosyayı Sağlık Bakanlığı İlaç ve Eczacılık Genel Müdürü  Mahmut Tokaç'a sunduk. Acilen uygulamaya geçilmesini ümit ediyoruz.
     <br/>
     <br/>
     -Örnek aldığınız Fransız eczacılık modelini biraz anlatır mısınız?
     <br/>
     <br/>
     Fransa'da eczacılık modeli, aynen ülkemizdeki gibi geleneksel eczacılıktır. Yani eczanenin sahip ve mesul müdürü eczacıdır. Senelerdir ülkemizdeki eczane sayısının fazla olduğu, bakanların ağzından bile söylenip durulur. Türkiye'de çok fazla olduğu iddia edilen eczane sayısı IMF'ye göre, AB ülkeleri standartlarına göre 8.000 olmalıymış.
     <br/>
     <br/>
     Oysa Bir Avrupa Birliği üyesi olan Fransa'nın nüfusu 2005 sayımlarına göre 63 milyon iken eczane sayısı 22.650'dir. Ülkemizde 70 milyon olan nüfusumuza karşılık eczane sayımız 23 bin. Nüfusa göre eczane sayımız AB kriterlerine uygundur. Ülkemizde 23 bin noktadan, en modern şekilde vatandaşlarımıza hizmet vermeye ve sağlık danışmanlığı yapmaya çalışıyoruz. Bizdeki sorun eczane sayısında değil, dağılımında.
     <br/>
     <br/>
     LİSTE YANLIŞLARLA DOLU
     <br/>
     <br/>
     -Ödeme listesinden 100'ü aşkın ilacın çıkarılmasını nasıl değerlendiriyorsunuz? Bunun ardında farklı amaçlar yattığı ileri sürülüyor?
     <br/>
     <br/>
     Geri ödeme listesinden 119 kalem ilacın çıkarılması OTC dediğimiz reçetesiz ilaç satışına yönelik bir ön hazırlıktır. Bakanlık yetkilileri de bu listenin genişleyeceğinden, 700 kaleme çıkacağından söz ediyorlar. Bu ilaçlar önce geri ödeme kapsamından çıkarılacak, daha sonra eylül ve ekim ayında çıkarılacak olan OTC ilaç düzenlemesi ile ilacın eczane dışında satışına zemin hazırlanacak. İşin ilginç yanı ülkemizde OTC ilaç ile ilgili yasal düzenleme olmamasına rağmen özellikle yabancı firmalar OTC departmanlarını kurmuş ve bu tür ilaçları OTC grubu ilaçlar olarak çalışmaya başlamış durumdalar. Önce bu ilaçlar geri ödeme kapsamından çıkarılarak yeni molekül içeren yüksek maliyetli ilaçlar için pazarda yer açılacak, OTC durumuna geçen ilaçlar ise önce halkın kendi cebinden ödeyerek alması alıştırılacak, daha sonra market ve 'drugstore'ların rafına geçişi sağlanıp, reklâm serbestîsi yüzünden bilinçsiz ilaç tüketimi artacaktır.
     <br/>
     <br/>
     Ayrıca liste yanlışlarla dolu. Aynı etken maddeyi içeren aynı formda ve birbirinin birebir eşdeğeri olan ilaçlardan yerli firmanın ürettiği bir ilaç geri ödeme kapsamından çıkarılırken yabancı firmanın ürettiği ilaç geri ödeme kapsamında bırakılmış. Obezite tedavisinde kullanılan ilaçların hiçbiri artık geri ödeme kapsamında değil. OTC listesine giren obezite ilaçları, geri ödenirken ancak endokrinoloji uzmanının verdiği rapora istinaden ve son derece ağır şartları yerine getirebilen hastalara reçete edilebilirken, bir anda tüm yan etkileri ortadan kalkmış mıdır ki reçetesiz olarak hastanın serbestçe alabileceği ilaçlar arasına alınabiliyor!
     <br/>
     <br/>
     1,80 YTL olan bir mukolitik şurup geri ödeme kapsamından çıkarıldığı için yerine en ucuzu 3,55 YTL olan başka mukolitik şuruplar reçete edilmeye başlandı. Böyle tasarruf elde etmek mümkün değil. Geçen yıl da bazı antibiyotikleri sadece sinüzit ve otit media teşhisleri ile ödeyeceğini söyleyen geri ödeme komisyonu Türkiye'deki bütün hastalara sinüzit veya otit media teşhisi konmasına neden olmuştu.
     <br/>
     <br/>
     -Etkinliği yoktur denilen ilaçların halen satılabilmesi bir çelişki değil mi? Acaba bakanlığın başka bir bildiği mi var?
     <br/>
     <br/>
     Etkinliği olmayan ilaç her şeyden önce ilaç olma vasfını kaybeder. O zaman bunlar ilaç değildir ve ruhsatlarının iptali gerekmektedir. Öyle bir girişimin olmadığını ve düşünülmediğini biliyoruz. İkincisi, maliyet dezavantajı getirdiği ileri sürülen bu ilaçlar tedaviye yardımcı ve semptomatik etkili dediğimiz, hastalığın seyri sırasında görülen, insan yaşamının kalitesini etkileyen rahatsızlıkların giderilmesinde etkilidir. Öksürük şurupları, grip ilaçları bu tür ilaçlardır. Bu ilaçlar maliyet dezavantajı nedeniyle kullanılmazsa ağır seyredecek bir gribal enfeksiyon sonucu oluşacak enfeksiyon karşısında hasta çok yüksek fiyatlı bir antibiyotiği kullanmak zorunda kalacaktır. Bu da kamunun mali yükünü artıracaktır.  İlginç olan nokta ülkemizde ilacın % 95'nin alıcısı devlettir. Yani bir ilaç ödeme listesinden çıkarıldığı zaman eskisi gibi satılmayacak demektir. Buna rağmen hiçbir ilaç firmasından tepki gelmedi bu düzenlemeye. Hatta sayın bakan listelerin yeniden gözden geçirilebilir olduğunu söylediğinde, yabancı bir ilaç firması, sanki bu ülkenin sağlık politikasına karışma yetkisi varmış gibi "Ucuz ilacı vatandaş cebinden alsın, devlet pahalı ilaçları ödesin." şeklinde beyanatta bulundu. Zincir eczanelerin veya 'drugstore'ların yolunu açmada önce bir nabız yoklaması yapıldığı kanaatindeyim. Meclise eczacı olmayanların eczane açmasına müsaade edilmesi için yasa teklifi verilmesi, maliyet dezavantajı gibi herkesi güldürecek bir gerekçeyle bazı ilaçların ödeme listesinden çıkarılması ve bunların hemen tamamının Amerika'da OTC sınıfında tutulan ilaçlardan olması, eczacıların geri ödemelerinin geç yapılarak veya haksız kesintilerle mesleklerinden soğutulmaya çalışılmaları hep aynı planın parçalarıdır.
     <br/>
     <br/>
     Şu anda ne kadar ilaç Türkiye piyasasında? Geri ödeme listesinden çıkarılacak ilaç sayısının 700'e varacağını söylüyorsunuz. Bu ülkemizi nasıl etkiler?
     <br/>
     <br/>
     Ruhsatlı 6000 ilaç var. 4500'ü aktif satışta. 2007'de geri ödeme kapsamından çıkarılan ilaçların, pazarın % 15'ine ulaşması bekleniyor. Eczane dışında ilaç satmayı umut eden ve buna hazırlık yapan gruplar OTC'ye bu şekilde başlamayı planlıyor. Bu durumu fark edip itiraz edenlere de yetkililer 1262 sayılı yasa gereğince ilaçların eczane dışında satılamayacağı masalını anlatıyorlar. Türkiye'de bir gecede yasaların nasıl değiştirilebildiğini kimse bilmiyormuş gibi. Bu listeye yakında anthistaminikler, antiasitler, analjezikler ve laksatifler eklenecek. Bu durum gerçekleşirse ilaç kullanımı konusunda son derece bilinçsiz olan halkımızın gereksiz ve yanlış ilaç kullanımı son derece vahim sonuçlara neden olabilir. Hem doktorların hem de eczacıların bu kadar anlatmalarına rağmen yanlış ilaç kullanımının bu kadar çok olduğu ülkemizde hem doktorun hem de eczacının devre dışı bırakıldığı, bir de reklâmla tüketiminin pompalandığı ilacın, vatandaşlarımıza ne kadar zarar verebileceğini düşünmek bile istemiyoruz.
     <br/>
     <br/>
     MARKETTE İLACI HASTAYA KİM ANLATACAK?
     <br/>
     <br/>
     -Nasıl olumsuz sonuçlar ortaya çıkacaktır, size göre?
     <br/>
     <br/>
     İlaç, dozunda ve zamanında kullanıldığında etkilidir. Gereğinden fazla kullanıldığında yan etki oluşur. Az kullanıldığında ise istenen tedavi gerçekleşmez. Çarpıcı bir örnek vermek gerekirse, kolesterol ilaçlarının geri ödeme kapsamından çıkarılmasından sonra reklâmlarda kolesterol düşürücü stanol içeren gıdaların reklâmları görülmeye başlandı. Stanol ne kadar güvenli bir maddedir? Bu konuda kamuoyuna iletilen hiçbir bilgi var mı? Stanol bitkisel kökenlidir, öyleyse hiçbir zararı yoktur gibi bir anlayış hâkim. Oysa ne kadar tüketirseniz tüketin stanol kaynağı bitkiden günlük en az 1 gr olan stanol ihtiyacını karşılayamazsınız. Oysa piyasada yer alan bu katkılı gıdaların fazla tüketimiyle bu miktarın kat kat üzerine çıkabilirsiniz. Oysa stanolün en fazla günde 3 gr tüketilmesi ve bu dozun aşılmaması (0,75 gr/porsiyon ya da en az 1 gr/gün en çok 3 gr/gün tüketilmesi) gerekiyor. Kolesterol ilacını sadece kolesterol hastaları kullanmalı. Onlar da doktora danışarak. Bu konuda ne reklâmlarda ne de bu ürünlerin satıldığı yerde hiçbir görevli size bu bilgiyi ulaştırmıyor, sizi uyarmıyor. İşte bu yüzden ilaç, reçetesiz de olsa eczanede eczacı tarafından verilmelidir. Bu hayati önem taşıyan bir konudur.
     <br/>
     <br/>
     <br/>
     ABD’DE YILDA 7 BİN KİŞİ YANLIŞ İLAÇTAN ÖLÜYOR
     <br/>
     <br/>
     -Amerikan sağlık kuruluşu FDA, dünya ilaç piyasasında etkili bir kurum. Acaba ABD'de durum nasıl?
     <br/>
     <br/>
     ABD'de 300.000 OTC ilacı, 10.000 de ilaç var. FDA broşür ve eğitim çalışmalarıyla halkı sürekli bilgilendiriyor. Buna rağmen ABD'de, her yıl yanlış ilaç kullanımından yaklaşık 7000 kişi ölüyor. Bu tip ölümler her 10 yılda iki kat artıyor. Bu durum ülkeye yılda 2 milyar dolara mal oluyor. Amerikan hükümeti 1 Aralık 1999 tarihinde aldığı kararla, her yıl toplam bütçesinden 100 milyon dolarlık bir payı bu tür kazaların engellenmesi için yapılan çalışmalara ayırdı. İngiliz Tıp Dergisi British Medical Journal'da yayımlanan bir makale, ilaçların yanlış kullanılması sebebiyle ölümle sonuçlanan vakaların İngiltere'de de son yıllarda arttığını gösteriyor. Sağlık sektörünün dünyada toplam cirosu 2005'te 3,1 trilyon dolar. Bu paranın büyük kısmı hükümetler tarafından finanse ediliyor. ABD'nin sağlık harcaması 1,6 trilyon dolar. ABD'de zincir veya market eczaneler, 'drugstore'lar, OTC grubu ilaçlar büyük sermayelerin reklâmla pompalaması sonucunda hem ilaç harcamasını hem de kaybolan sağlığın geri kazanılması için yapılan harcamayı arttırmış durumda. Türkiye'nin de bu duruma düşmemesi için bir şeyler yapmak gerek. Sendikamızın bu anlamda da etkili olacağını ümit ediyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25190), [web.archive.org (arşiv bağlantısı)](http://web.archive.org/web/20061016022939/http://www.aksiyon.com.tr:80/detay.php?id=25190)
