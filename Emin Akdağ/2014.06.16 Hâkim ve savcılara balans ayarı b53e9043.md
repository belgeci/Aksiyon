# Hâkim ve savcılara balans ayarı

*Emin Akdağ 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ne bağımıszlıkları kaldı ne de tarafsızlıkları. Çok ciddi rüşvet ve yolsuzluk iddiaları… Bunlara yönelik 17 ila 25 Aralık 1993 operasyonları… Sonrasında konuya ilişkin dosyaların örtülmek istenmesi… Yurtdışına gönderilen ve içindekiler devlet sırrı gerekçesiyle açıklanmayan MİT hamiliğindeki TIR’lar…
  </font>
 </div>
 <div id="newsText">
  <font class="detail-text">
   <p>
    AK Parti kumandasındaki yürütme erkinin Sayıştay’ca denetlenmesine izin verilmeyen icraatları… Özel teşebbüsün üstlendiği ancak kredi bulamayınca Hazine garantisine alınan devasa kamu projeleri…  “Paralel örgütle” mücadele bahanesiyle bürokratik işleyişi ve kadroları temelden değiştiren yasalar… Başbakan Tayyip Erdoğan’ın bizzat kabullendiği ve kaçınılmadan uygulanacağını belirttiği cadı avı… İş güvenliği ve işçi sağlığının hiçe sayılması… Bu maddelere bir solukta daha onlarcası eklenebilir. Ortak yanları şu ki; hepsi de mahkemelik yani yargının kapsamında. Peki, yargı ne halde? ‘Maalesef’ ve ‘ne yazık ki’ o da okuduğunuz listeye dahil. Alenen müdahaleye maruz. Nihayetinde hâkim ve savcılar da devletin memuru. Tayin ve terfiye tabi. Üzerlerindeki “Demokles’in kılıcıyla” nasıl rahat çalışabilirler ki. Kimilerine göre Don Kişot, kimilerine göreyse kahramanlar. Vatan haini diyen de var, ‘helal olsun’ sözleriyle destekleyenler de. Temel soru şu: Adaletin tecellisi için şartlar yeterince steril mi? Yargının hem bağımsızlığından hem de tarafsızlığından söz edebiliyor muyuz öte yandan? Hâkim ve Savcılar Yüksek Kurulu’nca duyurulan ve 2 bin 517 kişiye dokunan 2014 yaz kararnamesi sürprizlerle dolu. “Sanki daha evvelkilerde yok muydu?” suali de kati suretle boş değil elbette. Fakat her iradenin bir rengi ve tonu var. Yargı mensuplarının medya önünde hedef gösterildiği süreçteyiz. Adli kolluk savcılar yerine siyasetçinin emrinde. Tepkisini HSYK 1’inci Daire üyeliğinden istifa ederek gösteren Dr. Teoman Gökçe, “Türk Yargı tarihine ‘kıyım kararnamesi’ olarak geçecek 2014 yaz kararnamesi ile 16 Ocak’tan sonra çıkarılanlara benzer fakat onlara göre daha hukuksuz, daha ilkesiz ve daha tutarsız atamalar gerçekleştirilmiştir.” diyor. Olan bitenden birkaç örnek aktarıp yorumu sizlere bırakalım: 17-25 Aralık soruşturmalarının icracıları İstanbul Adliyesi’nden uzaklaştırıldı. 24 ilin başsavcısı unvanlarından soyutlandı. Muhsin Yazıcıoğlu dosyasında takipsizliğe hükmeden savcıya terfi. Mavi Marmara hâkimine tenzil-i rütbe. Adalet Bakanlığı’ndaki 23 bürokrat hâkim ve savcı görevlendirmesiyle tasfiye edildi. O TIR’ların ihbarcısı askerlere dava açan Adana Başsavcı vekili aynı vazifeyle İstanbul’da. Yargıda da ‘senin adamın benim adamım’ deniyorsa ve  ‘adamı olanların işi yürüyorsa’ artık söylenecek söz bulabilmek ne mümkün! Hukukun üstünlüğü ayaklar altında ve üstünlerin hukuku başları eziyorsa vay hallere!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38774-h%C3%A2kim-ve-savcilara-balans-ayari.html), [web.archive.org (arşiv bağlantısı)](http://web.archive.org/web/20140926110529/http://aksiyon.com.tr/aksiyon/haber-38774-h%C3%A2kim-ve-savcilara-balans-ayari.html)
