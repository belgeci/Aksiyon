# İlaçta iskonto damarı by-pass’lık

*Emin Akdağ 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gayri safi milli hasılamızın yüzde 1,06’sını ilaca ayırıyormuşuz. OECD ülkeleri ortalaması 1,6 imiş. Bizdeki 1,3’e çıkarılırsa sorun bitermiş. Haliyle hemen merak ediyorsunuz: Hangi sorun? “Türkiye’nin halka verdiği sağlık hizmeti OECD ülkelerinin en az 2 katı.
  </font>
 </div>
 <div id="newsText">
  <font class="detail-text">
   <p>
    Yüzde 95’i sağlık hizmeti kapsamındaki ülkede, 2004’te yılda 2 kere doktora gidiliyordu. Şimdi 7 oldu. Her gidildiğinde yüzde 80 reçete alıp çıkılıyor. Diğer ülkelerde bu rakamlar en fazla bizdekinin yarısı. Ve ondan sonra da kendi ceplerinden çıkan para reçete bedelinin yüzde 9’u. Böyle bir sistem dünyada yok.” diyen Novartis Türkiye Başkanı Güldem Berkman’ın penceresinden okuyacağız meseleyi. Sağlık Bakanlığı’nca 2000’li yılların ortalarından bu yana yürütülen referans fiyat uygulamasının piyasaya ilaç arzını giderek daha da zora soktuğunu söylüyor Berkman. İlaçlara Avrupa’daki en ucuzun yüzde 41 düşülerek eder biçiliyor. Bu oran Almanya’da yüzde 3 imiş. Alman sosyal güvenlik mercileri “Türkiye’ye yüzde 41’i veriyorsunuz, bize niye yüzde 3?” diye soruyorlarmış çok uluslu ilaç şirketlerine. Berkman, “Eskiden Türkiye’nin kişi başı yıllık gelirinin 2 bin dolar olduğunu söylüyorduk, makul görülebiliyordu. Şimdi gelir de iyi. Anlatmakta güçlük çekiyoruz.” vurgusuyla pekiştiriyor sıkıntıyı. Dünya ilaç pazarındaki payımız yüzde 1. Ama tarifelere tesirimiz bununla kıyaslanmayacak ölçüde büyük. Zaten, kârlılıktan ziyade dengeleri bozuşumuzun rahatsızlık uyandırdığını belirtiyor Berkman. İskontonun yanı sıra Avro’nun 1,95 lirada sabitlenmesi de süreci tıkıyormuş. 3 yılda yüzde 50 erimiş fiyatlar. Rusya ve Ortadoğu resmen, diğer devletler ise gayri resmi izliyormuş Türkiye’yi. Rest boyuna varıyor iş. Saptanan indirime sıcak bakmayan üreticiler yeni ilaçlarını ülkemizden sakınma politikası güdüyorlarmış. Şimdilik hastanın ihtiyaç katsayısı değerlendirilerek bakanlık vasıtasıyla gerçekleşiyor bunlara dair talepler. Masada 350 dosya birikmiş. Bu normal gereksinimin yüzde 10’u bile değilmiş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33400-ilacta-iskonto-damari--by-passlik.html), [web.archive.org (arşiv bağlantısı)](http://web.archive.org/web/20140105052553/http://www.aksiyon.com.tr:80/aksiyon/haber-33400-ilacta-iskonto-damari--by-passlik.html)
