# Sağlıklı yaşamın şifresi beyinde

*Emin Akdağ Bilinmeyen-tarih*

<div>
 <p>
  <font>
   Dünyada sadece 5 merkezde kullanılan P300 cihazı, alzheimer ve parkinson gibi hastalıkların 15-20 yıl önceden belirlenebilmesine ve bazı önlemler alınmasına imkan tanıyor.
   <br>
    <br/>
    <br/>
    Yaşlanma, zaman mefhumu durdurulamadıkça, kaçınılmaz bir gerçek. Gerçek doğar doğmaz başlıyor. Çocukluk daha henüz onu kavrayamadan, gençlik ise müthiş bir hızla akıp bitiyor. Kaçınılmaz gerçeğin farkına ancak orta yaşlara gelince varıyoruz. Yaş biraz daha ilerleyince ortaya çıkan sağlık problemleri yüzünden istesek de istemesek de hayatın bu ana gerçeğini kabulleniveriyoruz. Bu sefer yeniden gençlik günlerine dönmeyi arzuluyor, geçen yıllara hayıflanıyoruz. Aslında aradığımız, yitip giden gençlik yılları değil, sağlımız. Peki orta yaşları tükettiğimizde peşine düştüğümüz sağlığı kaybetmemenin bir formülü yok mu? Tabii ki var: Sağlıklı yaşlanmak. Sağlıklı yaşlanmanın, başka bir tabirle sağlıklı kalmanın şifresi de beyinde gizli.
    <br>
     <br>
      BEAM ve P300 tekniği
      <br>
       <br>
        Türkiye"de ilk defa biyokimya uzmanı Dr. Aytek Şermet tarafından üç ay önce rutin sağlık hizmetinde uygulamaya sokulan P300 cihazı ile beynin biyolojik yaşı ölçülerek, erken yaşlarda elde edilen verilere göre alzheimer ve parkinson gibi hastalıklara karşı önlem alınabiliyor. Beyin sağlığı, insanların ortalama ömür süresinin 100 yıla dayandığı ve giderek uzadığı dikkate alındığında son derece önem kazanıyor. Vücudun dengesi ve hormonların yüzde 90"ı, değiştirilmesi imkansız organımız beynin kontrolünde. Beynin fonksiyonel durumunu tam olarak belirleyen ve P300 testini de içine alan BEAM (Beyin Elektrik Aktivite Haritalama) testleri Harvard Tıp Fakültesi"nde geliştirildi. BEAM tekniğiyle dikkat, hafıza, zeka ve akıl sağlığı verilere dökülerek, tıpkı parmak ve retinada olduğu gibi beyinde de kişiye özel bir "iz" (brain print) belirleniyor. Böylelikle hastalık türlerinin büyük çoğunluğu erken teşhis edilebilirken, bunlara yol açabilecek sebepler de yok edilebiliyor. P300-BEAM testleri ile MR (emar) birbirinden tamamen farklı sistemler. MR"da yapılan, beynin mükemmel bir resmini çekmek. Bu resimde ancak anatomik rahatsızlıklar görülebiliyor.
        <br>
         <br/>
         İstanbul"da 1990"da kurduğu Prolab Biyokimya ve Hormon Laboratuvarı"nda kemik yoğunluğu ölçümü, sperm analizi, meme kanseri biyopsileri ve açık emar konularında da Türkiye"de ilk uygulamalara imza atan Dr. Şermet, 2003 Aralık ayından itibaren sağlıklı yaşlanma konusuna yoğunlaşıyor. New York"a giderek, beynin hastalıklara ve sağlığa etkilerini en iyi bilen uzmanlardan biri olan Dr. Eric Braverman ile ortak çalışmalar yapıyor. Dünyada ilk defa Dr. Braverman"ın altı yıl önce rutin sağlık hizmetinde devreye soktuğu  P300"ü de kapsayan BEAM tekniğini Türkiye"ye getiriyor. Söz konusu teknik şu anda Türkiye"dekiyle birlikte dünya üzerinde sadece beş rutin sağlık teşhis ve tanı merkezinde hizmete sunulmuş durumda.
         <br/>
         <br/>
         BEAM testleriyle beynin hangi hastalıklar hakkında sinyaller gönderdiğine geçmeden önce, Dr. Şermet"in şu sözlerine dikkat kesilelim: "Beyin sağlığı ve sağlıklı yaşlanmak için sigara, alkol ve uyuşturucudan uzak durulmalı. Beynimizi en fazla yaşlandıran faktörlerin başında yoğun içki ve sigara tüketimi geliyor. Bir holdingin patronu olsam, genel müdürüm günde 3 paket sigara içiyorsa işten atarım. Öte yandan, şuna karar vermeliyiz: Yemek için mi yaşıyoruz, yaşamak için mi yiyoruz. Birtakım hastalıklardan korunmak ve uzun ömürlü olmak için bazı sorumlulukları yerine getirmek gerekir. Doktorlar, hiçbir zaman, bir suyun içine sokup çıkararak sizi eski sağlığınıza kavuşturamaz. Bence anti-aging insanların beyinlerinin genç kalması demek. Yüz gerdirme, botoks, yağ aldırma... Bunların hiçbiri gençleştirmez. Yediklerimizi 5-6 öğüne yaymalıyız. Haftanın 5-6 günü spor yapmalıyız. Stresi giderecek çözümler bulmalıyız. Herkesin en az bir iki hobisi olmalı."
         <br/>
         <br/>
         Beyinle ilgili keşifler
         <br/>
         <br/>
         18 ve 19"uncu yüzyılda yapılan anatomik çalışmalarda beynin dört farklı lobdan (bölümden) oluştuğu belirleniyor. Ardından beyinde "dopamin", "gaba", "asetilkolin" ve "serotonin" adı verilen dört ana biyokimyasal madde bulunduğu ve bunların her birinin beynin birbirinden farklı dört bülümünün biri tarafından salgılandığı anlaşılıyor. Daha sonra beynin dört bölümüyle ilgili olan ve elektrik akımlarının iletimini temsil eden dört ayrı beyin dalgası keşfediliyor. 1980"den günümüze kadarki nörolojik araştırmalarda ise beynin kimyasal yapısı ile beyin elektrik aktivitesi arasında bir bağ olduğu sonucuna varılıyor. En sonunda da beynin dört bölümünden hangisinin hangi fonksiyonu icra ettiği tespit ediliyor. Enerji ve metabolizmayla ilgili bölüm, "Beyin, fonksiyonları için gereken besin maddelerini alabiliyor mu?"; ritim (sükunet) ile ilgili bölüm, "Dört ana beyin dalgası dengeli çalışıyor mu?"; hız (hafıza) ile ilgili bölüm, "Beyin, gelen bilgilerin ne kadarını değerlendirebiliyor?" ve simetri (ruh hali) ile ilgili bölüm ise "Beynin sağ ve sol yarımkürelerinin fonksiyonları birbirlerine bağlı mı?" sorularının cevaplarını veriyor.
         <br/>
         <br/>
         Beynin elektrik dili neler söylüyor?
         <br/>
         <br/>
         Birbiriyle iç içe geçmiş ve son derece komplike sistemlerle donatılan beyin hakkında basite indirgenerek aktarılan bilgilerden sonra gelelim bu hayatî organımızdaki dört ana kimyasal maddenin anlamları ve hastalıklarla ilişkisine. Dopamin kimyasalı için beynin enerji ve güç kaynağı diyebiliriz. Bu maddedeki eksilme, şeker-kafein kullanma ihtiyacı, yorgunluk, solgunluk, ishal, azalan cinsel dürtü, rutin işlerin yapılmasında zorluklar, keyifsizlik ve fiziksel aktivitede gerileme gibi belirtiler gösteriyor. Beyindeki bu enerji kaybı, obezite, çeşitli bağımlılıklar, cinsel bozukluklar ve parkinson gibi rahatsızlıklara zemin hazırlıyor.
         <br/>
         <br/>
         Gaba kimyasal maddesi, beyin dalgalarının uyum ve ritim içinde çalışmasını sağlıyor. Ayrıca vücudun sükunet içinde bulunmasına katkıda bulunuyor. Gaba eksikliği halinde beyindeki ritim kaybolarak şu belirtiler ortaya çıkıyor: Karbonhidrat aşermeleri, titreme, seğirmeler, ateş basmaları, çarpıntı, terleme, ellerde soğukluk-nemlenme, göğüs ağrısı, görme bozuklukları, dinlenememe, anormal derecede koku alma hissi, mide şikayetleri ve beklenmedik alerjiler. Beyin ritim bozukluğu ise, yüksek tansiyon, kulak çınlaması, adet öncesi sendromu, kriz nöbetleri ve kaygılanma gibi problemlere sebep oluyor.
         <br/>
         <br/>
         Asetilkolin kimyasal maddesi, "beynin çalışması ve bilgileri tekrar hatırlaması için gereken kaynak" diye tarif ediliyor. Bu kimyasal maddede azalma meydana gelirse beynin çalışma hızı yavaşlıyor. Bu da kendini yağ tüketme isteği, ağız kuruluğu, kuru öksürük, hafıza kaybı, unutkanlık ve konsantrasyon zorluğu gibi belirtilerle hissettiriyor. İnsanı yaşlanmaktan korkutan bunama ve alzheimer türü hastalıklar ile asetilkolin kimyasalındaki eksilme arasında çok ciddi bir ilişki söz konusu.
         <br/>
         <br/>
         Beyindeki dört ana kimyasaldan sonuncusu serotonin ve beraberindeki tryptophan amino asidi beynin iki yarım küresi arasındaki simetrinin ilişkisini belirliyor. Bu ilişki aksadığında ya da bozulduğunda ise tuz kullanma isteği artıyor; sırt ve ve baş ağrıları, nefes darlığı ve uyku bozuklukları şikayetleri beliriyor. Bu belirtiler çoğaldıkça kişide depresyon, takıntı ve uykusuzluk hastalıkları ortaya çıkıyor.
         <br/>
         <br/>
         Sözü edilen kimyasal madde dengesizliklerinin sebep olduğu bütün rahatsızlıklar için gerekli hormon ve ilaç tedavileri uygulanıyor.
         <br/>
         <br/>
         <br/>
         ÖNERİLEN DİYETLER
         <br/>
         <br/>
         Beyin Enerji Diyeti: Kahve, yulaf ezmesi, buğday özü, tofu, biftek, avokado, balık, börülce, kabak tohumları.
         <br/>
         <br/>
         Beyin Sükuneti Diyeti: Kafeinsiz bitki çayları, muz, narenciyeler, rafine edilmemiş pirinç,
         <br/>
         <br/>
         bakliyat, brokoli, pekmez, ciğer-sakatat, mercimek, patates, ıspanaklı makarna, fındık.
         <br/>
         <br/>
         Beyin Hafızası Diyeti: Kahve, greyfurt suyu, yumurta, buğday özü, fıstık ezmesi, peynir, balık, tavuk, lahana, bakla, havyar, karnabahar, badem.
         <br/>
         <br/>
         Beyin Simetri Diyeti: Kafeinsiz bitki çayları, köy peyniri, İsviçre peyniri, muz, somon balığı, hindi, ördek, lüfer-uskumru, pancar, rafine edilmemiş pirinç, patates, ayçiçeği.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1461 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11619), [web.archive.org (arşiv bağlantısı)](http://web.archive.org/web/20050223015427/http://www.aksiyon.com.tr:80/yazdir.php?id=11619)
