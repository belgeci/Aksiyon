# Yeni Meclis'e dört bir yandan hukuk çağrısı

*Emin Akdağ 2015.06.30*

<div class="pNewsDetailMainContent" itemprop="articleBody">
 <p>
  Türkiye’de hukukun askıya alınmasına, üyesi olduğu Avrupa Konseyi’nin anayasa danışma organı Venedik Komisyonu da müdahil. Komisyonun “yargı özgürlüğüne müdahale” deklarasyonunda sıraladığı tespitler, şimdiye dek yükseltilen tepki seslerinin ne derece doğruluk arz etiğinin ispatı bir bakıma. Metinde hâkim ve savcı teminatının ortadan kalkmasına dikkatler çekiliyor. Kararları yüzünden tutuklanmalara, keyfî olarak görev yerlerinin değiştirilmesine ve üzerinde çalıştıkları dosyalardan uzaklaştırmalarına işaret ediliyor. Bu arada kimilerince siyasi nitelikli talimatların, hukukilik gözetilmeksizin yerine getirildiğinin altı da çiziliyor. Hâkimler ve Savcılar Yüksek Kurulu’nun (HSYK) icraatlarına yürütme erkinin baskısını azaltacak yasal değişikliğe gidilmesi çağrısında da bulunuyor komisyon. Mevzuattaki revizeyle -dosyalara tesir etme, istek dışında tayin- ve bunun gibi baskıların tabii sonuçlarının bitirilmesi gerektiğini vurguluyor. Şu beklentisi de hayli mühim: Tutuklu hâkim ve savcılar aleyhindeki tedbirler tekrar gözden geçirilmeli. Komisyonun üyelerinden anayasa profesörü Ergun Özbudun’un belirttiği üzere dile getirilen bu görüşlerin bağlayıcılığı söz konusu değil ama Avrupa hukuk çevrelerindeki etkisi çok fazla. Ceza hukuku profesörü ve yürürlükteki Türk Ceza Kanunu’nun mimarlarından İzzet Özgenç, yeni Meclis’ten acilen başta sulh ceza hâkimlikleri, bütün hukuka aykırı düzenlemeleri lağvetmesini diliyor.  23 Mayıs’ta da Avrupalı Yargıçlar Birliği bir deklarasyon yayımlamıştı. 10 Haziran’daysa Avrupa Parlamentosu ilerleme raporunda bir dizi uyarılar yer almıştı.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/yeni-meclise-dort-bir-yandan-hukuk-cagrisi_551403), [web.archive.org (arşiv bağlantısı)](http://web.archive.org/web/20150726123958/http://www.aksiyon.com.tr/karakutu/yeni-meclise-dort-bir-yandan-hukuk-cagrisi_551403)
