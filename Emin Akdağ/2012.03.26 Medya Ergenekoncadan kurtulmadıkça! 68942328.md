# Medya Ergenekoncadan kurtulmadıkça!

*Emin Akdağ 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bazı yazılar vardır kitaplarla dile getirilebilecekleri bir çırpıda algılatıp kavratır insana. Dolaysızdır. Mesajlar, hedeftekiler ve amaçlar gayet açıktır.
  </font>
 </div>
 <div id="newsText">
  <font class="detail-text">
   <p>
    Serdar Turgut’un 22 Mart 2012 tarihli Habertürk’teki “Medyayı Ergenekon’un elinden kurtarmak” başlıklı yazısındaki gibi. Ergenekon, ‘sadece bir terör örgütü’ değildir, yazara göre. Ve medyadaki uzantı ve sempatizanlarla mücadeleyle bitmemektedir iş. Çünkü “ideolojik bir canavardır”, daha ziyade o.  “Kendine özgü bir dile” sahiptir. Merkez medyanın haber ve yorumlarına sirayet ederek toplumun her yanına yayılmıştır bu dil. En masumlar dahi, içselleştirip kullanmış; “bilinçsiz-gönülsüz üye” haline gelmiştir. İşte bu yüzden onunla başa çıkmak zordur. Reçete ortadadır; zihniyetler düzeyinde karşı duruşa ihtiyaç duyulmaktadır: “Ergenekon’un dindarlara karşı doğal olarak kabul ettirdiği nefret söyleminin yerine çok daha farklı bir söylem koymamız gerekiyor. Medyaya da tamamen yeni bir dil bulmamız gerekecek.”  Haber ve yorumların yıllardır Ergenekon patentli nefret diliyle sunulduğunu belirterek, “Bunu anladığımız zaman, gazetelerin aslında uzun zamandır ideolojik devlet aygıtları olarak görev yaptıklarını görürüz.” diyor, tecrübeli gazeteci. Güdümlü ve kurgulu belleklere kodlanan “asker kurtarıcıdır” ve “darbeler normaldir” inanışlarına dikkatleri çekiyor: “Aslında masum olan insanların başı bağlı genç kız gördüğü zaman neden böyle değil de “öyle” düşündüğünü ve bu içgüdüsel refleksin bize medya diliyle kabul ettirildiğini anlarız.” Bu dilin pençesine düşenlerin kendilerini kaybedip gerçeklikle bağlantılarını kopardıklarını anlatan Turgut için -etken veya edilgenliğini kestiremese de- Nuh Mete Yüksel bunun tipik bir örneğidir. Ergenekon cephesindeki hakiki zafer, o dilin yerine başkasını ikameye çalışmayla mümkündür.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32141-medya-ergenekoncadan-kurtulmadikca.html), [web.archive.org (arşiv bağlantısı)](http://web.archive.org/web/20130825020522/http://www.aksiyon.com.tr:80/aksiyon/haber-32141-medya-ergenekoncadan-kurtulmadikca.html)
