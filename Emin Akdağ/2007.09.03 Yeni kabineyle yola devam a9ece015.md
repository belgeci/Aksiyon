# Yeni kabineyle yola devam

*Emin Akdağ 2007.09.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan’ın hazırladığı 60. hükümetin listesi Cumhurbaşkanı Abdullah Gül tarafından onaylandı. Yeni hükümette Başbakan dışında 24 bakan bulunuyor. 8 yeni ismin girdiği kabinede 9 devlet bakanı ve 3 başbakan yardımcısı var. Tek kadın bakan ise Nimet Çubukçu oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028110424im_/http://www.aksiyon.com.tr/resim/665/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kabinede, parlamento dışı kalan Abdüllatif Şener ve Ali Coşkun haricinde Abdülkadir Aksu, Osman Pepe ve Atilla Koç yer almadı. Erdoğan, 10. Cumhurbaşkanı Sezer’e sunduğu liste ile Gül’e çıkardığı liste arasında bir iki değişiklik olduğunu ifade etti. Beşir Atalay’ın İçişleri Bakanlığı’na getirilmesi ‘yeni kabinenin en önemli sürprizi’ yorumlarına yol açarken, Ali Babacan, beklendiği gibi dışişleri bakanlığı ve başmüzakerecilik görevini üstlendi. Önemli bakanlıklardan biri olan Adalet Bakanlığı’na ise Devlet Bakanı ve Başbakan Yardımcısı Mehmet Ali Şahin getirildi. Milli Savunma Bakanı Vecdi Gönül’ün görevi değişmedi. AK Parti’nin yeni ekonomi kurmaylarından Mehmet Şimşek devlet bakanı, üç başbakan yardımcısından ikisi Hayati Yazıcı ve Nazım Ekren olurken, Adalet Bakanı Cemil Çiçek de bu göreve getirildi. Maliye Bakanı Kemal Unakıtan, Milli Eğitim Bakanı Hüseyin Çelik, Bayındırlık ve İskan Bakanı Faruk Özak, Sağlık Bakanı Recep Akdağ, Ulaştırma Bakanı Binali Yıldırım, Tarım ve Köyişleri Bakanı Mehmet Mehdi Eker, Çalışma ve Sosyal Güvenlik Bakanı Faruk Çelik, Sanayi ve Ticaret Bakanı Zafer Çağlayan, Enerji ve Tabii Kaynaklar Bakanı Hilmi Güler, Kültür ve Turizm Bakanı Ertuğrul Günay, Çevre ve Orman Bakanı ise Veysel Eroğlu oldu. Erdoğan’ın Bakanlar Kurulu listesini büyük bir gizlilik içinde tutması sebebi ile birçok vekil, bakan olduğunu basın toplantısı sırasında öğrendi. Mehmet Ali Şahin, Adalet Bakanı olduğu haberini sendika temsilcileriyle memur maaş zammını görüşürken aldı. Yeni AK Parti hükümeti rotasını, seçim beyannamesindeki ‘daha fazla refah ve demokrasi’ üzerine çizdi. Yapılacakların başında işsizliğin azaltılması, yargı sürecinin kısaltılması, AB sürecinin hızlandırılması, sivil anayasa hazırlanması, suçla etkin mücadele ve daha çok sosyal yardım bulunuyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28331), [web.archive.org (arşiv bağlantısı)](http://web.archive.org/web/20071028110424/http://www.aksiyon.com.tr/detay.php?id=28331)
