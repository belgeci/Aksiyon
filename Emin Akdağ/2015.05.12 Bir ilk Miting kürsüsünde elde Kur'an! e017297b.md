# Bir ilk: Miting kürsüsünde elde Kur'an!

*Emin Akdağ 2015.05.12*

<div class="pNewsDetailMainContent" itemprop="articleBody">
 <p>
  Din; 7 Haziran 2015 milletvekili seçimlerinde, şimdiye dek hiç olmadığı miktarda belirleyici. Bunun birincil sebebi, seçim kampanyalarına bizzat katılan Cumhurbaşkanı Tayyip Erdoğan’ın söylemi. KONDA Araştırma Şirketi Yönetim Kurulu Başkanı Tarhan Erdem’e göre AKP’nin oy kaybı itti Erdoğan’ı buna. Öncesinde miting alanına Kur’an-ı Kerim’le çıkan başka lider hatırlamadığını söylüyor Erdem: “Elde Kur’an ile şov yaparak siyaset yapılmaz. Hz. Ali’nin sözü vardır: Devletin dini adalettir. Bugünkü devlete bakalım adaletli midir değil midir?” Şu tespiti hayli yerinde: “Gördü ki eski sertlikten halk hoşnut değil. Bunun için dine sarıldı. Artık tamamen dini kullanmaya başladı.” Erdoğan’ın miting kürsüsündeki sözlerinden bir pasaj: “Malum terörün beslediği siyasi parti, ‘Diyanet İşlerini kapatacağız’, diyor. ‘Taksim bizim Kâbe’mizdir’, diyor. Bizim Kâbe’miz bellidir. Bir zamanlar CHP, ‘Kâbe Arap’ın olsun, bize Çankaya yeter’ diyordu. Şimdi bunlar aynı şekilde. Maalesef cami duvarına pislemeye başladılar.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/bir-ilk-miting-kursusunde-elde-kuran_550890), [web.archive.org (arşiv bağlantısı)](http://web.archive.org/web/20150813192411/http://www.aksiyon.com.tr/karakutu/bir-ilk-miting-kursusunde-elde-kuran_550890)
