# Erdoğan’dan genç subaylara sivil formasyon

*Emin Akdağ 2012.04.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıllardır Harp Akademileri Komutanlığı’ndaki konuşmalarla siyaset mühendisliği yapıldığını yakinen bilmekteyiz. Laiklik altından gösterilen irtica sopaları hâlâ belleklerimizde! Bilhassa 10’uncu Cumhurbaşkanı Ahmet Necdet Sezer’in gözde mesaj kanalıydı, askerî eğitim yuvasındaki kürsü.
  </font>
 </div>
 <div id="newsText">
  <font class="detail-text">
   <p>
    Anayasa Mahkemesi’ne başkanlık ederkenki dikkat çekici ifadeleri ne kadar da demokrasi yüklüydü oysa. Kesme rejim makarnasıymış ana yemek meğerse. Heyecanlandıran sözleri de glikozdan oluşan bir sosmuş. Bu makûs talihin tersine dönmesi adına tarihî bir gün yaşadık 23 Mart 2012’de. İlk defa bir başbakan akademideki genç subaylara seslendi. Kamuoyuna yansıdığı kadarıyla geleceğin general ve amirallerine, “Yakın tarihte, demokraside yaşanan kesintilere bakıldığında, hiçbirinden ülkenin kazançlı çıktığını görmedik. Her kesinti döneminde, ekonomi çok ciddi yaralar aldı, demokrasi sarsıldı, hukuk tartışılır hale geldi ve ülke on yıllarını heba etti.” diyor Erdoğan, basına kapalı konferansta. “Demokrasiden, hukuktan, laiklikten ve sosyal devlet ilkesinden sapmış bir Türkiye’nin çıkışı olamaz.” vurgusuyla birlikte; terörün salt güvenlik tedbirleriyle bitirilemeyeceğini belirtip; kalkınma ve demokratikleşme yolunda yürütülen eş zamanlı adımların kesintiye uğratılmayacağının altını çiziyor. Türkiye’nin global barıştaki misyonuna ve savunma sanayii hamlelerinin neticelerine de değiniyor: “Silahlı Kuvvetlerimizi, barışa hizmet eden, caydırıcı bir güç olarak, göz bebeğimiz bir kurum olarak desteklemeyi sürdüreceğiz.” Avrupa Birliği’ne tam üyelik müzakerelerindeki ciddi duruşun arka planını anlatıyor: “Yüzümüzün Avrupa’ya dönük olması, Doğu’ya, Güney’e, Kuzey’e sırtımızı dönmemiz anlamına gelmiyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32251-erdogandan-genc-subaylara-sivil-formasyon.html), [web.archive.org (arşiv bağlantısı)](http://web.archive.org/web/20130825102334/http://www.aksiyon.com.tr:80/aksiyon/haber-32251-erdogandan-genc-subaylara-sivil-formasyon.html)
