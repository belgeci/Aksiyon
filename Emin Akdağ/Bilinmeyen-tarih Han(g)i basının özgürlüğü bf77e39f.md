# Han(g)i basının özgürlüğü

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20041217033852im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217033852im_/http://www.aksiyon.com.tr/resim/481/32.jpg" vspace="5"/>
  </p>
 </font>
 <font class="content">
  Diğer şirketleriyle birlikte Uzan Grubu’nun medya kuruluşlarına da el konulması sonrasında başlayan basın özgürlüğü tartışmalarında konsensüs sağlanamadı. Ancak medya kuruluşlarının büyük bir bölümünün holdinglerin vesayeti altında oldukları ve bağımsız yayın yapamadıkları konusunda herkes hemfikir.Demokratik parlamenter sistemlerde adı yasama, yürütme ve yargının ardından 4’üncü kuvvet olarak zikredilen basının Türkiye’deki durumu;
 </font>
 <p>
  <font class="content">
   Tasarruf Mevduatı Sigorta Fonu’nun (TMSF), İmar Bankası’ndan doğan 7,5 katrilyon liralık alacağını tahsil etmek için diğer şirketleriyle birlikte Uzan Grubu’nun basın—yayın kuruluşlarına da el koymasıyla bir kez daha gözler önüne serildi.
   <br/>
   Her ne kadar kanuni dayanağı olsa da TMSF’nin bu icraatı ilke bazında basın özgürlüğü kavramıyla çelişiyordu. Star gazetesi ile televizyonunun yayın politikası, Fon’un atadığı yeni yönetimden sonra tamamen değişmişti. Ancak şartlar itibariyle Türk basın tarihinde bir ilk olan uygulama, basın tarafından da pek görülmek istenmedi. Olaya değinen köşe yazarı sayısı bir elin parmaklarını geçmiyordu. Basın meslek örgütlerinin açıklamaları da sanki yasak savma kabilindendi. Peki neden böyleydi; kimse neden yeterince ses çıkarmıyordu? Konu hakkında görüştüklerimizin ve köşelerinde görüş belirtenlerin ifadelerinde mutlaka yer alan bir gerçeğin tabii sonucuydu bu. Çünkü medya, ticaret ve siyaset öylesine iç içe geçmişti ki; bu basının genetik yapısıyla bağdaşmıyordu. Medya kuruluşları bağlı oldukları holding patronlarının vesayeti altındaydı. Yani basın—yayın kuruluşlarının büyük bir çoğunluğu bırakın özgür olmayı, bağımsız değillerdi.
   <br/>
   <br/>
   Yazılan—çizilenleri iki kategoride toplamak mümkün. Birinci görüşe göre; Uzan Grubu, kendi medya kuruluşlarını şahsi çıkarları doğrultusunda kullanmışlar; basın özgürlüğünü son gramına kadar ihlal etmişlerdi. Bu yüzden bu kavramdan ne söz etmeli, ne de medet ummalıydılar. İkinci görüşe göre ise; Uzanlar ne yapmış olurlarsa olsunlar, Star Yayın Grubunun yönetimine el koymak ve yayınına sansür getirmek basının geleceği adına çok tehlikeli bir gelişmeydi. Yarın aynı uygulamanın diğer medya gruplarının başına gelmeyeceğinin garantisini kimse veremezdi.
   <br/>
   <br/>
   Birinci kategorideki en sert çıkışı Hürriyet yazarı Fatih Altaylı yapıyordu. ‘Mafya, gazete kursa sahip mi çıkacağız?’ diye soran Altaylı, “İnsanların özel hayatlarını yayınlayarak şantaj ve tehdit mekanizmaları kurmak, aile bireylerinin bile bantlarını kaydedip onları yayınlamakla tehdit etmek, elindeki yayın gücünü ‘yasadışı’ çıkarlarını koruma gücü haline getirmek, SPK başkanlarını ve devletin çıkarlarını korumak amacıyla bunların işlerine taş koyan bürokratları medya gücüyle sindirmek ‘basın özgürlüğü’ ise yapılan işler ‘basın özgürlüğüne’ bir müdahaledir” diyordu.
   <br/>
   <br/>
   İkinci kategorideki en net duruşu ise daha önce Star’da çalışırken Uzanlar ile ihtilafa düşüp ayrılmasına rağmen Akşam gazetesi yazarı Zülfikar Doğan ortaya koyuyordu: “TMSF el koyduğu bankaya genel müdür, murakıp, fabrikaya yönetici atayabilir. Gazete, banka—fabrika değil ki. Bugüne kadar TMSF’nin medyaya umum yönetmen, yazı işleri müdürü atadığı, köşe yazarı seçtiği, kaleme sansür uyguladığı görülmemişti. Amaç, para kaçışını önlemekse, mali işler, muhasebe müdürü atarsın o kadar. Bu işin sonu gazete—TV’leri kapatma, aykırı sesleri susturmadır... Ne adına yapılırsa yapılsın, bu bir medya ve sansür operasyonu. Aynı anda diğer medyaya da göz dağı, ‘Bugün ona, yarın sana!’ mesajı, ‘teslim ol!’ ihtarıdır.”
   <br/>
   <br/>
   Basın, holdinglerin vesayetinde...
   <br/>
   <br/>
   Olay karşısında ‘Türkiye’nin en yaygın meslek kuruluşu’ olmakla övünen Gazeteciler Cemiyeti’nin ne yapacağı ve takınacağı tavır son derece önemliydi. Cemiyet Başkanı Orhan Erinç, Aksiyon’a, herhangi bir eylem düşünmediklerini, ilk etapta Star Yayın Grubundaki meslektaşlarının kimlik ve kişilik haklarının korunması, maaşlarını almaları ve işten çıkarılmamalarıyla ilgilendiklerini söyledi. El koyduğu basın kuruluşlarının yayın politikalarının iktidara yakın çizgi izler hale gelmesinin TMSF’nin özerkliğine gölge düşürdüğünü, Fon’un, bilgisi dışında böyle bir durum oluşmuşsa bunu engellemesi gerektiğini dile getiren Erinç, “Yasa uygulanmasın diye bir hakkımız yok. Ama uygulama yasanın çıkarılma gayesiyle uyumlu olmalı” diyor.
   <br/>
   <br/>
   Erinç, Türk basınında böyle bir sonucun ortaya çıkmasını ve buna tepki duyulmamasını söyle izah ediyor: “Türkiye’deki medya—siyaset—ticaret ilişkileri genelde basın özgürlüğü kavramıyla örtüşmüyor. Medya grupları holdinglerin şirketlerinden biri haline dönüştü maalesef. Bankacılık, sanayi ve sigortacılık gibi alanlarla uğraşan holding patronları arasında rekabet ve sürtüşme var.” ‘Uzanlar basın özgürlüğünü kötüye kullandı, onlara bu yapılabilir’ görüşünü doğru bulmayan Erinç, yeni yönetimin Star gazetesinin dağıtım işini aksatmaması gerektiğini de vurguluyor. “Karamsar olmak için henüz erken, umutlu olmalıyız, karamsarlığı aşacak gücü kendimizle bulalım” diyen Erinç’in, Türk basını için önerdiği kurtuluş reçetesi de şöyle: “Holdinglerin yapılarında medya gruplarını bağımsızlaştıracak düzenlemelere gidilmeli. Siyaset; iktidar olsun, muhalefet olsun medyayı kendi çıkarları doğrultusunda kullanma alışkanlığından vazgeçmeli. Basın çalışanları da örgütlenmeli.”
   <br/>
   <br/>
   Fikir işçiliğinden, vasıfsız işçiliğe...
   <br/>
   <br/>
   Türkiye Gazeteciler Sendikası Başkanı Behzat Erkoç da, Aksiyon’a yaptığı açıklamada, olayın hoş görülecek bir yanı olmadığını ifade etti. “Arzu ederdik ki Star gazete ve televizyonu yayınlarını özgürce yapabilsinler” diyen Erkoç, Uzanlar’ın müdahalesiyle meslek ilkelerinin çiğnenmesi durumunda da, izlenecek yolun yayına müdahale değil, hukuki yaptırımların devreye sokulması olduğunu söylüyor. Erkoç’un açıklamasında da söz dönüp dolaşıp basının temel problemine odaklanıyor: “Basın çalışanlarının sorunları var. Bütün bunlar bunların kaynağı bu belki de. Taraflı yayınlar yapılmasının bir nedeni, patrona karşı çalışanların gücünün olmamasıdır. Çünkü birlik olamıyoruz. Birebir patronla karşı karşıya geldiğimizde eziliyoruz. Onun dediklerini yapmak zorunda kalıyoruz. Biz gazeteciyiz, birlikteyiz, doğruları savunuyoruz, diyebilseydik; ne Uzan Grubu medyayı kullanabilir ne de Star Yayın Grubuna müdahale edilirdi. Gazetecilik gazetecilik gibi yapılıp doğrular yazılabilseydi, patron da olsa karşı koyabileceklerdi. Arkadaşlarımı suçlamak istemiyorum. Ekmek parası kazanıyorlar. Yarına güvenceleri yok. Başlarındaki amir de öyle. Şu anda patronun görüşlerine karşı gelseniz ertesi gün o gazeteye giremezsiniz. Bu yüzden meslek ilkeleri ile bağdaşmayan işleri zaman zaman yapmak zorunda kalıyoruz. Böyle giderse, 5—10 sene sonra vasıfsız işçiler durumuna düşeceğiz. Meslek itibar kaybetti. Dışarıda gazeteciyim diyemiyorum. Basın plakamı kullanmak istemiyorum.”
   <br/>
   <br/>
   Banka sahipleri medya patronu olmamalı
   <br/>
   <br/>
   Çeşitli gazetelerde genel yayın yönetmenliği ve üst düzey görevlerde bulunan Sabah gazetesi yazarı Mehmet Barlas ise olayı Aksiyon’a şöyle değerlendirdi: “Banka sahiplerinin medya ile bağlantısı olmaması gerektiği bir kez daha görüldü. Türkiye ekonomik kriz ve siyasi değişikliklere gebe bir ülke. Her ekonomik krizin de bankacılık sistemini etkilediği ortada.
   <br/>
   <br/>
   “Star çalışanları, patronlarının İmar Bankasında ve diğer alanlarda ne yaptıkları konusunda bilgi sahibi değildiler. Buna rağmen, çalışanların bir kısmı olayı Cumhuriyet’i korumak için iktidarla mücadele olarak gördüler. Bu bir hataydı. Nasıl Star’ın yayınlarına devletin müdahale etmesi yanlışsa; Star çalışanlarının geçmişteki tutumu da yanlıştı.
   <br/>
   <br/>
   “Basın sermayesi de, çalışanlar da devletten ne korkmalı ne de bir şey beklemeliler. Geçmişte çok sayıda gazeteci işsiz kaldı. Kanunlara saygılı olunmalı, Allah’tan başka hiçbir şeyden korkulmamalıdır.”
   <br/>
   <br/>
   Ne şiş yansın ne kebap!
   <br/>
   <br/>
   Medyanın büyük bir genelinin holding vesayetinde yayın yapması gerçeği sebebiyle, Star Yayın Grubuna el konulmasıyla ilgili fikir beyan eden gazetecilerin bazıları, ‘ne şiş yansın ne de kebap’ formülünü uygulamak zorunda kalmışlardı. Basın Konseyi Başkanı Oktay Ekşi de bunlardan biriydi. 16 Şubat günü, konsey açıklamasında “Devletin alacağını tahsil etmek elbet devletin görevi. Ancak bu görevin yerine getirilmesi, iletişim (basın) özgürlüğünün susturulması amacıyla kullanılmamalıdır” diyen Ekşi, bir gün sonra Hürriyet gazetesindeki köşesinde, “Uzanlar’ın ellerindeki medya organlarını nasıl kullandığını görmediniz mi?” itirazını cevaplandırdı. Ekşi, Uzanlar’ın yaptıklarını sıraladığı yazısını, “Yasalar onları cezalandırmalı. Özgürlük de korunmalıdır diyoruz” cümlesiyle bitiriyordu.
   <br/>
   <br/>
   Medya kendi ayakları üzerinde
   <br/>
   <br/>
   durmayı öğrenmeli
   <br/>
   <br/>
   Her pazartesi günü kaleme aldığı medya yazılarıyla dikkati çeken Zaman Gazetesi Genel Yayın Müdürü Ekrem Dumanlı’nın sıcağı sıcağına yazdıkları, hafta boyunca dile getirilen sözlerden belki de en soğukkanlı ve gerçekçi olanıydı. Yazısında, “İyi de, diğer medya grupları ne yapıyor, neden bu tablo karşısında suskun kalıyor, meslek kuruluşları, sivil toplumcular vs. niçin sessiz kalmayı tercih ediyor?’ diye soran Dumanlı, sorusunu şöyle cevaplıyordu: “Açık konuşmak gerekirse hadise, basın özgürlüğü içinde değerlendirilmiyor. Olayın ticari boyutunda meydana gelen tereddütler basın özgürlüğü meselesini arka plana atıyor. İşte bu durum, basın tarihi açısından hadiseyi daha da önemli kılıyor.” Dumanlı, “Bir kere medya, kendi ayakları üzerinde durmanın hesabını yapmaya mecbur. ‘Zararına da olsa yayına devam’ düşüncesi, kredi borçları altında inim inim inleyen holdinglerin kanatları altına sığınma güdüsü Türk basınını bu noktaya taşıdı” sözleriyle medyayı uyarıyor.
   <br/>
   <br/>
   Rejim tehlikede hikayesi
   <br/>
   <br/>
   Olaya çok farklı açıdan bakan gazeteciler de vardı. Ancak en farklı (!) ve insana ‘insaf’ dedirtecek yorum Cumhuriyet yazarı İlhan Selçuk’tan geldi. Selçuk’a göre rejim elden gidiyordu: “İki ay önce özel amaçla çıkardığı kanunu kullanarak siyasi rakibini vuran iktidar, üstelik ‘dincilik’ ve ‘takiyyecilik’le suçlanıyorsa, ülke rejim tehlikesiyle karşı karşıyadır. Binmişiz bir alamete. Gidiyoruz nereye?”
   <br/>
   <br/>
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11189), [web.archive.org (arşiv bağlantısı)](http://web.archive.org/web/20041217033852/http://www.aksiyon.com.tr:80/detay.php?id=11189)
