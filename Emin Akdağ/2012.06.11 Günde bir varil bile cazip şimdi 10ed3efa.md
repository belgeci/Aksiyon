# Günde bir varil bile cazip şimdi

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Petrol İşleri Genel Müdürlüğü (PİGM) belirtiyor: 2011’de yerlisi ve yabancısıyla toplamda 81 şirket 170 kuyu açtı Türkiye’de. 42’sinde petrol, 21’inde doğalgaz bulundu.
  </font>
 </div>
 <div id="newsText">
  <font class="detail-text">
   <p>
    83’ü boş çıkarken, 24’ünde inceleme sürüyor. Sondajlarda 299 bin 162 metre kazı yapıldı. 128 sahadan 2 milyon 367 bin ton, başka bir tabirle 16,4 milyon varil ham petrol; 65 sahadansa 793 milyon 397 bin metreküp doğalgaz elde edildi. En istikrarlı kuyu, Diyarbakır-Güneydoğu Şahaban-2. 1984’ten beri günde bir varil üretiliyor burada. Aynı şehirdeki Karacan-5 kuyusu da günlük 698 varille en verimlisi. 1934’ten bu yana bin 600 kuyuda üretim gerçekleşti. Bininde faaliyet devam ediyor. Birim varil fiyatıyla, kuyunun işletimde tutulması arasında doğrudan ilişki söz konusu. Birim tarife 12-13 dolarken rantabl görülmeyen kuyular, 100 dolara yükseldiğinde cazipleşti. Günümüzdeki günde 1 varil petrol de ehvenişer. Efsane halinde dilden dile dolaşan ‘betonla kapatılma’ hikâyesinin arka planındaki hakikat de bu işte. Türk Petrolleri Anonim Ortaklığı (TPAO), 100 doların aşıldığı 2007’den sonra betonları kırıyor. Dört gözle deniz aramalarından da sevindirici haber bekleniyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32775-gunde-bir-varil-bile-cazip-simdi.html), [web.archive.org (arşiv bağlantısı)](http://web.archive.org/web/20130825110057/http://www.aksiyon.com.tr:80/aksiyon/haber-32775-gunde-bir-varil-bile-cazip-simdi.html)
