# Gazprom’da re’sen indirim yokmuş

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamu şirketi BOTAŞ ile Rus gaz devi Gazprom arasında yılda toplam 22 milyar metreküplük doğalgaz alım anlaşması var. Bunun 8 milyarı Batı Hattı’ndan, 16 milyarı ise Mavi Akım’dan.
  </font>
 </div>
 <div id="newsText">
  <font class="detail-text">
   <p>
    Birim fiyatlar üçer aylık dönemlerle -1 Ocak, 1 Nisan, 1 Temmuz ve 1 Ekim’de- güncelleniyor. Yeniden ayarlama formülünde güncel ve anlaşma sağlandığı andaki fiyatlar ile 6-9 aylık mazinin ortalaması esas alınıyor. Gazprom 2013’te Avrupa’ya sattığı gazın etiketinde indirime gidecek mi? Zaman muhabirinin konuya ilişkin sorusu, “Gazprom herhangi bir ülkeye yönelik fiyatı tek taraflı olarak belirlememekte, düşürmemekte ve artırmamaktadır.” diye cevaplandı şirket yetkililerince. Cevabın kısa tercümesi: Hayır. BOTAŞ, Rus kuruluşunun en önemli müşterilerinden. Bin metreküp doğalgaza 446 dolar (yaklaşık 800 lira) ödenmekte. Bir süredir, “2013’te bin metreküp doğalgaza 400 dolar öngörüldüğü, bunun 370 dolara düşürüleceği” söylentisi dolaşmaktaydı enerji piyasalarında. Gazprom’un Zaman’a açıklamasından bir pasaj daha: “Somut fiyat, her bir piyasada geçerli olabilecek başka yakıtlara bağlı olan, sürekli ve otomatik olarak değişen bir formülün sonucu olarak ortaya çıkmaktadır. Her bir piyasa kendine özgü bir fiyatlandırma trendini izlemekte ve diğer piyasaların etkisinden ve herhangi bir tarafın suiistimalinden korunmaktadır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34450), [web.archive.org (arşiv bağlantısı)](http://web.archive.org/web/20130118070340/http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34450)
