# Evlere silah ve uyuşturucu koyabilirler

*Emin Akdağ 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce sözlerindeki çekirdeklerin ya da muvazene noktalarının en önemlilerinden birini aktaralım: “El-âlem insanlıktan fersah fersah uzaklaşabilir.
  </font>
 </div>
 <div id="newsText">
  <font class="detail-text">
   <p>
    Fakat bu, bizim insanlıktan uzaklaşmamızı meşru kılmaz. Biz insanlığımızı, re’fetimizi, şefkatimizi, âleme bağrımızı açışımızı bir namus gibi bilmeliyiz ve onu bir namus gibi korumalıyız; Allah’ın izni ve inayetiyle.” www.herkul.org sitesinde yayımlanan sohbetinde, bu ifadelerin ardından, “Biz buyuz; yedi cihan bir kere daha bunu duysun.” diyor, Fethullah Gülen Hocaefendi. Mevlana ve Yunus Emre’nin üstlendikleri ve gereğini yerine getirdikleri misyonu örnekleriyle anlatıp “Size düşen şey, bu şefkat ve vicdan enginliğidir.” diye konuşuyor. Peşi sıra da şunlar dökülüyor dudaklarından: “Gelecek size emanet. Bu disiplinler çerçevesinde herkese kucağınızı açmak şiarınız olsun. Dövseler bile sövseler bile. Yunus ifadesiyle, dövene elsiz, sövene dilsiz, derviş gönülsüz gerek. Gönül tamirine bakmak lazım.” ‘Yolumuz ve Üslubumuz’ başlıklı sohbette Hizmet Hareketi mensuplarını bazı tehlikelere ve kötü niyetlilere karşı alenen de uyarıyor, Hocaefendi: “İki tane PKK’dan diyelim, PYD’den; PJAK mı var bir de, adlarını da belleyemedim, o kadar şer şebekesi var ki. İki tane ajan kiralarsınız. Mesela dersiniz ki, ‘Biz uyuşturucuyu bu hareket mensuplarından alıyoruz.’ Sonra bir kısım sistemleri harekete geçirirsiniz. Bunlar söylendi. Size nispeti söz konusu olan evlere baskınlar yaparlar, giderken de götürüp bir torbayla bir yere bir şey korlar. Silah da korlar. Telaffuz edildiği gibi ‘terörist diyebiliriz bunlara.’ Bu defa da ‘uyuşturucu kaçakçılığı, teröre hazırlık filan diyebiliriz!’ Bunlar geçmişte dendi. Geçmişte diyenler geleceğe emanet ettiler. Gelecekte gelenler de o emanete hıyanet etmeme, azm u cezm u kast ü kararlılığı içindeler.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36459), [web.archive.org (arşiv bağlantısı)](http://web.archive.org/web/20131223133654/http://www.aksiyon.com.tr:80/aksiyon/newsDetail_getNewsById.action?newsId=36459)
