# Elyazması Kur’an-ı Kerim’lere tıpkıbasım

*Emin Akdağ 2014.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kültür ve Turizm Bakanlığı’ndan çok önemli bir hizmete imza atıyor.
  </font>
 </div>
 <div id="newsText">
  <font class="detail-text">
   <p>
    Osmanlı Devleti döneminin ünlü hattatlarınca yazılan Kur’an-ı Kerim’lerin tıpkıbasımını yapacak bakanlık. Yola çıkış gayelerini anlatırken, “Yazma eserlere hakkıyla hürmet ve hizmet etme ilkemiz, onu sadece korumakla sınırlı değil. Yazma eserlere yapacağımız en önemli hizmet, onu çoğaltarak herkesin okumasını sağlamak olacaktır.” diyor, Bakan Ömer Çelik. İlkin, Osmanlı hat ekolünün kurucusu ve 2’nci Bayezid’in hat hocası Şeyh Hamdullah’ın yaklaşık 500 yıl evvel elinden çıkan harekeli nesih hatlı elyazması Kur’an-ı Kerim’in tıpkısı basılacak. Basım listesindeki ikinci yazma eser ise Osmanlı’nın son demlerinde yaşayan büyük hat üstatlarından Hasan Rıza Efendi’ye ait. Nesih-Rika hatlı Kur’an nüshası, Sultan 5’inci Reşad tarafından yazdırılmıştı. Eserlerin üçüncüsü de Mes’ud b. Maksud’un 1462’de nesih hatla yazdığı nüsha. Girişinde Kur’an’ın indiriliş süreci ve ilk ve son ayetleri üzerine bilgilerin yer aldığı nüshayı, İstanbul’u fetheden Fatih Sultan Mehmed’in okuduğu rivayet ediliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37794-292-elyazmasi-kuran-i-kerimlere-tipkibasim.html), [web.archive.org (arşiv bağlantısı)](http://web.archive.org/web/20140629145753/http://www.aksiyon.com.tr:80/aksiyon/haber-37794-292-elyazmasi-kuran-i-kerimlere-tipkibasim.html)
