# Yaş 70 çalışmak yetmemiş

*Emin Akdağ 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de her yaşta çalışmak gerekiyor. Öyle ki emekliler bile geçinebilmek için maaşları yanında ek gelir peşinde koşuyor. Hâsılı bu ülkede iş aramanın yaşı yok!
  </font>
 </div>
 <div id="newsText">
  <font class="detail-text">
   <p>
    Türkiye İş Kurumu’nun (İŞKUR) kayıtlı işsiz verileri bu tespiti destekler mahiyette. 65 yaşını doldurmasına rağmen, inşaat ve benzeri yerlerde “beden işçisi” statüsüyle çalışmak için başvuranların sayısı 3 bin 201 kişiye ulaşmış. Ayrıca aynı konumda iş arayan yüksek lisans ve doktora sahiplerinin sayısı da 59’a yükselmiş. Genel rakamlara bakınca ise karşımıza şu bilgiler çıkıyor: İŞKUR aracılığıyla iş arayan 2 milyon 195 bin işsizin 875 bini bedenen çalışabileceği bir mevki derdinde. Öte yandan Çalışma Bakanlığı işbaşı eğitim programlarına katılarak firmalara staja giden işsizlere 6 ay süreyle maaşını devletten alabileceği bir düzenlemeyi hayata geçiriyor. Bu kişilerin sigortaları da yine devletin taahhüdü altında. Maaşlar ise asgarî ücret üzerinden hesaplanacak ve net 740 TL olacak. Nihayet stajyer öngörülen sürede, işyerine uyum sağlarsa ve işveren de isterse kadrolu çalışma hakkını devam ettirebilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33132-yas-70-calismak-yetmemis.html), [web.archive.org (arşiv bağlantısı)](http://web.archive.org/web/20130826065107/http://www.aksiyon.com.tr:80/aksiyon/haber-33132-yas-70-calismak-yetmemis.html)
