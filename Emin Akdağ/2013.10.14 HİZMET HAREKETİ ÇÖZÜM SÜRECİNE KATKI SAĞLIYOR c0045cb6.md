# HİZMET HAREKETİ ÇÖZÜM SÜRECİNE KATKI SAĞLIYOR

*Emin Akdağ 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rudaw, Irak’ta Kürtçe yayımlanan bir gazete. Saygın düşünce kuruluşlarından Uluslararası Kriz Grubu’nun (ICG) hazırladığı 44 sayfalık Kürt raporunda ondan kimi alıntılar var. Fethullah Gülen Hocaefendi’yle yapılan söyleşi de onlardan biri.
  </font>
 </div>
 <div id="newsText">
  <font class="detail-text">
   <p>
    Gazetenin 27 Haziran 2013 tarihli sayısındaki röportajda, “Anadilin öğrenilmesi ve öğretilmesi evrensel insan haklarındandır; bir kavmin, bir topluluğun anadili, elbette onlara yasaklanamaz; bu, bir zulüm olur; fıtrata aykırılık ve fıtrata başkaldırma olur. Dolayısıyla, böyle bir yasak zaten sürdürülemez.” diyor, Hocaefendi. Şu cümleler de ona ait: “Anadilde eğitimin ilke planında kabul edilmesi devletin vatandaşlarına karşı adil olmasının gereğidir.”, “Öte yandan Kürt anne-babaların da evlatlarına Türkçe öğretmek konusunda hassas olmaları gerektiğini vurgulamak ihtiyacı hissediyorum.” ICG; başka doneleri de değerlendirmeye katarak, Hizmet Hareketi’nin çözüm sürecine pozitif yaklaşıp ciddi katkılar sağladığını; ayrıca anadil, etnik kimlik gibi temel konularda reformcu bir çizgi benimsediğini belirtiyor. Rapor şu detayı ıskalamıyor: “Kürtçü akım, Hizmet’i, Kürtleri etkileyebilecek bir rakip olarak görüyor ve KCK tutuklamalarından sorumlu tutuyor.” Bu arada mutlaka belirtilmeli ki; raporun geneline sirayet eden ‘PKK-BDP bütün Kürtlerin temsilcisi’ ön kabulü epey sorunlu. Ancak marazın asıl sebepleri irdelenmeli. Tespitin arka planındaki etmenler sorgulanmalı. Türkiye’den yansıyan manzara buysa, şapkalar öne konulup yeterince fikir yürütülmeli. CHP’yle alakalı tespitler de dikkate değer doğrusu: “Orduya yakın ve Türk milliyetçiliğinin temel savunucusu”, “demokratikleşmeye nispeten açık olmasına rağmen geçmişten gelen ‘otoriter eğilimleri’ muhafaza ediyor.” ICG’ye göre hem MHP hem de CHP tabanı, çözüm sürecine parti yöneticilerinden daha sıcak bakıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36763-hizmet-hareketi-cozum-surecine-katki-sagliyor.html), [web.archive.org (arşiv bağlantısı)](http://web.archive.org/web/20140105030609/http://www.aksiyon.com.tr:80/aksiyon/haber-36763-hizmet-hareketi-cozum-surecine-katki-sagliyor.html)
