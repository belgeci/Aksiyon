# 'Put', 'pot' yapılmış; haşhaşi iftirasına cevap çıkarılmış

*Emin Akdağ 2015.02.17*

<div class="pNewsDetailMainContent" itemprop="articleBody">
 <p>
  Bediüzzaman Said Nursi’nin Kur’an-ı Kerim’i tefsir ettiği Risale-i Nur Külliyatının basımı bir süredir devlet tekelinde. Tüm yetki Diyanet İşleri Başkanlığı’nda. Yeni Asya Gazetesi Genel Yayın Yönetmeni Kazım Güleçyüz gündeme getirdi ki, başkanlık eliyle gerçekleşecek baskıların ilk örneklerinde ‘hata deyip geçiştirilmesi imkânsız’ eksiklikler ve farklılıklar var. Emirdağ Lahikası’ndaki “Dehşetli bir put kırdım.” ifadesinde ‘put’ kelimesi, nasıl olduysa ve ne hikmetse (!) ‘pot’ haline dönüştürülmüş. Aksi ispatlanmadıkça açık bir tahrifat bu. Şualar’daki “Hata Sevap Cetveli’ndense”, Bediüzzaman’ın ‘haşhaşi iftirasına’ verdiği cevaplar çıkarılmış. Ayrıca, Diyanet’in baskıya hazırladığı külliyatta temel niteliğindeki Emirdağ-2 ve Barla Lahikası gibi kitaplar da yok. Hata Sevap Cetveli’nde, Risale-i Nur’a günümüzde yöneltilmesi muhtemel saldırılara karşılıklar bulunduğunu da belirtiyor Güleçyüz.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/put-pot-yapilmis-hashasi-iftirasina-cevap-cikarilmis_549029), [web.archive.org (arşiv bağlantısı)](http://web.archive.org/web/20150219195357/http://www.aksiyon.com.tr/karakutu/put-pot-yapilmis-hashasi-iftirasina-cevap-cikarilmis_549029)
