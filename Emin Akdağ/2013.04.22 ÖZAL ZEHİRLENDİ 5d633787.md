# ÖZAL ZEHİRLENDİ

*Emin Akdağ 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir cumhurbaşkanının öldürüldüğü iddiasıyla hazırlanan dosya mahkemece kabul ediliyor ama ne ses var ülke kamuoyunda ne de soluk…
  </font>
 </div>
 <div id="newsText">
  <font class="detail-text">
   <p>
    Niye? Ergenekon yapılanmasına uzanıyor da ondan. Eğer gümbür gümbür anlatılırsa, karar aşamasındaki ilgili davanın kofluğunu ileri sürenlerin umutları iyice tükenecek  çünkü. Karışıklıklar gidip hakikatler oturacak kafalara. Ankara 13’üncü Ağır Ceza Mahkemesi’nin 8’inci Cumhurbaşkanı merhum Turgut Özal’ın vefatındaki şüpheleri dile getiren 65 sayfalık iddianameye, vakıanın tam da 20’nci yılında yürürlük kazandırması; sadece aile için değil, Türkiye’nin önündeki kadim engellerin kaldırılması adına da son derece hayati. Başkent Cumhuriyet Başsavcılığı’nca çok mühim detaylara dikkatler çekiliyor. İlkel bir araçla götürüldüğü Hacettepe Hastanesi’nde 17 Nisan 1993’te kalbi duran Özal’a restitüsyon (hayata döndürme işlemi) uygulanırken -sağlıklı bir insanın yaşamını dahi riske atacak miktarda- normalin 3 katı Sodyum Bikarbonat veriliyor. Ölüm sebebine dair bilgiler de anormal düzeyde çelişik. Vefat raporunda, ‘Koroner Arter Hastalığı ve Kardiyak Arrest’; gömme izin kâğıdındaysa ‘kalp yetmezliği’ ibaresi yazıyor. Ancak hastaneye varıştan ölümün gerçekleştiği ana kadarki tıbbî kontrol ve tetkiklerde az önceki neticeyle örtüşen herhangi bir kayıt yok. Zaten Adli Tıp Kurumu’nun kabirdeki unsurlar üzerindeki incelemesinde de ‘kesin vefat sebebi belirlenemedi’ görüşü oluşuyor. Devlet Denetleme Kurumu (DDK) araştırmasında, ölümden 40 gün evvelki kan örneklerinde (Adli Tıp’ınkiyle uyumlu) zehir saptandığı belirleniyor. Adli Tıp raporundaki, ‘cesette bulunan zehir öldürücü dozu aşmıyor’ ifadesi havada kalıyor yani. Malatya Zirve Davası’nın hem sanığı hem de gizli tanığı emekli Uzman Çavuş İlker Çınar’ın iddialarıysa yere sağlam basıyor aksine. Özal’daki radyoaktif zehirler Polonyum 210 ve Amerikyum 241’in isimlerini henüz kabir açılmadan zikretmiş; dedikleri aynen çıkmıştı. Türkiye Ulusal Stratejiler ve Harekat Dairesi’ni (TUSHAD) suçluyordu, Çınar: “JİTEM de bu birime bağlıdır. Ben de TUSHAD’a bağlı Beyaz Kuvvetler’de görev yaptım.” Zaman’dan Mustafa Gürlek’in özel haberiyle bitirelim: Özal rahatsızlandığında ‘acil’ yerine ‘genel çağrı’ koduyla yardım isteniyor. Nöbetçi ‘kardiyolog’ üsteğmen ilk müdahale için bir ‘göz doktorunu’ gönderiyor. Nizamiye görevlileri ‘bilgi iletilmedi’ diye hekimi Köşk nizamiyesinde bekletiyor.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### nazmi gök, 29 April 2013, 18:59
> Merhum Özal’ın ölümü esnasında birçok ihmaller ve hatalar var ise de ölüm sebebinin zehirlenme olduğunun kesin olarak ispat edilmesi gerekir ki zehirlenme sonucu vefat etmiş diyebilelim. Malumdur ki; bir delile dayanmayan bir ihtimalin hakikaten gerçekleştiğini kabul etmek doğru değildir. Merhum Öza...

Kaynak: [www.aksiyon.com.tr](http://aksiyon.com.tr/aksiyon/haber-35342-11-ozal-zehirlendi.html), [web.archive.org (arşiv bağlantısı)](http://web.archive.org/web/20130601234500/http://aksiyon.com.tr/aksiyon/haber-35342-11-ozal-zehirlendi.html)
