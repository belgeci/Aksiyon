# Yargı çeteleri temizliyor!

*Emin Akdağ 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mahkemeler çalışıyor! Ama kim için? Ya da ne için? Sinir bozucu sualler. Lakin son aylarda ortaya çıkan bazı yargı kararları ister istemez akla bu ve benzeri soruları getiriyor.
  </font>
 </div>
 <div id="newsText">
  <font class="detail-text">
   <p>
    Hrant Dink cinayeti davası neticesinde herhangi bir ‘çete’ye rastlanılamamıştı. Hatırlarsak, Dink davası hâkimi, muhakeme sonunda çete olmadığı yönünde karar vermiş ve bu sonuç kamuoyunu pek tatmin etmemişti. Üstelik duruşma savcısı Hikmet Usta, mahkeme başkanının basına yansıyan, “Örgüt var, delil yok” açıklamasına, “Örgüt de var, delil de var.” mukabelesinde bulunmuştu. Geçen hafta benzer bir karar “Atabeyler Grubu” davasında ortaya çıktı. 2006’da Genelkurmay Başkanlığı’na bağlı Özel Harp Dairesi’nde vazifeli iki astsubay, iki yüzbaşı ve bir emekli binbaşının da aralarında bulunduğu 9 kişi hakkında açılan davayı mahkeme, sanıkları sadece patlayıcı madde bulundurmaktan 3 ila 5 yıl hapis cezasına çarptırarak sonuçlandırdı. Yani Ankara 11’inci Ağır Ceza Mahkemesi’ne göre sanıklar, “Suç için anlaşma” cürmünü işlememişti. Anti personel mayını, LAW silahı (Kimileri ‘boru’ diye tanımlıyor), C-4 plastik patlayıcılar ve daha birçok mühimmat ile ilgili malzeme anlaşılan mahkeme heyetini çete-örgüt konusunda yeterince ikna edememiş. Başbakan Recep Tayyip Erdoğan’ın ve o dönem itibarıyla Başbakan Danışmanı sıfatı taşıyan Cüneyd Zapsu’nun evlerine ait krokilere sahip Atabeylerin bir de yemin metni vardı, “Biz Atabeyler Gerilla Grubu mensubu olarak, her zaman ve her şart altında vatanımıza ve milletimize bağlı kalacağımıza, ülkemizin ve milletimizin çıkarlarını sonuna kadar savunacağımıza ve bize emanet edilen şanlı bayrağımızı kanımızın son damlasına kadar koruyacağımıza namusumuz ve şerefimiz üzerine and içeriz.” Tabii Atabeyler sanığı Yüzbaşı Murat Eren ile Astsubay Erkut Taş’ın, 2006’da disiplinsizlik (!) gerekçesiyle YAŞ kararıyla TSK’dan ihraç edildiğini de hatırlatalım.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33127-yargi-ceteleri-temizliyor.html), [web.archive.org (arşiv bağlantısı)](http://web.archive.org/web/20130826045546/http://www.aksiyon.com.tr:80/aksiyon/haber-33127-yargi-ceteleri-temizliyor.html)
