# İlaçta etken madde dönemi

*Emin Akdağ 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlaçta beraberinde farklı tartışmaları da getireceği bugünden kesin 1 Temmuz milatlı yeni bir uygulamaya tanıklık edeceğiz. Bizatihi içinde yer alacağız, daha doğru bir anlatımla.
  </font>
 </div>
 <div id="newsText">
  <font class="detail-text">
   <p>
    Hekimler reçetelere yalnızca etken maddeyi yazacak. Eczane e-reçeteyi MEDULA sisteminden görüp işlem yapacak. Velev ki, doktor bir markayı not düştü. Sonuç değişmeyecek. Çünkü Sosyal Güvenlik Kurumu (SGK), muadillerden en ucuzunun fiyatını ödeyecek. Normalde ideali bu. Firmanın kutuda belirttiği isim değil, tesire haiz meta önemli. Ya şartlar anormalse! Karara karşı çıkan Araştırmacı İlaç Firmaları Derneği (AİFD) şu görüşte: “Jenerik ilaçlara ruhsat vermek için ilacın vücutta dağılımı (biyoeşdeğerlilik) ve birikiminin (biyoyararlanım) de orijinal ilaçla aynı olduğunun kanıtlanması gerekiyor. Türkiye’de geçmişte jenerik olarak satış ruhsatı almış pek çok ilaç biyoeşdeğerliliklerini kanıtlayan çalışmalar sunamadıkları için Sağlık Bakanlığı tarafından piyasadan kaldırılmıştır.” ‘Eşdeğer ile orijinalin geçtiği üretim süreçlerinin paralelliği konusu, sağlanan iyileştirmeyi hangi oranda ilgilendiriyor?’ sorusu ve verilen cevaplar en ince detaylarına kadar kamuoyunda irdelenmeli. Şu peşinen söylenebilir ki, ilaç firmalarının doktorlar üzerindeki reçete baskısı bir hayli azalacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32899), [web.archive.org (arşiv bağlantısı)](http://web.archive.org/web/20120703013224/http://www.aksiyon.com.tr:80/aksiyon/newsDetail_getNewsById.action?newsId=32899)
