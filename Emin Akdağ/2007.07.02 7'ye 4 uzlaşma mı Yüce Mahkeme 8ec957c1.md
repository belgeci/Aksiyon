# 7’ye 4 uzlaşma mı Yüce Mahkeme?

*Emin Akdağ 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anayasa Mahkemesi’nin Türkiye’yi sancılı seçim sürecine iten ‘367’ kararı için 58 gün sonra açıkladığı gerekçe kimseyi tatmin etmediği gibi; kararı daha da tartışmalı hale getirdi. Aslına bakılırsa ortada somut bir gerekçe yok; alabildiğine soyut ve sübjektif yorum var. “Keşke kimse hatırlatmasa da şu gerekçe hiç kaleme alınmasa” hissi kokuyor metinde…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070705143029im_/http://www.aksiyon.com.tr/resim/656/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mahkemenin gerekçesinde, Anayasa’nın, Cumhurbaşkanlığı seçiminde ‘uzlaşma’ aradığı ifade ediliyor. 102’nci maddenin ilk fıkrasında geçen “birinci ve ikinci turda 3’te 2 çoğunluk şart” ibaresi; bu arayış gereği, hem karar, hem de toplantı yeter sayısı diye algılanmış. Mahkeme kararı, 9’a 2 oy çokluğu ile aldı. CHP’nin ‘eylemli iç tüzük değişikliği’ itirazı ve ‘ilk oylamanın iptali’ başvurusunun 7’ye 4 oyla görev alanına girdiğini kabul etti. Yani, Meclis’ten ‘uzlaşma’ isteyen mahkeme, ülkenin kaderini şekillendiren kararında uzlaşamamıştı. Anayasa Mahkemesi’nin 367 kararı ve gerekçesi; sırf bu yüzden, ne hukukîdir, ne de hukukun üstünlüğü ilkesiyle bağdaşıyor. Tarihî karar; Genelkurmay Başkanlığı’nın “koruma ve kollama görevini hatırlattığı” imzasız gece yarısı e-bildirisinin ve CHP Genel Başkanı Deniz Baykal’ın “istediğimiz karar çıkmazsa, ülke çatışmaya sürüklenir” tehdidinin baskısıyla oluşan hissin kâğıda yansımasından ibaret. Gerekçenin uzun yazıldığına bakmayın; ne söyleyeceğini bilememenin telaşıyla sözler, belki de özür, tekrar tekrar satırlara dökülmüş. Gerekçenin özü şöyle: “Türkiye Büyük Millet Meclisi (TBMM) İç Tüzüğü’nün 121’inci maddesi gereğince, Cumhurbaşkanı, Anayasa’nın 101’inci maddesinde belirlenen özellikleri haiz kişiler arasından 102’nci maddedeki hükümlere göre seçilir. 102’nci madde (yukarıda anlatılan yorum gereği) toplantı yeter sayısının 367 olduğunu hükme bağlamıştır. TBMM Başkanı Bülent Arınç, buna rağmen ilk tur öncesi Meclis genel kuruluna toplantı yeter sayısını oylatmış; 184’ün kâfi geldiği onaylanmıştır. Bu bir eylemli iç tüzük değişikliğidir. Bu değişiklikle Anayasa’nın 102. maddesi ihlal edilmiştir. İç tüzük değişiklikleri de Anayasa Mahkemesi’nin denetimine tabidir.” Oysa Meclis kararları mahkemenin denetimine tabi değildir. Mahkeme soyut yorumunu, somut dayanak haline getirerek, kendine denetim yolu açmıştır. Birçok hukukçunun gerekçeli karar akabinde vurguladığı üzere, asıl bu bir Anayasa ihlali ya da değişikliğidir. Ancak artık çok geçtir. Minare bir şekilde çalınmıştır. Elbette ona kılıf uydurulmaya çalışılacaktır. Mahkeme üyesi Haşim Kılıç’ın karşı oy gerekçesinde her şey ‘ayan beyan’ ortadadır zaten.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27828), [web.archive.org (arşiv bağlantısı)](http://web.archive.org/web/20070705143029/http://www.aksiyon.com.tr:80/detay.php?id=27828)
