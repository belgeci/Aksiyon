# Dink cinayetinde örgütsüzlüğe temyiz

*Emin Akdağ 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanlığı makamına kadar toplumun hemen hemen her kesiminde hayret uyandıran Hrant Dink cinayetinde örgütsüzlük kararına, özel yetkili Cumhuriyet Savcısı Hikmet Usta, 30 sayfalık dilekçeyle itiraz etti.
  </font>
 </div>
 <div id="newsText">
  <font class="detail-text">
   <p>
    Usta’ya göre Ermeni asıllı gazeteci Dink’in, yayın yönetmenliği yaptığı Şişli’deki Agos Gazetesi’nin de bulunduğu binanın girişinde öldürülmesi ‘kusursuz bir Ergenekon eylemi.’ Kararı veren İstanbul 14’üncü Ağır Ceza Mahkemesi ‘delil yetersizliği’ gerekçesini ileri sürmüştü. ‘Aksine deliller yeterlidir.’ iddiasındaki Savcı Usta, heyete kati suretle katılmıyor: “Mahkeme, ‘örgütün var, delilin yok’ olduğunu düşünüyorsa, delil toplamaya devam etmeli ve savcılığa soruşturma yapılması konusunda yazı yazmalıydı. Dilekçesini Yargıtay Cumhuriyet Başsavcılığı’na iletilmesi için mahkemeye sunan Usta, ana itirazlarından birini şöyle dile getiriyor: “Örgüt konusunda mahkeme, tüm eylemleri birbirinden ayrı düşünmek suretiyle ciddi bir hataya düşmektedir. Böylece eylemler belli bir paradigma etrafında değerlendirilememekte ve basitleşmektedir.” Saldırı öncesi Trabzon Emniyeti’nde sanıklarla ilgili istihbari dinlemelere başlanmasına rağmen, adli dinlemeye geçilmemesine dikkati de çekiyor. Ergenekon ile Trabzon’daki hücresel yapının aynı suç işleme DNA ve gen özelliği taşıdığını öne sürerek, polisten fazla bilgiye sahip Jandarma’nın örgüte yönelik hiçbir adli ve istihbari iletişim tespitine ve fiziki takibe geçmemesini ise ‘vahim’ diye niteleyerek, “Alınan bilgilerin tutanağa geçirilmesine dahi tenezzül edilmemiştir.” diyor. Malatya’daki Zirve Yayınevi’nde işlenen cinayetlerle örgüt irtibatının saptandığının ancak Trabzon hücresinin bir türlü deşifre edilemediğinin altını çiziyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32198-dink-cinayetinde-orgutsuzluge-temyiz.html), [web.archive.org (arşiv bağlantısı)](http://web.archive.org/web/20130825161000/http://www.aksiyon.com.tr:80/aksiyon/haber-32198-dink-cinayetinde-orgutsuzluge-temyiz.html)
