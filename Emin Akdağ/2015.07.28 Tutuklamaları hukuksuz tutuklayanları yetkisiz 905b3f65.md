# Tutuklamaları hukuksuz, tutuklayanları yetkisiz

*Emin Akdağ 2015.07.28*

<div class="pNewsDetailMainContent" itemprop="articleBody">
 <p>
  Samanyolu Yayın Grubu Başkanı Hidayet Karaca ve 62 polis hakkında reddi hâkim ve tahliye kararlarına imza attıkları için apar topar açığa alınıp tutuklanan 29 ve 32’inci Asliye Ceza Mahkemesi hâkimleri (sırasıyla) Metin Özçelik ve Mustafa Başer’in avukatları Ankara ve Bakırköy Adalet komisyonlarına soruyorlar: Hâkimleri tutuklayan ihtisas mahkemelerinin soruşturma aşamasında görevi var mıydı? El cevap: Hayır. İlginçtir ki, Özçelik ve Başer’i cezaevine gönderen Bakırköy 2’inci Ağır Ceza Mahkemesi de konuyu netleştirmek adına aynı ilçedeki Cumhuriyet Savcılığı’ndan görüş istiyor: Hâkimlerin avukatlarınca dile getirilen ‘görevsizlik’ itirazı doğru bir temele mi dayanıyor? El cevap: Avukatlar haklı. Ancak nedendir bilinmez, 2’inci Ağır Ceza, Başsavcılığı’nın görüşünü hâkimlerin müdafilerinden gizliyor. Bakırköy Adalet Komisyonu’ndan elde edilen tutuklama tarihine dair nöbet çizelgesi de yetkisizliği gözler önüne seriyor. Sonuç: Bakırköy 2’inci Ağır Ceza Mahkemesi, Özçelik ve Başer’i 1 Mayıs 2015’te tutuklarken yetkisizdi. O gün aslında 7’inci Ağır Ceza nöbetçidir. Fakat sorguya 5’inci Ağır Ceza heyeti girer ve kararı 2’inci Ağır Ceza adına verir. Özçelik’in doktor eşi Hatice Özçelik’in twitter’dan takipçilerinin dikkatine sunduğu Whatsapp belgesiyse bambaşka bir hukuksuzluğun deliliydi: Karar, Bakırköy 4’üncü Sulh Ceza’dan çıkıyor ve 2’inci Ağır Ceza’ca okunuyor. Belge tutuklamadan 2 saat önce adı geçen sosyal ağda paylaşılmış. İlgili mahkeme başkanı ve üyesi iddialar karşısında hâlâ sessiz.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/tutuklamalari-hukuksuz-tutuklayanlari-yetkisiz_551719), [web.archive.org (arşiv bağlantısı)](http://web.archive.org/web/20150805113302/http://www.aksiyon.com.tr/karakutu/tutuklamalari-hukuksuz-tutuklayanlari-yetkisiz_551719)
