# 500 sinema emektarı sevinç içinde…Film-San’da mutlu son

*Emin Akdağ 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümetin ilgilenmesinin yanı sıra Cumhurbaşkanı Abdullah Gül’ün de talimatıyla, ‘Geriye Dönük Sanatçı Borçlanma Yasası’ sonunda yeniden düzenleniyor.
  </font>
 </div>
 <div id="newsText">
  <font class="detail-text">
   <p>
    1978, 1983, 1987 ve 1995’teki hukuki mevzuat değişiklikleriyle 4 bin 500’ü aşkın sanatçı emeklik hakkı elde etmişti. Yıllardır aynı amacın peşinde koşan 500 Yeşilçam emektarı bir hayli sevinçli. Sosyal güvencesizlik hastayken daha da zora düşürüyor onları. Darülaceze’ye sığınmakta arıyor bir bölümü çareyi. En sonki çalışmada bugüne dek emekli olamayan ve borçları biriken sanatçılardan 3 bin 600 günü dolduran ve 55 yaşından gün alanları -bu tabire yazıda mecburen yer veriyoruz- hayallerine kavuşacak. Muazzez Arçay’ın gayretleri ve öncülüğüyle 1975’te kurulan Film-San Vakfı takip ediyor bürokratik işlem trafiğini. Yetkili makamların kapılarını aşındırma rolünü de severek oynuyor. Yeni yasada 1995’teki esas kabul edilecek. Resmi Gazete yayımı sonrası vakıf üyelerini detaylarıyla bilgilendirecek. “Sayın Cumhurbaşkanımıza ve bugüne kadar Yeşilçam’a sahip çıkmaya çalışan tüm bakanlarımıza teşekkür ediyoruz. Uzun süredir üzerinde çalıştığımız meselelerimize çözüm getirdiler.” diyor, Film-San Yönetim Kurulu Başkanı Ferdi Merter Fosforoğlu. Fakat sinema oyuncularının niçin bu hallere itildiklerinin arka planındaki hakikatlere odaklanmalıyız. Belki o zaman yasalarda revizyona hiç muhtaç kalınmaz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34511-500-sinema-emektari-sevinc-icinde%E2%80%A6film-sanda-mutlu-son.html), [web.archive.org (arşiv bağlantısı)](http://web.archive.org/web/20130112235210/http://www.aksiyon.com.tr:80/aksiyon/haber-34511-500-sinema-emektari-sevinc-icinde%E2%80%A6film-sanda-mutlu-son.html)
