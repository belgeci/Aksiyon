# İstanbul Barosu emir ve görüşlerinize hazırdır! Silahsız kuvvetler teyakkuzda!

*Emin Akdağ 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat soruşturması sivil aktörlere ne zaman ve nasıl uzanır kestirmek zor ama onlardan bazıları hiç de sobelenme endişesi taşımıyor.
  </font>
 </div>
 <div id="newsText">
  <font class="detail-text">
   <p>
    Ya da yeni rolleri bunu gerektiriyor. Gazeteci Can Dündar’dan sonra, İstanbul Barosu Başkanı Ümit Kocasakal da çareyi askere yüklenmekte arıyordu Eskişehir’deki “Yargı Bağımsızlığı ve Yeni Anayasa” konulu konferansta: “Biz zannettik ki Cumhuriyet barolarda korunur. Biz zannettik ki günde 5 vakit (!) laiklikten söz ederek laiklik korunur. Biz zannettik ki ordumuz var. O güçlü ordu bizi korur.” Türk Silahlı Kuvvetleri’nin (TSK) kurumsal kimliğini hep savunduğunu şerh düşerek “Biz NATO’ya girdiğimizden beri, ‘ne kadar milli ordumuz kaldı’ bunu hiç düşünmek istemedik.” diyordu. Her şeye rağmen ‘ümitliydi’, gelinen noktada bir hayır vardı ona göre: “Artık TSK vesaire yerine Türk Silahsız Kuvvetleri var. Siz Türk silahsız kuvvetleriniz. Bu yüzden durmadan çalışacağız.” Dündar ise 10 Ocak 2012 tarihli Milliyet Gazetesi’nde şunları yazmıştı: “50 yıldır ‘Asker nasılsa halleder’in rehavetinde kılını kıpırdatmamış kesimler şaşkın ve umutsuz. Birkaç yıl öncesine dek ‘zinde kuvvetler’ denince asker anlaşılırdı. Şimdi askerin ‘zinde kuvvet’ değil, ‘kâğıttan kaplan’ olduğu fark edildi.” İnternet Andıcı davası kapsamında tutuklanan İlker Başbuğ’a da kızgındı: “Muktedir olduğu dönemde basın karşısında gösterdiği ‘astığım astık’ tavrını savcılar karşısında da gösterebilseydi; mesela 7 saat suçsuzluğuna dair dil dökeceğine ‘Ben Genelkurmay Başkanıyım. Sadece Yüce Divan’a hesap veririm’ diyebilseydi, hem hukuk öğretmiş olur, hem de itibarından taviz vermezdi.” Genelkurmay bu ve benzeri ifadelere sessiz kalmadı: “Hiçbir tahrike kapılmadan, çelikleşmiş bir birlik ve bütünlük içinde, Anayasa’mızın temel niteliklerine ve parlamenter demokratik sisteme sıkı sıkıya bağlı olarak ülkemize ve yüce milletimize hizmet etmeye devam edeceğiz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32493-11-istanbul-barosu--emir-ve-goruslerinize-hazirdir-silahsiz-kuvvetler-teyakkuzda.html), [web.archive.org (arşiv bağlantısı)](http://web.archive.org/web/20120510150215/http://www.aksiyon.com.tr:80/aksiyon/haber-32493-11-istanbul-barosu--emir-ve-goruslerinize-hazirdir-silahsiz-kuvvetler-teyakkuzda.html)
