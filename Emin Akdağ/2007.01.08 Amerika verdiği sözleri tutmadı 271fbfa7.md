# Amerika verdiği sözleri tutmadı

*Emin Akdağ 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan, Lübnan gezisi sırasında önemli açıklamalar yaptı. ABD’nin PKK’ya karşı mücadelede Türkiye’nin beklentilerini boşa çıkardığını söyleyen Erdoğan, “PKK’nın elinde ABD menşeli silahlar var” dedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219043603im_/http://www.aksiyon.com.tr/resim/631/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu açıklamasının ardında iki önemli sebebin yattığı ileri sürülüyor: Birincisi ABD silahlarının terör örgütü PKK’dan çıkması, ikincisi ise Erbil’de bulundukları istihbaratının verilmesine rağmen iki üst düzey PKK’lı Murat Karayılan ve Cemil Bayık’ın yakalanmaması. Yapılan araştırmaya göre yaklaşık 200 bin adet Glock marka silahın ABD tarafından Kuzey Irak’ta dağıtıldığı belirtiliyor. ABD’nin 2003’ten bu yana Irak’a 500 binden fazla silah gönderdiği, yerel güvenlik güçlerinin kullanması için  gönderilen bu silahlar arasında RPG roketatarlar, MP-5 makineli tabanca, M-4, keskin nişancı silahı, AK-47 Kalaşnikof, Colt, Smith-Wesson tabancaların bulunduğu ifade ediliyor. Koordinatörlük mekanizmasının olumlu sonuç vermediğini açıklayan Erdoğan, verilen sözlerin tutulmadığını, ciddi adımların atılmadığını vurguladı.
   <br>
    <br>
     Başbakan, Irak devrik lideri Saddam Hüseyin’in idam şekli ve infaz zamanlamasının yanlışlığına da dikkat çekti. Erdoğan, “İdamı kaldırmış bir ülkeyiz, tasvip etmemiz mümkün değil. Kutsal günde idam edilmesi ve görüntülerin televizyonlara verilmesi, o sırada söylenenler bunların hepsi tahrike yönelik. Zaten bölgede hassas dengeler, mezhep çatışmaları var. 650 bin insan ölmüş. Ölen sonunda Müslüman... Koalisyon güçlerinden ölen 5 bini bile bulmaz. İran-Irak Savaşı’nda 1 milyon 200 bin insan öldü. Aynı tuzağa niye düşüyoruz?” değerlendirmesinde bulundu. Erdoğan’ın eleştirisi Amerika’da yankı buldu. ABD Büyükelçiliği Sözcüsü Kathy Schalow, Türkiye’nin PKK ile mücadelesini ciddiye aldıklarını bildirerek, “Türkiye’nin terörle mücadelesinde yardımcı olmayı sürdürüyoruz. General Joseph Ralston (ABD’nin PKK ile Mücadele İçin Özel Temsilcisi), Türk ve Iraklı muhatapları ile birlikte çalışmayı sürdürüyor. Ralston, PKK terörüne karşı bir çözüm bulacağını da söyledi.” açıklamasını yaptı. Öte yandan Ralston’un boş durmadığı ortaya çıktı. Türk F-16 savaş uçakları için açılan 800 milyon dolarlık ihaleyi Ralston’un yönetim kurulu üyesi olduğu ABD’nin en büyük uçak üreticilerinden Lockheed Martin şirketinin aldığı öğrenildi. Türkiye’nin 1,6 milyar dolar değerindeki yeni F-16 alımını ise kimden yapacağı merakla bekleniyor. Çünkü, bu dev alımda, halen Türk Havacılık ve Uzay Sanayi (TAI) şirketi ile Lockheed Martin arasında kıyasıya bir mücadele sürüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26416), [web.archive.org (arşiv bağlantısı)](http://web.archive.org/web/20070219043603/http://www.aksiyon.com.tr:80/detay.php?id=26416)
