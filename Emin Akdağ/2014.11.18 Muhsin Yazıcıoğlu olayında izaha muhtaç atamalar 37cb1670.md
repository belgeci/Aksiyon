# Muhsin Yazıcıoğlu olayında izaha muhtaç atamalar

*Emin Akdağ 2014.11.18*

<div class="pNewsDetailMainContent" itemprop="articleBody">
 <p>
  25 Mart 2009 tarihinde saat 14.43’te Kahramanmaraş’ın Çağlayancerit ilçesinden havalanan BBP Genel Başkanı Muhsin Yazıcıoğlu’nun da içinde bulunduğu helikopter 15.03’te, üzerinden yaklaşık 5,5 yılı aşkın bir süre geçmesine rağmen halen belirlenemeyen bir sebep yüzünden düştü. Gerçek ortaya çıkarılacağına, olay kapatılıyor. “Elimizdeki belgeler, bilgiler, 130 klasör civarında dava dosyası mevcut. Şahsi fikrim Muhsin Yazıcıoğlu, ne yazık ki suikasta kurban gitmiştir, şehit olmuştur.” diyen BBP Genel Başkan Yardımcısı Kaptan Kartal şu soru ve ifadeleri yöneltiyor muhataplarına: “Enkazı bulan köylüler ilk anda telefonlarıyla resim çekmişler. Tamamı silinmiş. Neden sildirdiniz o resimleri?”, “Radarlar  kararmadı kararmadı da Yazıcıoğlu’nun helikopteri düşünce mi karardı?”, “Helikopterden çalınan parçalarla ilgili Abdullah Gül, ‘Keçiler mi çaldı?’ demişti. Onlar muvazzaf askerlerdir. Tamamı AKP iktidarının 3’üncü yargı paketiyle serbest kaldı.”, “Hükümet yetkililerinden biri çıksın cevap versin. (Dönemin) Kayseri Valisi, Danıştay üyesi; Kahramanmaraş Valisi, önce kamu güvenlik müsteşarı, sonra büyükelçi oldu. Kayseri Emniyet Müdürü de şu anda kaçakçılık ve organize suçlarla mücadelede daire başkanı. Kahramanmaraş’ta soruşturmaya takipsizlik veren savcı Çorlu’ya başsavcı atandı. İtiraz ettiğimiz Gaziantep 3’üncü Ağır Ceza Mahkemesi’nin hâkimi, takipsizlik kararını kaldırdı ve ardından düz hakim yapıldı. Daha kötüsü Kahramanmaraş Cumhuriyet Başsavcısı, daha 5 aylık görevdeyken normal savcı atandı.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/muhsin-yazicioglu-olayinda-izaha-muhtac-atamalar_540002), [web.archive.org (arşiv bağlantısı)](http://web.archive.org/web/20141204182627/http://www.aksiyon.com.tr:80/karakutu/muhsin-yazicioglu-olayinda-izaha-muhtac-atamalar_540002)
