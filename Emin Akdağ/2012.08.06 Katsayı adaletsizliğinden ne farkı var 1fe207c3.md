# Katsayı adaletsizliğinden ne farkı var?

*Emin Akdağ 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Katsayı farkı yüzünden imam-hatipler dahil meslek liselerinin gelecek vaat eden öğrencileri alanlarının dışındaki fakültelere gidemediler. Bir misal; orta öğretimde elektrik okuyan nicelerine sahanın mühendislik yolu kapandı.
  </font>
 </div>
 <div id="newsText">
  <font class="detail-text">
   <p>
    Bilerek ve bizzat ön kesilmişti. Belki biraz gecikildi ama AK Parti iktidarında kademe kademe aşıldı sorun. Ancak geçtiğimiz çarşamba günü Zaman Gazetesi’nin manşet haberinde dile getirilen “hesaplama yöntemindeki haksız uygulamanın” bundan pek farkı yok. Kelimenin tam anlamıyla korkunç bir durum. Mesele taban puan kriterinden kaynaklanıyor. Körfez Yayınları Müdürü Halit Dağcı, şöyle anlatıyor garabeti: “Yeni hesaplamalarda her branşın ayrı bir taban puanı var. O branşla alakalı net sayısı taban puanın üzerine eklenip net puanlar katılınca ortaya öğrencinin kendi puanı çıkıyor. Öğrenci diğer alanlardan soru yapmamışsa bu taban puan eklenmiyor. Öğrenciler yeni hesaplama hakkında ayrıntılı bilgiye sahip değil.” Örneklendirirsek daha iyi anlaşılacak. YGS ve LYS’ye iki aday da sözelden giriyor. İlki yalnızca alanından 120 net çıkarıyor. TM-2 puanı 180. Diğerininkiyse 94 nete rağmen 229. Dile kolay 49 puanlık fark oluşuyor. Nasıl mı? İkinci aday matematik-geometriden 2 net bırakıyor da ondan. Bu yıl ne yazık ki, soruların kısmi zorluğu sebebiyle branş dışında kalem oynatmamaya özen gösterildi. Sayısalcılar eşit ağırlıkta, eşit ağırlıkçılar da sayısal da baraja takıldı maalesef. FEM Dershaneleri Rehberlik Uzmanı Faruk Ardıç’a göre, tipik bir ölçme-değerlendirme arızasıyla karşı karşıyayız. Yaklaşık 200 bin öğrencinin sıralaması olumsuz etkilendi. ÖSYM iyice duyurmalıydı ki, her branş kendi içinde değerlendiriliyor ve kendine has taban puana haiz. Dolayısıyla öbür alanlarda da soru çözmelisiniz… Önümüzdeki sınavda da aynı sıkıntının yaşanmaması için ‘saatli bomba’ niteliğindeki detayın gözden geçirilmesi şart. Son söz: Rehber öğretmenlik faktörünün önemini de ortaya koyuyor vahim tablo.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33234), [web.archive.org (arşiv bağlantısı)](http://web.archive.org/web/20130918053819/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33234)
