# What ıs ışporta?

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050224095038im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095038im_/http://www.aksiyon.com.tr/resim/388/27.jpg" vspace="5"/>
  </p>
 </font>
 <font class="content">
  İşportacılık deyip geçmeyin. Koca Amerika bile bu işi bizden öğreniyor. New York’ta işportacılar çoğalınca, Amerikalılar, Türkiye’ye gelip “Bu ne menem bir haldir? Nasıl başa çıkarız?” diye sordular, uzmanlarımız da anlattı!
 </font>
 <br/>
 <p>
  <font class="content">
   İşportacılığın tescilli bir iş, yani meslek olduğunu biliyor muydunuz? Onların da bir odası bulunduğunu, devlete vergi ödediklerini, belediyeye işgaliye parası verdiklerini, kimliklerinin, adreslerinin, ne alıp sattıklarının kayıt altında tutulduğunu... Hatta Amerikalıların, işportacılığın ne olup olmadığını öğrenmek için bizim işportacılara danıştığını...
   <br>
    <br>
     İşportacı ile seyyar satıcı kavramları aynı anlama gelmiyor. O televizyon ya da gazetelerde zaman zaman zabıta ile mücadelelerini anlatan haberlere şahit olduğunuz kişiler işportacı değil, seyyar satıcılar.
     <br>
      <br>
       1980’li yılların sonlarında SİAR tarafından yapılan bir araştırmada, Türkiye’de 3 milyon kişinin seyyar satıcılıkla uğraşarak geçimini sağladığı ortaya çıkıyor. Araştırmada, bu kişilerin kayıt altına alınması halinde, o dönemdeki toplam verginin yüzde 13 oranında artabileceği sonucuna da varılıyor. Aradan 20 yıldan daha fazla bir süre geçti. Bu sürede ekonomimiz defalarca enfarktüs yaşadı. Seyyar çalışan kişi sayısı en kötü ihtimalle bugün 5 milyonu aştı.
       <br/>
       <br/>
       ABD bizim işportacılara danışmış...
       <br/>
       <br/>
       İstanbul İşportacılar Odası Başkanı Osman Aktaş, işportacılıkla seyyar satıcılığın farklı alanlar olduğunu belirterek, bu işi Amerikalıların bile bizden öğrendiğini söylüyor. Dünyaya örnek ve önder olduğumuz hadisenin bir anomi manzarası sergileyen ekonomik hayatımızın doğum hatalarından biri olması, üzerinde uzun uzun durmaya değer. Aktaş’ın anlattığı ibretlik olay 1990’da gerçekleşiyor. O yıl Amerika Birleşik Devletleri (ABD)’nin İstanbul Başkonsolosu bizzat İşportacılar Odası’nı ziyaret ediyor. Hükümet edenlerimize bile pek iltifat ve tenezzül etmeyen bu tip insanların işportacılarla ne işi olur, değil mi? Amerikalı’nın derdi meğerse başkaymış. Konsolos odaya nezaketen değil bir konuda ciddi ciddi fikir almak için geliyor. Fikir aldığı konu, özellikle New York gibi büyük yerleşim merkezlerinde sayıları gün geçtikte artan işportacılar. Konsolos, işportacılarla ilgili nasıl düzenlemelere gidilebileceğini Türkiye’deki İşportacılar Odası Başkanı Aktaş’a soruyor. O da gerekli bilgileri veriyor. 1954 yılında kurulan odanın 17 yıldır başkanlığını yapan Aktaş, bu anısını aktardıktan sonra, Amerikan konsolosu haricinde şimdiye kadar hiçbir yetkilinin kurumlarına gelmediği bilgisini de veriyor.
       <br/>
       <br/>
       Aslında işportacı da seyyar satıcı. Ancak biraz daha şanslı. Çünkü kendini bir şekilde bürokrasiye kabul ettirmiş. Şanslı olanların genele oranını sorarsanız, devede kulak. Ülke genelindeki yüzbinlerce seyyar satıcıdan resmi manada işportacılığa terfi edebilenlerin sayısı binlerle ifade edilebiliyor. Haberin başında odaları da var dediğimiz işportacıların bir meslek örgütü altında toplanabildikleri tek yer İstanbul. İstanbul İşportacılar Odası’na ise bin 400 dolayında kişi üye. Bunların da en fazla 200’ü oda ile sürekli irtibatlı.
       <br/>
       <br/>
       İşportacıların faaliyet gösterdikleri yerler Mahmutpaşa, Mısır Çarşısı’nın arkası, Beyoğlu İstiklal Caddesi ile Karaköy’ün bazı yerleri. Buralar haricinde dışarıda satış yapanların hepsi de seyyar satıcı. Tahtakalede’kiler de mi diye sorarsanız, evet oradakiler de. Odaya üye olmaları önerisini geri çevirmişler. Kayıtdışı çalışmayı tercih etmişler.
       <br/>
       <br/>
       Zabıta, seyyar satıcı düşmanı değil...
       <br/>
       <br/>
       Belediye zabıtası sokakta satış yapanların tümüne seyyar satıcı diyor. Resmi çalışan işportacılarla aralarında zaten problem yaşanmıyor. Problem vergi vermeyen, yeri belirsiz, isimsiz, ehliyetsiz, bütün bunların özeti bir hükümle yasa dışı çalışan sokak satıcılarıyla ilişkilerinde meydana geliyor. 24 yıldır zabıta hizmetinde çalışan İstanbul Büyükşehir Belediyesi Zabıta Müdür Vekili Namık Türütoğlu, zabıtanın İstanbul’daki onbinlerce seyyar satıcıyla birebir ilgilenmesinin imkansızlığının altını çiziyor. Metropoldeki ilçe belediyeleri dahil toplam zabıta sayısı 4 bin dolayında. İlgili kanuna göre bile bu sayının en az 10 bin olması gerekiyor. Ülkedeki ekonomik sıkıntılara, işsizliğe dikkat çeken Türütoğlu, “Seyyar satıcılığı ortadan kaldıracağız diye bir mantığımız ve iddiamız yok” diyor ve amaçlarının yaya geçişlerinin rahatlatılması, içeriği ve hijyenliği tartışmalı ürünlerin satışının engellenmesi olduğunu söylüyor. Zabıta ile seyyar satıcılar arasındaki bazen trajik, bazen de traji komik nitelikli olayları hatırlattığımız Türütoğlu, bu manzaları kendilerinin de istemediklerini, ancak son çare olarak buna mecbur kaldıklarını anlatıyor. İfadesine göre önce uygunsuz yerde satış yapan seyyar satıcılara ikazda bulunuluyor ve sonrasında para cezası kesiliyor. Cezanın tutarı 45 milyona kadar çıkabiliyor.
       <br/>
       <br/>
       Zabıta hep vardı...
       <br/>
       <br/>
       Günümüzde belediye zabıtası tarafından yerine getirilen görev ihtisap kurumu adı altında yüzlerce yıl önce de yerine getiriliyordu. Selçuklular, İlhanlılar ve Memlüklülerde olduğu gibi Osmanlılarda da muhtesiplik vardı. Osmanlı’da kadı gözetiminde çalışan bu kişilere ihtisap ağası denirdi. Hatta muhtesiplik asr—ı Saadete, Hz. Peygamber (s.a.v) zamanına kadar dayanıyor. O dönemde Mekke’nin muhtesibi Hz. Ömer, Medine’nin muhtesibi ise Sa’d bin As idi. Muhtesiplerin görevi ‘iyiliği emretmek, kötülükten de men etmek’ti. Bu ilke çerçevesinde cadde ve sokakların temizliğine bakar, yaya trafiği akışının rahatlığını sağlar, hamal ve taşıt araçlarının aşırı yük almalarını önler, yıkılma tehlikesindeki yapıları yıktırırlardı. Ayrıca yiyecek ve içeceğe hile karıştırılmasının; eksik ölçü ve tartının önüne geçmeye çalışırlardı. Hatta, okullarda şiddete başvuran öğretmen şikayetleriyle bile ilgilenirlerdi. Osmanlı toplumunda ihtisap ağasının ne denli etkin olduğunu ünlü Batılı seyyah Thevenot’un şu ifadesinden anlamak mümkün: “Esnaf muhtesibin hergün dolaştığını bildiği için hata etmiyordu. Hatta bu yüzden çocuklar bile aldatılma korkusu olmadan pazara gönderiliyordu.”
       <br/>
       <br/>
       1826 yılında ihtisap ağası ismi ihtisap nazırı olarak değiştirilerek, görevleri artırıldı ve protokole dahil edildi. 1854’te şehremaneti kurulunca bu nezaret kaldırıldı. 1930’da çıkarılan 1580 Sayılı Belediye Kanunu’nda, belediye zabıtası, belediye hizmetlerini takip eden özet bir birim haline getirildi. Belediye bünyesindeki zabıta hizmeti 1956 yılında müdürlük oldu.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11828), [web.archive.org (arşiv bağlantısı)](http://web.archive.org/web/20050224095038/http://www.aksiyon.com.tr:80/detay.php?id=11828)
