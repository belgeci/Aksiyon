# Türkiye'deki basın özgürlüğünden iki net kare

*Emin Akdağ 2015.04.27*

<div class="pNewsDetailMainContent" itemprop="articleBody">
 <p>
  Daha birkaç gün önce yaşadığımız iki olay, Türkiye’de basının ne kadar özgür olduğunun ve ne denli baskı altına alınmaya çalışıldığının yüksek çözünürlüklü ve geniş objektifle çekilen fotoğraflarıydı. Cihan Haber Ajansı muhabiri Hüseyin Aydın’ı üzüntüden oturup hüngür hüngür ağlatacak boyuta vardırıldı, iktidara doğrudan destek vermeyi reddeden medya kuruluşlarında görevli gazetecilere yöneltilen ‘ayrımcı’ ve ‘dışlayıcı’ tavır. Hızla ‘nefret suçuna’ dönüşüyor. Kameraman arkadaşıyla Avea sponsorluğundaki bir sosyal duyarlılık projesini izlemeye gidiyor Aydın. Programın şeref misafiri, Cumhurbaşkanı’nın eşi Emine Erdoğan. Etkinliğin başlamasına dakikalar kala mekânın kapısı gösterilen Aydın’ın demokratik ve mesleki duruşu da engelleyemiyor yanlışı. Yaka paça dışarı atılıyorlar. DHA muhabiri hariç oradaki meslektaşlar sus pus! Rezalet, Avrupa
 </p>
 <p>
  Parlamentosu’nda (AP) Liberal ve Yeşiller gruplarının ortaklaşa düzenledikleri “Türkiye’de Basın Özgürlüğü” paneline de damgasını vurdu. Zaman Gazetesi Genel Yayın Müdürü Ekrem Dumanlı da konuşmacılardan biriydi. Olayların ikincisi ve uluslararası skandal niteliği taşıyanı onunla ilgiliydi. 14 Aralık 2014’teki ‘özgür medyaya darbe’ operasyonundan bu yana ülke sınırlarının ötesine geçemiyor. Gerekirse polis eşliğinde günübirlik izin dahi çok görüldü. Mecburen telekonferans yöntemiyle İstanbul’daki ofisinden katıldı panele. Bir bir anlattı bütün olup bitenleri. İzleyen AP üyeleri şaşkındı. Garabetin farkındaydılar ama bu noktaya eriştiğine inanamadılar.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/turkiyedeki-basin-ozgurlugunden-iki-net-kare_550693), [web.archive.org (arşiv bağlantısı)](http://web.archive.org/web/20150807125312/http://www.aksiyon.com.tr/karakutu/turkiyedeki-basin-ozgurlugunden-iki-net-kare_550693)
