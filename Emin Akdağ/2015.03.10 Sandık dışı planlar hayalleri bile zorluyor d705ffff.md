# Sandık dışı planlar hayalleri bile zorluyor

*Emin Akdağ 2015.03.10*

<div class="pNewsDetailMainContent" itemprop="articleBody">
 <p>
  AKP, 7 Haziran seçimlerinde Cumhurbaşkanı Tayyip Erdoğan’ın da açıktan çağrısıyla 400 milletvekili çıkarmayı hayal ediyor. Zira Türk tipi başkanlık sistemi için böyle bir çoğunluk gerekiyor. Bu bir arzu; olur ya da olmaz, millet karar verecek. Sandık haricindeki organizasyonlara demokratik ülkelerde yer yok. Ama burası Türkiye. Muhalefet partileri CHP ile MHP’nin kapatılmasına çalışıldığı ileri sürülüyor. Twitter fenomeni Fuat Avni’nin dile getirdiği iddia CHP lideri Kemal Kılıçdaroğlu tarafından da doğrulandı. “MİT’in içinde bir grup var. Bunlar doğrudan doğruya iktidara hizmet ediyorlar. Eğer biraz daha yaparlarsa isimlerini de açıklayacağız.” diyor, Kılıçdaroğlu. İş Bankası’ndan para aldığı iddiasıyla partisine dava açılmak istendiğini söylüyor: “İş Bankası’ndan CHP’ye değil sadece Türk Dil Kurumu’na (TDK) ve Türk Tarih Kurumu’na para gider. TDK üzerinden CHP’ye para aktarılıyorsa hükümet anında bulabilir.” MHP Grup Başkan Vekili Oktay ise çok sert konuşuyor: “MHP’yi kapatacak insan daha anasından doğmadı. Türkiye’yi başlarına yıkarız.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/sandik-disi-planlar-hayalleri-bile-zorluyor_550081), [web.archive.org (arşiv bağlantısı)](http://web.archive.org/web/20150801053217/http://www.aksiyon.com.tr/karakutu/sandik-disi-planlar-hayalleri-bile-zorluyor_550081)
