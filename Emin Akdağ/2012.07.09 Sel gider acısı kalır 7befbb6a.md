# Sel gider acısı kalır

*Emin Akdağ 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yağmur yağdı, sel oldu, 11 ölü! Bir Türkiye gerçeği mi Samsun’da yaşananlar? Takdir-i İlahî karşısında elbette söyleyecek söz yok.
  </font>
 </div>
 <div id="newsText">
  <font class="detail-text">
   <p>
    Canı veren alır da… Ama ya tedbir? İşte bu noktada ne yazık ki senelerdir doğru adımlar atıl(a)mıyor. Olaya ilişkin nihaî aşamaya daha gelin(e)medi. Bu sebeple Canik ilçesinde taşan Mert Irmağı’nın sularıyla boğulanların akıbetine dair kişi veya kurumları şimdilik suçlamak eksik ve yanlış olur. Mesela Toplu Konut İdaresi (TOKİ). İnsanların ev sahibi edinilmesi gibi bir gaye ile bloklar inşa etmiş. Adı da Kuzey Yıldızı TOKİ Konutları konulmuş. İyi güzel… Ama yağmur yağıp da sele çevirince apartman görevlilerinin oturduğu zemin ve bodrum katları su basıyor. Recep ve hanımı Hüsniye Yılmaz kurtuluyor. Çocukları 1,5 yaşındaki Hüseyin ile 3’ündeki Abdullah hayatını kaybediyor. Yine aynı sitede Kenan Yazıcı oğulları Mücahit ve Bedirhan ile dar-ı bekaya göçüyor. Cansız bedenleri evlerinin ancak penceresinden çıkartılabiliyor. Belki araçlarındayken sele yakalanan Bütüner ailesinin 3 ferdi için yapılabilecek çok şey yoktu. Ama bir insanın evinde hem de boğularak vefatını nasıl değerlendirmek gerekiyor. Çevre ve Şehircilik Bakanı ki eski TOKİ Başkanı’dır, Erdoğan Bayraktar, “Bu ölçümler titizlikle yapılıyor. Oradaki durum tam nedir? Oluşumun neden kaynaklandığını görmek lazım.” diyor. Yine yer seçimi ve yapılaşmada problem olduğunu zannetmiyor. Yağış miktarındaki fazlalık muhakkak ki dikkat çekici bir etki. Ama ya yıllardır halledilemeyen dere yatağı meselesi? Şu kesin ki ıslah çalışmaları yetersiz ve dere yataklarındaki yapılaşma su baskınlarını ocaklar söndüren felaketlere dönüştürüyor. Tabii Karadeniz Teknik Üniversitesi’nden Prof. Dr. Hızır Önsoy’un söyledikleri de yabana atılır cinsten değil: “Sel ve taşkın riski altındaki Karadeniz’de bodruma insan yerleştirmek katliamdır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33019), [web.archive.org (arşiv bağlantısı)](http://web.archive.org/web/20130825021247/http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33019)
