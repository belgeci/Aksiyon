# En komik Pensilvanya yalanları

*Emin Akdağ 2015.05.26*

<div class="pNewsDetailMainContent" itemprop="articleBody">
 <p>
  Fethullah Gülen Hocaefendi’nin de ikamet ettiği ABD’nin Pensilvanya eyaletindeki mekânı neden bu kadar dillerine doladıklarının cevabı netse, açıklasalar da öğrensek. Malikane diye niteleyerek oradakilerin lüks ve ihtişam içinde bir hayat sürdüklerini düşündürtmek istiyor olsa gerek. Oysa hakikat gün gibi ortada ve bizzat gidip görmüşlüğü var yalan yazanların. Sonunda söz konusu yerin üzerinde helikopterle uçma komikliğine de imza attılar. Neymiş efendim, ‘çiftlikte’ 20 villa bulunuyormuş. Google Maps’e girildiğinde de kolayca görülebilir ki, 8 ev ve (mescit, konferans salonu ve yemekhane gibi ortak kullanım alanlarının olduğu) 3 katlı büyük binadan oluşmakta yapılar topluluğu. Hocaefendi birkaç metrekarelik bölümünde kalıyor. Güya kampın arazisi 500 dönümmüş! Doğrusu, hiç istifade edilmeyen sık ormanlıkla beraber toplamı 104 dönüm. ‘1000 yatak kapasiteli dev kompleks’ ifadeleri öylesine mantık dışı ki. O evlerde maksimum 10’ar kişi konaklayabilir. 8x10=80… Otopark da iddialarının aksine 500 değil sadece 30-40 araçlık. 100 personel çalıştığı bilgisi de hayal ürünü. Aşçı, temizlik görevlisi vs. hepsi 10 kişi. Acil haller için tam teşekküllü ambulans falan da yok kampta. Peki, “Binanın çatısında sürekli nöbetçi tutup çevreyi dürbünle gözetleyen bir korumu ekibi” yalanına ne demeli? Allah akıl fikir versin!
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/en-komik-pensilvanya-yalanlari_550987), [web.archive.org (arşiv bağlantısı)](http://web.archive.org/web/20150719023739/http://www.aksiyon.com.tr/karakutu/en-komik-pensilvanya-yalanlari_550987)
