# Cevaplanması gereken Ankara soruları

*Emin Akdağ 2015.10.26*

<div class="pNewsDetailMainContent ctx_content" itemprop="articleBody">
 <p>
  Ekim 2015 Cumartesi günü barış mitingine yürüyen kalabalığın arasına karışıp Ankara Garı önlerinde üzerlerindeki bomba düzeneğini infilak ettiren IŞİD üyesi iki teröristin 102 kişiyi öldürmesine mi yanalım, yoksa olayın 1 Kasım seçimlerine malzeme yapılmasına mı? İhmaller zincirine mi üzülelim, yoksa iki yıldır eli kanlı silahlı örgütlere alenen göz yumulmasına mı? Tabii ki Türkiye hepsine yanıyor ve üzülüyor. 20 Temmuz’da Suruç’ta aynı yöntemle 34 kişiyi öldüren Abdurrahman Alagöz’le Ankara’yı kana bulayan canilerden Yunus Emre Alagöz’ün kardeş olması ve Emniyet’in 21 kişilik ‘canlı bomba’ listesinde yer alması, “ülkede normalin tamamen fevkinde ve olağanüstü işlerin döndürüldüğünün” en somut delillerinden biri değil mi? Cumhurbaşkanı Tayyip Erdoğan’ın katliamdan 12 gün sonra “Burada DAEŞ (IŞİD) de var, PKK da var, El Muhaberat da var, Suriye’nin kuzeyindeki PYD terör örgütü de var. Hepsi beraber ortak olarak bu eylemi planlamışlardır.” diye konuşması, “MİT ve diğer istihbarat birimlerimiz uyuyor mu?” sualini daha da anlamlı kılmıyor mu? Dile getirilen şu iddiaların derhâl cevaplanması ve sorumlularının cezalandırılması gerekmiyor mu? 1- Polisin terör şüphelilerini takibinde hayli fonksiyonel 50 ilde kurulu vaziyetteki “Yüz Tanıma Sistemi” Mart 2014’te kapatıldı mı, evetse neden? 2- Canlı bombaları (Y. E. Alagöz ve Ömer Deniz Dündar) Gaziantep’ten Ankara’ya getiren şoför Yakup Şahin’e uygulanan teknik ve fiziki takip niçin eylemden iki gün önce 24 saatliğine donduruldu? (Şahin, patlamanın hemen ardından yakalandı ve emri kimlerin verdiğini açıkladı.) 3- (3500 PKK/KCK, DHKP/C ve MLKP üyesiyle ilgili dosyaların kapatılmasıyla eş zamanlı olarak) Ankara, İzmir, Adana, Hatay, Gaziantep, Adıyaman ve İstanbul gibi 20’ye yakın vilayette El Kaide ve IŞİD’le bağlantılı 1500 civarındaki şüphelinin izlenmesi, niye 2 yıl önce sonlandırıldı?
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/cevaplanmasi-gereken-ankara-sorulari_552712), [web.archive.org (arşiv bağlantısı)](http://web.archive.org/web/20151103113633/http://www.aksiyon.com.tr:80/karakutu/cevaplanmasi-gereken-ankara-sorulari_552712)
