# Özhaseki’den Kılıçdaroğlu’na son şans

*Emin Akdağ 2012.09.17*

<div class="pNewsDetailMainContent ctx_content" itemprop="articleBody">
 <p>
  Kayseri Büyükşehir Belediye Başkanı Mehmet Özhaseki, CHP Genel Başkanı Kemal Kılıçdaroğlu, partinin vekilleri ve Sözcü Gazetesi hakkında ayrı ayrı açtığı tazminat davalarının üçüncüsünü de kazandı.
 </p>
 <p>
  CHP lideri, başkanın yolsuzluğa karıştığını ileri sürmüştü. Davalar için ‘namus ve haysiyet meselem’ diyen Özhaseki, tazminat tutarının toplamda 52 bine ulaştığını ve şimdiye dek 15 bin lirasının tarafına ödendiğini belirtiyor. Kılıçdaroğlu, 17 Temmuz 2007’de belediye çalışanı Hacı Ali Hamurcu’nun kaleme aldığı -taksi durakları, benzin istasyonları ve kimi yerlerden rüşvet toplandığını iddia eden- 26 sayfalık ihbar veya itiraf metnini, şehirdeki cumhuriyet başsavcılığına göndermişti. Oysa öncesinde Özhaseki, usulsüzlük gerekçesiyle Hamurcu için suç duyurusunda bulunmuş ve şahıs 6 yıl 14 gün ceza almıştı. Başkan Özhaseki’den Kılıçdaroğlu’na son bir mesaj: “Çıkıp da kusura bakmayın aldatıldık, bize bir dosya geldi, biz de üzerine balıklama atladık, iftira ettik, yalan söyledik, hakkınızı helal edin derlerse davaların hepsini geri çekerim.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/ozhaseki-den-kilicdaroglu-na-son-sans_533528), [web.archive.org (arşiv bağlantısı)](http://web.archive.org/web/20151017013655/http://www.aksiyon.com.tr:80/karakutu/ozhaseki-den-kilicdaroglu-na-son-sans_533528)
