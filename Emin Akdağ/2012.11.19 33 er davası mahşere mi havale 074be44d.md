# 33 er davası mahşere mi havale?

*Emin Akdağ 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Silahsızlardı, izinden birliklerine dönmekteydiler. “Ama niçin haklarında koruma tedbirleri alınmamıştı?” sorusu hâlâ yürekleri yakmakta.  Elazığ-Bingöl karayolunda 1993’te saldırıya uğrayan 33 erin katledilişine dair dosyanın buharlaştığı iddialarıyla, hem çetrefilleşti hem de koyulaştı içine düşülen kafa karışıklığı.
  </font>
 </div>
 <div id="newsText">
  <font class="detail-text">
   <p>
    Ancak şehit babalarından Selami Kalafat’ın acısı diğerlerine nazaran biraz daha katmerli. Evladının naaşına bile ulaşamamıştı maalesef. “Önce oğlumun cenazesini kaybettiler şimdi de dosyasını… Şu ellerim oğlumu şehit edenlerle bu olayın üstünü kapatmak isteyenlerin yakasında.” feryadında son derece haklı… “Bir dolap döndüğünden” emin. Başvurduğu mahkemelerden hiçbir sonuç çıkmadığını vurguluyor: “Artık hesaplaşmayı Allah’ın şaşmaz adaletinin tecelli edeceği mahşere bırakıyorum.” Dosyanın bu dünyada halledilmesi için Diyarbakır Cumhuriyet Başsavcılığı’nın harekete geçmesi çok mühim. Her nedense, askerî ve sivil mahkemeler arasında gezerken ‘sırra kadem basan’ dosyanın akıbeti elbet netleşecek. 2009’da Ergenekon davasının ilk savcılarından Zekeriya Öz’e de “Herhangi bir kayıt bulunamadı.” cevabı verilmişti öte yandan. Sadece PKK hükümlüsü Şemdin Sakık’ın olaydan yıllar sonra dile getirdikleri değil; Bingöl Emniyet Müdürlüğü’nün katliam öncesi bildirdiği istihbarat raporu da ispatlıyor “gaflet, dalalet ve hatta hıyaneti”… Aynen şunlar yazıyor ilgili mercilere iletilen belgede: “150 kişilik PKK’lı grubun birkaç gün içinde Bingöl-Elazığ karayolunu keseceği bilgisi alınmıştır.” Zamanında olaya dair ilk işlemi başlatan askerî savcı İnayet Taş’a göre tüm dokümanlar 8’inci Kolordu Mahkemesi’nde. Ya da -aradaki uzun süreye odaklanılıp oraya gönderildiği düşünülürse- Ankara Arşiv Dairesi’nde. Şehit babası Şenol Cansız ise olaydan yaralı kurtulan Denizlili askerin suskunluğunu bozmasına ümit bağlıyor: “Konuşsa her şey ortaya dökülecek.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34088-11-33-er-davasi-mahsere-mi-havale.html), [web.archive.org (arşiv bağlantısı)](http://web.archive.org/web/20121202084427/http://www.aksiyon.com.tr/aksiyon/haber-34088-11-33-er-davasi-mahsere-mi-havale.html)
