# Risale-i Nur'a tam özgürlük için gözler Danıştay'da

*Emin Akdağ 2015.06.16*

<div class="pNewsDetailMainContent ctx_content" itemprop="articleBody">
 <p>
  Yeni Asya Gazetesi Genel Yayın Yönetmeni Kazım Güleçyüz’ün içeriden alıp kamuoyuyla paylaştığı “Risale-i Nurlara devlet tekeli getiren yasa maddesini 435 gün sonra iptal eden Anayasa Mahkemesi (AYM) kararı” resmiyet kazandı. AYM’nin oyçokluğuyla vardığı hükmün gerekçesinde konuya ‘mülkiyet’ ile ‘ifade ve bilim sanat’ özgürlükleri penceresinden bakılıyor. Avrupa Birliği’ne (AB) uyum çerçevesinde düzenlenen Telif Hakları’na tümden ters düştüğünün altı çiziliyor. Eser sahibi mirasçılarının mali-manevi haklarına müdahalede bulunulduğu vurgulanıyor. AYM’ye göre “zihni çabanın ürünü olan fikir ve sanat eserinin kamuya sunulması ve yayılması” ifade özgürlüğü dâhilinde. Bundan sonra gözler Danıştay’da. Zira iptalle hükmünü yitiren söz konusu yasa maddesine istinaden çıkarılan hükümet kararnamesinin de yürürlükten kalkması gerekiyor. AYM’ye iptal başvurusu CHP’den gelmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/risale-i-nura-tam-ozgurluk-icin-gozler-danistayda_551269), [web.archive.org (arşiv bağlantısı)](http://web.archive.org/web/20151223152142/http://www.aksiyon.com.tr/karakutu/risale-i-nura-tam-ozgurluk-icin-gozler-danistayda_551269)
