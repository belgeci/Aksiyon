# İzmir’deki algı operasyonunda polislere duble kumpas

*Emin Akdağ 2014.11.10*

<div class="pNewsDetailMainContent" itemprop="articleBody">
 <div id="newsSpot">
  Ülkenin değişik şehirlerinde etkin suç örgütlerine savcılık emriyle başarılı operasyonlar düzenleyen ve hâkim kararıyla adli ve önleyici dinlemeler yapan polislere yönelik algı operasyonları bir bir çökerken; mahkeme aşamasındaki İzmir’dekinde skandal gerçekler su yüzünü çıktı.
 </div>
 <div id="newsText">
  <p>
   19 Ağustos 2014’teki gözaltıların bir gün öncesinde bazı emniyet mensupları ofise çağrılmış ve kendilerine telkinlerde bulunulmuş. Şehirdeki 9’uncu Ağır Ceza Mahkemesi’nce görülen davada 32 sanığın hepsi tutuksuz yargılanıyor. Açığa alınan sanık polislerden Tamer Karaman, 18 Ağustos gecesi yaşadıklarını şöyle anlatıyor duruşmada:  “Bize sabah operasyon yapılacağını söylediler. Bizi koruyacaklarını, avukat dahi tutmamıza gerek kalmayacağını, savcıyla konuştuklarını buna karşılık ‘amirlerinize bize usulsüz dinleme yapmamız için emir verdi, baskı yaptı, dememiz istendi.” Daha öncesinde Erdinç Sezgin ve Mevlüt Çakar da geceleyin müdürlüğe gelmeleri istendiğini doğrulamış, ancak kalan işleri tamamladıklarını dile getirmişlerdi. Karaman’ın avukatı İsmail Hakkı Küçük, örgüt suçlamasının zaten iyice geçersizleştiğini; yeni gelişmelerle kumpasın deşifre olduğunu ifade ediyor: “Avukat tutmanıza gerek yok. Şu şekilde ifade verdiniz mi serbest kalacaksınız diye garanti verilerek Terör şubede onlardan ifade alınmaya çalışıldı. Bu şahıslar, suçlamaların (zorunlu müdafi bulundurmayı gerektiren) örgüt suçlaması olduğunu görünce ilk şoku yaşadılar. Yani aldatıldıklarını, kandırıldıklarını, yönlendirmeye çalışıldıklarını gördüler. Savcılık sorgusundan sonra ifadesi alınan bütün şüpheliler tutuklanma talebiyle sorgu hâkimine sevk edildiklerinde de ikinci şoku yaşadılar.”
  </p>
 </div>
</div>


Kaynak: [www.aksiyon.com.tr](http://www.aksiyon.com.tr:80/karakutu/izmir-deki-algi-operasyonunda-polislere-duble-kumpas_539902), [web.archive.org (arşiv bağlantısı)](http://web.archive.org/web/20141220233819/http://www.aksiyon.com.tr:80/karakutu/izmir-deki-algi-operasyonunda-polislere-duble-kumpas_539902)
