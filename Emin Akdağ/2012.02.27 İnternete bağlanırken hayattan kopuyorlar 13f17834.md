# İnternete bağlanırken hayattan kopuyorlar

*Emin Akdağ 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce iyi bir gelişmeyle başlayalım. Meclis’te, “internet kullanımı ve çocukların internetin zararlarından korunmasına ilişkin’ bir araştırma komisyonu kuruldu.
  </font>
 </div>
 <div id="newsText">
  <font class="detail-text">
   <p>
    Hem de iktidar ve muhalefet partilerinin uzlaşmasıyla. 17 üyeli komisyon üç ay görev yapacak ve gerektiğinde Ankara dışına da çıkacak. Kamu kurumları, sivil toplum örgütleri ile sektörle ilgili kuruluşların güvenli internete dair görüşleri dinlenecek. Aşağıdakileri okuyunca girişteki bilginin ehemmiyetini daha iyi kavrayacaksınız. Bakırköy Prof. Dr. Mazhar Osman Ruh Sağlığı ve Sinir Hastalıkları Eğitim ve Araştırma Hastanesi bünyesinde 3 ay önce devreye sokulan İnternet Bağımlılığı Polikliniği’ne 70 kişi başvuruyor. 50’den fazlası takip altında. Kliniğe gelenlerin çoğu 20’li yaşlarda. Dr. Ömer Şenormancı’nın verdiği bilgilere göre, önemli bir bölümü internet yüzünden okulunu bırakmış. Binlerce kişinin aynı anda çevrim içi rol yapabildiği devasa MMPORG oyunlarına elini kaptıranlar beynini kurtaramıyormuş. 72 saat bilgisayar başından kalkmamak gibi rekorlardan söz ediliyormuş müptelalarınca. “Ailesi bilgisayarın fişini sakladığında, babasının cep telefonundan girip çok yüksek faturalara sebep olanlar var.” diyor Dr. Şenormancı. Çocukların 12 yaşından evvel bu oyunlarla tanıştırılmamasını tavsiye ediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31919-internete-baglanirken-hayattan-kopuyorlar.html), [web.archive.org (arşiv bağlantısı)](http://web.archive.org/web/20130825104852/http://www.aksiyon.com.tr:80/aksiyon/haber-31919-internete-baglanirken-hayattan-kopuyorlar.html)
