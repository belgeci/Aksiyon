# Sahte sigortacılar yakalandı

*Emin Akdağ 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Devleti dolandırma, milyonlarca insanın hakkına girme!” İfadeler ağır olabilir lakin küçük yaştaki çocukları hatta kundaktaki bebekleri dahi sigortalı yapıp geleceklerini kurtaran (!) insanlara başka ne söylenebilir ki? Sosyal Sigortalar Kurumu (SGK) üç yıldır, söz konusu yola başvuranların peşindeydi.
  </font>
 </div>
 <div id="newsText">
  <font class="detail-text">
   <p>
    Nihayet süreç tamamlandı. Tablo şu şekilde, kurum denetmenlerinin incelediği 140 bin sigortadan 0 ila 15 yaş arası sanal sigortalı 127 bin 445’i iptal edildi. Bu sayının 74 bin 633’ü Ankara, İstanbul ve İzmir’den. Tabii SGK sadece iptal ile yetinmiyor. Bugüne kadar ödenen primleri de devlete gelir kaydediyor. Her çocuk için ortalama 100 TL ödendiği düşünülürse SGK bu süreçten 12 milyon TL’nin üzerinde gelir elde edecek. Öte yandan çocuk sigortalılığa siyasîler, milletvekilleri ve bürokratlar da yoğun ilgi göstermişti. Mesela Cumhuriyet Halk Partisi (CHP) Genel Başkanı Kemal Kılıçdaroğlu’nun torunu D.N’nin ailesi de, reformdan önce, evlatlarını sigortalatmıştı. SGK denetmenlerinin kontrolünde bu durum tespit edilince de D.N’nin sigortası iptal edilmişti. Bu arada SGK Alo 170 hattıyla her türlü ihbar ve şikâyet yanında iş kazası, meslek hastalığı soruşturması, sahte işyeri gibi konuları da denetliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33131-sahte-sigortacilar-yakalandi.html), [web.archive.org (arşiv bağlantısı)](http://web.archive.org/web/20130826065102/http://www.aksiyon.com.tr:80/aksiyon/haber-33131-sahte-sigortacilar-yakalandi.html)
