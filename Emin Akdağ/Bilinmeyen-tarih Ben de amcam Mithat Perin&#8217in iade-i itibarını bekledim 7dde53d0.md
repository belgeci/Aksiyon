# Ben de amcam Mithat Perin&#8217;in iade-i itibarını bekledim

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20030904093623im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030904093623im_/http://www.aksiyon.com.tr/resim/33/20.jpg" vspace="5"/>
  </p>
 </font>
 <font class="content">
  “Halk kendi iktidarını kendi beğenmeseydi, seçimlerde kendisi kararını verirdi. Halkın iradesi engellendi. İlk mesaj bu. Birşeyleri tekrar yaşamamak adına yaşadıklarımızdan ders çıkarabiliyor muyuz da ikinci mesaj. Üçünsü de bir hata varsa acaba bu tek taraflı mı? Yoksa karşılıklı bir aldanış mı var?”
 </font>
 <p>
  <font class="content">
   O bir mübadil çocuğu. 1923 Türk—Yunan mübadelesinde Sofya doğumlu babası 5 yaşında iken Türkiye’ye göç etmiş. Annesinin babası Yunanistan Kavalalı, anneannesi Giresunlu. 12 Aralık 1947 tarihinde İstanbul Yenikapı’da ailenin ilk evladı olarak dünyaya merhaba diyor. İki kız kardeşi var. ‘Hepimizin öğretmeni’ dediği, Muhsin Ertuğrul’un tavsiyesi üzerine Ankara Devlet Konservatuarı’nda tiyatro eğitimi alıyor. 16 yaşında, Susuz Yaz filmi ile de uzun soluklu sinema yolculuğu başlıyor. Düzenli bir aile hayatı sürüyor. Tek kızından dünyaya gelen 10 ve 14 yaşlarında iki kız torununu çok seviyor. Torun sahibi olmayı, “Gerçekten çok muhteşem bir duygu” diye niteliyor. Eşi, Fenerbahçe için önemli bir isim ama o Beşiktaş’ı tutuyor. O şimdi 13 yaşındayken gerçekleşen 1960 ihtilalini filme çekmenin hazırlıklarını sürdürüyor. O Hülya Koçyiğit.
   <br/>
   <br/>
   – Tunç Başaran’ın, Adnan Menderes’in hayatını perdeye yansıtacağı filmde sizin Berin Menderes’i oynamanız düşünülüyor...
   <br/>
   Adnan Menderes’in hayatı filme alınacak, bu çok yeni bir olay. Tunç Başaran’ın böyle bir projesi var, henüz bizlerle görüşmedi. Bunun haricinde benim 6—7 yıldır üzerinde çalıştığım, Halit Refiğ’in kaleme aldığı bir senaryom var... Bu Adnan Menderes’in hayatı değil. Türkiye’yi 1960 ihtilaline getiren nedenlerin araştırıldığı bir senaryo. İsmi de Şeytan Aldatması. Bir aldanış öyküsü. İhtilalin nedenleri neydi, ne oldu da Türkiye bunu yaşadı? Onların araştırıldığı bir hikaye... Tunç Başaran’ınki apayrı bir film. Bizim projede de Berin Menderes’i ben canlandıracağım. Yapımcısı da, rolü talep eden de benim. Yola çıkışım, Berin Menderes’in ölüm haberiyle başladı. Onu okuduğum zaman bir an içim, yüreğim sızladı. Bu ülkede böyle bir hanımefendi yaşadı. İkbal’in en yükseğini gördü ve en büyük hakaretlere maruz kaldı. Hak etmediği bir yaşam sürdü. Çok uzun yıllar yaşadı, bu yıllarda eşinin iade—i itibarını bekledi. Sanki onun için varlığını sürdürdü. Onu gördü. Gördükten sonra ruhunu teslim etti. Bu bende çok önemli bir etki bıraktı.
   <br/>
   <br/>
   – Görüşüyor muydunuz?
   <br/>
   <br/>
   Hayır tanımıyordum. Ama bu ülkeye 10 yıl boyunca hükmetmiş bir başbakanımızın eşi. Bizim için çok önemli bir kadın. Bu duygularla araştırmaya başladım. O dönemde yaşayan ve bu olaylara karışmış birçok insanla görüştüm. Çok kitap karıştırdım, çok arşiv taradım. Araştırmalarımızın başında senarist Sefa Önal benimle birlikteydi. Elimizde bir teyp, o kadar çok insanla söyleşi yaptık ki konuyla ilgili...
   <br/>
   <br/>
   “Mithat Perin amcamdı...”
   <br/>
   <br/>
   – Adnan Menderes ile ilgili herkesin bildikleri var. Siz araştırmalarınızda farklı hangi bilgilere rastladınız ya da sizi şaşırtan açıklamalarla karşılaştınız mı?
   <br/>
   <br/>
   <br/>
   Ancak bir yurttaş kadar bilgi sahibiydim bu hikayeyi araştırmaya girmeden önce. Yalnız o dönemin milletvekillerinden Mithat Perin, amcam. Gazeteci yazar. Amcamın hayatını, o hapisteyken ailesinin ne tür acılar çektiğini, suçlandıkları konularla hiçbir ilgilerinin olmadığını çok iyi bildiğim için ve yıllarca ben de onun itibarının iade edilmesini bekleyen bir insan olduğum için bir nevi özdeşleştirdim kendimi Berin Hanım ile. Dolayısıyla çok uzak olmadığım, yakınımda hissettiğim bir konu. Beni şaşırtanlar belki çok küçük detaylardı. Belki gözden kaçan ancak insanı çok yaralayan detaylar.
   <br/>
   <br/>
   – Örnekler verebilir misiniz?
   <br/>
   <br/>
   <br/>
   Mesela Adnan Menderes’in asıldığı yağlı urganın parasının Berin Menderes’ten, o acılı aileden istenmesi. Ailenin sığındığı Ankara’daki küçücük apartman dairesinin kapısına (Menderes’in boynundaki) idam edilmiştir, bu ailenin erkeği idam edilmiştir yaftasının asılması.
   <br/>
   – Siz bu ayrıntıları araştırma yapmadan önce bilmiyor muydunuz?
   <br/>
   <br/>
   Hayır, bilmiyordum. Çok sarsıcı şeyler bunlar.
   <br/>
   <br/>
   ‘İyi olsun da idam edelim’ diyorlar...
   <br/>
   <br/>
   – Başka misaller var mı?
   <br/>
   <br/>
   En tüylerimi diken diken eden şey de idam edilecek, karar verilmiş fakat Adnan Bey bir gece önce intihar ediyor. Ve hasta. Hasta bir insanı idam edemiyorlar. Onu iyileştirmek için büyük gayret sarf ediyorlar. O sarf ettikleri gayret iyi olsun da idam edelim diye. Bu çok korkunç bir şey. İnsan olarak dayanılacak bir şey değil. Bir de son anda gelen ‘İdam edilmeyecektir’ kararı ulaştığı halde infazın gerçekleştirilmesi.
   <br/>
   <br/>
   – Peki yeni karara rağmen niçin idam edilmiş?
   <br/>
   <br/>
   Böyle karar verildi önce diye, devam ediyorlar.
   <br/>
   <br/>
   – Filmi ne zaman çekmeyi planlıyorsunuz?
   <br/>
   <br/>
   Takdir edersiniz ki sıradan yerli film yapmak bile çok büyük bir maliyet içeriyor günümüzde. Bunları karşılamakta da zorlanıyoruz. Kaldı ki böylesine bir tarihi anlatan hikayenin gerçekleşmesi için normal film maliyetinin çok fazlası bir harcama gerekiyor. Bu benim gücümün çok üstünde. Sponsor desteği ihtiyacımız var. Ama bu konuda da çok hassas ve titizim. Mümkün olduğunca objektif olmaya, Türk insanının olayları daha net anlamasını sağlamaya çalışacağım. Sponsor seçerken de o hassasiyeti göstermeliyim. Bu da bir zaman meselesidir. Bazı şeyleri yaparsınız zamanlaması yanlış olabilir. O zamanlamanın da doğru olmasını istiyorum. Bu hikayenin de mutlaka anlatılmasını istiyorum.
   <br/>
   <br/>
   – Herşey istediğiniz gibi gider ve bu filmi vizyona koyarsanız sonunda ne olmasını umuyorsunuz? Bu filmden sonra neler konuşulacak? Neler değişecek?
   <br/>
   <br/>
   Demokrasi hayatımıza girdi, halk iktidarı aldı ve kendi hükümetini kurdu. Yıllarca tek parti iktidarından sonra birçok özgürlükler ülkede yaşanmaya başlandı. Bir kalkınma hareketi oldu, bu arada insanlarda bir refah ve iş üretme imkanları oldu. Halk kendi iktidarını kendi beğenmeseydi, seçimlerde kendisi kararını verirdi. İktidarı değiştirirdi de. Buna imkan verilmedi. Bir kere halkın iradesi engellendi. Önemli olan mesajlardan biri bu. Bu sadece 1960 ihtilalinde olmadı, daha sonra da tekrarlandı. Demek ki bir daha tekrarlanabilir. Hayır!... Biz istiyoruz ki bir daha tekrarlanmasın, halka güven duyulsun, halk kendini kimin iyi yöneteceğine kendi karar versin. Demokrasiden anladığımız bu. Birşeyleri tekrar yaşamamak için yaşadıklarımızdan ders çıkarabiliyor muyuz da ikinci mesaj. Üçünsü bir hata varsa acaba bu tek taraflı mı, gerçekten tek taraf mı hata yaptı? Yoksa karşılıklı bir aldanış mı var? Yoksa ülkede bizi birbirimize katmada dış güçler mi etkili oldu? Bütün bu sorulara objektif olarak bakabiliyor muyuz? Objektif olarak yaptığımız yanlışı ilke insanı olarak bir kez daha gözden geçirip kendi öz eleştirimizi yapabiliyor muyuz? Artık kendi öz eleştirisini yapabilen bir millet haline gelebildik mi? O olgunluğa varabildik mi? Kendi sorunlarımızı, sıkıntılarımızı açık açık tartışabiliyor muyuz? Yoksa hâlâ tabularla mı örtülüyüz? Demokrasi biraz da açıklık rejimi. Herkesin fikrini açık açık konuşabildiği, tartışabildiği bir ortam yaratıyor demokrasi. Acaba hâlâ demokrat mıyız ve yeteri derecede demokrasiye inanıyor muyuz? Bütün bunları bir kez daha düşünüp tartışmamıza yol açacak film. Çünkü burada tek taraflı suçlu arayan bir bakış yok.
   <br/>
   <br/>
   – Sizin anlattıklarınızdan sonra, sorulma ihtiyacı doğan şöyle bir soru var: En son seçimde halk bir irade ortaya koydu. Meclise iki parti girdi. Ak Parti, Meclis çoğunluğunu elde etti. Siz şimdiki durum için de aynı düşüncelere mi sahipsiniz, yani iş halka mı bırakılmalı?
   <br/>
   <br/>
   Tabii ki halk kendi kararını vermeli diye düşünüyorum. Fakat yine de bildiğimiz bir şey daha var ki demokrasi de kendini korumak zorunda. Kendini güvenceye almak zorunda. Şimdi korkulan bir gerçek var. Daha önce milli görüş olarak tanıdığımız Refah Partisi ve Fazilet Partisi’nin ülkenin şeriatla, dini açıdan yönetilmesi talebi var. Yıllarca bunu talep ettiler. Şimdi değiştiklerini, demokrasiye inandıklarını söylüyorlar. Bunun için bir endişe herkesin kafasının bir köşesinde var. Ama bu peşinen reddetmek anlamına gelmez. Değiştik diyen bu iktidara saygılı olmak, zaman vermek, uygulamalarını beklemek lazım. Bu uygulamaların içinde eğer gerçekten demokrasiyi bir alet olarak mı kullanıyorlar, yoksa gerçek anlamda inandıkları için mi demokrasi savaşı veriyorlar; ülkeyi kalkındırmak, medeni seviyesini, refah seviyesini yükseltmek için mi çalışıyorlar, yoksa amaçlarına ulaşmak için bir süreci mi değerlendiriyorlar... Beklenmeli, peşin yargıdan kaçınılmalı.
   <br/>
   <br/>
   – Ters icraatlar gözlemlenirse mekanizmalar mı devreye girecek?
   <br/>
   <br/>
   Mekanizmalar devreye girer. Ama giren mekanizmanın elbette ki ordu olmasını temenni ve arzu etmiyorum. Bunu beklemememiz gerektiğini düşünüyorum.
   <br/>
   <br/>
   – Mekanizma ordu olmamalı, peki ne olmalı?
   <br/>
   <br/>
   Halk kendisi bu tepkiyi ortaya koyabilmeli. Seçim isteyebilir. Sivil toplum örgütlerimiz var. Halk olarak bir gücümüz var. Şu anda zaten hükümet yüzde 34’ü temsil ediyor. Seçmenin yarısından çoğu demek ki aynı eğilimde değil. Halk sivil toplum örgütleriyle muhalefetini gerçekleştirebilir. Halk tepkisini kendisi koyabilir. Ülke yararına çalışmalar yapıldığında da tabii ki daha çok insan iktidarın yanında olacaktır. Daha çok insan gönülden destekleyecektir. Dilerim de böyle olur.
   <br/>
   <br/>
   – Demokrat Parti’nin önüne set çekilmese, Adnan Menderes asılmasaydı Türkiye şimdi nasıl olurdu?
   <br/>
   <br/>
   Askeri darbeler olmasaydı, biz demokrasiyi çok daha kendi içimizde benimserdik. Kendi gücümüze, halk gücüne güvenerek gelişmemizi daha kısa zamanda tamamlardık. Daha güçlü olurduk diye düşünüyorum.
   <br/>
   <br/>
   – Siyaseti düşünüyor musunuz?
   <br/>
   <br/>
   Hiç düşünmüyorum.
   <br/>
   <br/>
   – Berin Menderes etkilenmesi olmasaydı, bu düşüncelerinizi de paylaşmayacaktınız film aracılığıyla...
   <br/>
   <br/>
   Ben düşüncelerimi her zaman paylaştım. Her zaman açık oldum. Belki de bu kadar çok fazla paylaştım ki onun için Turgut Bey’in (Özal’ın) dikkatini çekmiş oldum zamanında. Bu ülke insanı ve sanatçısı olarak, bu ülke için sancılar çeken, daha iyi olması için hayaller kuran, fikir üreten bir insanım. Bunu gerektiği zaman filmlerimle, gerektiği zaman söyleşilerimle bir şekilde halkla paylaşarak bugüne kadar geldim. Onun için herhalde ülke insanı benimle ilgili bir fikir sahibidir diye düşünüyorum, güven açısından. Politikaya davet edilmem de zannediyorum bu güvenle ilgili. Bu benim için değişmez bir şey. Gördüğüm yanlışları da, güzellik ve doğruları da bir şekilde dile getireceğim. Bu böyle gidecek.
   <br/>
   <br/>
   “Eleştirmen ve  entelektüeller Türk sinemasını desteklemedi’
   <br/>
   <br/>
   – Biraz da Türk sinemasını konuşalım dilerseniz. Yıllar sonra baktığınızda Türk sinemasını nasıl yorumluyorsunuz? Arabesk, Kahbe Bizans filmleri ile bir deterjan reklamında tiye almaları doğru ve haklı buluyor musunuz?
   <br/>
   <br/>
   Sinemanın o en verimli çağlarında, daha doğrusu seyircisiyle en yakın diyaloğu kurduğu günlerde eleştirmenler ve entelektüellerden yeterince destek görmediğini, hak etmediği şekilde de eleştirilere maruz kaldığını düşünüyorum. Şimdi bu gerçek daha açık gözle görülebiliyor gibi geliyor bana. Bir nevi de günah çıkarmaya başladı eleştirmenler. Halkın bu kadar beğenisini kazanmış, halkla birebir iletişim kurabilmiş bir Türk sinemasının bu kadar eleştirilmek yerine anlaşılmak için araştırılması gerekiyordu. Bunu yapmamışlar.
   <br/>
   <br/>
   – Türk sinemasının en başarılı ve eksik bulduğunuz yanları neler?
   <br/>
   <br/>
   En başarılı bulduğum yanları içerik açısından halkı, özlemlerini, hayallerini ya da yaşam biçimini, zevklerini birebir temsil etmesi, bütününü yansıtması. Bunun için bu kadar halka yakın olabildi. Eleştirdiğim yönleri ise kendisini geliştirmek adına arayışlara geç girdi. Ya da o arayışlar kabul görmedi. Halktan çok kopuk filmler de yapılmadı değil. Halk adeta reddedildi. Daha bireysel, entelektüel bir sinema arayışına girildi. Ama onlar hiçbir zaman karşılık bulmadı.
   <br/>
   <br/>
   – Hükümetten ne bekliyorsunuz?
   <br/>
   <br/>
   Önce bir sinema kanununun çıkarılmasını bekliyorum. Sinema mesleğinin meslek olarak iade edilmesi gerekiyor bize. Biz hâlâ eğlence grubu olarak görülüyoruz. Eğer bu hükümet böyle bir şeyi başarırsa gerçekten çok mutlu oluruz. Telif konusunun, böyle bir kanunumuz var ama, çok iyi takip edilmediği de bir gerçek.
   <br/>
   <br/>
   “Sanatçılar yalnız insanlardır”
   <br/>
   <br/>
   – Artist, oyuncu halk nazarında hali vakti yerinde, mutlu, problemsiz insanlardır. Madalyonun arkası da böyle mi?
   <br/>
   <br/>
   Zaman zaman gazete haberlerinde görürsünüz çok ünlü bir sinema sanatçısının, herkesin gönlünü kazanmış, yıllarca filmleri zevkle izlenen sanatçıların ne yazık ki hayatları hak etmedikleri şekilde sona ermiştir. Sanatçılar zaten yalnız insanlardır, duygusal insanlardır. Çok aşırı duyarlı insanlardır. Yarını düşünmeden yaşarlar. Buldukları sevgi ve saygıyı sonsuza kadar koruyabileceklerini hayal ederler. Ama zaman içerisinde yaşlanıp, sağlığını kaybettiği, çalışamaz hale geldiği zaman ancak fark ederler ki, onları bu hallerinde de aynı saygınlıkta yaşatacak bir güvenceleri yoktur. Bu hepimiz için geçerli.
   <br/>
   <br/>
   – Sanırım onlardan farklı olmayı başaranlardansınız...
   <br/>
   <br/>
   Evet ama bu benim için yeterli değil. Beni mutlu etmiyor. Arzu ederim ki bu işe emek vermiş, gönül koymuş, yıllarca bu iş için çaba sarfetmiş bütün arkadaşlarım aynı derecede mutlu, huzurlu olabilsinler. Kişisel çabalarla olmamalı bu. Bu ülkede sanatçının belli bir güvencesi olmalı. Çünkü sanatçı dediğimiz çok kolay, öyle her köşede yetişen birisi değil. Hani diyoruz ya bizim kadar sanata, sanatçıya değer veren, onu bağrına basan başka bir millet olamaz; olamaz ama aynı şekilde o sanatçının geleceğiyle ilgili bazı kurumların olması ve korunması gerekir.
   <br/>
   <br/>
   – Bu yönde düşünceler olduğu için soruyorum, sanatçı ruhuyla aile yaşantısı çelişiyor mu?
   <br/>
   <br/>
   Asla çelişmiyor. Ne kadar huzurlu, güvenli bir ortam hazırlamışsanız kendinize, iş hayatınıza da olumlu olarak yansıyor. Evinizden huzurlu çıkıyorsanız, işinizde de daha şevkle çalışıyorsunuz. Sadece sanatçı için değil, her çalışan için geçerli bu. Tabii bu bir seçim. Hayattan ne anladığınıza, neyi değerli kıldığınıza bağlı bir şey. Daha çok kişisel bir konu.
   <br/>
   <br/>
   – Siz de bir dizide oynuyorsunuz. Dizileri nasıl buluyorsunuz? Bir enflasyon yok mu? Her sezon başında bir enflasyonu andıran sayıda girişim oluyor. Fakat sezon ortasında yavaş yavaş seyirciden aldıkları tepkiler oranında azalıyor, sezon sonuna çok azı kalıyor. Biz de büyük bir heyecanla inandığımız, beğendiğimiz bir hikayeye, hayat gerçeği diye yola çıkarak başladık. Dilerim seyircinin sevdiği bir dizi haline geliriz. Çünkü şu anda sinemaya gitmeyen, sadece televizyonda sinemayı takip eden kitleye de hitap etmek zorundayız. Günümüzde sinema üretmenin koşulları zor. Dolayısıyla seyircimizle olan diyaloğumuzu gerektiği zaman televizyonda dizi filmlerle sürdürmeliyiz. Yani şu an halk Türk filmi ihtiyacını dizi filmlerle gideriyor diyebiliriz. Ama bunlar çok çabuk tüketilen, kalıcı değeri olmayan işler. Onun için sinemanın yeri başka benim için.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2204), [web.archive.org (arşiv bağlantısı)](http://web.archive.org/web/20030904093623/http://www.aksiyon.com.tr:80/detay.php?id=2204)
