# Sandikta ımajlar konuşacak...

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050224094858im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094858im_/http://www.aksiyon.com.tr/resim/402/36.jpg" vspace="5"/>
  </p>
 </font>
 <font class="content">
  Önümüzdeki erken seçim öncesindeki propaganda çalışmalarında ne sözler verilirse verilsin, sandıkta partilerin mevcut imajları belirleyici olacak. Halkla ilişkiler uzmanlarına göre seçime kadar yeni imaj oluşturmak ve olumsuz imajları silmek neredeyse imkansız. Çünkü, imaj uzun bir süreç sonunda meydana gelebiliyor.
 </font>
 <br/>
 <p>
  <font class="content">
   Erkene alınarak 3 Kasım 2002 tarihinde yapılması kararlaştırılan genel seçim için siyasi partiler harıl harıl çalışıyorlar. Hepsinin de ortak hedefi halkın teveccühünü kazanmak ve bunu sandıkta oya tahvil edebilmek. Ancak bu önceki seçimlere nazaran kolay olmayacak. Çünkü iletişim araçlarının dünyayı küçük bir köy haline getirdiği günümüzde yapılan bilgilendirme bombardımanı ve kamuoyundaki mesaj trafiği öylesine yoğun ki; artık yeni şeyler söylemek yetmiyor. Bunları hedef kitleye ulaştırabilmek için bütün kanal ve araçlardan rantabl ve optimum faydalanabilmek gerekiyor. Yani mesajlarınız yeni ve farklı olsa da, bunları ilgili yerlere ulaştıramıyorsanız, uğraşınız nafile. Uğraşılarda isabet sağlamanın tek geçerli yolu ise kaliteli bir halkla ilişkiler ve tanıtım hizmeti alınmasından geçiyor. Zaten seçim çalışmalarındaki hedef kitle, hizmetin adındaki ‘halk’ın taa kendisi.
   <br>
    <br>
     Propagandaya imaj engeli...
     <br>
      <br>
       Doğru mesajı, doğru hedef kitleye, doğru kanalları kullanarak iletme gerekirliği ortada ama, Türkiye’de gerçek mânâda halkla ilişkiler çalışması içine giren parti yok. Halkla ilişkiler sadece seçim yaklaşınca medet umulacak bir meslek değil; uzun vadeli ve belirlenen iletişim stratejileri doğrultusunda yapılan ve semeresi görülen bir iş. Partilerin halka yöneldikleri seçim dönemlerindeki faaliyetlerinin adı ise propaganda. Seçmeni kendisine oy vermesi için son 100 metrede ikna etme çabası. Partiler bu seçimde propagandaların oya dönüşmesinde çok önemli bir engelle karşı karşıkarşıyalar. Ya da propagandalarını bu engele göre ayarlamak durumundalar. Bu engel partilerin mevcut imajları. Üstelik giderek bilinçlenen seçmen de işine gelen bir iki lafa göre kanaatini belirleyen eski seçmen değil. Halkla ilişkiler uzmanları bir kurum, kişi ya da ürün hakkındaki imajın oluşumunun değiştirilmesinin de uzun bir süreçte gerçekleştiğini söylüyorlar. Bu yüzden seçimde parti, lider ve milletvekili adaylarına halkla ilişkiler ve tanıtım hizmeti verecek uzmanların işleri bir hayli zor. Partilerin hemen hemen hepsi imajlarıyla hesaplaşma derdinde. İddialı partilerden denenmeyen yok. Daha da kötüsü seçimde flaş yapılabilecek, ekstra mesaj olabilecek söylenmeyen söz de kalmadı.
       <br/>
       <br/>
       İmaj sadece kılık kıyafet ya da
       <br/>
       <br/>
       davranış değil...
       <br/>
       <br/>
       Seçim ve imaj denildiğinde sadece liderin imajı anlaşılıyor. Kıyafetinden, saç tarama şekline; konuşmasından el ve kol hareketlerine kadar bırakması ve kazanması lazım gelen alışkanlıklar üzerine yorumlar yapılıyor. Bunun ilk örneği 1991 seçimlerinde yaşanmıştı. Doğru Yol Partisi (DYP) lideri olarak seçime giren Süleyman Demirel, klasik giyimini terkederek, ekose desenli ve açık tonlu giysilerle fotoğraflar çektirmiş ve seçim meydanlarına çıkmıştı. Amaç daha genç ve yeni görünebilmekti. Bunlar da imajın içine dahil ama imaj kavramının derinliğinde, partinin vadettiklerini hayata geçirebilmede seçmene verdiği güven ve samimiyet duygusu var. İşte bu derinlik noktasında seçmenin gönlünde bir yerlere oturamayan partileri ve adayları ummadıkları neticeler bekliyor. Giyim-kuşam; jest ve mimik herşey değilin en çarpıcı örneği de Demokratik Sol Parti lideri Bülent Ecevit. Yıllardır adı ile özdeşleşen maviden (Ecevit mavisi) taviz vermeyen Ecevit 1999 genel seçimlerinde yaptığı oy patlamasıyla herkesi şaşırtmıştı. Kapatılan Refah Partisi’nin genel başkanı Necmettin Erbakan’ın Batılı marka Versace’den giyinmesi de çoğu zaman medya organlarında haberleştirilmişti ama üzerinde yoğunlaşan imajı pozitif etkileyememişti. Etkin imaj oluşturmada kıyafet gibi davranışlar da tek başına kafi gelmiyor. Bir önceki ABD Başkanı Bill Clinton’un deprem bölgesinde bir bebeği kucağına alması herkeste sempati uyandırmıştı. Cilinton’un bu davranışı çok sayıda Türk siyasi lideri tarafından da gezi ve incelemelerde taklit edildi ancak aynı sempati derecesi yakalanamadı.
       <br/>
       <br/>
       Partiler imajın farkında ama...
       <br/>
       <br/>
       Aslında partiler imajın öneminin ve kendilerine yüklenen olumsuz imajların yolaçtığı zararların farkındalar. Strateji ve istikrar arzetmese de zaman zaman bununla ilgili çözümlerin peşine düşüyorlar. 1999’da barajın altında kalan Cumhuriyet Halk Partisi, bu şokun etkisiyle imaj konusuna en fazla kafa yoran partilerin başında geliyor. Laiklik ve din benzeri konularda eski katı söyleminden vazgeçen parti, son yıllarda Anadolu solu ve dine saygılı laiklik kavramlarını kullanıyor. Hatta partinin lideri Deniz Baykal, başörtülülerin ve dindarların oylarına da talib olduklarını açıkça deklare etti. Yeni söylemin partinin geçmiş imajını nasıl etkileyeceği 4 Kasım’da belli olacak.
       <br/>
       <br/>
       Merhum Turgut Özal’ın kurduğu Anavatan Partisi, dört eğilimin partisi imajını koruyamamanın sıkıntısı içinde. Her seçimde biraz daha eriyen ANAP, barajın üstünde kalma çarelerini arıyor. 28 Şubat sürecinde kapatılan Refah Partisi’nden sonra kurulan Fazilet Partisi’nin de kapatılmasının olumsuz imajları Saadet Partisi ve ondan kopanların kurduğu Adalet ve Kalkınma Partisi’ni etkiliyor. AK Parti’nin yeni olma gibi bir iddiası da var. Lideri Tayyip Erdoğan da, ne kadar değişip değişmediğinin ispatıyla uğraştırılıyor. DYP ve lideri ekonomi profesörü Tansu Çiller ise sıra ekonomi teröründe derken meydana gelen 5 Nisan kazasının imajını sırtında taşıyor. Ayrıca bir türlü kamuoyu beklentisini hiçe sayarak birlik oluşturmayan ANAP ile DYP, bu davranışlarının meydana getirdiği olumsuz imajın faturasını da her an ödeyebilirler. Avrupa Birliği uyum yasalarına karşı duran Milliyetçi Hareket Partisi, taviz vermediği imajının negatif ya da pozitif getirilerini 4 Kasım’da görecek.
       <br/>
       <br/>
       Türkiye’de halen en önemli propaganda aracı düzenlenen mitingler. Partiler mitinglerin bir şölen, şenlik ya da festival havası içinde geçmesi için ellerinden geleni yapıyorlar. Bu sebeple de her seçimde miting alanlarını hareketlendirecek, halkı heyacana getirecek şarkı arayışı içindeler. Halkı hop oturtup hop kaldıracak, seçim otobüsünün ardından koşturacak şarkı bulundu mu tamam anlayışı büyük bir ihtimalle bu seçimde de sürecek.
       <br/>
       <br/>
       İmaj konusunda ciddi işler başarabilmeleri ihtimal dışı görülen partilerin çoğu baraj mücadelesi verecek. Önümüzdeki seçimin birinci gündem maddesi ittifak arayışları. Bu yönde arayışta bulunan partiler açıklamalarında düşünce ve hedef benzerliğinden söz etseler de ittifak yapma amaçları gün gibi ortada. 21 Şubat krizi sonrasında ABD’den göreve davet edilen Kemal Derviş’in siyasete gireceğini açıkladığı günden beri geniş katılımlı oluşum ve tabandan dem vurmasının altında yatan gerçek de barajda boğulma tehlikesi.
       <br/>
       <br/>
       İmaj konusunda tek suç partilerin değil...
       <br/>
       <br/>
       Türkiye’deki partilerin Batıdakilerin aksine tam manasıyla halkla ilişkiler hizmeti alamamalarının tek sorumlusu ya da kabahatlisi siyasetçiler değil. Çünkü Alaattin Aslan ve Betül Mardin gibi duayenlerin yıllar süren çalışmalarına rağmen mesleğin kabul görmesi eskilere dayanmıyor. Meslekle ilgili geçmişe ve bugüne ait durumu konuştuğumuz Halkla İlişkiler Derneği (HİD) Başkanı Berna Kürekçi, ABD’de 1940’larda iletişim stratejisi ve danışmanlığı olarak görülüp olmazsa olmaz hizmet sektörü haline gelen halkla ilişkilerin Türkiye’de ancak 1980’lerde değer kazanmaya başladığını söylüyor. CNN Türk Halkla İlişkiler Direktörlüğünü de yapan Kürekçi, tarihçesi Hz. Musa’nın Kızıldeniz’i geçerken asasıyla halka yol göstermesine kadar götürülen halkla ilişkiler mesleğinde, temel prensibin hedef kitlenin iyi belirlenmesi olduğuna vurgu yapıyor. Halkla ilişkiler çalışmalarının, camdan bir evin her yerinin aynen görülebilmesi örneğindeki gibi berrak ve şeffaflık içermesi gerektiğini anlatan Kürekçi, iletişim projesinde ortaya konulanları kamouyunun takdir edeceğini dile getiriyor. Birbiriyle içiçe ve ortak çalışma alanları olmasına rağmen halkla ilişkilerin reklam, propaganda ve loby faaliyetlerinden farklılık taşıdığının altını çizen Kürekçi, seçim dönemlerinde propaganda yapıldığını kaydediyor.
       <br/>
       <br/>
       Kürekçi’ye göre, halkla ilişkiler faaliyeti kesinlikle pahalı değil. Eğer doğru ve isabetli yapılmışsa sayılamacak kadar faydası var. Halkla ilişkiler çalışmalarında firma ya da kişilerin kendilerini ifade edememe noktalarındaki eksiklikler ve yanlışlıklar net biçimde görülerek tedbirler alınabiliyor.
       <br/>
       <br/>
       Halkla ilişkiler hizmetinin ya kurumların kendi bünyelerindeki ünitelerce, ya bu işi gören ajanslar aracılığıyla ya da her ikisinin de katkısıyla verilebildiğini açıklayan Kürekçi, 30 yıllık geçmişi olan HİD’deki iki yıl sürecek başkanlık döneminde, halkla ilişkiler mesleğinin şu anda sisli ve flu olan Türkiye’deki fotoğrafını netleştirerek ortaya koyacaklarını belirtiyor. Halkla İlişkiler Uzmanı Saadet Uğurlu’nun şu orijinal tespiti de Kürekçi’nin fotoğraf olayına destek veriyor ve tabiri caizse taşı gediğine oturtuyor: “Halkla ilişkilerin de halkla ilişkilere ihtiyacı var.”Fotoğraf olayının dışında mesleğe ilişkin bazı yanılgılar da var. Kürekçi, en önemli bulduğu yanılgı hakkında şunları söylüyor: “Halkla ilişkiler nedir diye sorduğumuzda size şöyle bir cevap geliyor: İnsan ilişkileri. Bütün meslekler insanlarla ilişki halinde. Dolayısıyla halkla ilişkiler sadece insan ilişkileri değil. Halkla ilişkiler yine sadece medya ilişkileri, sadece basın bülteni yazmak, organizasyon yapmak da değil. Meslek bir bütün. Fotoğrafı tek görmemiz gerekiyor. Sizin projenizde haber değeri varsa o zaten haber olur.”
       <br/>
       <br/>
       Meslekte belirgin bir bayan ağırlığı var. Kürekçi, bunun tamamiyle bir tesadüf olabileceğini düşünüyor. Ancak hemen ardından sabır olgusuna dikkat çekiyor. Halkla ilişkilerde son derece önem arzeden sabır konusunda bayanların erkeklere göre daha iyi olduklarına inanıyor. Kürekçi bazı mankenlerin halkla ilişkiler işi yapmalarına, işin hakkını veriyorlarsa karşı değil ve olayı arz talep dengesi çerçevesinde yorumluyor.
       <br/>
       <br/>
       Halkla ilişkilerin önemi artıyor...
       <br/>
       <br/>
       Dünyada halkla ilişkiler mesleğinin önemi giderek artıyor. Sektörün dünya ölçeğindeki büyüklüğü 45 milyar dolarlarla ifade ediliyor. Sektör son zamanlarda yılda yüzde 15-20’lik oranlarla büyüyor. Son dört yıldaki büyüme reklamdakinin yaklaşık dört katı. 10 yıl önce 34 olan dünya çapındaki halkla ilişkiler ajansı sayısı bugün 15-20’lere ulaşmış durumda. Meslekteki talep artışı, şirketlerin imajları ile başarıları arasındaki ilişkiyi artık daha iyi anlamalarına bağlanıyor. Bunun farkına varan şirketler halkla ilişkiler uzmanlarından kısa vadeli çözümler değil, hedeflerine ulaşmada fener olabilecek iletişim stratejileri üretmelerini istiyorlar. Haliyle de mesleğin uzmanları genellikle şirketlerin yönetim kurulu başkanları ya da üst düzey yöneticileriyle direkt temasa geçmeye başladılar. Ayrıca dünyadaki siyasi çalışmalarda da halkla ilişkiler daha ön planda duruyor. Partiler, mesleğin uzmanlarıyla uzun vadeli ve olumlu imaj meydana getirebilecek strateji ve projeler için işbirliği yapıyorlar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11801), [web.archive.org (arşiv bağlantısı)](http://web.archive.org/web/20050224094858/http://www.aksiyon.com.tr:80/detay.php?id=11801)
