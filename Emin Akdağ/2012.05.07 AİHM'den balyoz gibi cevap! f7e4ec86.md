# AİHM’den balyoz gibi cevap!

*Emin Akdağ 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa İnsan Hakları Mahkemesi’nden (AİHM), Balyoz davasının 1 numaralı zanlısı emekli Orgeneral Çetin Doğan’a ve dava (!) arkadaşlarına üzücü haber. ‘İşkence’, ‘kötü muamele’, ‘uzun tutukluluk süresi’ ve ‘yasa dışı tutuklama’ iddialarına dayanan şikayetler yersiz bulundu.
  </font>
 </div>
 <div id="newsText">
  <font class="detail-text">
   <p>
    ‘Adil yargılama hakkı ihlaline’ ilişkin başvuruysa, mecburen davanın sonuçlanmasını bekleyecek. ‘Tahliye talebinin dikkate alınması’ mevzuunda Türkiye’den savunma istenecek yalnız. Kısmi kabul edilmezlik kararında şöyle deniyor: “Mahkeme, davacının 2002 ve 2003’te hükümeti askeri darbe yoluyla devirmeyi planlamış Balyoz isimli suç örgütünün lideri olduğu; bu şüpheyle özgürlüğünden mahrum bırakıldığını tespit etmiştir. Bilhassa, ilgili kişi Balyoz isimli harekat planını kaleme aldığı, Balyoz örgütünde yer alan askerlere emir verdiği şüphesiyle tutuklanmıştır.” AİHM, daha evvel Ergenekon davası sanığı Tuncay Özkan’ın benzer içerikli müracaatını da reddetmişti. Türk adli makamlarınca ortaya konulan delillerin örgütün mevcudiyetine dair güçlü şüpheler barındırdığı vurgulanmıştı. İstanbul Hadımköy’deki 3’uncü Kolordu Özel Askeri Ceza ve Tutukevi’nde yatan Balyoz sanıkları; Trabzon, Antalya ve Kocaeli’deki yerel gazetelere mektup göndererek lehlerinde kamuoyu oluşturmaya çabalıyorlar, bu arada. 50’sinin imzaladığı 12 sayfalık metinde uzun uzun haksızlıktan söz edilmesine rağmen; “Harp oyununda niçin gerçek isimler kullanıldı?” ve “Çetin Doğan’ın ‘Toplumsal olaylarda artık acıma filan yok. Tepeleme var.’ sözlerinin dış tehditle alakası ne?” gibi sorulara cevap niteliğinde en ufak izahata yer verilmiyor. Delillerin değerlendirilmesi aşaması da 6 müvekkilin duruşmaya girmesiyle delindi öte yandan. İstanbul Barosu, davaya katılmayan avukatların yerine yenisini atamıyordu 1,5 aydır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32495-11-aihmden-balyoz-gibi-cevap.html), [web.archive.org (arşiv bağlantısı)](http://web.archive.org/web/20120510150225/http://www.aksiyon.com.tr:80/aksiyon/haber-32495-11-aihmden-balyoz-gibi-cevap.html)
