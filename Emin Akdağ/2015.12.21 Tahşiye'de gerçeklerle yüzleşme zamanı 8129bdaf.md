# Tahşiye'de gerçeklerle yüzleşme zamanı

*Emin Akdağ 2015.12.21*

<div class="pNewsDetailMainContent ctx_content" itemprop="articleBody">
 <p>
  Tahşiyeciler diye bilinen gruba kumpas kurulduğu iddiasıyla açılan davanın ilk duruşması 22 Aralık’ta. Sadece polisler değil, 14 Aralık 2014’teki medyaya darbe operasyonuyla tutuklanan ve hâlen cezaevinde tutulan Samanyolu Yayın Grubu Başkanı Hidayet Karaca da şüpheliler arasında. Dava, terör ve örgütlü suçlarla vazifeli İstanbul 14’üncü Ağır Ceza Mahkemesi’nde. Genelkurmay, MİT ve Emniyet kayıtlarında raporlar bulunması, bunlarda “El-Kaide’yle bağlantı” ihtimalinin açıkça zikredilmesi, dönemin İstanbul Valisi Muammer Güler’in basına açıklamaları, şu anda Cumhurbaşkanı Tayyip Erdoğan’ın danışmanlarından Yiğit Bulut’un yöneticisiyken Habertürk TV’deki sözleri tümden yok sayılıp o grup üyelerinin (aralarında liderleri Mehmet Doğan da var) yargılandığı dava, 22 Aralık’tan bir hafta önce (15 Aralık) beraatla sonuçlandı. HSYK 10 aylık sürede dosyaya bakan Bakırköy 3’üncü Ağır Ceza Mahkemesi heyetini -biri karar duruşmasından önce olmak kaydıyla- defalarca değiştirmişti. En son süreçten tamamen uzak avukatlıktan gelen bir hâkim atanmıştı. Polis avukatlarından Murat Akkoç’a göre, “Mahkeme (Bakırköy 3’üncü Ağır Ceza), 14’üncü Ağır Ceza Mahkemesi’ne delil oluşturmak kastıyla sanıkları beraat ettirmek için elinden geleni yapmıştır.” Tahşiye’ye kumpas iddialı dava dosyasında Samanyolu TV’deki bir dizide geçen kelime delil yerine konuluyor. Bir de Fethullah Gülen Hocaefendi’nin 6 Nisan 2009 tarihinde herkul.org adlı internet sitesinde yayımlanan vaazındaki bir uyarı cümlesi… Oysa Genelkurmay İstihbarat Daire Başkanlığı’nın Korgeneral İsmail Hakkı Pekin imzasıyla kuvvet komutanlıklarına gönderdiği raporun tarihiyse Mart 2009.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/tahsiyede-gerceklerle-yuzlesme-zamani_553313), [web.archive.org (arşiv bağlantısı)](http://web.archive.org/web/20151225052450/http://www.aksiyon.com.tr:80/karakutu/tahsiyede-gerceklerle-yuzlesme-zamani_553313)
