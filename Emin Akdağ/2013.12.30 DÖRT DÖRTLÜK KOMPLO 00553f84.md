# DÖRT DÖRTLÜK KOMPLO

*Emin Akdağ 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şahin Alpay’ın 26 Aralık 2013 tarihli Zaman’daki yazısında dile getirdikleri, objektif zihinler için bulunmaz bir ölçü: “Paralel devlet iddiasının çeşitli nitelikte suçlara bulaşmış kimselerin kendilerini aklama çabasıyla kullandıkları, dört dörtlük bir komplo teorisine dönüştüğünü düşünüyorum.
  </font>
 </div>
 <div id="newsText">
  <font class="detail-text">
   <p>
    Bir din adamı olan Fethullah Gülen’in esin kaynağı olduğu Hizmet Hareketi’ne (otoriter laiklik yanlısı ya da İslamcı ideolojileri gereği) husumet besleyenlerin de bu komplo teorisini canı gönülden benimseyip yaydıkları görülüyor.” İlkin komplonun merkez tezini şöyle özetliyor Alpay: “Hizmet Hareketi’nin dershanelerinde, okullarında (bir bölümü bursla) okuyan öğrenciler devletin yargı ve emniyet teşkilatı içinde önemli yer edindiler. Amirlerinden, üstlerinden değil Fethullah Gülen ya da Hizmet Hareketi’nin ileri gelenlerinden aldıkları talimatla, harekete düşman bildikleri uydurma delillerle tuzağa düşürüp cezaevine gönderiyorlar.” Ardından da ortaya atıldığından beri bunun kendisine hiç de mantıklı ve inanılır gelmediğini vurguluyor: “Çünkü: Evet, emniyet ve yargıda Hizmet Hareketi’ne yakınlığı olan kimseler mutlaka vardır. Türkiye siyasi görüşler ve dini inançlar bakımından hayli çoğul bir toplumdur ve çok büyük olasılıkla bu görüş ve inançtan kimselerin hemen hepsinin emniyet ve yargı mensupları arasında şu veya bu oranda mevcut olması kuvvetle muhtemeldir. Dolayısıyla ilgili soruşturmaların ve davaların kilit noktalarında rol alan bütün emniyet ve (Balyoz ve Ergenekon davalarında mahkumiyet kararı verenler dahil) bütün yargı elemanlarının ‘F-tipi’ olmaları akıl ve izanla bağdaşmaz.” Şiddetle ispata muhtaç iddianın “emniyet ve yargı mensuplarını töhmet altında bırakarak yargı sürecinin sağlıklı yürümesine” zarar verdiğini de belirterek şunları anlatıyor: “2004 yılında MGK’da alınan karar uyarınca kamu görevlilerinin dini inançlarına göre fişlendikleri, bunlara dayanılarak dalga dalga tasfiyeler yapıldığı artık biliniyor. Şimdilerde de Başbakan ‘inlerine ineceğiz… teşhir edeceğiz… köklerini kazıyacağız’ diye tehdit ediyor; yüzlerce emniyet mensubu görevlerinden alınıyor. Görevden almalar bir cadı avını andırdığı gibi, kamuoyunda amacın ‘Büyük rüşvet ve yolsuzluk’ soruşturmasını örtbas etmek olduğu kuşkusu giderek güçleniyor.” Yazının sonunda taşı gediğine oturtuyor: “Bana göre Türkiye’de gerçek anlamda bir ‘paralel devlet’ varsa o da (varlık nedenleri anlaşılır olan) hiyerarşisi, emir-komuta zinciri, silahlı kuvvetleri, vergi toplayan, adalet dağıtan, Kürtleri vesayet altına almaya çalışan örgütlenmesiyle KCK-PKK. Çözüm barış sürecinin nihai amacı da o paralel devletin varlık nedenlerini ortadan kaldırmak değil mi?”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=37451), [web.archive.org (arşiv bağlantısı)](http://web.archive.org/web/20140105013646/http://www.aksiyon.com.tr:80/aksiyon/newsDetail_getNewsById.action?newsId=37451)
