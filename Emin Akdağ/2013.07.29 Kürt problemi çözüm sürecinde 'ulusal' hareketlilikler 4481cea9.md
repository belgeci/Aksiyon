# Kürt problemi çözüm sürecinde ‘ulusal’ hareketlilikler

*Emin Akdağ 2013.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir yanda Türkiye’deki çözüm süreci, diğer yandaysa önümüzdeki eylülde gerçekleştirilmesi planlanan Kürt Ulusal Kongresi. Süreçte bir türlü ikinci aşamaya geçilemiyor.
  </font>
 </div>
 <div id="newsText">
  <font class="detail-text">
   <p>
    Karşılıklı ithamlar ve üstü kapalı konuşmalar yapılıyor. PKK’nınkiler de açıkça tehdit kokuyor! Hükümet testinin kırılmamasına uğraşıyor. BDP Genel Başkanı Selahattin Demirtaş, akıbetin 1 Eylül’de açığa kavuşacağını, bu tarihe dek yürütme erkinden atacağı adımları projelendirip duyurmasının beklendiğini ifade ediyor. İmralı’da görüştüğü Abdullah Öcalan da projenin icrası için 14 Ekim mühletinden söz ediyormuş. 2 ve 3’üncü merhaleler ile normalleşme buna bağlıymış. Öcalan işleyişte hâlâ kararlıymış: “Bu tarihler, tehdit tarihlerinden çok, Ortadoğu’daki gelişmelerin de göz önüne alınarak sürecin hızlanması için takvimlendirmedir.” Kamuoyuna yansıyan bir bilgiyi tashih de ediyor, Demirtaş. Öcalan’ın arzusu basın toplantısı değil, -buluşması- imiş! “Tek bir sözü ile Türkiye’deki 30 yıllık savaşı durduran biri, basın ile sivil toplum kuruluşlarıyla görüşemeyecek mi? Bir mahkum değil, bir tek cümlesi ile Ortadoğu’yu değiştirebilecek bir şahıstır.” diyor,  Demirtaş. “Mutlaka bir grup gazetecinin oraya gitmesi” gerekiyormuş. KCK’nın yönetici kadrosundan Sabri Ok “Sabrımızın bir sınırı var.” ifadelerini kullanırken, Irak Bölgesel Kürt Yönetimi Başkanı Mesud Barzani ise şöyle konuşuyor: “Keşke Mam Celal (Talabani) ve (Abdullah) Öcalan aramızda bulunsalardı. Diliyorum ki Allah, Mam Celal’a şifa versin ve Öcalan da özgürlüğüne kavuşsun ki milletimiz için daha çok mücadele edelim.” Bunları, (Irak, Türkiye, Suriye ve İran’dan) 39 Kürt parti ve siyasi grubun hazır bulunduğu Erbil’deki ulusal kongre hazırlık toplantısında söylüyor Barzani. Şu cümleler de ona ait: “Buradan Arap, Türk ve Farslara söylemek istiyoruz ki, Kürtler barış ve eşitlik içerisinde sizinle birlikte yaşamak istiyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=FA8927D5A20B6DCCFC5B73C73C12316C?newsId=36119), [web.archive.org (arşiv bağlantısı)](http://web.archive.org/web/20130901073239/http://aksiyon.com.tr/aksiyon/newsDetail_getNewsById.action;jsessionid=FA8927D5A20B6DCCFC5B73C73C12316C?newsId=36119)
