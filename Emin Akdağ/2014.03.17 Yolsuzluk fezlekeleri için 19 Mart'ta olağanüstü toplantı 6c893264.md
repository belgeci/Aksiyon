# Yolsuzluk fezlekeleri için 19 Mart’ta olağanüstü toplantı

*Emin Akdağ 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Muhalefet uzlaştı. TBMM Genel Kurulu, 17 Aralık 2013 rüşvet ve yolsuzluk operasyonu çerçevesinde hazırlanan 4 bakana ait fezlekeleri görüşmek için toplanacak. 184 kişilik toplantı yeter sayısında şimdilik sorun yok.
  </font>
 </div>
 <div id="newsText">
  <font class="detail-text">
   <p>
    Zaten CHP, TBMM Genel Kurulu’nu olağanüstü birlikteliği çağırmanın alt sınırı 110 imzayı kendi içinden sağlamıştı. Girişime bağımsız vekiller de destek verecek. Meclis Başkanı Cemil Çiçek, tarih ve saati açıkladı: 19 Mart, 15.00. CHP’nin 134, MHP’ninse 52 sandalyesi var. Muhtemel firelere rağmen BDP ve 8 bağımsızın duyarlılığıyla kriz yaşanmayacak gibi görünüyor. Toplantı büyük bir ihtimalle gerçekleşecek ama iktidar partisi gizlilik engeline sığınmaya çalışıyor. Öte yandan, yalnızca fezleke okunması talebinin içtüzük doğrultusunda ötelenme detayını önemseyen CHP genel görüşmede ısrarcı. Top tümüyle Cemil Çiçek’te. Fezleke okunmasını özetiyle geçiştirip vekillerin bilgilenmesinden kaçırmayı mı deneyecek yoksa Anayasa’nın 98’inci Maddesi’nin gereğini mi yerine getirecek? CHP Grup Başkan Vekili Akif Hamzaçebi, “Fezlekeleri okumamak, onun ekindeki bilgi ve belgeleri, dosyaları milletvekillerinin bilgisine sunmamak bir anayasal suçtur. Bu suçu işleyen Meclis Başkanı meşru açıdan tartışmalı hale gelir, meşruiyetini yitirir.” diyor. Çiçek ise içeriğe girilmeyeceğini söylüyor: “Sadece böyle bir yazı geldiğini Genel Kurul bilgisine sunarız.” Rutin akışta Çiçek’in talimatı, fezlekelerin ilk Genel Kurul’da okunması yönündeydi. O tarih de 26 Mart idi. Metinler şimdiden internete düştü bile.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38075-11-yolsuzluk-fezlekeleri-icin-19-martta-olaganustu-toplanti.html), [web.archive.org (arşiv bağlantısı)](http://web.archive.org/web/20140321205554/http://www.aksiyon.com.tr:80/aksiyon/haber-38075-11-yolsuzluk-fezlekeleri-icin-19-martta-olaganustu-toplanti.html)
