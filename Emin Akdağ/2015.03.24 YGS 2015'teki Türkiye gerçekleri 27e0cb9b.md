# YGS 2015'teki Türkiye gerçekleri

*Emin Akdağ 2015.03.24*

<div class="pNewsDetailMainContent" itemprop="articleBody">
 <p>
  Ölçme Seçme ve Yerleştirme Merkezi (ÖSYM), 2 milyon civarındaki öğrencinin merakla beklediği Yükseköğretime Geçiş Sınavı (YGS) sonuçlarını 4 gün gibi rekor sürede açıkladı. Fen Liseleri yine en başarılı okullardı. Özel Samanyolu Fen Lisesi’nden Mehmet Enes Arıcı, 6 puan türünün 5’inde Türkiye birincisi. İzmir Yamanlar Koleji’nden Melih Demir ile İzmir Fen Lisesi’nden Sueda Şanlı ve Dilan Atar da farklı kategorilerde ikinci. Her nedense hükümete yakın bazı basın organlarında dereceye giren çocukların öğrenim gördüğü okullar ile devam ettikleri dershanelerin adları zikredilemedi! Sınav istatistikleri eğitim sisteminin içinde bulunduğu hali 12’den fotoğraflıyor. 40’ar sorunun yöneltildiği Türkçeden 15,8; sosyal bilgilerden 10,7; temel matematikten 5,2 ve fen bilimlerinden 3,9 ortalama net yapılabildi. Adaylardan 165 bini, herhangi bir puan türünde 140’ı; 575 bini de 4 yıllık  fakülte tercihi için gereken 180 barajını geçemedi. Bu seneki sınavda da kızlar erkeklerden daha başarılıydı. Kızların 72,6’sı 180’i aştı. Erkeklerdeki oran 66,01. (Abdulkerim Bedir)
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ygs-2015teki-turkiye-gercekleri_550251), [web.archive.org (arşiv bağlantısı)](http://web.archive.org/web/20150731162124/http://www.aksiyon.com.tr/karakutu/ygs-2015teki-turkiye-gercekleri_550251)
