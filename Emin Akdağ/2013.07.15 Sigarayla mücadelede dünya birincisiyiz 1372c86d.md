# Sigarayla mücadelede dünya birincisiyiz

*Emin Akdağ 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   D ünya nüfusunun üçte ikisi tütüne karşı koruma politikalarından faydalanamazken; Dünya Sağlık Örgütü (DSÖ) bu konudaki başarısı dolayısıyla Türkiye’yi örnek ülke gösterdi.
  </font>
 </div>
 <div id="newsText">
  <font class="detail-text">
   <p>
    Örgütün yeryüzünde hayata geçmesini dilediği ve baş harflerini sıralayarak kısaca MPOWER diye adlandırdığı 6 hedefi var. Birinci hedef halka açık yerlerde ve toplu taşıma araçlarında sigaranın yasaklanması. Halihazırda 32 devlet bunu sağladı. İkinci hedef ise bıraktırmadaki yardımlar. Son 5 yılda buna yoğunlaşıldı. Böylelikle 500 milyonu aşkın tiryakiye ulaşıldı. Paketlere zararları vurgulayan resim ve ibareler yerleştirilmesi de üçüncü hedef. Bu da 5 yıldır tatbikatta. 657 milyon insanın dikkatleri çekildi. Hedeflerin dördüncüsü ulusal medya aracılığıyla tütüne karşı kampanya yürütülmesini kapsıyor. Beşinci hedefte hükümetlerin organizasyon kurup personel görevlendirmesi gerekiyor. 176 devletin imzasının bulunduğu Tütün Kontrol Çerçeve Sözleşmesi’ne riayet edilmesi de altıncı hedef. DSÖ’nün Küresel Tütün Salgını 2013 Raporu’nda imzacı ülkelerin ne yaptıkları değerlendiriliyor. Anlaşılan o ki tablo karanlık. Yılda 6 milyon kişi tütüne bağlı hastalıklardan ölüyor. Yarım trilyon dolarlık da ekonomik kayıp oluşuyor. Çerçeve sözleşmesinin hakkı verilmezse 21. yüzyıl genelindeki toplam sigara ölümleri 1 milyara varacak. Türkiye, hedeflerin tümüne ulaşılan tek ülke. 4 hedefi başaran ülkeler bile tek tük: Brezilya, Panama ve İran.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36008), [web.archive.org (arşiv bağlantısı)](http://web.archive.org/web/20131222230504/http://www.aksiyon.com.tr:80/aksiyon/newsDetail_getNewsById.action;jsessionid=FD85DE13724140FB45CC6F020A306D48?newsId=36008)
