# Suriye sınırında Kürt devleti iddiaları

*Emin Akdağ 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’nin kendi içini yakan savaş sınırlarımızdan taşmak üzere. Giderek renkten renge boyanmakta.
  </font>
 </div>
 <div id="newsText">
  <font class="detail-text">
   <p>
    Terör örgütü PKK’nın Suriye’deki izdüşümü Demokratik Birlik Partisi’nin (PYD) Eşbaşkanı Salih Müslim’in BBC Türkçe’ye yalanladığı ‘devlet kurdukları’ iddiası ortamı kızıştırıyor. Komşunun ilçesi Resulayn, Ceylanpınar’la hudut. Kontrolü, tamamen PYD’ye geçti. Öncesinde Beşşar Esed güçleriyle savaşan muhalif el Nusra Cephesi’nin idaresindeydi. Rakka ve Halep’e giden stratejik otoyol bağlantısı da örgütte artık. Onunla ihtilaf ve mücadele halindeki Suriyeli Kürt gruplarla, Esed’in birlikleriyle çarpışan Özgür Suriye Ordusu (ÖSO) arasındaki irtibat da koptu bu gelişmeyle. Dergi yayına hazırlanırken, Türk jetleri semalardaydı. Bölgede özerk bir Kürt devleti gayretlerinin yakinen izlendiğini vurgulayan Dışişleri Bakanı Ahmet Davutoğlu da, “Bundan sonra da kimden ve hangi gruptan ve hangi gerekçe ile olursa olsun sınır güvenliğimize dönük her tür tehdide karşı en etkin önlem alınacak ve anında cevap verilecektir.” diyordu. PYD atağının arka planında; muhaliflerin kuvvetlerinin bir bölümünü Hama, Humus ve Şam’a kaydırmaları yatıyor. İlkin Suriye’nin kuzeyindeki petrol sahalarının bir kısmına konuşlandı örgüt. Sonraki hedefi Türkiye sınırındaki gümrük kapılarıydı. Binlerce militanı eğiten PKK; Irak sınırındaki Haseke’den Hatay’ın komşusu Afrin’e kadar olan yerde özerklik peşinde. Zaten adını duyurduğu 1984’den beri dört parçalı Kürdistan hayaliyle yatıp kalkıyor. Ankara olayı gündemin bir numarasına oturttu. Cumhurbaşkanı Abdullah Gül; Başbakan Recep Tayyip Erdoğan ve Genelkurmay Başkanı Necdet Özel’le konuyu Köşk’te masaya yatırdı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36063-suriye-sinirinda-kurt-devleti-iddialari.html), [web.archive.org (arşiv bağlantısı)](http://web.archive.org/web/20130907074542/http://aksiyon.com.tr/aksiyon/haber-36063-suriye-sinirinda-kurt-devleti-iddialari.html)
