# Vakıf üniversitelerine zapturapt

*Emin Akdağ 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Görünüşte, Hükümet’in Türkiye Büyük Millet Meclisi’ne (TBMM) sunduğu 47 maddelik kanun tasarısı, “Türkiye Sağlık Enstitüleri Başkanlığı” kurulması mevzuunu düzenliyor.
  </font>
 </div>
 <div id="newsText">
  <font class="detail-text">
   <p>
    Ancak araya sıkıştırılan ibarelerle vakıf üniversitelerinin idari ve mali özerkliğine makas atılıyor. Faaliyetleri ve eğitimi yakın markaja alınıyor. En az yedi kişiden oluşan mütevelli heyetlerinin üyelerine de müdahil olunuyor. Oysa mevcut durumda YÖK yalnızca bu özel yükseköğretim kurumlarının rektörlerinde onay yetkisine sahip. Tasarıyla ayrıca devlet üniversitelerinden buralara öğretim üyesi görevlendirilmesi de tarihe karışıyor. Amaç, hoca kaynağını kurutmak. İdari ve mali denetimle biata yanaşmayanlara, ‘yıldırma ve sindirme’ planları tatbik edilecek. Tasarı fonksiyonelliği baltalıyor ama aynı zamanda ilkelerle de çelişiyor. Onlarca senedir YÖK’teki yetkilerin fazlalığından şikayet edilir. Şimdi daha da güçlendiriliyor. YÖK, 21 üyeli. 14’ünün evet dedikleri mütevelli heyetlerine üye olabilecekler. 3 yıl evvel kaldırılan okuldan atılma da geri dönüyor. İki yıllıklar 4, dört yıllıklar 7, beş yıllıklar 8 ve altı yıllıklar 9 senede bitirilmek zorunda. Tasarı yasalaşırsa maddi borçlar kapatma sebebi olabilecek. “Beklenen eğitim öğretim düzeyinin yetersizliğinin YÖK tarafından tespit edilmesi ve durumun düzeltilmesi için gerekli uyarı ve önerilerin sonuçsuz kalması halinde bu kurumun faaliyeti Yükseköğretim Kurulu’nca durdurulur.” ifadesi  yürürlükteki kanundan. İlave fıkralarla mali borçlar kapatma sebebi olacak. Unutmadan yazalım: Doçentlik sınavları da Üniversitelerarası Kurul’dan alınarak YÖK’e veriliyor. Yurtdışı görevlendirmeler de YÖK tarafından yapılacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38776-vakif-universitelerine-zapturapt.html), [web.archive.org (arşiv bağlantısı)](http://web.archive.org/web/20140926112032/http://aksiyon.com.tr/aksiyon/haber-38776-vakif-universitelerine-zapturapt.html)
