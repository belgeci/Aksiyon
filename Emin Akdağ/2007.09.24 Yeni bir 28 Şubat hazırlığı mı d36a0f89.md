# Yeni bir 28 Şubat hazırlığı mı?

*Emin Akdağ 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gazeteci-yazar Hasan Cemal’in 21 Eylül 2007 tarihli Milliyet gazetesinde ‘Asıl tehlike nedir?’ başlıklı yazısında dile getirdikleri, her şeyi açıkça ortaya koyuyor. Hariçten yoruma ihtiyaç bırakmayan bu yazıda, 12 Eylül 1980 Askerî Darbesi’nin 6’ncı gününde TBMM Şeref Salonu’ndaki kutlama programını hatırlatıyor yazar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028110617im_/http://www.aksiyon.com.tr/resim/668/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Salonun balkon kısmında Cumhurbaşkanlığı Filarmoni Orkestrası Beethoven’in ‘Kader Senfonisi’ni çalarken; yüksek yargı temsilcileri ile rektörler de darbeci komutanları tebrik sırasında. “Türkiye’nin sırtına giydirilen deli gömleği” diye nitelediği 1982 Anayası’nın “asker-yargı-üniversite” ittifakınca hazırlandığını söylüyor Cemal. Prof. Dr. Ergun Özbudun başkanlığındaki akademik heyetin üzerinde çalıştığı taslak hakkındaki ‘çatlak’ sesler, 18 Eylül 1980 gününe götürüyor Cemal’i. YÖK Başkanı Prof. Dr. Erdoğan Teziç ile Yargıtay Cumhuriyet Başsavcısı Abdurrahman Yalçınkaya’nın ‘aba altından sopa’ gösterircesine konuşmasının anlamını sorguluyor usta gazeteci: “Çankaya Savaşı’nın devamı mı? Mitinglerin devamı mı? 367’nin devamı mı? 22 Temmuz’la 28 Ağustos hayal kırıklığı kaynaklı yeni bir 28 Şubat hazırlığı mı?” Anayasa taslağı ile ilgili tartışmalar şimdilik başörtüsü ekseninde dönüyor. YÖK Başkanı Teziç, üniversitelerdeki başörtüsü yasağının Avrupa İnsan Hakları Mahkemesi’nin (AİHM) kararına dayandığını, kararın Türkiye’yi bağladığını ve anayasa hükümlerinin bu karara aykırılık teşkil edemeyeceği iddiasını savunuyor. Cumhuriyet Başsavcısı Abdurrahman Yalçınkaya ise “Yasak getirilen fiiller yasal hale getirilmemeli. Anayasamızın başlangıç kısmından, bütünlüğü bozan temel ilkeler ve esaslar çıkarılamayacağı gibi, ilk 4 maddeye aykırı ilkeler de eklenemez.” diye konuşuyor. Oysa Leyla Şahin davasındaki AİHM kararı hiç de Teziç’in yorumladığı mantığa sahip değil. Karar, Türkiye’deki hukuki düzenlemeler ve mahkeme kararları doğrultusunda alınıyor. Mevzuatta değişiklik yapılması engellenmiyor. AİHM uzmanı Prof. Dr. Kevin Boyle, Zaman gazetesine yaptığı açıklamada, “Kararda, ‘başörtüsünü yasaklayın’ şeklinde bir yaklaşım yok. Bu, Türkiye’nin işi.” diyor.  Her şey bir yana “başörtüsüne değil türbana karşıyız” diyenler aradaki farkı göstersinler lütfen!
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28502), [web.archive.org (arşiv bağlantısı)](http://web.archive.org/web/20071028110617/http://www.aksiyon.com.tr/detay.php?id=28502)
