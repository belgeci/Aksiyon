# Yargıdan devlete, ‘benden bu kadar’

*Emin Akdağ 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu cümleler, Van 3’üncü Ağır Ceza Mahkemesi’nin, Hakkâri’nin Şemdinli ilçesindeki Umut Kitap Evi’nin 9 Kasım 2005 tarihinde bombalanmasına ilişkin dava hakkında verdiği kararın 353 sayfalık gerekçesinden:
  </font>
 </div>
 <div id="newsText">
  <font class="detail-text">
   <p>
    “Terörle mücadele adı altında da olsa hukuk dışı bir örgütlenme ile devletin meşru güçleri gibi güç kullanarak yürürlükteki yasalar yerine kendi güç ve kuralları ile sözde yasalar oluşturmak; devleti, hukuk devleti olmaktan çıkarmaktır. Bu koşullarda da güçlünün sözünün geçtiği, nerede başlayıp nerede sona ereceği belli olmayan her türlü yasa dışılığın egemen olduğu bir sistem oluşacağı, sonuçta vatandaş-devlet ilişkisinde hukuk kuralları yerine korku ve kaygının geçerli olacağı, bunun ise bir anayasa ve yasa ihlali olmanın ötesinde tam bir hukuk ihlali niteliği taşıyacağı (açıktır).” Mahkemece 39 yıl 10 ay 27’şer gün hapis cezasına çarptırılan Ali Kaya ve Özcan İldeniz, Jandarma teşkilatında istihbarat astsubayı idi. İşbirliği yaptıkları itirafçı Veysel Ateş de aynı hükmü giymişti. “Askeri bir emir komuta zinciri içinde bulunan sanıkların böylesi bir eylemi, terör eylemlerinin yoğun yaşandığı bölgede tek başlarına planlamaları ve uygulamaları hayatın olağan akışına aykırı, olanak dışıdır.” da denilmesi, Hrant Dink davası gerekçesini anımsatıyor. Sanıkların örgüt kurmadıkları, kurulu yapı adına çalıştıkları belirtildiği metinde, tepedekilere niçin dokunulmadığı sorusu ise şöyle cevaplanıyor: “Soruşturma ve kovuşturma aşamasındaki bu kişilerin varlığı tespit edilmemiş ve kendilerine ulaşılmamıştır. İzah edilen örgütü kuran, yöneten ve sanıklar dışında örgüte üye olan ve diğer kişilerin tespit edilip yargı önüne çıkarılmaları görevi devletin yetkili organlarındadır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31966-yargidan-devlete-benden-bu-kadar.html), [web.archive.org (arşiv bağlantısı)](http://web.archive.org/web/20120421041812/http://www.aksiyon.com.tr:80/aksiyon/haber-31966-yargidan-devlete-benden-bu-kadar.html)
