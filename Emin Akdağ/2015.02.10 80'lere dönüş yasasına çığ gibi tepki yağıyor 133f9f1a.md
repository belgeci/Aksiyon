# 80'lere dönüş yasasına çığ gibi tepki yağıyor

*Emin Akdağ 2015.02.10*

<div class="pNewsDetailMainContent" itemprop="articleBody">
 <p>
  Hükümetin hazırlayıp Meclis’e sevk ettiği, sıkıyönetim düzenini aratmayan iç güvenlik yasa tasarısına tepkiler büyüyor. Artan eleştiriler üzerine Meclis oylaması bir hafta geciktirilip bu haftaya bırakılan tasarı Baroları, hukukçuları ve duyarlı vatandaşları ayağa kaldırdı. Eskişehir, Adana, Gaziantep, Hatay, Mersin, Osmaniye, Van, Mardin, Şırnak, Hakkâri ve Batman baroları yaptıkları açıklamalarla tasarının evrensel hak ve özgürlükleri kısıtladığını, yasalaşması halinde ülkeyi topyekûn sıkıyönetime sokacağını, yeni faili meçhullere kapı aralayacağını savundu. Muhalefetin de karşı durduğu tasarı kolluk kuvveti ile valilere sınırsız yetkiler veriyor. Polisin silah kullanma yetkisini genişleten, kanun önünde sorumluluğunu azaltıyor. Tasarının Toplantı ve Yürüyüş Kanunu ile ilgili düzenlemeleri de mülki amirlere sokakları sivil, demokratik gösterilere bile kapatma yetkisi tanıyor. Tasarı yargı denetimi olmaksızın şahısların dinlenmesine de kapı aralıyor!
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/80lere-donus-yasasina-cig-gibi-tepki-yagiyor_548983), [web.archive.org (arşiv bağlantısı)](http://web.archive.org/web/20150729105506/http://www.aksiyon.com.tr/karakutu/80lere-donus-yasasina-cig-gibi-tepki-yagiyor_548983)
