# Sosyal güvenliğimizi denetleyemiyoruz

*Emin Akdağ 2013.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çalışma ve Sosyal Güvenlik Bakanlığı’nca 2002-2012 döneminde 81 bin 943 işyeri denetimden geçiriliyor. Bunun 30 bini İş Teftiş Kurulu Başkanlığı, 5 biniyse  Sosyal Güvenlik Kurumu (SGK) müfettişlerince gerçekleştiriliyor.
  </font>
 </div>
 <div id="newsText">
  <font class="detail-text">
   <p>
    46 bininde de sosyal güvenlik denetmenleri görevlendiriliyor. Neticede 7 bin 603 işyerinin kaçak olduğu belirleniyor. ‘Büyük çoğunluğunda denetmenlerin imzası var’ ayrıntısını paylaşmadan edemeyeceğiz. Bu arada 10 yılda 2 milyon 99 bin kişinin sigortalılığı inceleniyor. Tespit: Bunların 35 bini kayıt dışı. SGK’nın kaybı 38 milyon, öngörülen toplam cezaysa 416 milyon lira. Ne kadarı tahakkuk ve tahsil edildi bilemiyoruz.  Şu bilgiyi aktardığımızda denetimin etkinlik seviyesini daha iyi kavrayacaksınız: Türkiye’deki işyeri sayısı tam 1,5 milyon. 81 bin bunun yanında devede kulak bile değil. Bakanlıktaki iş müfettişi sayısı 1034. SGK Rehberlik ve Teftiş Başkanlığı bünyesindeki rakam 596. 16 bin işçiye bir müfettiş düşmekte. Denetimlerdeki eksiklik sebebiyle de iş kazası miktarında Avrupa birinciliğimizi korumaktayız. 2002’deki işyeri kazalarında 872 kişi ölürken, sayı 2011’de 1700’e yükseliyor.  İlginçtir kaza sayısında dişe dokunur oranda azalma varken hem de… 2002’de 72 bin imiş, 2011’de 69 bine gerilemiş. Kazalarda yaralanarak sürekli iş göremez raporu alanları irdelersek; aynı yıllar arasında 1802’den 2216’ya tırmanış söz konusu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=FA8927D5A20B6DCCFC5B73C73C12316C?newsId=36120), [web.archive.org (arşiv bağlantısı)](http://web.archive.org/web/20130901090509/http://aksiyon.com.tr/aksiyon/newsDetail_getNewsById.action;jsessionid=FA8927D5A20B6DCCFC5B73C73C12316C?newsId=36120)
