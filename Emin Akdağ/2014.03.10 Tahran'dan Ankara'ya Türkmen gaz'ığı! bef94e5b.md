# Tahran’dan Ankara’ya Türkmen gaz’ığı!

*Emin Akdağ 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İran’ın topraklarımıza döşenecek boru hattı vasıtasıyla Avrupa’ya doğalgaz satabilmesine onay vermişti Türkiye. Yalnız bir şartı vardı.
  </font>
 </div>
 <div id="newsText">
  <font class="detail-text">
   <p>
    İran da, Türkmen gazının transit geçişine evet demeliydi. Proje eş zamanlı ve uyumlu yürüyecekti. Anlaşma sağlandı. Ancak Tahran sözünü tutmadı. Kendi milli şirketini yetkilendirdi ama bu Ankara’yı bağlamamakta. 5 bin kilometrelik boru hattı İran’ın Bazargan şehrinde başlıyor. Yunanistan üzerinden Almanya’ya uzanıyor. 1720 kilometresi sınırlarımızda. Güzergah ise şöyle: Ağrı Doğubayazit-Erzurum-Erzincan-Gümüşhane-Sivas-Yozgat-Kırşehir-Kırıkkale-Ankara-Eskişehir-Bilecik-Kütahya-Bursa-Balıkesir-Çanakkale-Tekirdağ-Edirne İpsala. Projeyi üstlenen Turang Transit Taşımacılık A.Ş. boru hattı inşasına bismillah dedi. Şubatta her türlü teşvik işlemleri uygulandı. Petrol İşleri Genel Müdürlüğü (PİGM), Turang’ın başvurusunu başta vurguladığımız şartlar ortadayken uygun buldu. Bakanlar Kurulu’ndan 26 Ağustos 2010’da 882 sayılı kararla olur çıkmıştı. Turang’a 30 yıl süreyle Doğalgaz Boru Hattı Belgesi takdim edilmişti. Hep birlikte o kararın 4’üncü maddesine göz atalım: “Türkiye Cumhuriyeti ile İran İslam Cumhuriyeti’nin ilgili bakanlıkları arasında daha önce yapılmış olan anlaşmalarda yer alan karşılıklılık esası çerçevesinde, İran, Türkmenistan menşeli gazın kendi topraklarından Türkiye’ye transit taşınmasına izin verdiğine dair Türk makamlarına resmî bildirimde bulunmadan bu belge kapsamında herhangi bir proje faaliyetine başlanılamayacaktır.” Öte yandan İran, Türkmen gazını dışarıya satmamızı da kabul etmiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38022-tahrandan-ankaraya-turkmen-gazigi.html), [web.archive.org (arşiv bağlantısı)](http://web.archive.org/web/20140330001208/http://www.aksiyon.com.tr:80/aksiyon/haber-38022-tahrandan-ankaraya-turkmen-gazigi.html)
