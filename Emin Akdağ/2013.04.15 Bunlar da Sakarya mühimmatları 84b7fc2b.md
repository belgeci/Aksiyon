# Bunlar da Sakarya mühimmatları

*Emin Akdağ 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bombalar, silahlar, mühimmat… Bazen Ümraniye’deki bir gecekonduda karşımıza çıkıyor; bazen Poyrazköy’deki arazide, bazen de Ankara Zir Vadisi’nde. Ardından bunların Türk Silahlı Kuvvetleri’nin (TSK) envanterinden aparıldığı ve kimi provokatif  eylemlerde kullanıldığı anlaşılıyor.
  </font>
 </div>
 <div id="newsText">
  <font class="detail-text">
   <p>
    Birileriyle somut bağlantıları da belirleniyor. Nur topu misali bir bulma da Sakarya’dan bu defa. Başçavuş Ali Furuzan Yorulmaz’ın adli mekanizmaya taşıdığı mevzunun kısa hikâyesi şöyle: Sakarya Jandarma Komutanlığı’ndan Kademeli Başçavuş Adnan Ünal nezaretinde 4 Eylül 2008’de Ali Fuat Cebesoy lojman binası temizleniyor. Bu esnada bina girişinin hemen sağındaki odanın bacasında naylona sarılarak dışardan bantlanmış paketler bulunuyor. İçlerinde 1 taarruz ve 4 savunma tipi el bombası, 1 seyyar dipçikli Kalaşnikof piyade tüfeği ile bu silaha ait 5 şarjör ile 92 mermi vardır. Ünal durumu Bölük Komutanı Başçavuş Bilal Bala’ya bildiriyor. Bala da ertesi gün dönemin İl Jandarma Komutanı Albay Ramazan Akça’ya iletiyor. Bala’dan herhangi bir işlem yapılmayacağını duyan Ünal, ele geçenleri tutanakla amirine intikal ettiriyor. Albay Akça başta bu gelişmeden haberdar değildir. Öğrendiğindeyse gizlenen unsurları (vakanın 7’nci ayında) Cumhuriyet Savcılığı’na gönderiyor. Başçavuş Yorulmaz, Albay Akça’yı kum kaçakçılığına göz yumduğu iddiasıyla savcılığa şikayet ediyor. Bu vesileyle bomba ve silahların saklanılmasını da anlatıyor adli mercilere. Sakarya 2’nci Asliye Ceza Mahkemesi’ne verdiği dilekçede, Akça’yı ‘çete liderliğiyle’ suçluyor. TMK 10’uncu madde ile görevli İstanbul Cumhuriyet Savcılığı’na da ulaşıyor dosya. Bombaların, 2005’te Hakkâri’nin Şemdinli ilçesindeki Umut Kitapevi’nin bombalanmasıyla ilişkili olabileceğini de öne sürüyor, Yorulmaz. Zira o tarihte Hakkâri Jandarma Komutan Yardımcısıdır Akça. Haber, Zaman’dan Erkan Acar’a ait.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35297-bunlar-da-sakarya-muhimmatlari.html), [web.archive.org (arşiv bağlantısı)](http://web.archive.org/web/20130601181743/http://aksiyon.com.tr/aksiyon/haber-35297-bunlar-da-sakarya-muhimmatlari.html)
