# Fransız’ın çipiyle kuyuya inmek!

*Emin Akdağ 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Akıl erecek gibi değil ama Fransız Gemalto firması yeniden çipli pasaport ihalemizde boy gösterecek.
  </font>
 </div>
 <div id="newsText">
  <font class="detail-text">
   <p>
    Firma, 10 yılda 5 milyon çip üretimini öngören 22 Aralık 2011 tarihli ihaleyi yaklaşık 7,7 milyon Avro karşılığında almıştı. Ancak Kamu İhale Kurumu (KİK), şifrenin kırılmışlığı ve güvenlik zaafı gerekçeleriyle işi ikinci sıradaki Çin’in IRIS şirketine vermişti. İlk siparişin 11 Eylül’de ulaşacağı gerçeğiyle ülke genelinde belge krizi başlamıştı. Çözüm için Başbakanlık Darphane ve Damga Matbaası Genel Müdürlüğü’nün açtığı ihalenin günü 30 Temmuz Pazartesi. 4 milyonluk e-pasaportu kapsayan ihalenin şartnamesinde TÜBİTAK’ın ürettiği Akıllı İşletim Sistemi (AKİS) mecburiyeti yok. Hazine Müsteşarlığı ‘bu mevzuata aykırı’ diyor. Oysa İçişleri Bakanlığı Nüfus ve Vatandaşlık Hizmetleri Genel Müdürlüğü geçtiğimiz mayıstaki e-kimlik ihalesinde AKİS’i zorunlu tutmuştu. Başbakanlık inkar yasasına karşı yaptırımı niyetiyle gizli bir genelge yayımlayıp kamu ihtiyaç karşılamalarında Fransızları veto etmesine rağmen, son andaki şifai bir izinle Gemalto’ya da davetiye gönderildi. 480 bin adetlik ara ihale onda kaldı. Şimdi 4 milyonlukta da yarışa katılabilecek. Bu geri adım ya da yumuşamada, Fransızların KİK’in iptal kararını Bölge İdare Mahkemesi’ne taşımışlığının rolü var sanki. Bir yürütmeyi durdurma hükmüyle pasaport keşmekeşinin derinleşmesinden korkuluyor belki. Traji komik bir hadise doğrusu. Yurt dışına giriş-çıkışların takipte tutulduğu belgede elin çipine mahkumuz. İstihbarat savaşlarının ateşlendiği, ajanların ortalıkta cirit attığı ve emniyetin azami önem kazandığı süreçte çaresiziz. Fatih projesinden daha az mı kritik pasaportun çipi?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33182-fransizin-cipiyle-kuyuya-inmek.html), [web.archive.org (arşiv bağlantısı)](http://web.archive.org/web/20130825020035/http://www.aksiyon.com.tr:80/aksiyon/haber-33182-fransizin-cipiyle-kuyuya-inmek.html)
