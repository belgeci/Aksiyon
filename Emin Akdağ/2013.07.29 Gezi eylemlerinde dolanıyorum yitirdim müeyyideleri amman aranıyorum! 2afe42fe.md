# Gezi eylemlerinde dolanıyorum yitirdim müeyyideleri amman aranıyorum!

*Emin Akdağ 2013.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gezi Parkı eylemleri odaklı soruşturmalarda savcıların ve hâkimlerin olayı terör boyutuna taşıyanlara müsamaha gösterdiği ileri sürülüyor fütursuzca. Oysa yaşananlar yargı paketleriyle yapılan yasal değişiklerin pratik yansımasından ibaret bütün tatbikatlar.
  </font>
 </div>
 <div id="newsText">
  <font class="detail-text">
   <p>
    Ne yazık ki herkes durduğu ya da durmayı arzuladığı noktaya göre yorumluyor süreci. Gezi gözaltılarında 2911 sayılı Gösteri ve Yürüyüş Kanunu’na muhalefet maddesini işletti adli merciler. Cezası 6 ay ile 3 yıl arasında hapis. Tutuklu yargılama pek tercih edilmiyor. Tehlikeli ve ağır ceza gerektiren bir suç değil çünkü. İstanbul Cumhuriyet Başsavcılığı verilerinde gözaltı sayısı 715 görünüyor. Yalnızca 179’u mahkemeye sevk edilmiş ve 41’i hakkında tutuklama kararı çıkmış. Bunların da 10’unun itirazları sonrası serbest bırakılmış. Türkiye genelindeki 1000 gözaltıdan 50’si tutuklamayla sonuçlanmış. Peki, niçin böyle? Manuel bir ayar mı söz konusu yoksa vaziyet gayet normal mi? Büşra Erdal’ın Zaman Gazetesi’ndeki analizinde yeterince cevaplanıyor sorular. 3’üncü yargı paketi 2 Temmuz 2012’de, 4’üncüsüyse 11 Nisan 2013’te çıktı. Özel Yetkili Mahkemeler (ÖYM) 3’üncüsüyle kaldırılarak; Terörle Mücadele Kanunu (TMK) 10’uncu maddesine istinaden kurulanlar yerlerine geçti. Tecrübeli hâkim ve savcılar başka görevlere atandı. Buraya dikkat: “Örgüte üye olmayıp örgüt adına suç işleyenler ile örgüte yardım edenlerin” cezası indirildi. 4’üncü paketle de, “terör örgütü amblemi taşımak ve şiddet çağrısı içermiyorsa örgüt propagandası ifa etmek” de yaptırımdan münezzeh idi artık. Manzara buyken, “Neden tutuklanmıyorlar?” yaygarası havada kalıyor. Özgürlükçü uygulamalara uyan yargı mensuplarını karalamak iyi niyetlilikle örtüşmüyor. Emekli savcı Gültekin Avcı, “Yargı paketlerinden, vatandaştan ziyade teröristler faydalandı. Gezi olaylarında neden tutuklamaya gidilmedi demek, hâkim ve savcıları haksız ithamdır.” diye eleştiriyor tutarsız bakış açısı sahiplerini. Aynı zihniyetin Balyoz ve Ergenekon davalarındaki ‘ultra özgürlükçü’  tavırlarını da anlamak imkânsız doğrusu. Çelişki yaman ve ufuksuz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36118-gezi-eylemlerinde-dolaniyorum--yitirdim-mueyyideleri-amman-araniyorum.html), [web.archive.org (arşiv bağlantısı)](http://web.archive.org/web/20130810110128/http://aksiyon.com.tr/aksiyon/haber-36118-gezi-eylemlerinde-dolaniyorum--yitirdim-mueyyideleri-amman-araniyorum.html)
