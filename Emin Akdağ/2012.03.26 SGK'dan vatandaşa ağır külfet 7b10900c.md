# SGK’dan vatandaşa ağır külfet

*Emin Akdağ 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son 6 yıldan bu yana özel hastanelere ödeme sisteminde herhangi bir değişikliğe gitmeyen Sosyal Güvenlik Kurumu (SGK), Sağlık Bakanlığı’nın performans taktiğinin geri tepmesi yüzünden yıllık harcama hedeflerini tutturamayınca faturayı yine vatandaşa kesmeyi yeğledi.
  </font>
 </div>
 <div id="newsText">
  <font class="detail-text">
   <p>
    Hastalardan alınabilecek fark ücret oranlarını yüzde 20 artırdı. Üst limit yüzde 70’ten 90’a çıktı. Yani neredeyse devlet kadar para tahsil edilecek sosyal sigortalıdan. 2012, SGK için tasarruf yılı. Bu yılki muhtemel masrafının 700 milyon lirasını çeşitli prosedür oynamalarıyla halka havale etmeyi planlıyor kurum. Sürdürülebilir bir süreç değil bu. İlaç sektörü direniyor. Serbest piyasadaki hastaneler de… Yeni oranlar özel sektörü uzun vadede tatmin edebilecek mi? Evet demek çok zor. Zaten onlar asıl Sağlık Uygulama Tebliği’nde (SUT) güncelleme beklemekteler. Ne ilginçtir, karar verilirken SGK’lıları temsilen salonda kimse yok. Hasta Hakları Aktivistleri Derneği Başkanı Orhan Demir’in şu sözleri meseleyi 12’den vuruyor: “Kamu hastanelerindeki yoğunluk sebebiyle vatandaş özel hastaneye mecbur kalıyor. Sonra da devlet, özel hastaneye ödemediği ücreti vatandaşın ödemesi için yasal düzenleme yapıyor. Bu Anayasa’nın ‘sosyal devlet’ ilkesine ve ‘sağlık hukukuna’ aykırıdır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32144-sgkdan-vatandasa-agir-kulfet.html), [web.archive.org (arşiv bağlantısı)](http://web.archive.org/web/20130825104118/http://www.aksiyon.com.tr:80/aksiyon/haber-32144-sgkdan-vatandasa-agir-kulfet.html)
