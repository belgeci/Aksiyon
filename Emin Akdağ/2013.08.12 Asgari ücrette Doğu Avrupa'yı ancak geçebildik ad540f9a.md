# Asgari ücrette Doğu Avrupa’yı ancak geçebildik

*Emin Akdağ 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Asgari Ücret Tespit Komisyonu’nun ön gördüğü yeni artış oranı asgari ücretlere yansıdı. 31 Aralık 2013’e kadar asgari ücretle çalışanlara aylık net 803,68 lira (brüt 1021 lira) ödenecek.
  </font>
 </div>
 <div id="newsText">
  <font class="detail-text">
   <p>
    Yeni düzenleme ile Türkiye, asgari ücrette, Bulgaristan, Romanya, Letonya, Litvanya, Çek Cumhuriyeti, Estonya, Macaristan, Slovakya, Polonya ve birliğin yeni üyesi Hırvatistan’ın önüne geçti. Bir asgari ücretli Türkiye’de 405 avro alırken, Bulgaristan’da 159, Romanya’da 179, Macaristan’da 332, Slovakya’da 338, Polonya’da 369 ve Hırvatistan’da 401 avro kazanıyor. Avrupa’da asgari ücretlerin en yüksek olduğu ülkelerin başında 1874 avroyla Lüksemburg, 1502 avroyla Belçika, 1478 avroyla Hollanda geliyor. Amerika’da ise asgari ücret 961 avro olarak hesaplanıyor. Asgari ücretteki artış alım gücüne de yansıyor. Türkiye temmuz ayındaki alım gücüyle de 11 AB ülkesini geride bıraktı. Türkiye’de 662 avro olan asgari ücretin alım gücü, Romanya, Bulgaristan, Letonya, Estonya, Çek Cumhuriyeti, Litvanya, Slovakya, Macaristan, Hırvatistan, Polonya ve Portekiz’den yüksek. Avrupa İstatistik Ofisi (Eurostat) verilerine göre, temmuz ayında Avrupa’da alım gücü sıralamasında ilk 10’a giren ülkeler şöyle: Lüksemburg 1539, Belçika 1373, Hollanda 1367, Fransa 1311, İrlanda 1271, İngiltere 1167, Slovenya 922, Malta 892, İspanya 788, Yunanistan 736 avro. Türkiye 662 avroluk alım gücüyle listenin 11. sırasında yer alıyor. Türkiye’nin alım gücü ve asgari ücret oranında çoğu Avrupa ülkesini geride bırakmasında 2008’de patlak veren küresel mali kriz büyük rol oynadı. Söz konusu krizden etkilenmeyen Türkiye, geçen 5 yılda hem asgari ücretini hem de alım gücünü artırdı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=56705217299846940E5440A2A20B98A5?newsId=36225), [web.archive.org (arşiv bağlantısı)](http://web.archive.org/web/20130820211226/http://aksiyon.com.tr:80/aksiyon/newsDetail_getNewsById.action;jsessionid=56705217299846940E5440A2A20B98A5?newsId=36225)
