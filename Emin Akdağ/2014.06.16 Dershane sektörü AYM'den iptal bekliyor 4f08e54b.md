# Dershane sektörü AYM'den iptal bekliyor

*Emin Akdağ 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa Mahkemesi’nin (AYM), dershaneleri kapatan yasanın iptaline ilişkin davayı nasıl karara bağlayacağı merakla bekleniyor.
  </font>
 </div>
 <div id="newsText">
  <font class="detail-text">
   <p>
    Genel kanaat, bu eğitim sektörünü üzmeyeceği yönünde. AYM’ye iletilen görüş ve analizlerin neredeyse tümü de yasaya hem karşı çıkıyor hem de çözüm getirmediğini söylüyor. Dershane derneklerinin Ankara Kocatepe Kültür Merkezi’ndeki toplantısında anlatılanlar sürecin hiç de hükümetin çerçevelediği boyutta ilerlemediğini gösteriyor. ÖZ-DE-BİR Başkanı Faruk Köprülü düzenlemenin 8-9-12 ve 13’üncü maddelerinin Anayasa ve Avrupa İnsan Hakları Sözleşmesini pek çok noktada ihlal ettiğini vurguluyor:  “9’uncu maddedeki 1, 3 ve 4’üncü fıkralar ve 13 maddeyle getirilen ‘geçici 5 madde’ tümüyle kaldırılarak ülkemizde eğitim yasak faaliyet olmaktan çıkarılmalıdır.” Milli Eğitim Bakanlığı’nca (MEB) hazırlanan ilgili yönetmeliğin belirsizlikler içerdiğini ve teşvik teklifinin havada kaldığını da dile getiriyor Köprülü: “Yasa, dönüşüm imkanı olmayan dershane kurucularının büyük maddi kayıplarla mağduriyet yaşamasına kapı aralayacak. Yıllarını eğitime hizmette geçirmiş, geleceğini bu alanda planlamış dershane kurucusu, yöneticisi, öğretmeni ve çalışanının temel insan haklarının, vatandaşlık haklarının ellerinden alınarak işsiz kalmalarına sebep olacak.” Fırsat eşitsizliğindeki makasın daha da açılacağına dikkatleri çekiyor: “Devletin sunduğu hizmetlerin farklılığından kaynaklanan eşitsizlikleri tamamlamak isteyenlerin ek eğitim haklarından yoksun bırakılmalarına yol açacak.” Çok çok mühim bir probleme parmak basıyor ayrıca: “Çocuklarımızın gelecekleriyle ilgili olarak, ülkemizde bilhassa doğu ve güneydoğuda gençlerin ders dışı zamanlarında ciddi boşluk oluşacağı ve daha fazla gencimizin karanlık emeli olanların kucağına itileceği endişesi taşıyoruz. Kayıt yaptırmama çağrılarına ise şaştığını belirtiyor: “Serbest ticaret kurallarına aykırı olarak dershanelerin günlük faaliyetleri engellenmektedir. Öğrenci başına teşvik ve ayrıca birçok başka teşvik verileceği vaat edildi. Teşvik olarak sektörü rahatlatacak, sıkıntıları giderecek teşvik verildiğini düşünmüyoruz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38775-dershane-sektoru-aymden-iptal-bekliyor.html), [web.archive.org (arşiv bağlantısı)](http://web.archive.org/web/20140926111019/http://aksiyon.com.tr/aksiyon/haber-38775-dershane-sektoru-aymden-iptal-bekliyor.html)
