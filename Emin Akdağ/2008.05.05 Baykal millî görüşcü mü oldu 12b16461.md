# Baykal, millî görüşcü mü oldu?

*Emin Akdağ 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Deniz Baykal, CHP’nin son kurultayında geçerli 1105 oyun 1021’ini alarak yeniden genel başkan seçildi. Kurultayın tek adayıydı. Çünkü seçime ancak delegelerin yüzde 20’sinin oluruyla girmek mümkündü.
  </font>
 </div>
 <div id="newsText">
  <font class="detail-text">
   Hiçbir aday bunu başaramadı. 10’da 10 yaptı Baykal. Şimdiye kadar ülkedeki hiçbir seçimden galip çıkamadı ama 9 Eylül 1992’de oturduğu koltuğu sağlığı elverdiğince bırakmamakta kararlı. Tek ümidi, bir gün Türkiye’nin yeniden tek partili rejime dönmesi. Uzlaşma denen mahlûk bu olsa gerek! Baykal, siyasette kural tanımadığı gibi artık mantıki gerekirliklere de pek itibar etmiyor. Demokrasiyi hiçe sayan bir anlayıştan mantık beklemek zaten abes olur. RP ve FP’nin kapatılmasına ses çıkarmayan AB’nin, AK Parti davasına sert tepki göstermesini bir türlü anlayamıyor Baykal. Ama sonunda izah yolunu bulmuş. Necmettin Erbakan, ‘millî görüş çizgisinden taviz vermemesinin’ bedelini ödemişti. Tayyip Erdoğan ise AB’nin ‘işbirlikçisi’ idi. Bu yüzden destekleniyordu. Türkiye, Erdoğan ile “millî görüş çizgisinde” kırılma yaşamaktaydı. Her konuşmasında kendisinden uzak durulmasını tavsiye ettiği AB, niçin Erbakan’ı kollamalıydı ki? RP hariç bütün partileri Batı’nın işbirlikçisi ilan eden Erbakan değil miydi? Şimdi ne anlamalıyız? Baykal, millî görüşçü mü oldu? Ya da millî görüş, ulusalcılık mı demek? CHP, AB karşıtı mı? Bu soruları cevaplarken yeni sağ kolu Önder Sav’dan destek talep etmesini önerecektik ama Sav bir hukukçu. Hem de mantığı hiçe sayanından!...
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C6434031F16B5A4F9C76A2F2842EC89E?newsId=15405), [web.archive.org (arşiv bağlantısı)](http://web.archive.org/web/20130807131507/http://www.aksiyon.com.tr:80/aksiyon/newsDetail_getNewsById.action;jsessionid=C6434031F16B5A4F9C76A2F2842EC89E?newsId=15405)
