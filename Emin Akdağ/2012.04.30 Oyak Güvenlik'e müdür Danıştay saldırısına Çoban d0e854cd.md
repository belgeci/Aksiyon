# Oyak Güvenlik’e müdür, Danıştay saldırısına Çoban

*Emin Akdağ 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Oyak Grubu Genel Müdürü Şerif Coşkun Ulusoy, 17 Mayıs 2006 tarihindeki üye Mustafa Yücel Özbilgin’in ölümü, iki üyenin de yaralanmasıyla sonuçlanan Danıştay saldırısından iki gün önce ajandasına “Danıştay video sistemleri çalışıyor. Orhan Albay aradı.” diye not tutmuş.
  </font>
 </div>
 <div id="newsText">
  <font class="detail-text">
   <p>
    Orhan Çoban emekli kurmay albaydır ve Danıştay’ı koruyan Oyak Güvenlik Sistemleri şirketinin olay sırasındaki Genel Müdürü’dür. İstanbul 15. Ağır Ceza Mahkemesi’nce kabul edilen iddianamede, cinayet günü ve öncesine ilişkin bazı kayıtların niçin silindiği ya da kaydedilmediği sorgulanıyor. 9’u Oyak yetkilisi 10 sanık, 13-14 ve 15 Ağustos’ta üç gün boyunca aralıksız yargılanacak. Şüpheliler 2009’da ilgili hard disk ve DVD’leri emniyete teslim ediyor. Ancak 5 Mart 2012 tarihli bilirkişi raporunda bir hard diskin hâlâ gizlendiği belirtiliyor. Çoban, ‘hard diskler arızalıydı’ diyor. Ama üzerinde 12 Ocak 2010 yazan bilirkişi raporu aksini söylüyor. Şüphelilerden Mutlu Demirtaş’ın ifadeleri, Çoban’ın savunmasını düşürüyor: “Oyak’ın, gerçekleşen adli bir olaya ait görüntü kayıtlarını kurtarma gibi bir yetkisi yok. Böyle bir durumda tüm cihazın emniyete teslim edilmesi gerekir. Daha önce bu tür olaylar yaşandığında cihaz ve bilgileri gelen görevlilere anında teslim ettik ve müdahalede bulunmadık.” Özel yetkili Cumhuriyet Savcısı Muammer Akkaş, hazırladığı iddianamede, Çoban’ın, başta Veli Küçük ve Muzaffer Tekin, bir kısım Ergenekon sanıklarıyla ilişkisi bulunduğunu da öne sürüyor. Çoban, yardımcısı Mustafa Tarık Özyılmaz, Elektronik Güvenlik Sistemleri Müdürü Yavuz Selim Kavaklıoğlu, bilgi işlem sorumlusu Barış Demirtaş, montaj bakım şefi Metin Almalı ve teknisyen Serkan Akyıldız’ın ağırlaştırılmış müebbet hapse çarptırılmasını talep ediyor savcı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32431-oyak-guvenlike-mudur-danistay-saldirisina-coban.html), [web.archive.org (arşiv bağlantısı)](http://web.archive.org/web/20120703041549/http://www.aksiyon.com.tr:80/aksiyon/haber-32431-oyak-guvenlike-mudur-danistay-saldirisina-coban.html)
