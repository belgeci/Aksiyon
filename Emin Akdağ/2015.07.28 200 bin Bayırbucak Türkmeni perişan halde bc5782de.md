# 200 bin Bayırbucak Türkmeni perişan halde

*Emin Akdağ 2015.07.28*

<div class="pNewsDetailMainContent" itemprop="articleBody">
 <p>
  Suriye’deki Bayırbucak Türkmenlerini bir heyetle Ramazan Bayramı’nda ziyaret eden İstanbul Alperen Ocakları Başkanı Kürşat Mican anlatıyor: “Elektrik yok, su yetersiz. Evler harabe, kurşun ve top izleriyle dolu. Halkın çoğu çadırda yaşıyor. Zatürre hastalığı yaygın. Ameliyatlar narkozsuz yapılıyor. Bizim hükümetin yaptığı yardımlar ulaşmıyor. Terör örgütleri tarafından ele geçirildiği söyleniyor.” Dile kolay 200 bin Türkmen’e 8 yataklı harabe bir hastanede sağlık hizmeti verilmeye çalışılıyormuş. Esed’in askerlerince kontrolde tutulmayan 12 Türkmen köyünü gezdiklerini söylüyor Mican. Öyle bir ameliyata şahit olmuşlar ki: “Narkozsuz ayağı dikilen bir hastanın acıları hafiflesin diye ağızına tahta sokuldu.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/200-bin-bayirbucak-turkmeni-perisan-halde_551720), [web.archive.org (arşiv bağlantısı)](http://web.archive.org/web/20150805115601/http://www.aksiyon.com.tr/karakutu/200-bin-bayirbucak-turkmeni-perisan-halde_551720)
