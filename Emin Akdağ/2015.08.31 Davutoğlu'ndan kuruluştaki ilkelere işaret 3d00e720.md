# Davutoğlu'ndan kuruluştaki ilkelere işaret

*Emin Akdağ 2015.08.31*

<div class="pNewsDetailMainContent" itemprop="articleBody">
 <p>
  AKP’nin genişletilmiş il başkanları toplantısında başlangıçtaki ilkelerini hatırlattı Başbakan Ahmet Davutoğlu: “Kurucu ilkelerinize geri dönün dedi bizim halkımız. O değerleri yaşatmak hepimizin görevidir. Halka kibirle bakan hiç kimse bu kadro içinde yer alamaz. Bizim kurucu değerlerimizde lüks, şatafat yoktur. Hayat standardını siyasete girerek değiştirmiş olanlar bizde yoktur. Tek bir hırka ile dolaşmaya niyet edenlerin bu davada yeri vardır.” Ama şu ifadeler de o konuşmadan: “Eşini, dostunu, akrabasını oralara dolduranların bizim aramızda yeri olmadı, olmayacak. Sahip olduğu kamu görevinin üzerinden herhangi bir şekilde rant elde edenlere bu kapı kapalı oldu, olacak.” Sizce de yaman bir çelişki yok mu? Durum gerçekten de ikinci alıntıdaki gibiyse kurucu ilkelerden sapılmadığı anlamına gelmiyor mu? O hâlde, “Her siyasi harekette zamanla güçten kaynaklanan hatalar olabilir. İmtihan dünyası. Bir lüks dünyası, şatafat dünyası hâline getirenlere karşı nefsimizle cihat demeye devam edeceğiz.” ifadelerine ne demeli?
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/davutoglundan-kurulustaki-ilkelere-isaret_552086), [web.archive.org (arşiv bağlantısı)](http://web.archive.org/web/20150914232206/http://www.aksiyon.com.tr:80/karakutu/davutoglundan-kurulustaki-ilkelere-isaret_552086)
