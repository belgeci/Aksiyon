# İşçiler anlaştı sıra memurlarda

*Emin Akdağ 2013.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hükümetle Türk-İş anlaşmaya vardı. Yaklaşık 200 bin kamu işçisi 2013’ün altışar aylık dönemlerinde yüzde 4+4; 2014’deyse 3+3 zam alacak.
  </font>
 </div>
 <div id="newsText">
  <font class="detail-text">
   <p>
    Maaşları 1850 liranın altındakilerin maaşları da (ilave yapıldığında 1850 lirayı aşmamak kaydıyla) seyyanen 200 lira artacak. Sosyal yardımlar da 155 liradan 180 liraya çıkacak ve her altı ayda bir maaş oranında zamlanacak. Taraflar mutabakat öncesinde üç defa aynı masa etrafında toplanmıştı. Hükümet ikinci altı ay için yüzde 3 ve bin 800 liradan az ücret alanlara da 150 lira seyyanen artış teklif etmişti. Sendikanın istediği de olmadı ama orta yolda buluşuldu. Türk Telekom-Haber-İş Sendikası pazarlığı da uzlaşmayla sonuçlandı. 13 bin 170 işçiye 2013’ün birinci altı ayında yüzde 4, ikincisinde ise 3,5 zam verilecek. 2014’de her iki dönemde de yüzde 2,75’lik artış öngörülüyor. Zamlara enflasyon farkı eklenecek. Bu arada memurlarla da 1 Ağustos’tan itibaren masaya oturulacak. 11 hizmet kolunun 10’unda Memur-Sen yetkili. 1’ideyse KESK. Halihazırda asgari geçim indirimi dahil en düşük memur maaşı 1740 lira. Memur-Sen önümüzdeki iki yıl için de yüzde 6+6’şarlık ücret artışı talep ediyor. İstek kabul görürse, asgari memur maaşı 2014’ün ikinci altı ayında 2072 liraya yükselecek. Sendika ek ödemelerin ve maaşın tamamıyla emekliliğe yansıtılmasını da istiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36122-isciler-anlasti-sira-memurlarda.html), [web.archive.org (arşiv bağlantısı)](http://web.archive.org/web/20130810191821/http://aksiyon.com.tr/aksiyon/haber-36122-isciler-anlasti-sira-memurlarda.html)
