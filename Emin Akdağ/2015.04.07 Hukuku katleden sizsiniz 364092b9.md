# Hukuku katleden sizsiniz

*Emin Akdağ 2015.04.07*

<div class="pNewsDetailMainContent" itemprop="articleBody">
 <p>
  CHP Milletvekili Ali Rıza Öztürk, Meclis Genel Kurulu’nda AKP iktidarından “Cemaatle uğraşma paranoyasını bir kenara bırakmasını” istedi: “En büyük tarikatçı, paralel yapı sizsiniz. En büyük çete bu ülkede sizsiniz. Sizin varlığınız demokratik hukuk devletine en büyük tehdittir.” Meclis kürsüsüne çıkarak “Anayasa’yı tanımıyorum” diyenleri ‘en büyük çete’ ifadesiyle niteliyor Öztürk: “Hukuku katleden sizsiniz. Bu ülkede yargıyı bu hale getiren sizsiniz, şimdi de günah çıkarıyorsunuz.” Günah çıkartma demişken, Öztürk’ün şu cümlelerini de okumalısınız: “(Balyoz davasında) Yargıtay aşamasından geçerek kesinleşmiş mahkeme kararıyla kimileri ağırlaştırılmış müebbet hapis cezası alıyor ama ondan sonra ikinci bir yargılamada bunlar beraat ediyor. Ya o mahkeme o tarihte kusurlu ve o kararı onayan Yargıtay 9’uncu Ceza Dairesi’nin üyeleri kusurlu ya bu beraat kararlarını veren mahkemeler kusurlu. Şimdi vatandaş olarak ben yargıya nasıl güveneceğim arkadaşlar?”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/hukuku-katleden-sizsiniz_550389), [web.archive.org (arşiv bağlantısı)](http://web.archive.org/web/20150731182948/http://www.aksiyon.com.tr/karakutu/hukuku-katleden-sizsiniz_550389)
