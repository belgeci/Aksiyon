# Mevlana Müzesi’nde namaz

*Emin Akdağ 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vakıflar Genel Müdürü Adnan Ertem, Konya’da halihazırda müze statüsüyle ziyaret edilen -Türkiye’nin dünya çapında bilinen Mevlevihanesi- Mevlana tekkesinde de namaz kılınabilmesi gerektiğini dile getiriyor.
  </font>
 </div>
 <div id="newsText">
  <font class="detail-text">
   <p>
    Ülkedeki 29 Mevlevihanenin bazılarında hem mescit hem de Mevlevi ayini salonu faal. Mevlana Müzesi’nin aslı tekke. Cumhuriyet’in ilk yıllarında diğer zaviye ve tekkelerle birlikte kapatılıyor. Ardından önemi dolayısıyla müze şartıyla yeniden açılıyor. Valilik ve Kültür Müdürlüğü’yle görüştüklerini ve tekkenin bir bölümünün mescide ayrılması konusunda herhangi bir engel olmadığını söylüyor Ertem: “Mevlevi tarikatının zorunluluklarından birisi olan semayı namazdan ayıramazsınız. Aksi halde folklorik bir unsur haline dönüşüyor. Ondan sonra da amacın dışında kullanılıyor. Düğünde sema yapan insanlar var.” Mevlana tekkesinin orijinalindeki mescit bölümünde mihrap ve müezzin mahfili duruyor. Ama ortası müze. Mihrap ile mahfil arasında yazma eserler sergileniyor. Ertem, “Bunlar başka bir alanda veya tekkenin müştemilatı, kütüphanesi mahiyetinde yerler var, gerekirse orada da sergilenebilir.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37736-mevlana-muzesinde-namaz.html), [web.archive.org (arşiv bağlantısı)](http://web.archive.org/web/20140330050810/http://aksiyon.com.tr/aksiyon/haber-37736-mevlana-muzesinde-namaz.html)
