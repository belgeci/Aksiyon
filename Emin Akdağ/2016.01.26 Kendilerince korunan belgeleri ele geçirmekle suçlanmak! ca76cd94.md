# Kendilerince korunan belgeleri ele geçirmekle suçlanmak!

*Emin Akdağ 2016.01.26*

<div class="pNewsDetailMainContent ctx_content" itemprop="articleBody">
 <p>
  Diyarbakır Cumhuriyet Başsavcılığı 2010’da Emniyet’in Terörle Mücadele (TEM) Şube Müdürlüğü ekiplerine BDP İl Teşkilatı da dâhil vilayetteki bazı adreslere operasyon düzenlettiriyor. El konulup incelenen dijital veriler ve belgelerin arasında MİT mensupları ile PKK’lıların Norveç’in başkenti Oslo’da 2009’da yaptıkları görüşmenin tutanakları bulunuyor. Polisler bilgiyi devletin ilgili birimleriyle paylaşıyor. Soruşturmayı derinleştiren başsavcılık 2010 sonunda ele geçen bazı haricî disklerin birer örneğini Diyarbakır’daki Adli Emanet Birimi’ne ve koruma altına alınması için Emniyet Genel Müdürlüğü TEM Daire Başkanlığı’na gönderiyor. Diskler söz konusu dairenin özel kasasına konuyor. 17-25 Aralık 2013 rüşvet ve yolsuzluk soruşturmalarının ardından AK Parti iktidarınca başlatılan cadı avı sürecinde müfettişler tarafından o daire de didik didik ediliyor. Tabiatıyla ve gayet normaldir ki, Oslo’ya dair disklere de ulaşılıyor. Zamanında bu evrak hakkında işleme imza atan polisler (1’inci ve 2’inci sınıf emniyet müdürleri) “Devletin gizli bilgi ve belgelerini ele geçirmek ve bulundurmak” suçlamasıyla önce soruşturuluyor, sonra da meslekten ihraç ediliyor. Her adımı savcılığın emri ve bilgisi dâhilinde attıkları hâlde üstelik… “Okuduğunuz hikâye, Oslo tutanaklarının doğruluğunun tescili öte yandan. Tutanaklarda neler mi yazıyor? Onu hâlihazırda yalnızca bilen biliyor! Peki, Türk yargısı? Bu sorunun cevabı açık ve net hikâyede.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/kendilerince-korunan-belgeleri-ele-gecirmekle-suclanmak_553655), [web.archive.org (arşiv bağlantısı)](http://web.archive.org/web/20160213020712/http://www.aksiyon.com.tr/karakutu/kendilerince-korunan-belgeleri-ele-gecirmekle-suclanmak_553655)
