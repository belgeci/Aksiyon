# "Atatürk'ü böyle zehirlediler" belgeleri sahte

*Emin Akdağ 2015.05.26*

<div class="pNewsDetailMainContent" itemprop="articleBody">
 <p>
  Hükümete yakın gazetelerden Yeni Şafak hızını alamayıp Nisan 2015’te “Atatürk’ü böyle zehirlediler” manşetini atmıştı. İleri sürmüşlerdi ki, suikastı İsmet İnönü tertiplemişti. 1950’li ve 1960’lı yıllara ait diyerek yayımladıkları üzerlerine çay dökülü belgeler (iki mektup) bunu ispatlıyordu! Yine iktidar yanlısı basın kuruluşlarından Star gazetesinde sahasıyla alakalı yazılar kaleme alan Sabancı Üniversitesi Tarih Profesörü Cemil Koçak en ince ayrıntılarına dek incelemiş konuyu. Toplumsal Tarih dergisindeki açıklaması şöyle: “Her iki mektubun da sahici olmadığı kanaati taşıdığımı belirtmek isterim.” 1962 tarihli belgede 2009 başlangıçlı Windows 7 Tahoma italic font kullanılması gayr-i ciddiyetin işaretiydi zaten.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/ataturku-boyle-zehirlediler-belgeleri-sahte_550988), [web.archive.org (arşiv bağlantısı)](http://web.archive.org/web/20150602005237/http://www.aksiyon.com.tr:80/karakutu/ataturku-boyle-zehirlediler-belgeleri-sahte_550988)
