# Genetik Fitness

*Emin Akdağ 2005.09.26*

<div>
 <p>
  <font>
   Sağlıkta “check up” bilinci bile henüz yerleşmemişken, Türkiye genetik testin rutin hale geleceği bir ülke olmak üzere. ABD’deki 22 şubeli fitness işletmesini devrederek geldiği Türkiye’de 11 yıldır aynı sektörde dünya standartlarında hizmet veren Jim E. Carter, konunun öncülüğünü yapıyor.
   <br/>
   <br/>
   Carter’ın Sports International Fitness Centers adlı işletmesinde, üyelere, üyelerin aileleri ile arkadaşlarına yönelik ‘genetik sağlık analizi’ hizmeti başlatılıyor. Uygulama dünyada bir ilk. Carter’a göre önümüzdeki üç ya da beş yılda rutinleşecek. Test sayesinde, kişilerin ileride karşılaşmaları muhtemel hastalıklar belirlenecek. Hangi alışkanlıklardan kesinlikle vazgeçilmesi gerektiği, ne tür egzersizlere ağırlık verilmesinin daha faydalı olabileceği gibi bulgular ortaya konacak. Jim Carter’la büyük heyecan duyduğu projeyi ve fitness felsefesini konuştuk.
   <br>
    <br>
     -Sports International Fitness Centers’in hikâyesi nasıl başladı?
     <br>
      <br>
       Dünya standartlarında bir fitness merkezi kurma amacıyla Türkiye’ye geldik. Özellikle aileler için tesis oluşturmak istedik. Üyelerimizin yüzde 80’inin aile olmasını tercih ettik. Hedef yaş grubumuz 30 ile 70 yaş arası. Kurumumuz, Türk-Amerikan ortaklığı olarak 11 yıldır sadece Türkiye’de hizmet veriyor. ABD’de şubemiz yok. 5 şubemizde 28 bin aktif üyemiz var.
       <br>
        <br>
         -Hangi rüzgâr sizi Türkiye’ye attı?
         <br/>
         <br/>
         35 yıldır bu sektördeyim. Amerika’da bu alanda başarıyla faaliyet gösteren 30 civarında işletmem vardı. Hepsini devrettik. Aslında Türkiye’ye davet edildik. Amerika’da bu işi yapan bazı kişiler bana Türkiye’den bahsetti. Buraya geldiğimizde Ticaret Odası görüşmemiz için 10 firma ismi verdi. Hepsi de fikri çok beğendi. Yedinci görüşmeyi Tepe Grubu ve Bilkent Üniversitesi’nden Prof. Dr. İhsan Doğramacı ile yaptık. Bu konuda gerçekten vizyon sahibi olduklarını ve projeyi sahiplendiklerini gördük. İki hafta içinde ortaklık kararı verdik ve girişimlerimizi başlattık. 12 yıldır ortağız. Çok iyi bir ortaklık oldu açıkçası. Kendimize bazı hedefler koymuştuk. Mesela Avrupa’nın en iyisi olmayı hedeflemiştik. Türk halkının fitness düşüncesini ve yaklaşımını değiştirmeyi hedeflemiştik. Şu anda günde ortalama 4 bin kişi tesislerimizde egzersiz yapıyor. Geçen sene 14 bin saat tenis dersi verdik.
         <br/>
         <br/>
         -Başka hangi alanlarda ders veriyorsunuz?
         <br/>
         <br/>
         Tenis dersini sadece dört tesisimizde veriyoruz. Faaliyetlerimiz fitness ile ilgili her şeyi içeriyor. Aerobik programlarımıza yılda 250 binden fazla katılım oluyor. Kardiyo egzersizi aletlerimizin olduğu bölümlerimiz; kapalı devre egzersizlerin yapıldığı egzersiz alanlarımız  var. Dünyadaki en son teknoloji ile en iyi ekipmanları kullanıyoruz.
         <br/>
         <br/>
         -Avrupa’nın en iyisi olma hedefinize ulaşabildiniz mi?
         <br/>
         <br/>
         Çok rahatlıkla ilk üçte olduğumuzu söyleyebilirim. Ankara’daki tesisimiz Avrupa’nın belki en iyi tesislerinden biri. Amerika’da bile bu ayarda en fazla üç ya da dört tesis vardır. Dünyanın değişik şehirlerindeki fitness merkezlerini gördükleri için büyükelçiler çok büyük şaşkınlıkla karşıladılar tesisimizi. -Mesleğe ne zaman başladınız?
         <br/>
         <br/>
         20’li yaşların başında sıra dışı bir girişim oldu fitness endüstrisine. Üniversite takımında spor yaparken dizimden sakatlık geçirdim. İyileşebilmek için egzersiz yapmak zorundaydım. Bu sayede böyle bir tesiste çalışma imkânı elde ettim. Çok genç yaşlarda 3 tesis sahibi oldum ABD’de. 300 kişiye iş verir hale gelmiştim. 23 yaşımda firmayı halka açtım.
         <br/>
         <br/>
         -ABD’de sektörün büyüklüğü ne?
         <br/>
         <br/>
         ABD’de piyasanın yüzde 80’i fitness ile ilgiliydi. Basının yayınları sebebiyle sektörün farkındaydılar. ABD’de en tepe noktaya ulaştığımda 26 bölge şubem ve 2 bin 200 çalışanım vardı. Türkiye’ye geldiğimde endüstri henüz çok yeniydi.
         <br/>
         <br/>
         -Fitness denince nelerin algılanması gerekiyor?
         <br/>
         <br/>
         Öncelikle bu bir hayat tarzıdır. Yılda ortalama yüz gün birer buçuk saat egzersiz yaptığınızda bunun karşılığında alacağınız ödüllere belirli bir limit konamaz. Yeme alışkanlığınız düzelir. yaklaşık 5-6 kilo kaybedersiniz. Enerjiniz yüzde 50 artar. Stres seviyeniz ve sakatlanma ihtimaliniz yüzde 50 azalır. Kendinizi çok daha iyi hissedersiniz.
         <br/>
         <br/>
         -Peki fitness kültürünün çok yaygın olduğu ABD’de obezite neden birinci sağlık problemi?
         <br/>
         <br/>
         Çok doğru söylüyorsunuz. ABD, obezite konusundaki savaşı kaybetmek üzere. Eskisiyle karşılaştırıldığında egzersiz alanları yüzde 20 fazla. Fast food restoranları yüzünden yeme alışkanları çok kötü bir yere doğru gitmeye başladı. Fark ediyorsanız bu tür restoranlar Türkiye’de de çoğalıyor; çocuklarda ve üniversite çağındaki gençlerde kilo artışı gözlemleniyor. Amerika’da yeme alışkanlığında çok ciddi değişiklikler yapılması şart.
         <br/>
         <br/>
         -Kötü beslenme haricinde, sağlıklı yaşamla çelişen diğer alışkanlıklar hakkında neler düşünüyorsunuz?
         <br/>
         <br/>
         Bir kişinin sağlığına yapacağı en büyük kötülük sigara içmektir diyebilirim. Dünyadaki en ciddi sorunlardan bir tanesi sigara içme alışkanlığı.
         <br/>
         <br/>
         -Hiç sigara kullandınız mı?
         <br/>
         <br/>
         Asla. Hiçbir zaman içmedim.
         <br/>
         <br/>
         -Üyelerinize ya da görüştüğünüz kişilere bu konuda direkt bir telkinde bulunuyor musunuz?
         <br/>
         <br/>
         Günde iki paket sigara içen üyelerimize en azından günde 5 taneye düşürmeye çalışın diyoruz. DNA programında da en heyecanlı anlardan birini burada gözlemleyebiliyoruz. 35 yıllık iş hayatımda binlerce üye ile görüştüm. İş hacmimizin yüzde 87’lere kadar varan oranını üyelerin getirdiği ve takip ettiği arkadaşları oluşturuyor. Ama ilk defa bir üyeye şunu söyleyebileceğim: Bakın bu DNA testini yaptırırsanız, gelecekte karşılaşabileceğiniz sağlık problemlerinizi önceden görebilirsiniz. Çünkü genetik kodlama başlangıçta size verilmiş. Değiştirme şansınız yok. Genetik özelliğiniz gereği kansere meyilli olabilirsiniz. Böyleyseniz, günde sadece bir sigara dahi içseniz kanserle ilgili bir sorun yaşamanız kaçınılmaz. Bazı insanlar var ki çok sigara içmelerine ve alkol tüketmelerine rağmen sağlık problemi yaşamadan 90 yıl yaşayabiliyorlar. Sebebi, MTHFR geni konusunda risk taşımamaları. Genetik sağlık analizini yaptırmak çok basit. Ağzın içinden tükürük ve benzeri bir doku alınıp test ediliyor. İki hafta sonra sonuç belirleniyor. Yaşam kalitenizle ilgili ipuçları veriyor.
         <br/>
         <br/>
         -Çok sayıda gen var. Test kapsamına giren genler neye göre seçildi?
         <br/>
         <br/>
         10 riskli geni özellikle seçtik. Bu genlerle ilgili sonuçlara göre hayat tarzı, çevresel etkiler ve beslenme alışkanlıkları değiştirilerek gelecekte ortaya çıkabilecek sorunlar minimuma indirilebilir. Örnek olarak kalsiyum seviyeniz çok düşük gözüktü. İyi bir haber değil ama gelecekte karşılaşacağınız sorunu biliyorsunuz. Bunun nasıl çözüleceğini doktorlar anlatacak. Egzersiz yapabilirsiniz. Bazı destekleyici besinler alabilirsiniz.
         <br/>
         <br/>
         -Test uygulaması ne zaman başlıyor?
         <br/>
         <br/>
         Bir iki hafta içinde başlayacak. Doktorlar personelimize eğitim veriyor. Laboratuvarlar ayarlanıyor. Heyecan duymamın sebeplerinden biri de şu. Diyetler ve beslenme alışkanlıkları hakkında piyasada binlerce kitap var. Herkes kilo verme konusunda farklı bir şey diyor. Her gün değişiyor bunlar. Ama DNA kodları kimsenin fikri değil. Bunlar size daha önce dağıtılmıştı. Bugün ve gelecekteki sağlık sorunlarınızla ilgili bilgilere sahip oluyorsunuz. Az önce de vurguladığım gibi 35 yıllık kariyerimde ilk defa üyelerimize kalsiyum sorunun var, hipertansiyon ya da bazı kardiyo vasküler problemler yaşayacaksın; bundan sonra şu şekilde egzersiz yapmalı ve beslenmelisin diyebileceğiz.
         <br/>
         <br/>
         -Kişinin genetik kartlarına göre egzersiz türleri de değişiyor yani...
         <br/>
         <br/>
         Aynen bu dediğiniz gibi. Aerobik egzersizi, ağırlık egzersizi ya da esneklik çalışması yapın gibi. Bunlar bilimsel gerçekler olacak.
         <br/>
         <br/>
         -Bu uygulama Türkiye için bir ilk, Avrupa ya da dünya için de öyle mi?
         <br/>
         <br/>
         Amerika’da ya da Avrupa’da bu ilk defa olacak. Dünyada da ilk. Hacettepe Üniversitesi sayesinde bunun farkına vardık. Testin en sevdiğim özelliği bir defa yaptırılması. Yeteri kadar akıllıysanız, hayat tarzınızda genetik özelliklerinize göre değişiklikler yaparak muhtemel sağlık sorunlarıyla karşılaşmaktan kurtulabilirsiniz.
         <br/>
         <br/>
         -Genetik test, bir nevi check up haline mi gelmeli size göre?
         <br/>
         <br/>
         Herkesin bu testi yaptırması gerektiği kanaatindeyim. Her yıl çok ciddi ve kapsamlı check up’tan geçiyorum. Bu testler bana sadece o an bir problemimin olup olmadığını söylüyor. Ama bu test ileride başıma gelebilecekleri söylüyor. Geleceğimize giden bir harita olarak görebiliriz. Umarım her hastane ve medikal tesis bu hizmeti veren laboratuvarları kurar. Herkese bu testten geçebilme fırsatı verilmeli.
         <br/>
         <br/>
         -Testi nereye yaptıracaksanız?
         <br/>
         <br/>
         Bu konuda liderlik yapan özel bir klinikle çalışıyoruz. Dr. Serdar Savaş bu konuyu başlatan kişi.
         <br/>
         <br/>
         -Böyle bir hizmet hâlihazırda verilmiyor mu?
         <br/>
         <br/>
         Şu anda verilmiyor. Bu hizmeti biz başlatmak, kıvılcım olmak istiyoruz.
         <br/>
         <br/>
         -Maddi boyutu nedir testin?
         <br/>
         <br/>
         390 Euro. Aile bireyleri için 100 Euro indirim yapılıyor.
         <br/>
         <br/>
         -Uygulamanıza dahil olunmadan test kaç liraya yaptırılabiliyor?
         <br/>
         <br/>
         ABD’de aşağı yukarı 3 bin dolara mal oluyor.
         <br/>
         <br/>
         -Test ABD’de yaygın mı?
         <br/>
         <br/>
         Kimsenin kendiliğinden yaptırdığına inanmıyorum. Zaten 2002’den bu yana gelişen bir teknoloji.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1405 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22566), [web.archive.org (arşiv bağlantısı)](http://web.archive.org/web/20060526101819/http://www.aksiyon.com.tr:80/yazdir.php?id=22566)
