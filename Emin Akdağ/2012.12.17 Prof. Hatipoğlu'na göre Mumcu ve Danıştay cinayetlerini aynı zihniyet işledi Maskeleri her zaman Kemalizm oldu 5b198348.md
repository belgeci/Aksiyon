# Prof. Hatipoğlu’na göre Mumcu ve Danıştay cinayetlerini aynı zihniyet işledi: “Maskeleri her zaman Kemalizm oldu”

*Emin Akdağ 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güldal Mumcu’nun aradan 19 yıl geçtikten sonra, eşi gazeteci-yazar Uğur Mumcu’nun 24 Ocak 1993’te öldürülüşüne ilişkin anlattıkları daha çok yankılanacak.
  </font>
 </div>
 <div id="newsText">
  <font class="detail-text">
   <p>
    Ta ki cinayeti ‘şeriatçılar işledi’ yanılsamasında ya da yalanında direten herkesin kulaklarında küpeleşinceye dek… Bu çerçevede Prof. Dr. Tahir Hatipoğlu’nun da söyledikleri hayati öneme sahip: “Olayın gerçek faillerinin görülmesi engellendi. Ben de o dönemde farklı açıklamalarda bulundum. Özeleştiri yapıyorum. Pişmanım. Hem kendi arkadaş grubumuzun içinde hem de medya eliyle farklı yönlendirildik.” O yıllarda Sol Güçbirliği Kurulu genel başkanı idi hoca. Demokratik Üniversiteler Platformu’nu yönetiyor şu sıralar. Danıştay saldırısında da aynı dezenformasyonun vizyona konulduğunu belirtiyor: “Kartel medya yine olayları farklı mecralara çekmeye çalıştı. Uğur Mumcu ve Danıştay saldırısı İslami çevrelere yıkılmak istendi. Mumcu’da başarılı oldular ama Danıştay’daki tutmadı. Bu iki olay da tamamen Özel Harp Dairesi’nce planlanmış bir senaryoydu.” ‘Ordu göreve’ pankartının da açıldığı 2003’teki mitingin Milli Güvenlik Kurulu’nun (MGK) talimatıyla programlandığını da ileri sürüyor: Devrin YÖK Başkanı Kemal Gürüz’ü, MGK’ya boyun eğip akademik kadroları baskılamakla suçluyor: “Anıtkabir’e ‘Cumhuriyet elden gidiyor’ çıkarmaları da Gürüz’ün dayatmalarıydı. Hatta Cumhurbaşkanı Ahmet Necdet Sezer de devredeydi. Atadığı rektörlerden mitinglere katılmalarını istedi.” Hatipoğlu’ndan nihai yorum: “Sonuçta aynı zihniyet. Maskeleri ise her zaman Kemalizm oldu. Bunun sayesinde bir dönem dokunulmazlık elde ettiler.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34321-prof-hatipogluna-gore-mumcu-ve-danistay-cinayetlerini-ayni-zihniyet-isledi--%93maskeleri-her-zaman-kemalizm-oldu%94.html), [web.archive.org (arşiv bağlantısı)](http://web.archive.org/web/20130107051053/http://www.aksiyon.com.tr:80/aksiyon/haber-34321-prof-hatipogluna-gore-mumcu-ve-danistay-cinayetlerini-ayni-zihniyet-isledi--%93maskeleri-her-zaman-kemalizm-oldu%94.html)
