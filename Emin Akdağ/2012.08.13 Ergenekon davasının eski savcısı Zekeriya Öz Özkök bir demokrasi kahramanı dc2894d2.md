# Ergenekon davasının eski savcısı Zekeriya Öz: Özkök bir demokrasi kahramanı

*Emin Akdağ 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çeşitli kesimlerin farklı beklentileri vardı, emekli Genelkurmay Başkanı Hilmi Özkök’ün Ergenekon davasındaki tanıklığından. Mahkemede söylediklerine ilişkin yorumlar adeta turnusol kâğıdıydı, zihniyetlerin anlaşılması adına.
  </font>
 </div>
 <div id="newsText">
  <font class="detail-text">
   <p>
    Akabinde Hürriyet Gazetesi’ne anlattıklarıysa manifesto niteliğindeydi: “Ben tanıklık görevime çok önem verdim ve günlerce evime kapanarak ailemden uzak kalma pahasına o dönemdeki notları, yazılanları dikkatlice okudum. Mahkemede bana sorulabilecek sorulara eksiksiz, objektif ve doğru yanıt vermek adaletin yerini bulması, TSK’nın hak ettiği konum ve yere gelmesi, itibarının korunması açısından çok hayatidir. Ben de öyle yaptım. Kimseyi itham altında bırakmamak, kimsenin hakkını yememek için doğruyu, duyduklarımı aktardım.” Adı ‘Ergenekon soruşturması’ ile özdeşleşen Savcı Zekeriya Öz’ün, bir iftar programında karşılaştığı Akşam Gazetesi Genel Yayın Yönetmeni İsmail Küçükkaya’ya dile getirdikleriyle biraz daha derinlik kazanıyordu Özkök’ün ifadeleri. İzmir’deki adliye misafirhanesinde 8 saat süreyle tanık sıfatıyla dinlediği komutan için şunları anlatıyor Öz: “O tarihte bana anlatmıştı. Tavırlarıyla kurumun yıpranmasını önlemeye çalışıyordu. Bunu da hep söylüyordu. Gerçekten bir yandan sürekli konumunu göz önüne alıyordu ve koruyordu. Bunu anlatırken, en fazla ordudaki bölünmeden korktuğunu söylüyordu. Yeniçeri isyanı gibi ordu içindeki disiplinsizlikten ve bölünmeden endişe ediyordu. Genelkurmay Başkanlığı yaparken yaşadığı olaylardaki tepkileri, hep bu bilinç ve farkındalıkla ortaya çıkmış. Yani Özkök’ün o dönemde yaptıklarını da anlamak için bunu bilmek gerekiyor. Bu görev yaptığı dönemdeki tutumlarını da açıklıyor.”  Küçükkaya’nın, “İzlenimlerinize göre Özkök nasıl birisi?” sorusunu da şöyle cevaplıyor: “Çok dirayetli biriymiş. Tek başına mücadele etmiş birisi. O karargahta tek başınaydı. Ama karşısındakiler blok olarak hareket ediyordu. Darbeyi tek başına önlemiş birisidir. Bence o bir demokrasi kahramanı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33290), [web.archive.org (arşiv bağlantısı)](http://web.archive.org/web/20130918052452/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33290)
