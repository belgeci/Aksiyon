# Balkan Türklerinin sesi: Rumeli TV

*Emin Akdağ 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Rumeli TV, bölgesel yayıncılıktaki hassas noktaların farkında. Balkan göçmenleri televizyonun yayınından memnun. Ancak şimdilik maddî destekleri söz konusu değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219043543im_/http://www.aksiyon.com.tr/resim/636/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Artık ‘fark edilmenin’, ‘ses vermenin’ ya da ‘biz de varız demenin’ yolu televizyondan geçiyor. Ancak ortak kültür ve geçmişe sahip insanları birbiriyle buluşturan bölgesel televizyonlar, marjinal eğilimlerin hakimiyetine girdiğinde haliyle işin rengi değişiyor. Kültürel aktarımın yerini bölücülük nidaları alıyor. Tıpkı PKK yanlısı yayınlarıyla tepki çeken Roj TV örneğindeki gibi.
   <br>
    <br>
     Ama işi tadında bırakan, daha doğrusu, tatsızlığı hiçbir zaman arzulamayan yayın kuruluşlarının sayısı da her geçen yıl artıyor. 30 Ağustos 2006 tarihinde İstanbul Gaziosmanpaşa’dan bu niyetle yayına başlayan Rumeli TV, Genel Müdür Burak Özbay’ın anlattıklarına göre tatsızlığa prim vermemede kararlı görünüyor. Uydu üzerinden izlenen televizyonun hedef kitlesi, kapsama alanındaki bütün Rumeliler. TV, Türkiye’nin doğu sınırı ile İngiltere’nin okyanus kıyısı arasındaki coğrafyada seyredilebiliyor.
     <br/>
     <br/>
     BALKANLAR ÜZERİNDEN MİLLİYETÇİLİĞE HAYIR!
     <br/>
     <br/>
     Tamamen kişisel bir oluşum Rumeli TV. Herhangi bir vakıf, dernek ya da benzer bir sivil toplum kuruluşuyla maddi ve manevi dirsek teması söz konusu değil. Aslen Rumeli kökenli üç işadamı ilk etapta ‘Gaziosmanpaşa için ne yapabiliriz?’ diye düşünüyor. Fikrî himmet; Bayrampaşa, Eyüp ve bütün İstanbul derken, ‘Rumeli insanına neler verebiliriz?’ noktasına kadar genişlemiş. Rumeli insanının kendini bulabildiği, görebildiği ve ortaya koyabildiği bir kanal fikri doğmuş böylece.
     <br/>
     <br/>
     Hedef kitle Rumeli insanı ama temelde bir ayrım yok. Yeri geldiğinde horon da geliyor ekrana, halay da. Hakkâri’den mesaj geçen de var, Diyarbakır, Mardin ya da Kars’tan da...
     <br/>
     <br/>
     İzleyenlerin önerileriyle şekillenen ‘Rumeli Yollarında’ isimli programın ekibi Niğde ve Eskişehir’e de çekime mesela. Yakında Akdeniz illerine düşecekmiş yolları. Televizyon yayıncılığı bir hayli pahalı. Teknolojik alt yapı, stüdyo, kamera ve diğer ekipmanlar hep artı para demek. Şu sıralar kendi yağlarıyla kavrulduklarını söylüyor Burak Özbay. Hedeflerin gerçekleşmesiyle finansal güç arasındaki doğru orantının farkında. Reklâmsız ve sponsorsuz işlerin uzun soluklu yürümeyeceğinin de. Tam da bu noktada Rumeli Balkan Türkleri Federasyonu Başkanı Özcan Pehlivanoğlu’nun dile getirdikleri anlam kazanıyor: “Balkanlardan Anadolu’ya 1820’den beri 38 milyon insan göçtü. 2 bin 200 üzerinde dernek var. Anadolu’da çok büyük bir nüfus var anlayacağınız Rumeli kökenli. Hâlâ Rumeli ve Balkanlar’da 12 milyon insan yaşıyor. Müslüman Türk nüfus bu. Rumeli TV bu açıdan önemli. Hem bu insanlar hem de Türkiye’dekiler TV’yi seyredip kendilerini görme şansı buluyorlar.”
     <br/>
     <br/>
     RUMELİ TV BİR İLK
     <br/>
     <br/>
     Pehlivanoğlu, 7 federasyonun bağlı olduğu konfederasyonun başkan yardımcısı aynı zamanda. Konfederasyon 250 dernekle irtibatlı. 32 ilde ağırlığı var. Konfederasyonun televizyona desteği şimdilik manevi bağlamda. “Biz olmasak o televizyon yaşayamaz. Biz varsak o kuruluş devam eder.” diye açık konuşan Pehlivanoğlu, ileride maddî destek ve katkı sağlayabileceklerini kaydediyor. Balkan insanının üzerinden milliyetçiliğe ve Türkiye’nin menfaatlerine aykırı davranılmasına karşı çıkarak, “Bunu yapana karşı oluruz. Rumeli TV, bu manada çok ciddi güzel kültürleri bütünleştirici bir yayın yapıyor.” diyor.
     <br/>
     <br/>
     Rumeli TV, seslendiği coğrafyada ilk olma özellini de sahip. Bu özel durumu, televizyonun sorumluluğunu daha da artırıyor. Genel Müdür Özbay, pek yayında paket programların yanı sıra canlı programlara ağırlık vereceklerini kaydediyor. Bunun için teknik alt yapı ve prodüksiyon ekibini güçlendirmekle meşgul şu sıralar. Tabii ki haber de, bir televizyonun en ana yayın unsurlarından biri. Televizyonlara haber servisi ve haber program hizmeti sunan Cihan Haber Ajansı’yla görüşmeler sürüyormuş.
     <br/>
     <br/>
     Mevcut durumu Özbay şöyle özetliyor: “Pek çok kanal paket yayın yapıyor. Ana kanal olmak  için belli bir teknik altyapı gerekiyor. Teknik alt yapıya göre personel sayısı belirleniyor. Şu anda işi 15-20 kişiyiz.. Çevremizdeki gönüllülerle birlikte 100. Asıl işi götürenlerin teknik olarak pas sahasını genişletmek zorundayız. Yakında burada film, belgesel ve diğer programları; onları yapacak insanları da göreceksiniz. Televizyonculuk geçmişim var. Ekibimin yüzde 80’i de TV geçmişine sahip.”
     <br/>
     <br/>
     Özbay, ilk olmanın sorumluluğunu yerine getirmeye çalıştıklarını da belirterek, “Makedonya’dan, Üsküp, Kosova, Bulgaristan, Yunanistan; daha kuzeyden Belçika ve Fransa’ya kadar temas halindeyiz insanlarla. İnsanlar bizi arıyorlar. Çünkü onlara arayın sesiniz, kulağınız, gözünüz olmaya çalışalım diyoruz. Projelerimiz de o yönde paralel bir şekilde büyümekte.” diyor. İnternet üzerinden yayın için çalışmalarının sürdüğünü de ifade ediyor.
     <br/>
     <br/>
     <br/>
     <br/>
     MUSTAFA VATANSEVER*: RUMELİ TV'Yİ İZLİYORUZ
     <br/>
     <br/>
     TV’den gelip bizimle görüşmeler yaptılar. Televizyon açacaklarını söylediler. Biz de kendilerine her zaman yardımcı olacağımızı söyledik. Şimdi üyelerimize Rumeli TV’yi izlemelerini söylüyoruz. Ama biz bu zamana kadar TV’ye ihtiyaç duymadık. İnternet aracılığıyla işlerimizi yürütüyorduk. 1984’te kuruldu derneğimiz ve 25 şubemiz 42 bin üyemiz var. Rumeli TV’nin yöremize ait kültürümüzü tanıtması açısından kendilerini destekliyoruz ama bunun dışında bir desteğimiz yok. İleride nasıl olur bilmiyoruz. Çoğu insanın da TV’den haberi yok. Bu normal bir durum. Tanınması için zaman geçmesi gerekir.
     <br/>
     <br/>
     *Balkan Türkleri Dayanışma ve Kültür Derneği Yönetim Kurulu Üyesi
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26695), [web.archive.org (arşiv bağlantısı)](http://web.archive.org/web/20070219043543/http://www.aksiyon.com.tr:80/detay.php?id=26695)
