# 14 Aralık darbesine birkaç Tahşiye!

*Emin Akdağ 2015.03.10*

<div class="pNewsDetailMainContent" itemprop="articleBody">
 <p>
  4 Aralık 2014’teki ‘özgür medyaya darbe’ operasyonunun ‘tek bahanesi “Tahşiye” davası ya ‘bakacak mahkeme bulamıyor’ ya da ‘mahkemeler arasında dolaştırılarak’ gazetecilere ve polislere yöneltilen suçlamalardaki saçmalığın ortaya çıkması engellenmek isteniyor. Mehmet Doğan, Mehmet Nuri Turan ve Mustafa Kaplan’ın da aralarında olduğu 40 kişi; İstanbul 14’üncü Ağır Ceza Mahkemesi’nce 2010’da yargılanmaya başlanmıştı. Bir kısmı belirli süreler cezaevinde tutulmuştu. Özel yetkili mahkemeler kapatılınca dosya ilkin İstanbul 4’üncü Ağır Ceza’ya; oradan da ‘suçun yeri gerekçesiyle’ Bakırköy 3’üncü Ağır Ceza’ya gönderilmişti. Savcı geçen perşembe günkü (5 Mart 2015) duruşmada ‘yetkisizlik’ vurgusuyla topun Yargıtay’a atılmasını önerdi. 3’üncü Ağır Ceza’nın heyeti de aynı fikirdeydi. Sorular… Sorular… Eğer Doğan’a ve liderliğindeki Tahşiye Grubu’na ileri sürüldüğü gibi ‘haberler ve dizi senaryosuyla’ kumpas kurulmuşsa, neden ivedilikle bunun yargı hükmüne dönüşmesi sağlanmıyor? Mesnetsiz suçlamaların aksine; Tahşiye soruşturmasının MİT’ten Genelkurmay İstihbaratına ulaştırılan raporla “ateşlendiğinin, yönlendiğinin ve yürüdüğünün” tescillenmesinden; yani halen hürriyetlerinden mahrum bırakılan Samanyolu Yayın Grubu Genel Müdürü Hidayet Karaca ve polisler ile Zaman Gazetesi Genel Yayın Müdürü Ekrem Dumanlı’nın masumiyetinin herkesçe öğrenilmesinden mi korkuluyor? “Görmediği ve yürümekte zorlandığı” iddia edilen Doğan’ın CNN Türk’te iktidar yanlısı gazetecilerden Mehmet Akif Beki’ye söylediklerinin (hele o ABD’nin Pakistan’da öldürdüğü El Kaide lideri Usame bin Ladin hakkındaki ifadelerinin) ve alenen bir belgeyi okumasının böylelikle hafızalardan silinebileceği mi düşünülüyor? Haliyle de Fethullah Gülen Hocaefendi için çıkarılan ve hukukilikten uzak yakalama kararının çöpe gideceğinden mi endişe ediliyor?
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/14-aralik-darbesine-birkac-tahsiye_550073), [web.archive.org (arşiv bağlantısı)](http://web.archive.org/web/20150731235552/http://www.aksiyon.com.tr/karakutu/14-aralik-darbesine-birkac-tahsiye_550073)
