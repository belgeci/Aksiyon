# Özel hastaneler mecburiyetten büyüyormuş!

*Emin Akdağ 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülke genelindeki 530 özel hastaneye 2012’de 50 daha eklenecek. Sosyal Güvenlik Kurumu’nun (SGK) verdiği 6-7 milyar liralık bütçeyle ayakta duramayacaklarını vurguluyorlar sürekli.
  </font>
 </div>
 <div id="newsText">
  <font class="detail-text">
   <p>
    Fark ücretleri ve diğer hizmet bedelleriyle ciroları 18 milyar lirayı buluyor. Sıkıntı içindeler ama her nasılsa büyüyorlar. İlave 50’nin ön izinli 30’u önümüzdeki günlerde İstanbul’da açılacak. Yatak kapasiteleri 3 bin. 530’un üçte biri burada konuşlu. Yenileriyle şehirdeki özel hastane ve kamu hastanesi miktarı eşitlenecek. 30 bin yataklı özel sağlık sektöründe 22 bin doktor ve 200 bin civarında personel çalışıyor. 2006’daki yatak sayısı 14 bindi. Onca derde karşın serpilmenin bir mantığı olmalı. Özel Hastaneler ve Sağlık Kuruluşları Derneği (OHSAD) Genel Sekreteri Cevat Şengül şöyle izah ediyor olayı: “Sektördeki hastaneler, ‘büyümezsem ve kendimi geliştirmezsem yaşam hakkım yok’ görüşünde. Onun için sağlık kuruluşları büyüyerek hayatta kalmayı başarıyorlar.” Yani mecburiyetten büyüyorlar… 2013 sonunda istenen şartları yerine getiremeyince kapanacak tıp merkezleri de hastanelere dönüşüyormuş bu süreçte. Ana soru şu: Büyüyorlar ancak nereden besleniyorlar? Vatandaşın sağlık harcamasına ayırdığı pay sezdirmeden çoğaltılarak mı çözülmeli bu temel denklem? SGK ve Sağlık Bakanlığı, özellerin belirlenen fark ücretlerinin bir hayli fevkinde para talep ettiğinin farkında değil mi ki?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33404-11-ozel-hastaneler-mecburiyetten-buyuyormus.html), [web.archive.org (arşiv bağlantısı)](http://web.archive.org/web/20121226163347/http://www.aksiyon.com.tr:80/aksiyon/haber-33404-11-ozel-hastaneler-mecburiyetten-buyuyormus.html)
