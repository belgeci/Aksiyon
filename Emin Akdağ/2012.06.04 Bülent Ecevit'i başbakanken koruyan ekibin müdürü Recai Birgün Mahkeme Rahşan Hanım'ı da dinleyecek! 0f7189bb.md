# Bülent Ecevit’i başbakanken koruyan ekibin müdürü Recai Birgün: Mahkeme Rahşan Hanım’ı da dinleyecek!

*Emin Akdağ 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merhum Bülent Ecevit’in başbakanlığı döneminde koruma müdürlüğünü üstlenen Recai Birgün, Başkent Hastanesi’ndeki yaşananları; gizlice tedaviyi devralan Dr. Mücahit Pehlivan da, kasten işlenen tıbbi hataları bir bir anlatırken, Rahşan Ecevit’in NTV’deki açıklamaları biraz tuhaf kaçmıştı.
  </font>
 </div>
 <div id="newsText">
  <font class="detail-text">
   <p>
    Kocasının başına gelenleri en iyi bilen oydu oysa. Ergenekon davasının tutuklu sanığı Mehmet Haberal, Başkent Üniversitesi’nin rektörüydü o vakit. Duruşmada tanık kimliğiyle konuşan Birgün, koruduğu başbakana kurulan kumpası detaylarıyla ortaya dökmüştü, bildiği kadarıyla. “Haberal, şu anda mağdur. Hakkında ileri geri konuşmak, bir de ben vurmak istemiyorum.” diyordu, Rahşan Hanım. Buraya dek makul. “Recai Birgün’ün söyledikleri hayal ürünü.” ifadelerinde sorun. Bu ithamıyla sonrasında kaydettikleri de çelişiyordu ayrıca: “Doktor olarak yanlış tedavi yapılmadı. Ama burada yapılan başka bir şey vardı. Bülent Bey’in hastalık durumunu sona erdirmediler. İyiydi ama hasta gösterdiler.” Üstü kapalıydı belki ancak, kendisi de suçluyordu Haberal ve ekibini. Devamındaki, “Bülent filibit hastası oldu. Herkes olur ama o abartıldı. Kaburga kemiği çatladı. Sonradan örendik ki bu yaşta kendi kendine geçebilirmiş. Buna rağmen abartıldı. Hüsamettin Özkan, hastalıkları abartılı olarak yaydı.” cümlelerine ne demeli, Allah aşkına? Hele bir de şunlara: “Her gün, değişik uzmanlık alanında bir sürü doktor eve geldi. Evde onun dışında normal hayatımızı yaşardık. Bir gün doktorlar da biz de bıktık. Onlar da gelmez olunca, keyfimize baktık.” Birgün’ün tahminlerine göre, mahkeme kısa bir süre sonra bayan Ecevit’in tanıklığına da başvuracak. ‘Hayal ürünü’ nitelemesi, aralarındaki sürtüşmeden kaynaklanıyor. Zikzakları pek önemsenmemeli bu yüzden. Karaoğlan Belgeseli çekilirken mola sırasında kameralar açık kalmış. “Bizi orada 7-8 ay zorla tutacaklardı. Zor kurtulduk.” deyivermiş Rahşan Hanım. Birgün’ün yalancısıyız!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32713-bulent-eceviti-basbakanken-koruyan-ekibin-muduru-recai-birgun-mahkeme-rahsan-hanimi-da-dinleyecek.html), [web.archive.org (arşiv bağlantısı)](http://web.archive.org/web/20121229070619/http://www.aksiyon.com.tr:80/aksiyon/haber-32713-bulent-eceviti-basbakanken-koruyan-ekibin-muduru-recai-birgun-mahkeme-rahsan-hanimi-da-dinleyecek.html)
