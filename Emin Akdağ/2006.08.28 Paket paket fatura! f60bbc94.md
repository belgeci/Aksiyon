# Paket paket fatura!

*Emin Akdağ 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Maliye Bakanlığı’nın 1 Temmuz 2006 tarihli ‘vaka başı paket fiyatlandırma genelgesi’, tedavi ve teşhisi imkânsızlaştıracağı gerekçesiyle yoğun tartışmalara sebep oldu. Genelgeyle ayaktan tedavi gören SSK, Bağ-Kur ve Emekli Sandığı üyelerinin muayene ve tahlil ödemeleri sabitlendi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024824im_/http://www.aksiyon.com.tr/resim/612/6.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Vaka başına devlet hastanelerine 25, özel hastanelere 30, eğitim hastanelerine 40 ve üniversite hastanelerine 60 YTL ödenmeye başlandı. Bu şartlarda hizmet veremeyeceklerini savunan özel sağlık sektörü, faturayı hastalara kesti. Normal ücret tarifesi ile devletin verdiği arasındaki açığı katkı payı adıyla hastaya yükledi. Kimi gerçekten aradaki farkı isterken, kimileri de kantarın topuzunu kaçırdı. Sağlık Bakanlığı ile Özel Hastaneler ve Sağlık Kuruluşları Derneği (OHSAD) pakette uzlaşı peşinde ama henüz netlik yok. Bakan Recep Akdağ, vatandaşlara fark ödemeyecekleri hastaneleri (!) tercih etmelerini öneriyor. SSK Sağlık İşleri Genel Müdürü Sami Türkoğlu ise başta hastanın bilgilendirilmesi kaydıyla anlaşmalı özel hastanelerin katkı payı isteyebileceklerini ancak talep fahiş rakamlara ulaşırsa şikâyet edilmesi gerektiğini söylüyor. Tartışmalar sürerken Zonguldak’tan gelen bir haber, “Meğer Maliye Bakanlığı o kadar da haksız değilmiş.” dedirtti. SSK Zonguldak İl Müdürlüğü’ne bağlı şehirlerdeki fatura ve reçete incelemelerinde akıllara durgunluk veren yolsuzluk örnekleri tespit edilmişti. Bırakın hayattaki hastalar, ölüler üzerinden bile yüzlerce usulsüzlüğe imza atılmıştı. Mesela 72 saat önce vefat eden bir hastaya serum takılmış ve iğne vurulmuş. Hasta bir gün yerine 365 gün hastanede yatmış gibi gösterilmiş. Vücutta tek olan bir organ aynı kişiden aynı gün iki defa alınmış. Yolsuzluk sadece özel hastanelerde değil Zonguldak Karaelmas Üniversitesi Tıp Fakültesi Hastanesi’nde de sahnelenmiş. SSK, 57 bin 948 YTL 37 Ykr’luk fatura şişkinliğini hastanenin ağustos ödemelerinden kesecek.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25157), [web.archive.org (arşiv bağlantısı)](http://web.archive.org/web/20061016024824/http://www.aksiyon.com.tr:80/detay.php?id=25157)
