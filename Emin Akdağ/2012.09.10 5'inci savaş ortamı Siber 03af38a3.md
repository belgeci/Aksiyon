# 5’inci savaş ortamı: Siber

*Emin Akdağ 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siber savunmanın dünya ölçeğindeki 2013 pazar hacmi için 52 milyar dolardan söz ediliyor. Bu kulvardaki saldırıları bir hayli ciddiye alan NATO, 2008’de “Müşterek Siber Savunma Mükemmeliyet Merkezi” kurdu.
  </font>
 </div>
 <div id="newsText">
  <font class="detail-text">
   <p>
    ABD ise 2003’te siber savunma strateji belgesi oluşturarak hızla uygulamaya koydu. Ülkenin içişleri bakanlığında siber güvenlik birimi var. Konuyla alakalı bir koordinatör de direkt başkana bağlı. 2010’da -savunma değil saldırı göreviyle- orgeneral seviyesinde siber komutanlık da tahsis etti Amerika. 2011’de dünyaya şu mesajı verdi savunma bakanlığı kanalıyla: “Ülkemize bir siber sabotaj yapılırsa bunu savaş sebebi sayarız.” Diğer gelişmiş ülkeler nezdinde de çok mühim siber alan. İngiltere ve Rusya’nın istihbarat örgütleri ilgileniyor konuyla. Çin’de bilgi endüstrisi, Almanya’da ABD gibi içişleri, Fransa’daysa savunma bakanlığı devrede. Japonya’da da başbakanlığın uhdesinde. Bizde henüz bu kapsamda bir birim yok. Ulaştırma Bakanlığı’nda birtakım çalışmalar yürütülüyor, o kadar. Oysa siber taarruzlarla sivil ya da askeri hassas bilgilere rahatça ulaşabiliyor. Hatta silinebiliyor bunlar. Olguyu; kara, deniz, hava ve uzaydan sonra “5’inci savaş ortamı” diye niteliyor Savunma Sanayii Müsteşarlığı uzmanlarından İlteriş Mirzaoğlu. Saldırının nereden gerçekleştiğinin kolayca belirlenemeyeceğini de vurguluyor hemen ardından: “Sahte IP’ler veya 3’üncü ülkeler üzerinden saldırı yapılmış olabilir. Siber saldırılarda etki çok yüksek olmasına karşın maliyeti de o denli düşük.” Rusya’nın 2007’deki siber saldırısıyla bankacılık işlemleri tam 20 gün durmuştu Estonya’da. Devlet kuruluşlarının web sayfaları kullanım dışı kalmıştı. Benzer bir saldırı metodunu 2008’de işgal ettiği Gürcistan’a yöneltmişti Rusya. 2010’da İran’ın nükleer santralinde kumanda sistemi bozulmuştu. Ulaştırma Bakanlığı, Bilgi Teknolojileri ve İletişim Kurumu (BTK) ve TÜBİTAK 2’nci Ulusal Siber Güvenlik Tatbikatı’na hazırlanıyor. Ancak ne yazık ki buna iştirak de gönüllü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33514), [web.archive.org (arşiv bağlantısı)](http://web.archive.org/web/20121001115636/http://www.aksiyon.com.tr:80/aksiyon/newsDetail_getNewsById.action;jsessionid=A067F07AAA450E91D380C09D808051F7?newsId=33514)
