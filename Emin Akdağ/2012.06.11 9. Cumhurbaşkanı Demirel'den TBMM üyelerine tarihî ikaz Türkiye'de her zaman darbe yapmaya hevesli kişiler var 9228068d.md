# 9. Cumhurbaşkanı Demirel’den TBMM üyelerine tarihî ikaz: Türkiye’de her zaman darbe yapmaya hevesli kişiler var

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cuntacılar o koltuktayken defalarca ‘yürütmeyi durdurmuştu’. Her defasında karşı durmayıp, şapkasını alıp gitmişti.
  </font>
 </div>
 <div id="newsText">
  <font class="detail-text">
   <p>
    Peki ama niye? “Önümüze hep Menderes’in fotoğrafını koydular. Arkamızda kimse de olmayınca başka çaremiz kalmadı; çektik gittik.” diye cevaplıyor, 9’uncu Cumhurbaşkanı Süleyman Demirel, hakkında en fazla merak edilen soruyu. 27 Mayıs 1960 askerî müdahalesinden sonra siyasette aktif rol almaya başlamıştı. 12 Mart 1971 muhtırası ile 12 Eylül 1980 darbesinde başbakandı. 28 Şubat 1997’deyse reisicumhur. Ankara Güniz Sokak’taki evinde 4 saat boyunca Meclis Darbeleri Araştırma Komisyonu üyelerine bildiklerini anlatan Demirel’e göre, “TBMM çok güçlü olmalıdır. Güçlü olmazsa her an darbe ihtimali var. Çünkü Türkiye’de her zaman darbe yapmaya çok hevesli kişiler var.” Darbeler hiçbir zaman yurt dışı destekli değildi: “ABD’nin desteği olduğunu da düşünmüyorum.” Darbeci askerlerin ayak seslerini öncesinde duyabilmiş miydi? Bu suali aynen şöyle cevaplıyor kurt politikacı: “İstihbarat bilgisi hiç verilmedi. Ben 14 Eylül 1980 tarihinde baraj açılışı yapacaktım ama iki gün önce darbe oldu.” Bugünkü tartışmaların penceresinden bakarken bir defa sormak gerekiyor: “O yıllarda MİT, neredeydi?” Bir yandan Türkiye’de derin devlet yapılanması bulunduğuna inanmadığını söylerken, diğer yandan “Eğer derin bir yapı varsa o da darbeleri yapanlardır.” diyordu, Demirel. İki cümlesini mantık süzgecinden geçirince, ‘yönetime el koymalar somut, o halde derin devlet de mevcut’ önermesi ortaya çıkıyordu tabiatıyla. Kuşkusuz sözlerini şimdi de iyi okumak gerekiyordu. Hele 28 Şubat ve 12 Eylül yargılamaları için dile getirdiklerini tümden: “Bunlar hukuki süreçlerdir. Ancak bu yargılamalar yapılırken yeni mağduriyetlere sebep olunmamalı. Yargı süreci bir an önce bitirilmeli.” 12 Mart 1971’i solculara yıkıyordu. 12 Eylül ve 28 Şubat kimin? Ya 27 Mayıs?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32772-9-cumhurbaskani-demirelden-tbmm-uyelerine-tarih%C3%AE-ikaz--turkiyede-her-zaman-darbe-yapmaya-hevesli-kisiler-var.html), [web.archive.org (arşiv bağlantısı)](http://web.archive.org/web/20130825103412/http://www.aksiyon.com.tr:80/aksiyon/haber-32772-9-cumhurbaskani-demirelden-tbmm-uyelerine-tarih%C3%AE-ikaz--turkiyede-her-zaman-darbe-yapmaya-hevesli-kisiler-var.html)
