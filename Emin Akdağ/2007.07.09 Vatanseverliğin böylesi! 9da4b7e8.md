# Vatanseverliğin böylesi!

*Emin Akdağ 2007.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vatanseverler Kuvvetler Güç Birliği Derneği (VKGB) odaklı "Girdap Operasyonu"; "Danıştay Saldırısı" ile "Ümraniye'deki Bombalı Ev" olaylarını da içine alarak ilerliyor.
  </font>
 </div>
 <div id="newsText">
  <font class="detail-text">
   Örgüt kurmak, dolandırıcılık ve provokatif eylemler düzenlemek ve benzeri 40 suç isnat edilen zanlıların ifadelerinde hayret ve dehşet uyandırıcı iddialar yer alıyor. VKGB Başkanı Taner Ünal'ın iddiasına göre, Danıştay saldırısını emekli Yüzbaşı Muzaffer Tekin'in grubu organize etti: "Olaydan önce Ankara'ya gelerek toplantı yaptılar. Sonra Danıştay saldırısı oldu. Bizim üzerimize yıkmak için tetikçi Alparslan Arslan'ın cebinden VKGB kartviziti çıktı." Ancak 'Tekin ile bağımız yok' demek isteyen Ünal'ın ismi, Ümraniye'deki bombalı evde ele geçirilen sözde 'devletin yeniden yapılandırılmasıyla ilgili faaliyetler' başlıklı belgede de geçiyor. Tekin ve Taner Ünal gruplarını halen İstanbul'da yaşayan ve polisin 'bir numaralı vatansever' diye nitelediği emekli bir güvenlik görevlisinin yönettiği öne sürülüyor. İstanbul'da yakalanan Halit Bozdağ ve Salih Zeki arasındaki irtibat ve kurdukları ilişkiler ağı, operasyonun boyutuna derinlik (!) kazandırdı. Bozdağ'ın, trilyonlarca liralık askerî ihalelerde belirleyici rol oynadığı iddia ediliyor. Polise ifade verirken meşhur  "devlet güvenliği" repliği (!) bahanesiyle konuşmayan Bozdağ, telefon takibinden kurtulmak için farklı kişilerle yaptığı görüşmelerde 5 ayrı sim kartı kullanmış. Bozdağ işi; giyim, kumaş, yiyecek ve içecek gibi ürün alımlarına ilişkin askerî ihalelere müdahil olacak kadar ileriye götürüyor. Hâlihazırda muvazzaf üst düzey subaylara 'şu ihaleyi şuna, bu ihaleyi ise buna verelim" türünden telkinlerde bulunuyor. Bozdağ ayrıca Irak ve Suriye'deki silah tüccarlarıyla uzun namlulu makineli tüfek alımı pazarlığı olayına da karışmış. Polis şimdi bu ticaretin uzandığı yerlerin; silahların kimlere ve nerelere satıldığının peşinde. Bozdağ ve Salih Zeki'nin, PKK'nın Bingöl'de cephanelik yüklü trene saldırdığı sırada panik yaşamaları da önemli ve ilginç bir ayrıntı. Bozdağ, VKGB başkan yardımcısına "Bizim silahlar mı?" diye sorarak endişesini gidermeye çalışıyor. Operasyonun bu yönlerini Genelkurmay Askerî Savcılığı araştıracak.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-17742-11-vatanseverligin-boylesi.html), [web.archive.org (arşiv bağlantısı)](http://web.archive.org/web/20120220020859/http://www.aksiyon.com.tr:80/aksiyon/haber-17742-11-vatanseverligin-boylesi.html)
