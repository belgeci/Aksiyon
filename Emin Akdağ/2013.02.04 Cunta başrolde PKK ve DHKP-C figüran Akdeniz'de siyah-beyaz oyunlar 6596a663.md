# Cunta başrolde; PKK ve DHKP-C figüran: Akdeniz’de siyah-beyaz oyunlar…

*Emin Akdağ 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hurşit Tolon’un kurduğu ileri sürülen Türkiye Ulusal Stratejik Harekâtlar Dairesi’nden (TUSHAD) haberdar mısınız? Peki, bu yapı bünyesinde icraatlar ortaya koyan ‘siyah ve beyaz’ kuvvetleri duydunuz mu? Cevaplarınız ‘hayır’ ise bu yazıyı okumanızda hayır var.
  </font>
 </div>
 <div id="newsText">
  <font class="detail-text">
   <p>
    Genelkurmay’a bağlı Özel Kuvvetler içinde ‘gizli’ bir oluşum TUSHAD. İllegal yollarla çevrilen işlerin planlandığı ve takip edildiği yer. JİTEM’in değişik versiyonu. Ama daha etkili ve spesifik. Ergenekon sanıklarını yargılayan İstanbul 13’üncü Ağır Ceza Mahkemesi’nin, Zirve Yayınevi cinayeti davasına bakan Malatya 3’üncü Ağır Ceza Mahkemesi’ne gönderdiği ‘Akdeniz Raporu’ adlı belge, darbeci cuntanın ipliğini pazara çıkarıyor. Zirve sanığı İlker Çınar’ın savcıya verdiği yeni ifadesinde ‘siyah ve beyaz’ kuvvetlerden bahsetmesiyle başladı iki mahkeme arasındaki son trafik. Malatya’daki, İstanbul’dakine Çınar’ın anlattığı o özel ekibi soruyor. Mevcutsa, malumat istiyor. Böylelikle 3 sayfalık Akdeniz Raporu belgesi Malatya’ya ulaşıyor. Raporda ekipteki askerlerin nitelikleri ve hangi eylemlere karıştıkları tek tek sıralanıyor. Örgütleniş hücre sisteminde. Her birinin başında bir üsteğmen. Onlar da yüzbaşı veya binbaşıya bağlılar. Örgütlenmenin Akdeniz ayağı Tuğamiral Soner Polat’ın yönetimindeymiş. Polat, Balyoz davasında 18 yıl hüküm giymişti. 2010’da Gölcük Donanma Komutanlığı’ndaki aramada ele geçmiş belge. PKK ve DHKP-C eylemlerde kullanılmış. Ülkücü gruplara da sızılmış ayrıca. Rapordan rütbelilere ilişkin birkaç tasvir: “Mersin bölgesinde PKK odaklı sokak eylemleri yaptırabilme kabiliyetine sahiptir. Mersin’de birçok olayı kendi dairesi planlamıştır.”, “Psikolojik harekat (PH) eğitimi aldı. Kıbrıs’ta yapılan referandumda hayır oyu çıkması halkı ikna etmek ve etkilemek için kurulan ekipte görev almıştır.”, “Dairesi ile birlikte DHKP-C ile ortak eylemler yürütülmüştür.” Bu bilgilerin sonrasında Mersin’deki ve Akdeniz Üniversitesi’ndeki vakıalar daha net anlaşılıyor değil mi?
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ismet soner, 08 February 2013, 01:42
> Onca soruşturma, mahkeme, mahkumiyet kararları... Altı ay bir güz, dere-tepe düz gidildi, ama kuş bakışı ile bir arpa boyu yol gidildi. Takdir etmek gerekir ki emniyet, savcılar ve hâkimler beklediğimizin üstünde performans gösterdiler ve çok büyük işler başardılar. Yine de ortaya çıkarılabilenler,...

Kaynak: [www.aksiyon.com.tr](http://www.aksiyon.com.tr:80/aksiyon/haber-34737-cunta-basrolde-pkk-ve-dhkp-c-figuran-akdenizde-siyah-beyaz-oyunlar%E2%80%A6.html), [web.archive.org (arşiv bağlantısı)](http://web.archive.org/web/20130820221400/http://www.aksiyon.com.tr:80/aksiyon/haber-34737-cunta-basrolde-pkk-ve-dhkp-c-figuran-akdenizde-siyah-beyaz-oyunlar%E2%80%A6.html)
