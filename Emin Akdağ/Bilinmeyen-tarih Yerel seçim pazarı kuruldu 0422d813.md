# Yerel seçim pazarı kuruldu

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050118064710im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064710im_/http://www.aksiyon.com.tr/resim/470/36.jpg" vspace="5"/>
  </p>
 </font>
 <font class="content">
  28 Mart 2004 Yerel Seçimleri birçok açıdan önem taşıyor. AK Parti için halk nezdinde güvenoyu niteliği taşıyan seçimde, etkin muhalefet yapamamakla eleştirilen CHP ise oylarını korumaya çalışacak.
  <br>
   <br>
    Türkiye"nin önemli iç gündem maddelerinden biri, 28 Mart 2004 tarihinde gerçekleştirilecek yerel seçimler.
   </br>
  </br>
 </font>
 <br/>
 <p>
  <font class="content">
   Birçok açıdan önem taşıyan seçim, Adalet ve Kalkınma Partisi (AK Parti) için "halk nezdinde güvenoylaması" niteliğinde. Meclis"te etkin muhalefet yapamamak ve tartışmalı konularda ciddi alternatifler getirmemekle eleştirilen Cumhuriyet Halk Partisi (CHP) ise oylarının irili ufaklı diğer sol partilerce bölünmesi ve emanet oyların geri dönmesi riskiyle karşı karşıya.  Seçim, aynı zamanda, Demokratik Halk Partisi"nin (DEHAP) alacağı oylara göre, ülkede Kopenhag Kriterleri çerçevesinde ele alınan Kürt sorununun gittiği ya da gideceği yön hakkında da ipuçları verecek.
   <br>
    <br>
     Genel Başkan Ali Talip Özdemir"in, "bu şartlarda partiyi Özal"ın bile kurtaramayacağını" ve yaklaşan kongrede aday olmayacağını açıklamasıyla Anavatan Partisi (ANAP), şimdiden beyaz bayrak çekmiş gibi görünürken; 3 Kasım 2002"de çok az oy farkıyla baraja takılan Doğru Yol Partisi (DYP) konumunu test edecek. Milliyetçi Hareket Partisi (MHP) mevcut başkanlıkları kaybetmemeye ve toparlanmaya çalışacak. Girdiği ilk seçimde sürpriz bir başarı yakalayan Genç Parti"nin (GP) belediye başkanlığı kazanıp kazanamayacağı merak konusu. Genel Başkan Bülent Ecevit"in emeklilik tarihini belirtmesinin, 18 Nisan 1999"da birlikte yapılan yerel ve genel seçimlerde olağanüstü oy patlamasıyla çok sayıda büyükşehir ve il belediye başkanlığını alan Demokratik Sol Parti"ye (DSP) ne yönde etki edeceği de bir başka soru işareti.
     <br/>
     <br/>
     Aslında İstanbul"da o insanlık dışı terör saldırıları meydana gelmeseydi, Ramazan Bayramı ve sonrasında gündemde partilerin belediye başkan adayı arayışları ve transferleriyle ilgili haberler ağırlık kazanacaktı. Samsun Büyükşehir Belediye Başkanı Yusuf Ziya Yılmaz"ın, başarılı görülen başkanları transfer etmek isteyen AK Parti"nin rozetini takması, terörün gölgesinde kalan dikkate değer bir seçim gelişmesiydi. Geçen hafta da CHP, bir büyükşehir transferi yaptı. Mersin Büyükşehir Belediyesi Başkanı Macit Özcan, DSP"den CHP"ye geçti. Parti daha önceden İzmir Büyükşehir Belediye Başkanı Ahmet Piriştina"yı saflarına dahil etmişti.
     <br/>
     <br/>
     Halkın gözüne giren başkan oluyor
     <br/>
     <br/>
     Baraj uygulanmayan yerel seçimlerde, milletvekili seçimlerine oranla daha renkli sonuç tabloları oluşuyor. Bir adayın seçime katılan adaylardan tek oy fazla alması başkan koltuğuna oturması için yetiyor. Ülke genelindeki oy oranı yüzde 1 ya da 2 olan partiler bile, teveccüh gördükleri yerlerde başkan çıkarabiliyor. Belediye başkanlığı seçimlerinin bir diğer özelliği de adayın kimliğinin, partinin önüne geçmesi. Seçmen, milletvekilini yılda bir-iki defa ya görür ya görmez ama her an hizmet beklediği belediye başkanını sürekli yanında ister. Dolayısıyla, tercihini, belediye hizmetini en iyi yerine getirecek adaydan yana kullanmaya özen gösterir. Başarılı gördüğü başkanı da kolay kolay bırakmaz. İktidar partilerinin dahi milletvekilleri hatırlanmazken, belediye başkanları unutulmaz. İzmir denince akla gelen ilk isimlerden biri, kuşkusuz, Burhan Özfatura; Ankara denince Melih Gökçek, Gaziantep denince de Celal Doğan. Özfatura önümüzdeki seçim için de adı geçen güçlü isimlerden. Aday olursa Doğan"ın dördüncü defa seçilmesi sürpriz karşılanmayacak. Burada şunu da belirtmekte fayda var; yöre halkı, şehirde başka alanda başarı gösteren kişileri de başkanlığa getirebiliyor. Bunun en karakteristik örneği, yıllarca Anadolu Üniversitesi Rektörlüğü yapan Prof. Dr. Yılmaz Büyükerşen"in Eskişehir"e başkan olması.
     <br/>
     <br/>
     Seçmen bazen toptan fatura kesebiliyor
     <br/>
     <br/>
     Zaman zaman esen siyasi rüzgarlar partileri başkan adaylarının önüne geçirebiliyor. Bunun en yakın örnekleri 1989 ve 1994 yerel seçimlerinde görüldü. Tek başına iktidar olan Turgut Özal yönetimindeki ANAP, 1989 yerel seçimlerinde, kendisini iktidara getiren orta direk tarafından sandığa gitmeyerek cezalandırıldı. Bu seçimdeki katılım oranı büyükşehirlerde yüzde 72"lere, diğer yerlerde yüzde 78"lere kadar geriledi. Seçmen, adaylara bile bakmadan Sosyal Demokrat Halkçı Parti"ye (SHP) yöneldi. Bu parti aldığı rüzgarla başta İstanbul olmak üzere çok sayıda ilde başkan çıkarttı. İstanbul"un efsane başkanlarından Bedrettin Dalan"ın yerine Nurettin Sözen"i bu rüzgar getirdi. Bir diğer rüzgar da 1994 yerel seçimlerinde hissedildi. Bu sefer halk, arayış içine girerek oylarını Refah Partisi"ne (RP) yönlendirdi. RP"nin seçim öncesinde ortaya koyduğu etkin çalışma, 1989"da şok gerilemeye uğrayan seçime katılma oranını zirveye yaklaştırdı. Katılım oranı büyükşehirlerde yüzde 90"a yaklaşırken, büyükşehir dışında bu rakamı da aştı. Halk adaylardan ziyade partiye oy vermişti. İstanbul"da Recep Tayyip Erdoğan"ın büyükşehir belediye başkanı olmasında bile aynı durum geçerliydi. Çünkü İstanbullular Erdoğan"ı henüz tanımıyordu. İstanbul gibi bir şehirde başkan seçilmesinde, Sözen yönetiminde patlak veren İSKİ skandalı ve diğer yolsuzluk iddialarının payı da unutulmamalı. Tayyip Erdoğan, belediye başkanlığındaki çalışmalarıyla İstanbulluların takdirini toplayınca bir marka haline geldi. Hapis cezası kesinleştikten sonra yerine gelen Ali Müfit Gürtuna, 1999 seçimlerinde Erdoğan"ın imajıyla yarıştan birinci ayrıldı. Bu imaj, şimdi AK Parti"de hüküm sürüyor. Parti seçmeninin azımsanmayacak bir bölümü "oyumu Tayyip"e verdim" diyor. AK Parti"ye ilk defa 3 Kasım seçimlerinde oy veren ve bu seçimde oy vermeyi düşünen seçmenlerden de aynı tabiri kullananlar var. Belki de Türk seçim tarihinde bir ilke şahit olunacak: Bazı seçmenler başkanlık için kimin aday gösterildiğine, hatta onun partisine değil, partisinin liderine göre oyunu kullanacak. Bunlar söylense de netice itibariyle şimdilik sözden ibaret. En fazla başkan adaylığı başvurusu yapılan partilerin başında gelen AK Parti, işi riske atmamak için ince eleyip sık dokuyor. Kendisinin ve liderinin imajına rağmen beğenilen, güçlü, herkesçe kabul görebilecek adayları arıyor. Örneğin İzmir"de düşündüğü isimlerden biri Işılay Saygın. DEHAP"ın güçlü olduğu Güneydoğu ve Doğu illerinde de aynı arayış sürüyor.
     <br/>
     <br/>
     3 bin 216 başkan seçilecek
     <br/>
     <br/>
     Türkiye"de şu anda 3 bin 216 belediye var. Bunların 16"sı büyükşehir, 56"sı büyükşehirlere bağlı ilçe, 21"i büyükşehirler alt kademe, 65"i il, 793"ü ilçe ve 2 bin 265"i ise belde belediyesi. Seçimlerde nüfusun önemli bir bölümünün oturduğu büyükşehirler için partiler daha yoğun çalışıyor. İlk defa 3030 sayılı yasa ile 1984 yılında kurulan büyükşehirlerin sayısı 17 Ağustos 1999 depreminden sonra bu kategoriye alınan Sakarya ile birlikte 16"ya çıktı. İlk üç büyükşehirimiz İstanbul, Ankara ve İzmir. Daha sonra bunlara Bursa, Adana, Konya, Kayseri ve Gaziantep katıldı. 1993"te ise Antalya, Diyarbakır, Erzurum, Eskişehir, İzmit, Mersin ve Samsun bu statüye dahil edilerek sayı 15"e yükseldi. Fakat son kurulan büyükşehir belediyelerine ilçe belediyeleri dahil değil. Bunun yerine söz konusu şehir merkezlerinde alt kademe belediyeleri oluşturuldu. Söz büyükşehirlerden açılmışken, derginin baskıya gidişine kadar 16 büyükşehirdeki başkanların partileri şöyleydi: İstanbul ve Gaziantep bağımsız; Ankara, Kayseri, Samsun ve Sakarya AK Parti; İzmir, Mersin, Antalya ve Kocaeli CHP; Bursa ve Eskişehir DSP; Konya Saadet Partisi; Adana ANAP; Erzurum MHP ve Diyarbakır DEHAP.
     <br/>
     <br/>
     Yerel yönetim yasa tasarısı
     <br/>
     <br/>
     AK Parti hükümetinin hazırladığı yerel yönetim yasa tasarısının ne zaman yasalaşacağı da 28 Mart 2004 yerel seçimleri için önem arz ediyor. Çünkü yeni yasa tasarısı belediye olunabilmesi için gereken nüfus sayısında değişiklik getiriyor. Halihazırdaki yasaya göre belde belediyesi için aranan nüfus 2 bin. Ancak mevcut 2 bin 265 beldenin 396"sı bu nüfusun bile altında. Yasa tasarısında öngörülen rakam ise 5 bin. Arada uçurum var. Tasarının ne zaman yasalaşacağı işte bunun için önemli. Seçim öncesi yasalaşırsa nüfus limitinin altındaki belde belediyelerinin lağvedilmesi gündeme gelebilecek. Tasarıda büyükşehir kurulabilmesi için gereken nüfus da 1 milyon olarak belirlendi. Büyükşehirlerden Eskişehir, Sakarya ve Erzurum"un nüfusunun 1 milyonun altında seyrettiğine bakılırsa, yakın gelecekte yeni büyükşehirler kurulması imkan dahilinde görülmüyor.
     <br/>
     <br/>
     Solda birlik ya da ittifak tartışmaları bu seçimde de gündemde. Meclis"in iki partisinden biri olduğu halde CHP, 28 Mart seçimlerine, eleştiriler sebebiyle biraz tedirgin hazırlanıyor. DSP, İsmail Cem"in partisi YTP, Murat Karayalçın"ın partisi SHP ile diğer irili ufaklı sol partilerin alacağı oylar anamuhalefet partisini yakından ilgilendiriyor. Sol partilerin ortak aday çıkarıp çıkarmayacakları henüz belli değil ama üretilen senaryolardan biri Murat Karayalçın"ın solun tek adayı olarak Ankara"da seçime girmesi. Heyecan uyandırabilecek bir ayrıntı da, 3 Kasım 2002"de iyice ayrışan AK Parti ve Saadet Partisi oy oranlarının bu seçimde nasıl bir tablo arz edeceği, Saadet"in içinden doğan iktidar partisinin oylarını bölüp bölmeyeceği. Bu iki parti arasındaki en çetin rekabet, Erbakan"ın kalesi olarak bilinen Konya"da sahnelenecek. Ancak Yargıtay"ın Erbakan"ın cezasını onaylamasıyla ilgili gelişmeler bunda etkili olacak.
     <br/>
     <br/>
     Partiler ser verip sır vermiyor...
     <br/>
     <br/>
     Partiler aday konusunda sır vermiyor.  En fazla aday adayı ismi AK Parti için geçiyor. Son günlerde Cüneyt Zapsu"nun ismi konuşulmaya başladı. Partinin İstanbul adayı merakla bekleniyor. Metropol, diğer büyük partiler için de en gözde şehir. Öyle ki AK Parti adayına karşı ittifak arayışından bile söz ediliyor. Kemal Derviş"in adı da bu şehir için telaffuz edildi. Ankara"da da  durum aynı. Son bir yıldır Ankara"da gözle görülür bir yatırıma imza atan Melih Gökçek"e karşı "sol ittifak" arayışları var. Öteden beri solun kalesi olarak bilinen İzmir"de CHP"nin adayı muhtemelen görevdeki başkan Ahmet Piriştina olacak. AK Parti"de eski başkanlardan Burhan Özfatura ile Işılay Saygın"ın adı geçiyor. Tabanın Özfatura"yı istediği, merkezin ise kabul ederse Saygın"ı düşündüğü ifade ediliyor. Saygın ise Aksiyon"a yaptığı açıklamada, DYP, AK Parti ve Genç Parti"den teklif aldığını, ancak henüz belediye başkanlığı için karar vermediğini söylüyor. Hangisine daha yakın olup olmadığı konusunda da, "Hepsi de olabilir" cevabını veriyor.
     <br/>
     <br/>
     Güneydoğu ve DEHAP...
     <br/>
     <br/>
     Seçime damgasını vuracak konulardan biri de Güneydoğu ve Doğu illerinde alınacak sonuçlar. Bölgelerde ağırlığı bulunan DEHAP, Diyarbakır Büyükşehir haricinde Siirt, Van, Ağrı, Batman, Bingöl ve Hakkari"de belediye başkanlıklarına sahip. Bölgedeki 37 ilçe belediye başkanı da bu partiden. Kürt problemine hiçbir partinin çözüm getirmemesi sebebiyle bölge halkının kendilerine yöneldiğini ifade eden partinin Diyarbakır İl Başkanı Fırat Anlı, bu seçimdeki hedeflerinin 150 belediyede seçimi kazanmak olduğunu söylüyor. Diyarbakır Büyükşehir Belediye Başkanı Feridun Çelik ise il merkezinde yüzde 62.5 oy oranıyla seçildiklerini, iyi belediyecilik hizmetleriyle bunun karşılığını verdiklerini anlatıyor. DEHAP"ın bölge dışında İzmir Menemen"e bağlı Asarlık"ta ve Mersin ve Adana"da belde belediye başkanlıkları bulunuyor. Partiyle ilgili bir bilgi de, birinci olmadığı illerde ikinci sırada yer alması. Hak ve Özgürlükler Partisi (HAKPAR) Genel Başkanı Abdülmelik Fırat, DEHAP"ın Güneydoğu"daki oylarının yüzde 20 civarlarında olduğunu ifade ederek, "İktidar partisi Doğu ve Güneydoğu"da güçlüdür. Diyarbakır dışındaki şehirleri alır" diyor. Fırat, seçimlerde, karmakarışık hale geldiğini belirttiği PKK konusuyla ilgili gelişmelerin de etkili olacağına dikkat çekiyor.
     <br/>
     <br/>
     AK Parti Diyarbakır İl Başkanı Nezir Koçlar, üç ayda şehirde çok şeyin değişebileceğini, şehrin kaygan bir siyasi zemini olduğunu belirtiliyor. Koçlar"a göre partisi, milletvekili seçimine oranla şu anda çok önde. Güneydoğu"daki bir diğer isim de Gaziantep"te üç dönemdir belediye başkanlığı yapan ve hâlâ en güçlü aday olan Celal Doğan. AK Parti"nin, Doğan"ın karşısına rakip olarak çıkarmayı düşündüğü isimlerden biri Hasan Celal Güzel. Gaziantep AK Parti İl Başkanı Ökkeş Eruslu, "Her işin başı ve sonu var" diyerek, Doğan"ın bu şehirdeki misyonunu tamamladığını ima ediyor. Eruslu, yaptırdıkları ankette partisine yüzde 49, Doğan"a ise yüzde 20 oy çıktığını söylüyor.
     <br/>
     <br/>
     "Acaba bir doygunluk hissi olabilir mi?" diye sorduğumuz Celal Doğan ise göreve her gelişinde işe aynı heyecanla başladığını ifade ediyor. Doğan da bir anket yaptırmış. Buna göre şehirdeki oyu yüzde 32. Ancak aday olup olmayacağına, olursa bunun hangi partiden gerçekleşeceğine henüz karar vermemiş. Ailesi ve yakın çevresiyle oturup bir karara varacakmış. Şu an herkese aynı mesafede olduğunu söyleyen Doğan, hükümetin hazırladığı yerel yönetimler yasa tasarısının bazı eksikleri olsa bile ihtiyacı gidereceğini kaydederek, "Tasarıyı destekliyorum. Öküz altında buzağı aramaya gerek yok" diyor. Doğan, Avrupa Birliği ve yerel yönetimlerinin yolunun yerel yönetimlerden geçtiğine inandığını da sözlerine ekliyor.
     <br/>
     <br/>
     Erzurum"un ise yerel seçimlerde kendine has bir çizgisi var. Şehirde partiler sanki sırayla başkan çıkarıyor. Şehrin şu andaki başkanı MHP"li. Geriye doğru gidersek diğer başkanlar Fazilet Partili, DYP"li ve ANAP"lı. Şehirde 1974 yılında CHP de başkan çıkarmış.
     <br/>
     <br/>
     Seçim deyince akla gelen konulardan biri de partilere hazineden verilen yardımlar. Söz konusu yardım, her yıl bütçe kanununun yürürlüğe girmesinin akabindeki 10 gün içinde ödeniyor. 2004"te Ak Parti 52.6, CHP 14.8, DYP 14.6, MHP 12.8, GP ise 11 trilyon lira seçim yardımı alacak.
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3260), [web.archive.org (arşiv bağlantısı)](http://web.archive.org/web/20050118064710/http://www.aksiyon.com.tr:80/detay.php?id=3260)
