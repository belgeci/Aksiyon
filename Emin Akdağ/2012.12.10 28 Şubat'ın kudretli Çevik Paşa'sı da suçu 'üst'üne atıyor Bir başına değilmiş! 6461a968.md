# 28 Şubat’ın kudretli Çevik Paşa’sı da suçu ‘üst’üne atıyor: Bir başına değilmiş!

*Emin Akdağ 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adıyla özdeşleşen 28 Şubat’ı soruşturan Ankara Cumhuriyet Savcısı Mustafa Bilgili’ye 16 Kasım 2012’de verdiği suç duyurusuyla, ‘İrtica ile Mücadele Eylem Planı’ tutuklusu iken bu çerçevedeki internet andıcında Genelkurmay Başkanı İlker Başbuğ’u işaret eden Hasan Iğsız’ın tavrını hatırlattı Çevik Bir.
  </font>
 </div>
 <div id="newsText">
  <font class="detail-text">
   <p>
    Andıç hazırlanırken karargâhta 2’inci başkan konumundaydı Iğsız. Belgedeki “Sayın komutana arz” ifadesi için “Bu kişinin yetkilisinin o olduğunu gösterir. Ona arz edilmeden önce hiç kimse kalem oynatamaz, işlem tamamlanamaz.” demişti. Ardından Başbuğ da kendisiyle aynı kaderi paylaşmıştı. 28 Şubat soruşturmasında tutuklanan Bir, Refah-Yol hükümetine darbe indirildiği 1997’de ikinci başkan, İsmail Hakkı Karadayı ise Genelkurmay Başkanı idi. Dilekçesinde, “Komutanın emir ve oluru olmadan işlem yapılamaz. Milli Güvenlik Kurulu (MGK) toplantısının ardından komutandan aldığım emir ve direktifler üzerine Batı Çalışma Grubu (BÇG) çalışmalarını başlattım. Çeşitli rütbelerdeki tutuklu personel, tüm sıralı komutanların emir ve talimatları uyarınca BÇG’de görevlendirildi.” diyor, Bir. BÇG ile ilgili tüm yazışmaların ast birliklerine; konularına göre de Milli İstihbarat Teşkilatı (MİT), İçişleri Bakanlığı ve MGK Genel Sekreterliği’ne gönderildiğini belirtiyor: “Komutan her şeyden sorumludur prensibi, BÇG’nin tüm faaliyetlerinde de uygulanmıştır.” BÇG icraatlarına, karargaha iletildiğini de söylediği 28 Mart 1997 tarihli İçişleri Bakanlığı genelgesi referansmış: “4 Nisan 1997’de Karadayı’nın emri kapsamında yıkıcı, bölücü faaliyetler ile irticaya karşı raporlamalar başlatılmış, bu amaçla çalışma gurupları kurulmuş, kuvvet komutanlıklarından personel alınması işlemleri başlamıştır. O gün BÇG’nin kurulmasına ilişkin emir hazırlanmış ve Genelkurmay 2’inci Başkanı, Harekât Başkanı, İç Güvenlik Harekat Daire Başkanı, ilgili şube müdürü ve proje subaylarından oluşan bir heyetçe 10 Nisan’da Genelkurmay Başkanı’na sunulmuş ve onaylanmıştır.” 27 Mayıs 1997’de de yine Karadayı’nın tasdikiyle ‘Batı Eylem Planı’ yayımlanmış. Peki, Bir’in amacı ne?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34254-28-subatin-kudretli-cevik-pasasi-da-sucu-ustune-atiyor-bir-basina-degilmis.html), [web.archive.org (arşiv bağlantısı)](http://web.archive.org/web/20130713133334/http://www.aksiyon.com.tr:80/aksiyon/haber-34254-28-subatin-kudretli-cevik-pasasi-da-sucu-ustune-atiyor-bir-basina-degilmis.html)
