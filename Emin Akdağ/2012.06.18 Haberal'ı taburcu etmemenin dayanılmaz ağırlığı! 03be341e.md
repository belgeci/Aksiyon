# Haberal’ı taburcu etmemenin dayanılmaz ağırlığı!

*Emin Akdağ 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ergenekon davasının tutuklu sanığı Mehmet Haberal’ı tahliye talebini geri çevirdikleri  için Yargıtay 4’üncü Hukuk Dairesi’nce tazminat ödemeye mahkum edilen 9 hakimi ve elbette ki, bu üst düzey soruşturmaları hafife alanlardan etkilenenleri yakinen ilgilendiriyor okuduğunuz bu haber.
  </font>
 </div>
 <div id="newsText">
  <font class="detail-text">
   <p>
    İstanbul Üniversitesi Kardiyoloji Enstitüsü’nde hazırlanan 16 Ekim 2009 tarihli raporun yargıdan gizlendiğini belirten 58 sayfalık iddianame ile muhatapları duruşma salonlarında kozlarını paylaşacak bundan böyle. Tıp profesörleri Erhan Kansız, Cengiz Çeliker, Zerrin Yiğit, Hatice Sezer Karcier ve Nazmi Gültekin, hemşire Songül Arı ve refaketçiler Muhammet Hüsrev ve Erkan Özhun, Özel Yetkili İstanbul 15’inci Ağır Ceza Mahkemesi nezdinde ‘terör örgütüne yardım etmek suçundan’ sanık artık. Rapor, Haberal’ın o yılın 17 Nisan’ında getirildiği enstitüden taburcu edilmesine yeşil ışık yakıyordu. Hiçbir hayati nitelikli sakınca yoktu özetle. Sümenaltı yetmiyormuş gibi -11 Mart 2011’e dek yatarak tedavi sürecini doğuracak ve Adli Tıp Kurumu’na sevki engelleyecek- hakikatle bağdaşmayan raporlar düzenlendiğini de kayda geçiyor iddia makamı. Ne tuhaftır ki, iyileştirme adına gereken ve konunun uzmanı Prof. Dr. Cengizhan Türkoğlu’nca bizzat önerilen ICD, reddi yüzünden hastaya tatbik edilemiyor. Bu tedaviyle ortaya attığı şikâyetlerin dayanaksızlaşacağını çok iyi bilmektedir Haberal. Ne kadar orada kalınsa kârdır. Savcının tanık sıfatıyla dinlediği Enstitü Müdür Yardımcısı Barış Ökçün ile uzun senelerdir Cerrahpaşa Sağlık Kurulu’nda çalışan uzmanların söyledikleri de güçlendiriyor iddiaları. Normalde taburculuğa servis hekimlerinin kanaati yeterlidir. Ayrıca sağlık kurulu kararına ihtiyaç yoktur. Düşünebiliyor musunuz, psikiyatri biriminin şifai görüşü bile kâfiyken Cerrahpaşa Sıhhi Kurulu’na sevk edilmiş Haberal.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32832-haberali-taburcu-etmemenin-dayanilmaz-agirligi.html), [web.archive.org (arşiv bağlantısı)](http://web.archive.org/web/20121229054835/http://www.aksiyon.com.tr:80/aksiyon/haber-32832-haberali-taburcu-etmemenin-dayanilmaz-agirligi.html)
