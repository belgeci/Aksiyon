# Tersaneler kızakta!

*Emin Akdağ 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’deki gemi sanayiinde çalışan iş gücü son iki yılda 40 binden 12 binlere kadar düştü. Bilgi, Deniz Ticaret Odası (DTO) Yönetim Kurulu Başkanı Metin Kalkavan’dan.
  </font>
 </div>
 <div id="newsText">
  <font class="detail-text">
   <p>
    Ülkedeki 72 tersanenin yıllık gemi inşa kapasitesi 300. Ancak şu anda eldeki toplam iş sayısı yalnızca 20. “Halihazırda 2014 ve 2015 teslimi bir sipariş de yok elimizde. Bir dönem en iddialı olduğumuz ticari gemi inşasına işin tamamen dışında kaldık. Aslında büyük projeleri de üreten zaten 3-5 büyük tersane var. İşin yüzde 75’ini üretiyorlar. Geriye kalanların birçoğunda üretim fiilen durdu.” diye konuşan Kalkavan’a göre bakım ve onarım projeleriyle avunuluyormuş, açıkçası. Römorkör gemiler hariç tutulursa 2013 için elde 5 iş varmış. Savunma Sanayii Müsteşarlığı projeleri sektöre katkı sağlıyormuş ama devletin iş vermesi ya da iç piyasa talebiyle ayakta kalınması imkansızmış. Kriz sebebiyle rakipler fiyatları çok aşağılara çekmişler. Mevcut ücretlerle bile rekabet edilemiyormuş. Dünya ölçeğinde işin yüzde 85-90’ı Güney Kore, Çin ve Japonya’da yapılıyormuş: “2008 krizi öncesinde tonaj ve üretim adedinde beşinci sıraya yükselmiştik. Şimdi ilk 15’te zor yer alıyoruz.” Peki düşülen yerden nasıl kalkılacak? Ciddi teşvik planlarından söz ediyor, “Denizcilik, Türkiye’nin olmazsa olmaz, sektörü.” diyen Kalkavan. Gemi inşasının ve tersaneciliğin önemli sanayi kollarından biri kabul edildiğini söylüyor. Gemi sanayii, Güney Kore’de en büyük ihracat sektörü imiş.  Çin ve Japonya’da ise teşvikte öncelikteymiş. Tersanelerdeki iş kazası olayları ve protesto eylemlerinin azalmasından belli gemi inşasındaki kesatlık. Güvensiz şartlarda vefat eden işçi yakınlarının ahı mı tuttu ne!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32199-tersaneler-kizakta.html), [web.archive.org (arşiv bağlantısı)](http://web.archive.org/web/20130825110027/http://www.aksiyon.com.tr:80/aksiyon/haber-32199-tersaneler-kizakta.html)
