# İlaçta acı reçete

*Emin Akdağ 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      SSK’lıların eczanelerden ilaç alması ve özel hastane uygulamasının faturası tahminleri sollayınca hükümet tasarruf arayışına girdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609021717im_/http://www.aksiyon.com.tr/resim/592/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kamuya ilaç satışında yaptığı iskontonun artırılmak istenmesine eczacıların büyük çoğunluğu karşı çıkıyor. İstanbul, İzmir, Bursa, Antalya, Erzurum, Zonguldak, Trabzon, Mersin, Kastamonu, Kocaeli ve Tokat eczacı odaları eylem ve gazete ilanlarıyla hükümete seslerini duyurmaya çalışıyor. Adı geçen 11 oda Türkiye’deki yaklaşık 23 bin eczacının yüzde 65’ini temsil ediyor. Türk Eczacılar Birliği (TEB) genel merkezi ve diğer bağlı odalar ise iskonto artış talebine tepki göstermemeyi yeğliyor.
   <br>
    <br>
     ‘Eczacılar niçin eylem yapıyor?’ sorusunun cevabı basit. 11 eczacı odasının yüzde 20’lik meslek haklarından daha fazla kesintiye itiraz ederek savunmaya geçmeleri anlaşılabilir bir tutum. Asıl cevaplanması gereken soru, 14 Aralık 2004’te ilaç endüstrisi, TEB, Maliye Bakanlığı ve Çalışma Bakanlığı arasında imzalanan ‘Kamu İlaç Alım Protokolü’nde neden değişikliğe gidilmek istendiğinde düğümleniyor. Öte yandan neden sadece eczacıdan anlayış beklendiği de ayrı bir tartışma konusu.
     <br/>
     <br/>
     Söz konusu protokole göre üretici firmalar kamuya fabrika çıkış fiyatı üzerinden yüzde 7,5 civarında indirim uyguluyor. Eczacılar ise tüketici fiyatı üzerinden yüzde 3,5 fiyat kırıyor. Ancak ilaç fiyatlandırılırken yüzde 9 kâr payı alan ecza depoları kamuya avantaj sağlamıyor. Türkiye’deki ilaç dağıtımının yüzde 85-90’ını Hedef Alliance ve Selçuk ecza depoları yapıyor. 8 bin üyeli eczacı kooperatiflerinin dağıtımdaki payı devede kulak. Her yıl tazelenmesi gereken protokol, eczacılarla anlaşılamadığı için henüz yenilenemedi. Hükümet eczacılardan kamu indirimini en az yüzde 4,5’e yükseltmesini istiyor.
     <br/>
     <br/>
     PROTOKOLDEKİ HESAP PRATİĞE UYMADI
     <br/>
     <br/>
     Türkiye’deki ilaç pazarı süratle büyüyor. SSK, Emekli Sandığı ve Bağ-Kur’un sağlık harcamalarındaki en önemli kalem ilaç. İlk iki kurumda harcamanın yüzde 60’ı aşan kısmı, SSK’da ise yüzde 38’i ilaca gidiyor. Geçen yıl SSK’daki oran da tırmanışa geçti. Çünkü 10 Şubat 2005 tarihinden itibaren bu sosyal güvenlik şemsiyesi altındakiler de serbest eczanelerden ilaç almaya başladı. Oysa hükümet kamu ilaç alım protokolü sonrasında 600 trilyon lira kâr etmeyi umuyordu. Hükümete göre serbest eczaneye geçiş SSK’ya 400 trilyon ek yük getirecekti. Ama ilaç sektörünün protokol gereği  yapacağı indirim 1 katrilyon lirayı bulacak; böylece kamu 600 trilyon lira tasarruf edecekti.
     <br/>
     <br/>
     19 Şubat 2005 tarihinde de SSK’ya ait bütün sağlık kuruluşları, personeliyle birlikte Sağlık Bakanlığı’na devredilince evdeki hesap çarşıya uymadı. Anlaşmaya varılan özel hastane sayısı da artınca ilaç ve sağlık hizmeti faturaları tahminlerin bir hayli üstünde kabardı. Doğal olarak ödeme zorluğuna girildi. 2004’te ilaca 2,68 milyar YTL harcayan SSK’ya 2005’te 3,55 milyar YTL’lik fatura geldi. Yani kurum 865 milyon YTL zarar etti. Çalışma Bakanı Murat Başesgioğlu, kurumun 2005’te toplam 7,040 milyar YTL sağlık harcaması yaptığını açıkladı. 2004’teki rakam 4,760 milyar YTL idi. Geçen yıl Türkiye’deki ilaç pazarı da yüzde 50 büyüyerek, 9 milyar YTL seviyesine ulaştı.
     <br/>
     <br/>
     Her ne kadar SSK’lılar son derece memnun kalsalar da, serbest eczane uygulamasının kamu açısından zarar doğuracağı ortadaydı. Aksiyon dergisi 21 Şubat 2005 tarihli 533’üncü sayısında yayımlanan ‘İlaçta büyük skandal’ başlıklı haberde konuya dikkat çekmişti. Bu dosyada, Emekli Sandığı ve Bağ-Kur’un aynı ilaçları SSK’dan onlarca kat fazla fiyata aldıkları örnekleriyle ortaya konuluyordu. Örneğin Sağlık Bakanlığı İlaç Eczacılık Genel Müdürlüğü’nün 17 milyon 590 lira ödediği Degostrol isimli ilacı SSK üretici firmadan ihale yoluyla 3 milyon 100 bin liraya temin ediyordu. Novosef IM ilaçta da 12 milyon 520 bin liraya, 1 milyon 700 bin lira gibi akıllara ziyan bir durum vardı. SSK 2003’te ihale açmayıp Sağlık Bakanlığı fiyat listesi üzerinden ödeme yapsaydı (başka bir ifadeyle üyeleri serbest eczanelerden ilaç alsaydı) kasasından 2,4 katrilyon lira yerine 4 katrilyon lira çıkacaktı.
     <br/>
     <br/>
     Hesap diğer bir açıdan bakıldığında da ortadaydı. 2003’te 35 milyon SSK’lının ilaç masrafı 2,4 katrilyonluk iken, 16 milyon Bağ-Kur’lunun 2; 2,5 milyonluk Emekli Sandığı üyesinin ise 1,5 katrilyondu. Ankara Ticaret Odası ile Tıp Kurumu’nun raporunda geçen 2004 yılı ilaç harcaması verileri de aşağı yukarı aynıydı: SSK 1,7 milyar dolar, Bağ-Kur 1,6 milyar dolar, Emekli Sandığı ise 1,1 milyar dolar. Raporda serbest eczaneden alımların başladığı 10 Şubat ile 3 Mayıs 2005 tarihleri arasında SSK’ya 828 trilyon 783 milyar liralık fatura geldiği ifade edilerek ek yükün hükümetin beklediği 400 trilyonu çok aşacağı da belirtiliyordu.
     <br/>
     <br/>
     Bağ-Kur’un 2005 yılı istatistikleri de içler acısıydı. Geçen yıl toplam 3 milyar 547,9 milyon YTL toplayabilen kurum, 3 milyar 614,8 milyon YTL sağlık harcaması yaptı. Bunun 2 milyar 40 milyon YTL’si ilaca gitti. Kurum ayrıca 5 milyar 600,4 milyon YTL emekli aylığı ödedi.
     <br/>
     <br/>
     İstanbul Eczacı Odası Başkanı Zafer Kaplan, artan sağlık harcamasının acısının meslektaşlarından çıkarılmaya çalışıldığını ileri sürerek, "Haksızlığı ilân etmeye devam edeceğiz. İlân veren 11 oda Türkiye’deki eczacıların yüzde 65’ini temsil ediyor. Kamuya ilaç fiyatı indiriminden gerçek anlamda eczacıların canı yanmaktadır. Sektörden aslan payını alan üretici firma ve dağıtım tekellerinden artı tek kuruş talep edilmemektedir." diyor. Kaplan en fazla, indirim miktarı artırımını kabul etmezlerse ‘rekabete itilerek birbirlerine kırdırılmakla’ tehdit edilmelerine kızdıklarını söylüyor. Dile getirdiğine göre hükümet kamu ilaç alım protokolüne en az yüzde 3,5 diye bir ibare koyup gerisini tek tek eczacılarla pazarlığa bırakacak. Kaplan’a itirazınız kabul görmezse ne yapacaksınız diye sorduğumuzda ise "İlacın yüzde 90’ını kamuya veriyorsunuz. İmza atmama gibi şansınız var mı? Kapatıp gideceksiniz o zaman. Ya da mesleği bırakacaksınız." diye cevap veriyor.
     <br/>
     <br/>
     SSK KESİNTİLERİ YÜZDE 3’LERE VARDI
     <br/>
     <br/>
     Eczacılar ilaç faturalarının ödenmesinde ciddi sorunlarla da karşı karşıya. Emekli Sandığı ve Bağ-Kur’da pek problem yok ama SSK başlarını ağrıtıyor. İki kurum faturanın tamamını zamanında öderken, SSK yüzde 90’ını ödeyip geriye kalanını 3 aylığına rehin tutuyor. Fatura kontrollerinde belirlediği usulsüzlükleri yüzde 10’dan kesiyor. Ancak varsa kesinti yaptıktan sonra protokol çerçevesinde üç ay içinde fatura ödemesini tamama erdirmek zorunda. Kaplan, 2005 Temmuz’undan bu yana yüzde 10’lara dair tek kuruş alamadıklarını söylüyor.
     <br/>
     <br/>
     Eczacının tek derdi fiyat indirimi değil. Fatura incelemelerindeki kesintilerin insaf sınırlarını aşmasından da yakınıyorlar. Kaplan bunun yüzde 3’e vardığını ve canlarını yaktığını dile getiriyor. Her ay İstanbul’dan SSK’ya 1,5 milyon ilaç reçetesi gittiğini kaydeden Kaplan, kurumun alt yapı eksikliği sebebiyle incelemeyi zamanında bitiremediğini ve kurum eczacılarında bulunan eksikliklerin ceremesinin eczacıya çektirildiğini anlatıyor: "Yüzde 3,5 indirim zaten yapıyoruz. Yaklaşık yüzde 3 de paramız kesiliyor. Tamamen keyfi olarak. Bu ilaç bu hastalığa verilmez deniyor. Yazan kim: doktor. Eczacının suçu ne? Yok. Niye paramı kesiyorsun? Vermeseydin. Ya da mühür silik çıkmış. Doktor yine teşhisi açık olarak baş harfleri kullanarak yazmış. Hekimin alışkanlığı. Eczacı ne yapabilir. Dışımızdaki sebeplerden dolayı yüzde 10’muzdan kesinti yapılıyor."
     <br/>
     <br/>
     Kesintinin bazen reçete bedelinin neredeyse tamamını kapsadığı bile oluyormuş. Kartal hastanesinin kaşesiyle 20 bin YTL’lik ilaç veren eczacıya SSK 19 bin YTL kesinti uygulamış. Derdini odada ağlayarak anlatan eczacı alacaklıyken borçlu konumuna düşmüş. SSK denetim eczacısı reçetedeki kemoterapi ilacı için ‘küçük hücreli akciğer kanserinde uygulanır, büyük hücreli kanserlilere verilmez’ yorumunda bulunmuş. Yorumu bütçe uygulama talimatına göre yapmış. Kaplan, ‘doktor yazmışsa eczacının suçu ne diye’ sorduklarında haklısınız ama yapacak bir şey yok cevabı aldıklarını söylüyor. Hekimler ise "Ben 10 senelik uzmanlık kariyerimi gidip bir SSK eczacısı ile mi tartışacağım?" deyip rest çekiyormuş.
     <br/>
     <br/>
     Kaplan belirli bir takvimi olmayan yeşil kart ödemelerinde de büyük sıkıntı yaşadıklarını ifade ediyor. Finans yapısı güçsüz eczanelerin kapanmanın eşiğine geldiğine işaret ediyor. Kaplan’a göre KDV’nin 10 puan düşürülmesi, Avrupa’ya endeksleme ve döviz tarifesinin güncellenmesiyle ilaçta oluşan yüzde 27 civarındaki fiyat indirimi olumlu bir gelişme. Ama Türkiye’de üretilen ilaçların da Avrupa fiyatlarından satılması büyük bir çelişki. İlaçların yarıya yakını etken maddesinden iş gücüne, ambalajından enerjisine kadar Türkiye’de üretiliyor. Bu ilaçlar yerli girdi fiyatlarıyla tarifelendirildiğinde yüzde 40 ya da 50 ucuzlar.
     <br/>
     <br/>
     GÜÇLERİ ECZACIYA YETİYOR
     <br/>
     <br/>
     -Neden eylemleri Türk Eczacılar Birliği olarak yapmıyorsunuz?
     <br/>
     <br/>
     Birliğimiz bu meselede hükümetle yan yana. İskontonun yüzde 4,5’e çıkarılmasına razı. ‘Yapacak başka bir şey yok, bunu yapın’ diyor. Bizi ikna etmeye çalışıyor.
     <br/>
     <br/>
     -Sadece sizden fedakarlık beklenmesinin sebebi ne olabilir?
     <br/>
     <br/>
     Çokuluslu ilaç sermayesine ve dağıtım tekellerine güçleri yetmiyor.
     <br/>
     <br/>
     -Eczacı kooperatifleri bu konuda ne düşünüyor?
     <br/>
     <br/>
     8 bin eczacı üyeleri var ama dağıtımdaki payları sadece yüzde 10. Tabii ki eczacının yanındalar. Eczacıdan alacağınız yüzde yarımı biz veririz önerisinde bulundular.
     <br/>
     <br/>
     -Kooperatifler niçin güçlenemiyor?
     <br/>
     <br/>
     Dağıtım tekelleri çok güçlü. Ayrıca ilaç üreticileri tarafından destekleniyorlar. Öte yandan kooperatifler üyelerine eşit davranmak zorundalar. Oysa dağıtım tekelleri, iyi yer tutmuş, fazla alışveriş yapan eczacıya hariçten avantaj sağlıyor. Eşitlik yok. Dağıtım tekelleri ilaç firmalarıyla işbirliği ya da pazarlık yapıp fiyat kırıyor. Bunu da güçlü eczanelerle paylaşıyorlar. Böyle bir pazarda üyelerine her anlamda eşit davranan kooperatif gelişemiyor. Kooperatifler tek güvencemiz ama durum bu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23865), [web.archive.org (arşiv bağlantısı)](http://web.archive.org/web/20070609021717/http://www.aksiyon.com.tr:80/detay.php?id=23865)
