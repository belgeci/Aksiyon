# Avrupalı sosyalistlerden CHP’ye: ‘PES’ doğrusu

*Emin Akdağ 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa’daki 33 sosyal demokrat partinin üyelik desteği verdiği Avrupalı Sosyalistler Partisi (PES), “İslam düşmanlığı” manasına gelen ‘İslamofobi’ anlayışının toplumdaki olumsuz izlerini silmeye karar verdiğini duyurdu. PES kurduğu 25 kişilik komiteyle, söz konusu anlayışla nasıl mücadele edilebileceğini araştıracak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028110331im_/http://www.aksiyon.com.tr/resim/661/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Öncelikle 20 milyon Müslüman dinlenecek. İslam’ın bir Avrupa dini olduğu gerçeğine vurgu yapılacak. İlginçtir, Yunanistan’dan PASOK 2 üye göndermesine rağmen, Cumhuriyet Halk Partisi (CHP), PES’in komiteye katılım davetiyesini seçim yoğunluğu gerekçesiyle cevaplamamış bile. Avrupa Parlamentosu (AP) üyelerinden Gary Titley, komitenin başkanlığını; Emine Bozkurt ise başkan yardımcılığını yapıyor. Bozkurt, İslam gündem maddesi olduğunda, meydanın ırkçı ve faşist partilere bırakılmasından bir hayli rahatsız. İspanya ve Bosna gibi yerlerde, Müslümanlar ile Hıristiyanların yüzlerce yıl bir arada yaşadıklarını belirten Bozkurt, “İslam, Avrupa’nın bir parçası” diyor. ABD’de tarihin “11 Eylül’den önce ve sonra” diye ikiye ayrılmasına sebep olan Dünya Ticaret Merkezi’ne yönelik uçak saldırılarıyla iyice körüklenen İslamofobi anlayışı, İspanya’daki tren ve İngiltere’deki metro terör olaylarıyla iyice perçinlenmişti. İlk toplantısını temmuz ayında gerçekleştiren komite 6 ülkeyi gezerek Müslüman toplulukların problemleriyle yakından ilgilenecek. Elde edilen veri ve bilgiler 2009’daki Avrupa Parlamentosu seçimlerinde PES’in manifestosunda yer alacak. Sosyalistlerin girişimini memnuniyetle karşılayan İslam Konferansı Örgütü (İKÖ), işbirliğine hazır. Zaman Gazetesi’ne İslamofobi konusunda gelişmeleri izlemek amacıyla kurdukları birimin temin ettiği bilgiler ışığında hazırlanacak raporun Şubat 2008’de kamuoyuna açıklanacağını söyleyen İKÖ Genel Sekreteri Prof. Dr. Ekmeleddin İhsanoğlu, “Yıllardır bu konu üzerinde çalışmalarda bulunuyoruz. Sorunun milletlerarası, medeniyetlerarası arenada anlaşılabilmesi için atılan her türlü adımı, müspet talebi destekliyoruz.” diye konuşuyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28105), [web.archive.org (arşiv bağlantısı)](http://web.archive.org/web/20071028110331/http://www.aksiyon.com.tr/detay.php?id=28105)
