# Ankara Kara’lar bağladı: 4 şehit

*Emin Akdağ 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   17 Aralık 2013 Salı günüydü. Saatler 11.00’i gösteriyordu. Ankara-Konya karayolu Bala yol ayrımının 1’inci kilometresinin güneyinde çok üzücü bir kaza meydana geldi.
  </font>
 </div>
 <div id="newsText">
  <font class="detail-text">
   <p>
    Kara Kuvvetleri Kara Havacılık Komutanlığı’na ait S-70 Sikorsky tipi helikopter henüz bilinmeyen bir sebeple evlerin üzerine doğru alçalmaya başladı. Pilotlar aracı tekrar yükseltmek istedi. Ancak bu defa da yüksek gerilim çarptı ve düştü. Hem de yeni bakımdan çıkmış, test uçuşundaydı. Enkazı Güvercinlik Askerî Havaalanı’na götürülen helikopterin içinde uçuş sırasında dört mürettebat vardı. Hiçbiri kurtulamadı. Şehitlerden Pilot Binbaşı Ahmet Duman, Kırıkkale; Pilot Üsteğmen Emre Acar, Aydın; teknisyen Hüseyin Uluçeşme, Eskişehir ve ikinci teknisyen Erdinç Salkım ise Tekirdağ’da toprağa verildi. Dört askerî personel de evliydi. Binbaşı Duman’ı annesi Hatice Hanım, “Her asker gördüğümde oğlum seni hatırlayacağım.” sözleriyle ebediyete uğurladı. Üsteğmen Acar daha yeni, 31 Ağustos’ta dünya evine girmişti. Güçlükle ayakta durabilen öğretmen eşi Fatma Acar, Aydın Kuşadası’nda üniformasını giyerek karşıladı onu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37393), [web.archive.org (arşiv bağlantısı)](http://web.archive.org/web/20140105030524/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37393)
