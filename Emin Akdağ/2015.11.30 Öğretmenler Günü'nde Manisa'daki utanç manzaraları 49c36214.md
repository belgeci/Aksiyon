# Öğretmenler Günü'nde Manisa'daki utanç manzaraları

*Emin Akdağ 2015.11.30*

<div class="pNewsDetailMainContent ctx_content" itemprop="articleBody">
 <p>
  Manisa’daki sözde paralel yapı kurgulu ve makul şüphe gerekçeli operasyonlar, Emniyet Müdürü Tayfur Erdal Ceren’in, gözaltı sırasında kadınlara çocuklarının gözü önünde kelepçe takıldığı görüntü ve fotoğraflara yansıyınca gösterilen tepkiler üzerine görevinden uzaklaştırılması sonrasında da aynı hızla devam ediyor. Şehzade Mehmet Eğitim Kurumları’ndan 7 öğretmen onlara armağan edilen gün 24 Kasım’da okuldaki öğrencilerin şahitliğiyle gözaltına alındı ve tutuklandı. 3 ev hanımı da aynı akıbete uğradı. Şüphelilerin adliyeye sevki öncesinde Ceren’in başsavcının odasından çıkıp koridorlarda dolaşması kafaları karıştırdı ve hakkındaki işlemin göstermelik olduğu yönündeki iddiaları pekiştirdi. AK Parti’nin vicdanı bilinen ve Manisa’da zulmedilen kişileri yakından tanıyan Bülent Arınç susarken, şehrin milletvekillerinden CHP Grup Başkan Vekili Özgür Özel sessiz kalmadı: “LAW silahı arıyorsun ama bakıyorsun kermeslerde yapılmış kol börekleri buluyorsun. Onlar LAW silahı ararken kol böreği buldu kanıt olarak. Fakir öğrencilerin okutulması için onlara burs vermek ya da okul masraflarının ödenmesi için yapılan bu yardımların terör örgütüne ekonomik destek olarak görülmesini hukuken son derece zorlama, son derece sorunlu bir yaklaşım olarak görüyorum. Utanç verici bir durumla karşı karşıyayız.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ogretmenler-gununde-manisadaki-utanc-manzaralari_553073), [web.archive.org (arşiv bağlantısı)](http://web.archive.org/web/20151211233703/http://www.aksiyon.com.tr/karakutu/ogretmenler-gununde-manisadaki-utanc-manzaralari_553073)
