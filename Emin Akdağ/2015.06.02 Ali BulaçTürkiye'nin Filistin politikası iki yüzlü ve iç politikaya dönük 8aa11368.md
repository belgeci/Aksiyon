# Ali Bulaç:Türkiye'nin Filistin politikası iki yüzlü ve iç politikaya dönük

*Emin Akdağ 2015.06.02*

<div class="pNewsDetailMainContent ctx_content" itemprop="articleBody">
 <p>
  Gazeteci-yazar Ali Bulaç, “İsrail’e yok, Filistinlilere var! Neden?” başlıklı (25 Mayıs 2015, Zaman) yazısında soruyor: “Dünya Bankası açıkladı, Gazze’ye 200 milyon dolar yardım vaat eden Türkiye bugüne kadar ancak 520 bin dolar göndermiş bulunuyor. Bunun açıklaması nedir?” Filistinli yöneticilerin ve aydınların her şeyin farkında olduğunu söylüyor Bulaç: “Türkiye’nin, kendi lehinde gösteri yapmaları için Filistin sokaklarında kaç para dağıttığını biliyorlar.” Türkiye’nin Filistin politikası için, “İkiyüzlü ve iç politikaya malzeme toplamaya dönük.” diyor ve verdiği şu örneğin buna ispata kifayet arz ettiğini belirtiyor: “Türkiye İsrail’e vize uygulamıyor, İsrailliler istedikleri anda birkaç saat içinde Türkiye’ye gelebiliyorlar. Bence de doğru bir şey bu. Fakat Türkiye neden Filistinlilere aynı vize muafiyetini tanımıyor? Öyle bir uygulama ki sıradan bir Filistinlinin vize alması neredeyse imkânsız.” Nasıl yani diyorsanız, şu dile getirdiklerini de okumalısınız: “ Mesela bankada 3 ila 5 bin dolar hesabının olması; sağlık raporu; güvenlik belgesi getirmesi isteniyor. İsrail yönetimi bir şekilde ismi taş atma eylemine karışmış veya İsrail askerine yan bakmış birini, ‘terörist’ ilan ettiğinde bir Filistinlinin güvenlik belgesi alması mümkün değil. Öğrenciler içinse Türkiye’den kabul kâğıdı’ şartı konuyor.” Bulaç’tan (kendi ifadesi) partizan yazarlara 10 puanlık bir sual daha: “En üst seviyede İsrail’le ticaret, savunma işbirliği, ekonomik ilişkiler sürer ve zavallı Filistinlilerin Türkiye’ye gelişleri engellenirken, her gün Filistin için ağlamaya ne demeli?”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ali-bulacturkiyenin-filistin-politikasi-iki-yuzlu-ve-ic-politikaya-donuk_551063), [web.archive.org (arşiv bağlantısı)](http://web.archive.org/web/20151217135522/http://www.aksiyon.com.tr/karakutu/ali-bulacturkiyenin-filistin-politikasi-iki-yuzlu-ve-ic-politikaya-donuk_551063)
