# Avrupa alkol yasağını olgunlaştırıyor

*Emin Akdağ 2013.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   15’ini geçen Avrupalılar günde ortalama 27 gram alkol alıyor. Bu dünya oranlarının iki katı.
  </font>
 </div>
 <div id="newsText">
  <font class="detail-text">
   <p>
    Alman Federal Polis Sendikası Başkanı Oliver Malchow, “Eğer biz alkol yasağında anlaşma sağlayabilirsek; insan ve mala yapılan saldırılar önemli ölçüde azaltılabilir.” diyor; yakın ve uzun mesafedeki bütün toplu taşıma araçlarında alkolün kaldırılmasını isterken. Kimi yerlerde ve zamanlarda bu alandaki kişilik haklarının kısıtlanması mı; yoksa yaralama ve gasp olaylarının alıp başını gitmesi mi? Herkes farklı düşünebilir tabii ki. Malchow’unki şöyle: “Şu anda başka bir imkanımız yok. Dolayısıyla böyle popüler olmayan önlemler almak zorundayız.” Türkiye’deyse reklama men girişiminde bile bayrak açılabiliyor. Konu anlamsızca laiklikle bağdaştırılıyor. Alkollüyken direksiyon başına oturmaya öngörülen cezalar tamamen başka yönlere çekilebiliyor. Bizde hal böyleyken, Avrupa Birliği (AB) ülkelerinde alkolün zararlarını araştıran 50 bilim adamı hazırladıkları “Alcohol Public Health Resarch Alliance (AMPHORA) Projesi’yle” içkide reklamın tümden engellenmesi gerektiğini anlatıyor. İtalya, Hollanda, Polonya ve Almanya’da 9 bin gencin alkol reklamlı sportif faaliyetlerden nasıl etkilendiği izlenmiş. Sonucu, proje yöneticisi Antoni Gual’dan öğrenelim: “Araştırma açıkça gösteriyor ki; 13-16 yaş arası gençler alkol destekli sportif aktivitelere ve online alkol reklamlarına ne kadar maruz kalırlarsa bir sene ya da 6 ay sonra alkol tüketme ihtimalleri o kadar artıyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35564-avrupa-alkol-yasagini-olgunlastiriyor.html), [web.archive.org (arşiv bağlantısı)](http://web.archive.org/web/20130623072110/http://www.aksiyon.com.tr:80/aksiyon/haber-35564-avrupa-alkol-yasagini-olgunlastiriyor.html)
