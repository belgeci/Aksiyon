# Özürlü de tüketmesin kardeşim!

*Emin Akdağ 2003.09.08*

<div>
 <p>
  <font>
   Birçok sosyal, ekonomik ve kültürel problemlerle boğuşan Türkiye"de, engeliler konusu, "çözümü geri plana itilenler" kategorisinde yeralıyor. Firmalar ürünlerini kullanım klavuzlarında engelli tüketicileri dikkate almıyor
   <br/>
   <br/>
   Önceleri, onları nitelerken "sakat", "kör", "sağır" ve "geri zekalı" kelimelerini kullanıyorduk. Sonraları baktık ki, bu kelimeler argo yozlaşması yüzünden bir hayli rencide edici hale dönüştü. Bu defa hepsine birden genel bir nitelemeyle "özürlü" dedik. Ancak yer ve zamana göre bazen bu kelime de ağır kaçıyordu. Türkiye nüfusunun yüzde 14"ünü oluşturan bu insanlar için ürettiğimiz son niteleme kelimesi ise "engelli".
   <br>
    <br>
     Birçok sosyal, ekonomik ve kültürel problemlerle boğuşan Türkiye"de, engelliler konusu, "çözümü geri plana itilenler" kategorisinde yer alıyor. Şimdiye kadar engelliler adına ülke ölçekli bir proje tam manasıyla hayata geçirilememiş. Konunun toplum tarafından algılanışı da, resmi otoritenin ötesinde değil. Bedensel, görme, işitme ve zihinsel alanda yüzlerce engelli derneği bulunmasına rağmen, aralarında koordinasyon yok. Zaten bunların çoğunun faaliyeti engellilere yardım sağlama çabasına yönelik. Sosyo-ekonomik proje üretmeleri şimdilik imkansız gibi görünüyor. Üst yapı projeleri üretilmeden de, hayata bağlanarak büyük başarılar elde eden engelli sayısının artmasını beklemek hayal.
     <br>
      <br>
       Oysa milyonlarca engellinin unutulan ve dikkatten kaçırılan bir niteliği var ki, son derece önemli: Onlar da birer tüketici. Üstelik es geçilen nitelik, sivil yapılı iş dünyasını ilgilendiriyor. Engellilerin alışveriş merkezlerine ulaşırken binbir güçlükle karşılaştıkları bir vakıa. Bunların ortadan kaldırılması merkez ve yerel yönetimlerin görevi. Firmaların asıl şu soruları cevaplaması gerekiyor: Acaba alışveriş merkezleri engellilerin rahatlıkla girip çıkabilecekleri ve ihtiyaçlarını karşılayabilecekleri özelliklere sahip mi? Kaç sinema, tiyatro ve toplantı salonunda engelliler için özel tertibat alınmış? Elektrikli ev eşyalarının kullanma kılavuzları ve üzerlerinde engellilere dair yazı, ışık, ses ve düğmeler bulunuyor mu?
       <br>
        <br>
         Engelli Tüketici Hakları Projesi...
         <br/>
         <br/>
         Bu sorular artık havada kalmayacak. Çünkü Avrupa"da "Engelliler Yılı" ilan edilen 2003"ün ilk aylarında Tüketiciler Birliği, bu hayati ayrıntının farkına vararak, iş dünyası ile toplumu uyaracak bir proje geliştirdi. "Engelli Tüketici Hakları" adı verilen ve altı aydır titizlikle çalışmaları yürütülen projenin sonuçlarını koordinatör Cavit Doğan 7 Ekim tarihinde kamuoyuna açıklayacak.
         <br/>
         <br/>
         "Bedensel, zihinsel, sağır-dilsiz ve görmezler olmak üzere dört ana grupta incelenen engelli vatandaşlarımızın herbirinin de tıpkı bizler gibi ekonomik ve sosyal açıdan birer tüketici olduğu unutulmamalıdır" diyen Cavit Doğan, yaptıkları araştırmada en ciddi sıkıntıyı görme özürlülerin yaşadığını tespit ettiklerini belirtti. Doğan, "Görmezleri görmezden gelmeyin" başlığıyla basınla paylaştıkları bu tespitin ne gerektirdiğini şöyle dile getirdi: "Firmalar, kendi ürünlerinin görme engelli tüketiciler tarafından da satın alınabileceğini düşünerek, onlara yönelik görmezlerin alfabesi olarak adlandırılan ve 6 noktanın kombinasyonundan oluşan kabartmalı yazım tekniği ile hazırlanmış kullanım bilgilerini kullanma kılavuzlarına eklemeli veya görme engelli tüketiciler için ayrıca tüketiciye sunmalıdırlar."
         <br/>
         <br/>
         Doğan, görme engellilerin internette sörf yapabilmeleri ve istedikleri bilgilere ulaşabilmeleri için de yazıları sese çeviren özel yazılımlar üretilmesine ve web sitelerinin bunlara işlerlik kazandırmasına vurgu yapıyor. Bu tür yazılımlar kısmen de olsa yavaş yavaş piyasaya girmeye başladı. Ayrıca, günümüzde görme engellilerin kabartmalı alfabesiyle işlem yapan printırlardan istifade etmek de mümkün. İstanbul"da gerçekleştirilen Avrupa ve Asya"nın en büyük bilişim fuarı CeBIT"te, sözü geçen programlar tanıtıldı.
         <br/>
         <br/>
         Tüketici Kanunu"nda özel değişiklik talebi...
         <br/>
         <br/>
         Bu arada, mevzuat boyutunda da girişimlerde bulunan Tüketiciler Birliği, 4077 sayılı Tüketicinin Korunması Hakkındaki Yasa"nın, "Tanıtma ve Kullanma Kılavuzu" başlıklı 14. maddesine; "Kullanma kılavuzu, görme engelli tüketicilerin de yararlanabileceği şekilde hazırlanır" fıkrasının eklenmesi yönünde Sanayi ve Ticaret Bakanlığı ile TBMM"ye gerekli başvuruları yapmış.
         <br/>
         <br/>
         Tüketiciler Birliği"nin projesi, 12 yaşında zihinsel engelli çocuğu olan bir velinin, Başbakanlık Özürlüler İdaresi"nden aldığı kartla toplu ulaşımdan ücretsiz yararlanamaması üzerine birliğe yaptığı başvuru sonrasında doğmuş. Birlik, bu bireysel başvurudan yola çıkıp olayı genişleterek, engellilerin de bir tüketici olduğu gerçeğini projelendirmiş.
         <br/>
         <br/>
         Projenin temel amacı özel sektörü uyandırıp toplumu bilinçlendirerek, ulaşım ve benzeri problemleri bir an önce halletmesi için devlet mekanizmalarına demokratik baskı yapmalarını temin etmek. Tabii bu baskıdan önce özel firmaların turnikelerini, standlarını ve etiketlerini engelliler için uyarlamaları gerekiyor. Bu da şöyle özetlenebilir: İki kasa arası bir engelli arabasının geçebileceği genişliğe çıkarılmalı; ürün standları engellilerin ulaşabileceği yükseklikte ve enine dizayn edilmeli ve fiyat etiketleri kabartmalı olarak da yazılmalı... Yani firmalar, engellilere ticari gözle de bakmalılar.
         <br/>
         <br/>
         Engelli Tüketici Hakları Projesi Komitesi, alışveriş merkezleri, büyük kitapevleri ve sinema ve tiyatro salonlarında, engellilerin hiçe sayıldığını gözlemlemiş. Hatta bir tekerlekli sandalyeli engelliye, "kaç kişisiniz ki sizin için sinemada özel yer ayarlayalım" mealinde üzücü bir cevap dahi verilmiş. Komitenin görüştüğü engelliler gıda türü ihtiyaçlarının yakınlarınca önlerine kadar getirildiğini, ancak kitap, dergi ve kaset gibi kültürel ihtiyaçlarını bizzat karşılamak istediklerini anlatmışlar.
         <br/>
         <br/>
         Komitenin verdiği bilgilere göre, Avrupa"da Türkiye"ye nazaran engelli endeksli sosyal projeler daha fazla. Devlet, toplum ve özel şirketler engelliler hakkında ortak düşünebiliyor. Engelli sempozyumlarında bu projeler tartışılıyor. Türkiye"deki organizasyonlar daha çok engelliye bireysel yardım bazında. Görme engelli milletvekili Lokman Ayva ile de temasa geçilmiş. Mecburen o da yardım organizasyonlarıyla meşgulmüş. Belediyeler problemi çözmenin epey uzağındalar. İstanbul"da bedensel engelliler için sadece bir asansörlü üst geçit var, o da Eminönü"nde.
         <br/>
         <br/>
         Arçelik"ten görme engellilere özel ürün...
         <br/>
         <br/>
         Sözkonusu proje kapsamında Arçelik ve Vestel gibi iç piyasanın haricinde, dış piyasaya da ürün veren firmalar ile görüştük. Cavit Doğan da her iki firmayla temasa geçtiklerini ama henüz bir cevap alamadıklarını belirtmişti. Vestel"den haberin yayın hazırlığı bittiği zamana kadar cevap gelmezken, Arçelik 2001 yılından itibaren görme engelliler için sipariş sistemi esasıyla fırın, buzdolabı, çamaşır ve bulaşık makinaları ürettiğini açıkladı. Arçelik"teki bu düşünce Körler Federasyonu ile yapılan işbirliğiyle başlamış. Proje için iki yıl çalışılmış. Eşyaların kullanma kılavuzları Braille (körler) alfabesiyle yazılmış.
         <br/>
         <br/>
         Bu ürünler Arçelik bayilerinden sipariş verilerek temin edilebiliyor. Ürünün teslimi siparişten bir ay sonrasını buluyor. Arçelik"in taksit kampanyaları bu ürünler için de geçerli. Ürünlerde kabartma yazı ve ses ikazları var. 6020 M bulaşık makinesi: Sadece üç programdan oluşan bulaşık makinesinin program düğmeleri kabartmalı olarak dizayn edildi. Arçelik bulaşık makinesi tuz ve parlatıcı bittiğinde de sesli uyarı sistemiyle kullanıcıya haber veriyor. 3340 M çamaşır makinesi: Sıcaklık ayarı ile program ayarını tek düğmede birleştiren, 4 programlı bir makine geliştirdi. Görme engelliler program seçimini kabartma şeklindeki düğmeler yardımıyla yapacak. Program bittiğinde ise yine sesli uyarı ile kullanıcıya haber verilecek. 3061 EC PLUS tek kapılı buzdolabı: Buzdolabında sıcak-soğuk ayarı 3 kademeli (yaz, kış, orta) olarak tek bir düğmeden ayarlanabilir şekilde tasarlandı. 9211 elektrikli ve 4 gözü gaz ocaklı fırın: Görme engellilere kullanım kolaylığı sağlayacak düğmeli pano ve pişirme sonunda sesli uyarı veren saat sisteminden oluşuyor. Düğmeden ateşleme sistemiyle yanan ocak kullanım kolaylığı sağlıyor.  Arçelik"ten yapılan açıklamada, Türkiye"de görme engelli ve az gören insan sayısının Körler Federasyonu"nun verilerine göre 700 bin civarında olduğu ifade edildi.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1481 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=2939), [web.archive.org (arşiv bağlantısı)](http://web.archive.org/web/20060516144912/http://aksiyon.com.tr:80/yazdir.php?id=2939)
