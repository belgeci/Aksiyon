# Alanının iyisi öğretmen kadroyu kapacak

*Emin Akdağ 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bakın ideal sınav sistemini nasıl betimliyor, ÖSYM Başkanı Ali Demir? Binalara x-ray cihazlarıyla giriliyor. Salonlarda tuvalet, büyükçe bir saat, hatta çay-kahve makineleri bile mevcut. Kimi soruların ucu açık.
  </font>
 </div>
 <div id="newsText">
  <font class="detail-text">
   <p>
    Üstelik birkaç defa yineleniyor imtihanlar. Bu mantık örgüsündeki çoklu sınava 2015’te geçmeyi hedeflediklerini belirten Demir’den, daha idealine ilişkin ipuçları: Öğrenciler ilkokul birinci sınıftan itibaren ani sınavlarla takipte tutulmalı. Böylece lise sonunda ayrı bir teste ihtiyaç duyulmamalı. TBMM’deki Üstün Yetenekli Çocukları Araştırma Komisyonu’nda söylüyor Demir bunları. 2013’te öğretmenleri yakinen ilgilendiren bir değişikliğe gidileceğini de duyuruyor. Kamu Personeli Seçme Sınavı’nın (KPSS) cenderesinden kurtulacak muallimler. Herkes alanıyla ilgili sorulara muhatap olacak. Milli Eğitim Bakanlığı’nın en fazla atama yaptığı 15-16 branşta yoğunlaşacak sualler. Kapsam dışındaki eğitimciler ortak testten geçecek. “Bu sınavda genel kültür, genel yetenek, eğitim bilimlerinin yanı sıra bir alanın nasıl öğretileceğine dair ve o alanın kendisiyle ilgili sorular soracağız.” diyor, Demir. Milletvekilleri merak ediyor: “Neden üstün zekalılar için bir sınav düzenlenmiyor?” Cevap kısa ve net: Bugüne kadar böyle bir talep gelmedi.” Kanuni düzenlemeye imza atılırsa bu kategoridekilerin üniversiteye direkt alınabileceğini de belirtiyor Demir. Yürüyen sınavlardan vicdani rahatlığı da ekleniyor sualler arasına: “Elimizdeki en iyi sistem bu.” Özel Öğretim Kurumları yönetmeliğinde, öğretmenleri sevindirecek bir değişikliğe gidildi öte yandan. Eğitim Fakültesi mezunları, ya da formasyonlu Fen-Edebiyatçılar, özel okul veya dershanelerde direkt asli kadroyla çalışabilecekler. 12 aylık staj evresi tarihe karışıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FFB93BC2DC498F4F6BECF878106D7FC0?newsId=32898), [web.archive.org (arşiv bağlantısı)](http://web.archive.org/web/20120703042036/http://www.aksiyon.com.tr:80/aksiyon/newsDetail_getNewsById.action;jsessionid=FFB93BC2DC498F4F6BECF878106D7FC0?newsId=32898)
