# Bu sucuklar da bal gibi hileli!

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Bir cezayı reklam gelirinin yüzde 1’i olarak kesebiliyoruz. Zaten hiç reklam geliri beyan etmiyorlar. Böyle durumda 10 bin lira ceza uyguluyoruz. Bu da caydırıcı olmuyor. Bal firması yayıncıyla anlaşıyor. ‘Cezayı ben öderim, bana 1 saati sat.’ diyor.” Radyo ve Televizyon Üst Kurulu (RTÜK) Başkanı Davut Dursun’un bu sözlerinden anlıyoruz ki, halkın aldatılmasının önünde engel yok.
  </font>
 </div>
 <div id="newsText">
  <font class="detail-text">
   <p>
    Bu süreçte öğrendiğimiz başka bir hakikat de; balın ne tadı, ne görüntüsü ve ne de kokusu doğallığının garantisi değil. En doğru sonuçlara, ancak yetkin laboratuardaki testlerle ulaşılabiliyor. Dürüst çalıştıklarını ispatlamak ve vatandaşları bilgilendirmek amacıyla bazı firmalarca hazırlatılan gazete ilanında, “İster petek, ister süzme olsun, gerçek balı sahtesinden ayırmak, uzmanlar için bile son derece zordur. Kıvamına ya da rengine bakarak, koklayarak, hatta tadarak balın gerçeğini sahtesinden ayırt etmek neredeyse olanaksızdır. En doğru, sağlıklı ve emin yol, laboratuar analizidir. İleri teknoloji ile donatılmış laboratuarlarda, deneyimli uzmanlarca yapılacak analizler, gerçek balın sahtesinden kuşkuya yer vermeyecek biçimde ayırt edilmesini sağlar. Doğru olan, bu tür analizleri yapabilecek laboratuar olanaklarına sahip bir markanın balını tercih etmek ve tüketmektir.” deniyor. Baldaki sahteciliğin ardından sucuk, salam ve sosislerdeki hileyi de öğrendik. Bu ürünlerin kilosu 4-5 liradan raflara konulabilmesinin elbette bir sırrı var. İstanbul Ticaret Borsası Meclis Başkanı İslam Ali Kopuz vurguluyor ki; ambalajda yazan ‘tavuk eti’ aslında ‘mekanik kıyma’. Hayvanın deri ve kemiklerinden elde ediliyor ve imalatçılara 1 liradan pazarlanıyor. Ne yazık ki merdiven altı türü yerlerde de üretilebiliyor. Genellikle lokanta veya büyük yemekhanelerdeki kemikler değerlendiriliyor. Rengi tutturmak için de boya kullanılıyor üstelik.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32313), [web.archive.org (arşiv bağlantısı)](http://web.archive.org/web/20120428191125/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32313)
