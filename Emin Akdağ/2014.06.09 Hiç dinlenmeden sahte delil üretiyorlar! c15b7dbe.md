# Hiç "dinlenmeden" sahte delil üretiyorlar!

*Emin Akdağ 2014.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Telefon dinlemelerini, Telekomünikasyon İletişim Başkanlığı (TİB) değil, -mahkeme oluruyla- Emniyet, Jandarma ve MİT yapıyor. TİB; -adli ve idari diye de ikiye ayrılan- işlemin selametinden, yasal prosedürlere uyulmasından ve işin takibinden mesul.
  </font>
 </div>
 <div id="newsText">
  <font class="detail-text">
   <p dir="LTR">
    Süresi tamamlanınca kayıtlar siliniyor. Bu somut gerçeğe rağmen, TİB odaklı tezgah atakları hız kesmiyor. Amaç; hayalî ve kurgusal ‘paralel devlet veya örgüt’ umacısına sahte delil üretebilmek. Basın-yayın kuruluşlarına ulaşan ihbar mektuplarından da anlaşılıyor ki, "savaştayız, her türlü hile caizdir telkiniyle ve baskısıyla" ‘psikolojik harekat ekipleri’ harıl harıl çalışıyor. Uydurdukları senaryoları Havuz Medyası’na paslıyorlar. Birkaç gün geçmeden iddialar yalanlanıyor ama derhal yenisi vizyona konuyor. Star ve Yeni Şafak gazetelerinin önceki hafta yayımlanan haberleri de çürütüldü. Bir defa tarihler ve isimler tutmuyordu. Örneğin deşifre ettikleri "2008-2010 yıllarını kapsayan dinleme kararlarını" ağırlıkla Orhan Karadeniz başkanlığındaki Ankara 11’inci Ağır Ceza Mahkemesi vermişti. Ancak "o dinletti" dedikleri hâkim Karadeniz’in son duruşması 2008 Şubat’taydı ve aynı yılın Mart ayında da emekliye ayrılmıştı. Belge diye sundukları "güya mahkeme onaylı" listeler televizyon dizilerindekini aratmayan acemice hatalarla doluydu. "Sahte isim ve uydurma suçlamalarla" dinlendiğini ileri sürdükleri 64 kişiyi özenle seçmişlerdi; aralarında kimler yok ki (Yeni Şafak’ın spotundan) Parti liderleri, ünlü gazeteciler, eski bakanlar, milletvekilleri, emekli paşalar, stratejik görevdeki bürokratlar, bilim madamları, emniyet müdürleri, işadamları ve sanatçılar… Ne gariptir ki, merhum Necmettin Erbakan da listedeydi. Rumuzuysa "Huvzullah Gültekin" idi. Kimlik numarasının izi sürülünce ortaya çıktı ki, o isim gerçekti. Anadolu Ajansı Diyarbakır Bölge Müdürü Feyzullah Gültekin’di. (Nüfusta yanlışlıkla Huvzullah yazılmış, sonradan Feyzullah’a dönüştürülmüş.) Gültekin iş hayatında ‘Erdem’ adını kullanıyor. Hepsi bir yana Ankara Cumhuriyet Başsavcısı Fethi Şimşek, o tarihlerde TİB Başkanı’ydı. Ergenekon davasına dair itirazlar yükseldiğinde, yazının girişindeki hakikatleri hatırlatıp duruyordu. Şu sıralar kimse yerinde olmak istemez doğrusu! Selam-Tevhid örgütü çerçevesinde dinlenmiş gösterilenlerden CHP İstanbul Milletvekili Ali Özgündüz, başsavcıyla görüşerek bilgiler edinmiş: "Nedir bu liste dediğim zaman öğrendim ki, birçok farklı soruşturmadan, hatta 17 Aralık soruşturmasında dinlenen birtakım kişiler de listeye monte edilmiş. Farklı konularla ilgili dinlenen, çok değişik tarihlerde dinleme kararı alınmış ya da hiç dinleme kararı olmayan, kanun dışı dinlemeler de monte edilmiş. Kendilerince ‘paralel yapı bütün Türkiye’yi izliyor, gözlüyor, dinliyor’ algısı oluşturmak istiyorlar." Ve teşhisi koymuş: "Bu bir algı ve kamuoyu oluşturma operesasyonudur."
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38721-hic-dinlenmeden-sahte-delil-uretiyorlar.html), [web.archive.org (arşiv bağlantısı)](http://web.archive.org/web/20140926143015/http://aksiyon.com.tr/aksiyon/haber-38721-hic-dinlenmeden-sahte-delil-uretiyorlar.html)
