# John oruçta, Danimarka takipte

*Emin Akdağ 2012.08.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Ramazan sadece 30 gün olduğu için davetlerin büyük bir kısmını geri çevirmek zorunda kaldım. Bu yüzden bazen keşke Ramazan 3 ay sürse diye içimden geçiriyorum.” Bu cümleleri dile getiren John Hoy, Müslüman değil.
  </font>
 </div>
 <div id="newsText">
  <font class="detail-text">
   <p>
    Danimarka’daki işyeri arkadaşı Pakistanlı Asım İkbal’le girdiği iddia üzerine bu Ramazan oruca niyetlenen Hoy öyle sözler söylüyor ki, Türkiye’deki bazı kesim ya da kişilerin kadim ruh halini anlatıyor sanırsınız. Kendisinde medya vasıtasıyla oluşan İslam ve Müslümanlara ilişkin kötü imaj yüzünden bu inancın bağlılarına karşı duyarsızlaştığını belirten Hoy, “Açıkçası Müslümanlardan korkuyordum. Oruç tutmaya başladıktan sonra İslam’a dair birçok şeyi çok daha rahat anlamaya başladım ve artık korkmuyorum.” diyor. Şu tespiti bir hayli mühim: “Müslümanlarla ilgili birçok sorun İslam’a ve Kur’an’a dair duyarsızlıktan kaynaklanıyor. Bilgisizlik, beraberinde korkuyu getiriyor.” İkbal ile Hoy 5 yıldır aynı işyerinde çalışıyor. Her Ramazan, “Neden oruç tutuyorsun, hiçbir şey yemeyecek misin, su bile içmeyecek misin?” sorularından usandığı Hoy’a, “Çok merak ediyorsan kendin oruç tutup öğren. Ama eminim sen 30 gün boyunca tutamazsın.” diye çıkışır İkbal. Bakalım Hoy’un inadı ve direnci ayı tamamına erdirecek mi? İlk günlerde yakın çevreden tepki alır Hoy. “Aptal mısın sen, neden bütün bir günü aç susuzsun.” derler. Ancak yaptığına zamanla saygı gösterirler. Desteklerler hatta. İslam ve Ramazan hakkında öğrendiklerini onlarla da paylaşır Hoy: “Bugün yeğenlerimden birinin doğum günü vardı. Büyük babalarımızdan biri, sayemde İslam, Kur’an ve Ramazan’la ilgili birçok şey öğrendiğini söyledi ve bana teşekkür etti.” Şöyle de bir beklentisi var: “Umarım anlattıklarım önyargıların kırılmasına vesile olur.” Bu süreçte boş konuşmuyor, küfür etmiyor ve gereksiz tartışmalardan kaçınıyormuş. Hemen hatırlatalım, Danimarka, dünyada orucun en fazla sürdüğü ülkelerden.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33235), [web.archive.org (arşiv bağlantısı)](http://web.archive.org/web/20130918052517/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33235)
