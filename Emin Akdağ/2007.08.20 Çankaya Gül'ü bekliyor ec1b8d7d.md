# Çankaya Gül’ü bekliyor

*Emin Akdağ 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti, cumhurbaşkanı adayı olarak ikinci kez Dışişleri Bakanı Abdullah Gül’ü gösterdi. MHP ise Kayseri Milletvekili Sebahattin Çakmakoğlu’nu aday gösterdi. Gazeteci Taki Doğan’ın ‘başına bir şey gelirse’ ihtimal hesabı düşünülmez ise reisicumhur Gül gibi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028105901im_/http://www.aksiyon.com.tr/resim/663/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   367 krizi, 27 Nisan e-muhtırası süreçlerini atlatan Abdullah Gül, halk desteğiyle adaylığı kabul etmesinin ardından muhalefet partilerine destek turu düzenledi. CHP Genel Başkanı Deniz Baykal, gizli gündem sahibi olmakla eleştirdiği Gül’e randevu bile vermedi. Krize sebep olan tavırlarına halkın teveccüh göstermediğini seçim yenilgisine rağmen göremeyen CHP, bundan böyle Çankaya Köşkü’nü de boykot edeceğini bildirdi. Gül, özellikle sivil toplum örgütlerine ziyaretinden memnun ayrıldı. İş dünyası, kriz istemediklerini belirterek Abdullah Gül’e destek verdi. Genelkurmay Başkanı Yaşar Büyükanıt, cumhurbaşkanlığı adaylığı için  “Kimseyle kavga etmeyiz; ama prensiplerimiz var.” ifadelerini kullandı.  Gül ilkelerini açıklarken tek kılavuzunun anayasa olacağını, bütün vatandaşları kucaklayacağını, laiklik ilkesini koruyarak, tarafsız bir şekilde görevini yürüteceğini söyledi. Gül’ün adaylığını açıklamasının ardından türban tartışmaları da alevlendi. Köşk’e çıkacak First Lady’nin türbanlı olmasını hazmedemeyen kesimler özellikle gazetelerindeki köşelerinden %47’lik kesime ağır hakaretler yağdırmaya devam etti. Tam da bu dönemde Hürriyet Gazetesi tarihî bir fişlemeye imza attı. Manşetten verdiği haberde il il eşi türbanlı olan milletvekillerini açıkladı. Hürriyet yaptığı bu haberle büyük tepki alırken gazetenin Genel Yayın Yönetmeni Ertuğrul Özkök, belli ki yurt çapında kapı kapı dolaşıp geniş bir araştırma yapmış olan muhabirlerini kutladı. Amaçlarını ise ‘sosyolojik analiz yaptık’ sözleriyle özetledi. Aslında bu tür fişlemeler neredeyse tüm kamu kuruluşlarında yapılıyor. Yani eğer kariyer planlıyorsanız eşiniz başörtülü olmayacak. Anneniz çarşaflı gezmeyecek. Kokteyl sınavlarında alkol testlerinden başarıyla geçilecek! Buyurun size sosyolojik analiz!…
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28217), [web.archive.org (arşiv bağlantısı)](http://web.archive.org/web/20071028105901/http://www.aksiyon.com.tr/detay.php?id=28217)
