# Balyoz’da son söz!...

*Emin Akdağ 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Balyoz davasının sanıkları iddia makamı değişince, zaten İstanbul Barosu’nun avukat tayin etmeme iradesiyle tıkanan yargılamada rotanın artık gönüllerince yönlendirilebileceğini düşünüyordu. Yeni savcı Hüseyin Kaplan, incelemek için dosyayı istediğinde, davanın kadükleşme yolunda hızla ilerlediği öne sürülüyordu.
  </font>
 </div>
 <div id="newsText">
  <font class="detail-text">
   <p>
    Ancak esas hakkındaki son mütalaayla bütün ümitleri suya düşürüverdi. Kaplan’ın şu ifadeleri soğuk duş etkisi yaptı: “Gelinen aşamada ve durumun incelenmesinde davanın naklinin mevcut sorunları çözmeyeceği, nakil gerçekleşse dahi yargılamadaki sorunların aynı şekilde devam edeceği, yeni bir mahkemenin bu kapsamdaki dosyayı ele alması, incelemesi ve karar vermesinin yargılamayı daha da uzatacağı, bunun tutuklu sanıkları daha da mağdur edeceği, baro tarafından avukat görevlendirmesinin yapılmadığı, bu gerekçelerle aynı yerde yargılamaya devam edilmesi gerektiği anlaşılmıştır.” Davayı gören İstanbul 10’uncu Ağır Ceza Mahkemesi Heyeti 97’nci duruşmada savunmaya nihai ikazını bildirdi. Avukatların kanunların verdiği hakkı kötüye kullandıklarını da belirten heyet, süreçteki gereksiz uzamaya dikkatleri çekti. CMK 109’uncu maddedeki değişikliğin sanıkların mevcut hallerini farklılaştırmadığı da vurgulandı ara kararda. Çetin Doğan, Özden Örnek ve İbrahim Fırtına dahil 250 tutuklunun tahliye talebini geri çeviren heyete göre öngörülen cezalarda adli kontrol uygulaması gündeme gelemezdi. Savcı Kaplan mütalaasını okurken salondaki gülüşmeler havayı daha da tatsızlaştırdı. Mahkeme Başkanı Ömer Diken, konumlarını önemseyerek muamele ettikleri sanıklardan aynı karşılığı görememekten yakındı. Davranışın tutanak ve kamerayla sabitlendiğinin altını da çizdi. 16 Ağustos’taki duruşmada, müdafiler katılmasa da sanıklara söz verilecek. Dava savunmasız karara bağlanabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33292), [web.archive.org (arşiv bağlantısı)](http://web.archive.org/web/20130918051648/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33292)
