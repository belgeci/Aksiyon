# Tarihe hüzünlü bir sayfa daha eklememek için: ‘Bir an önce’sini görebilmek!

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Darbelerle mücadele asla sonlanmaz. Ergenekon, Balyoz, çeteler, mafyalarla mücadele gayretini şimdiye kadar biz göstermedik mi? Bu adımları biz atmadık mı? Buradan geri adım atmamız söz konusu değil.’ diyor, Başbakan Recep Tayyip Erdoğan.
  </font>
 </div>
 <div id="newsText">
  <font class="detail-text">
   <p>
    CMK’nın, başta 250, bazı maddelerine ilişkin değişiklik girişiminin doğurduğu endişeleri soğurma niyetiyle söylüyor bunları. Erdoğan’a göre, özel yetkili mahkemeler ve savcılar haddinden fazla tasarruf marjına sahip. Bunu da hoyratça kullanıyorlar. Yargıya güven sarsılmakta bu yüzden. Son aylarda kimilerince iyice yükseltilmeye çabalanan bir sese de hak veriyor başbakan: Ergenekon, Balyoz ve aynı kulvardaki davalar ‘bir an önce” bitirilmeli. Bu doğrultuda, muhakeme sürecini hızlandıracak revizelere gidileceğini de söylüyor. KCK soruşturması kapsamında MİT Başkanı Hakan Fidan’ın ‘şüpheli’ sıfatıyla ifadeye çağrılışı, tezine en büyük delil. Kendisinin görevlendirdiğini belirterek, ‘o zaman beni alsınlar’ mantığını yürütüyor. Yardımcısı Bülent Arınç da, “Benim bu CMK 250 vesaire konularından önce tek talebim, bu davaların bir an önce sonuçlandırılmasıdır.” diye konuşuyor. Peki, niçin bir an önce? İddialar tam araştırılıp delillendirilmeden, şüphelilerin tümüne ulaşılmadan, bağlantılar ortaya konulmadan ve savunma dinlenmeden karar oluşturulabilir mi? Öte yandan süreçten kimler rahatsız? Onlarca haber kanalı 24 saat yayında. Çıkıp birer birer anlatılabilir uğranıldığına inanılan haksızlıklar. Hani o cumhurbaşkanlığı seçim atmosferindeki cumhuriyet mitinglerinin benzerleri düzenlenebilir pekâlâ. Bindirilecek kıtalar bulunabilirse tabii ki! Avrupa İnsan Hakları Mahkemesi’nin (AİHM) tutuklu sanıkların başvurularına ilişkin açıklamalarına ne denilecek bu arada? Daha birkaç ay önce, İspanya ve İtalya’daki sancılı davalara bakan hakim ve savcılar gelip Türkiye’de anlatmadılar mı neyi; niçin ve nasıl yaptıklarını? Tutuklu Balyoz sanığı Orgeneral Bilgin Balanlı’ya aitliliği ileri sürülen “Cumhurbaşkanı ya da Başbakan düzeyinde bir defa bu iktidar değiştiğinde, yeni bir iktidar geldiğinde bunların hesabı mutlaka sorulacak. Sorulmazsa zaten biz oların yakasına yapışırız. Kesinlikle olacak.” ifadelerinde hariçten gazel mi okunuyor?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32771-tarihe-huzunlu--bir-sayfa-daha--eklememek-icin--bir-an--oncesini-gorebilmek.html), [web.archive.org (arşiv bağlantısı)](http://web.archive.org/web/20130825101854/http://www.aksiyon.com.tr:80/aksiyon/haber-32771-tarihe-huzunlu--bir-sayfa-daha--eklememek-icin--bir-an--oncesini-gorebilmek.html)
