# Adana'nın eğitim Burç'una körü körüne taarruz

*Emin Akdağ 2015.03.31*

<div class="pNewsDetailMainContent" itemprop="articleBody">
 <p>
  Özel Çukurova Burç Koleji, Adana’nın en başarı okullarından. Türkiye’nin, Yükseköğretime Geçiş Sınavı (YGS) sonuçlarına dikkat kesildiği atmosferde 35 polis ve 5 maliyeciyle baskına uğradı. Hafta sonuydu ama çeşitli vesilelerle binada bulunan öğrenciler vardı.  Görevlilerin ve velilerin büyük tepkisini çeken yakışıksız olayda pek çok hukuki ilke ve kural hiçe sayıldı. Düşünebiliyor musunuz, arama izni diye gösterilen belge fotokopiydi. Ertesi gün savcıdan gerekçe metninin örneği istendiğinde dosyanın emniyette olduğu öğrenildi. Bu, başlı başına skandal bir durumdu ve İl Barosu’nun İnsan Hakları Merkezi tarafından tutanakla tescillendi. Vali Mustafa Büyük, açıklama bekleyen gazetecilere tek kelime edemedi. Ne diyebilirdi ki? Peki, böylesine gayri etik icraata niçin ihtiyaç duyulmuş biliyor musunuz? Kısaca anlatalım: Başbakanlık İletişim Merkezi’ne (BİMER), daha önce okul adına servis hizmeti veren İ.D., S.D., Y.P. ve A.B. adlı kişiler şikâyet başvurusu yapmış. Kimi defter, evrak ve senetlerin kendilerine iade edilmediğini ileri sürmüşler. “Güveni kötüye kullanma, bedelsiz senedi işleme sokma ve Vergi Usul Kanunu’na muhalefetle” suçlanıyor kolejin yöneticileri. Tipik bir Yeni Türkiye manzarasıyla karşı karşıya idiler.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/adananin-egitim-burcuna-koru-korune-taarruz_550311), [web.archive.org (arşiv bağlantısı)](http://web.archive.org/web/20150731122250/http://www.aksiyon.com.tr/karakutu/adananin-egitim-burcuna-koru-korune-taarruz_550311)
