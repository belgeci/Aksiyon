# Hukuken hesaba çekilmeleri kolay değil

*Emin Akdağ 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa hukukçusu Prof. Dr. Osman Can, 30 Eylül 2012’den itibaren AK Parti Merkez Karar ve Yönetim Kurulu (MKYK) üyesi. 367 krizinin ardından 22 Temmuz 2007 seçimlerinde yüzde 47 oy olmasına rağmen, AK Parti hakkında 14 Mart 2008’de ‘laikliğe aykırı fiillerin odağı haline geldiği’ iddiasıyla kapatma davası açıldığında Anayasa Mahkemesi’nde (AYM) raportördü.
  </font>
 </div>
 <div id="newsText">
  <font class="detail-text">
   <p>
    Türkiye o süreçte tanıdı onu. Yüksek Mahkeme’nin 30 Temmuz 2008’deki kararında, ‘AK Parti kapatılmasın’ yönündeki görüşü de tesirliydi. Aslında 11 AYM üyesinin 6’sı, Yargıtay Cumhuriyet Başsavcısı Abdurrahman Yalçınkaya’nın 17 klasörde topladığı 162 sayfalık iddianamesinden yana oy kullandı. 7’ye 4 gerektiğinden kapatılmaktan kurtuldu iktidar partisi. Bu dava sonrasında da, özellikle 12 Eylül 2010 Referandumu sırasında, ‘özgürlükçü’ çıkışını ve ‘demokrat’ çizgisini sürdüren Prof. Can’ın yüksek lisansı ve doktorası Alman Köln Üniversitesi patentli. 16 Ekim 2006’dan beri doçent. Hâlihazırda, Marmara Üniversitesi Hukuk Fakültesi’nde hoca. “İnsan hayret ediyor.”; Ne yazık ki ‘paralel devlet, yapı veya örgüt’ kurgusunun en önde savunucularından biri bugün. 18 Ağustos 2014 tarihli Star Gazetesi’ndeki röportajda, (kendi tabiriyle) “Gülen Hareketi’ni”, ‘egemenliğin en hayati kurumlarını ele geçirmeye çabalamakla’ suçluyor: “Temel hedef ülkede iktidarı ele geçirmektir, bu çok açık.” Prof. Can’a göre, “Paralel hiyerarşi içinde olanların takiyye taktikleri ve araziye uyum sağlama kabiliyetleri nedeniyle deşifre edilebilmeleri öyle kolay değil.” 8-9 aydır cadı avında neden tek bir delil ortaya konamıyor sorgulaması için uydurulan genel bahaneden yana tavır sergiliyor Can. Hakkını verelim, terminolojiye katkılar da sunuyor bu arada: “Bildiğimiz geleneksel illegal devrimci örgütler gibi değiller. 21’inci Yüzyıl’ın yeni illegal örgütleri olarak tanımlayabiliriz. Demokrasinin 21’inci Yüzyıl’da karşı karşıya kaldığı en büyük meydan okumanın bu tür yapılardan geldiğini söyleyebiliriz.” Gazeteci Can’a soruyor: “Hal böyleyken paralel yapıyla mücadele nasıl tamamına erdirilebilecek?” El cevap: “Tarihte bu pek görülebilen bir hadise değil. O yüzden hukuken hesaba çekilmeleri kolay değil.” Şaşırmayın, doğru okudunuz; bir anayasa hukukçusu söylüyor bunları. Ve şöyle devam ediyor: “Bu tür yapılara karşı hukukun teknik imkânları yetersiz kaldığında, toplumsal meşruiyete dayanmanın, bu tür yapıların meşruiyetinin tükenmesine ve izole edilmesine yaradığı görülüyor. Siyasal mücadelede başarı, diğer alanlardaki tıkanıkları aşan çok temel bir işlev üstlenebiliyor.” Can’dan bir iddia daha: “Toplumda karşılıkları yüzde bir bile olmayan bir yapının yargı içindeki oranı yüzde 15-20’lere ulaştı.” Hâkimler ve Savcılar Yüksek Kurulu’nun (HSYK) Ekim’deki seçimine ilişkin endişelerini de aktarıyor Can’a sormak lazım: Diyelim ki dediğiniz oran doğru ama yüzde 80-85’le bu korku niye?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39284), [web.archive.org (arşiv bağlantısı)](http://web.archive.org/web/20140831094731/http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39284)
