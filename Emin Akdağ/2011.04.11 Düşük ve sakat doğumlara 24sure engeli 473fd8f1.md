# Düşük ve sakat doğumlara 24sure engeli

*Emin Akdağ 2011.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cambridge Üniversitesi’nde geliştirilen ve “tüm kromozom analizi” denen yöntemle, embriyoların düşük ya da sakat doğum ihtimalleri belirlenebiliyor. Böylece hem gebelik oranı artarken, hem de sağlıklı bebekler dünyaya geliyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Çiftlerin en üzüldüğü olaylardan biridir, gebeliğin düşükle sonuçlanması. Bebeğin sakat doğması daha da üzücüdür çoğu zaman. İngiltere’deki Cambridge Üniversitesi’nin önemli ünitelerinden BlueGnome’de; yardımcı üreme teknikleri sayesinde çocuğa kavuşmak isteyenleri, bu sevinci tabii yollarla elde edenlerden avantajlı kılan yeni bir yöntem geliştirildi. “24sure” diye de anılan tekniğin adı, ‘tüm kromozom analizi’. Henüz 15 ülkede uygulanıyor. Metot, 5-6 aydır Türkiye’de de deneniyor. Bu yöntemle, kuvvetle muhtemel düşükle bitecek hamileliklerin oluşumu, süreç embriyo aşamasındayken engelleniyor. Sakatlığa da tedbir alınıyor ayrıca.
     <span>
     </span>
    </p>
    <p class="MsoNormal">
     Kadın Hastalıkları Uzmanı Hakan Özörnek, “Tüm kromozom analizi denen bu yöntemde döllenmiş yumurtaya zarar vermeden alınan tek bir hücrede insandaki 46 kromozomun tümü inceleniyor. Bu tanı sayesinde genetik kusuru bulunan, düşük olacak veya sakat doğacak bebekler ana rahmine yerleştirilmeden, daha embriyo hâlindeyken tespit ediliyor. Kromozom sayısındaki anormallik özellikle tekrarlayan tüp bebek başarısızlığı ve düşüklerin en önemli sebebidir.” Kromozom bozukluklarının tüp bebek uygulamalarında gebelik oluşumunu yüzde 89 oranında negatif etkilediğini de vurguluyor Özörnek.
    </p>
    <p class="MsoNormal">
     Tıp camiasında, düşükler ile bebekteki sakatlık ihtimali arasında paralellik kurulduğu bir hakikat. Tüp bebek merkezlerinin uğraştığı ana konulardan biri de, gebelik sayısını artırmak. 24sure metodu, çok mühim bir engelin aşılması anlamına geliyor. Tatbik eden merkezin başarı ortalamasını yükseltiyor öte yandan. Dr. Özörnek, tüm kromozom analizinin önceki genetik tarama ya da tanı işlemlerinden farkını şöyle anlatıyor: “24sure yöntemi insan hücresindeki 46 kromozomun tümünü sayısal olarak tespit ediyor. Eski yöntemlerde sadece 9-12 kromozom çiftine bakılabiliyordu. Test yetersiz kalıyordu. Dolayısıyla da hastaların gebelik olasılığını artırmıyordu.”
    </p>
    <p class="MsoNormal">
     Peki, bu metot hangi durumdaki kişiler için elzem? Dileyen herkes bu işlemi talep edebilir mi? Anne ve baba adayının mutlaka üreme problemi yaşaması şart mı? Herhangi bir suretle sınırlama bulunmadığını belirten Özörnek, yeni yeni yaygınlaşan tekniği hamilelik yüzdesini yukarıya çıkarma arzusundaki her çifte tavsiye ettiklerini söylüyor: 24sure testini özellikle tekrar tekrar tüp bebek yaptırmasına rağmen amacına ulaşamayanlara ve kendiliğinden hamile kalsa da düşük doğumları tekrarlayanlara öneriyoruz.”
    </p>
    <p class="MsoNormal">
     Yöntemden faydalanmak için infertiliyet yani kısırlık mecburiyeti de söz konusu değil. Üreme sağlıkları yerinde kişiler de, farklı mülahazalarla işlemden yararlanabiliyor. Özörnek, konuya ilişkin, “Bu konu son yıllarda tartışılmaya başlandı. Sağlıklı bebeğe sahip olabilmek amacıyla tüp bebek uygulamasına başvurmak, bu süreçte genetik testlere göre problemsiz embriyoyu seçmek kanunen mümkün. En azından anne karnında sağlık sorunu belirlenen bebeğin kürtajla alınma düşüncesinden daha etik. Hem travma boyutu da kıyaslanmayacak ölçüde küçülüyor.”
    </p>
    <p class="MsoNormal">
     Belki de en kritik nokta, tekniğin bebekteki zekâ durumunu gösterip göstermediğinde düğümleniyor. Çünkü zekâ geriliği ailelerin kabullenmede büyük zorluk çektiği hastalık türü. Hayatın sürdürülmesine pek tesir etmeyecek fiziki sakatlıklar buna yeğlenebiliyor. Özörnek, bu ayrıntıya, “Bu testin maalesef zekâ ile direkt ilgisi yok. Yalnızca sakatlıkları engelleyebiliyor. Zekâ açısından en iyi embriyo seçilebiliyor demek doğru olmaz.” sözleriyle açıklık getiriyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29151-dusuk-ve-sakat-dogumlara-24sure-engeli.html), [web.archive.org (arşiv bağlantısı)](http://web.archive.org/web/20130814122302/http://www.aksiyon.com.tr:80/aksiyon/haber-29151-dusuk-ve-sakat-dogumlara-24sure-engeli.html)
