# Balyoz Davası’nda karar yakın

*Emin Akdağ 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1’inci Ordu Komutanlığı’ndaki  5-7 Mart 2003 tarihli plan seminerinde darbe tatbikatı icra edildiği isnadıyla açılan Balyoz davasında artık sona yaklaşılıyor.
  </font>
 </div>
 <div id="newsText">
  <font class="detail-text">
   <p>
    İstanbul 10’uncu Ağır Ceza Mahkemesi’nce görülen davada Savcı Savaş Kırbaş 920 sayfalık mütalaasını 30 CD’yle karar heyetine sundu. 365 sanık için “Türkiye Cumhuriyeti hükümetini cebren ıskat ve vazife yapmaktan alıkoymak’ suçlamasıyla 25 ila 20 yıl arasında hapis isteniyor. Seminerin Genelkurmay Başkanı ve Kara Kuvvetleri Komutanı’nın emrinin aksine özel seçilen 162 kişiyle hayata geçirildiğini ileri süren Kırbaş, “Seminerin bir nevi darbe tatbikatı olduğu, planı görüşenler tarafından jenerik olarak hazırlandığı tespit edilmiştir.” diyor. Savcıya göre, plandaki görevlendirme listeleri olağanüstü halde dahi Türk Silahlı Kuvvetleri’nin (TSK) alanına girmiyor. 3 Kasım 2002 seçiminde AK Parti’nin iktidara gelmesinden rahatsızlık duyan 1’inci Ordu Komutanı Çetin Doğan, hükümeti yıkmaya yönelik planlar kurguladı. Şu kanaat de ona ait: “Söz konusu bulgular ışığında planın uygulamaya konulduğu sonucuna varılmıştır.” Sanıkların mütalaadan önce son dakika kozu niteliğindeki redd-i hâkim talebi ise akim kalmıştı. Hâkim Ömer Diken, “Mahkemeyi uzatma amaçlı olduğu aşikar.” görüşündeydi. Star Gazetesi’nin haberinde geçen, heyetin sanıklara bildirdiği delillerden biri de Kara Kuvvetleri’nin eski komutanı emekli Orgeneral Aytaç Yalman’ın ifadeleri. Savcının “Ayışığı, Sarıkız ve Yakamoz adlı darbe planlarından haberiniz var mı?” sorusunu şöyle cevaplamış Yalman: “Ayışığı ve Yakamoz aldı darbe planlarını Genelkurmay Başkanı Hilmi Özkök 2004 bahar aylarında bana gösterdi. Bilgimin olup olmadığı soruldu. Olmadığını söyledim. ‘Ben de öyle tahmin etmiştim.” dedi. Esasen bir slâyt sunumu şeklinde öğrendim ben de bu planların ne olduğunu. Planı okuyunca kendimin de bu plandan dışlandığıma muttali oldum.”
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 09 April 2012, 23:14
> Menderes,"Odunu koysam seçtiririm." demiş mi dememiş mi? Böyle bir şey demiş olduğunu bir gazetede okumuştum. Bütün milletvekilleri,  parti başkanının aday göstermesi sonucu seçilince, bir komutanda böyle rejime kendinde bir müdahale hakkı görüyor. Oysa darbe başından sonuna kadar, sebep-sonuç ilişk...

Kaynak: [www.aksiyon.com.tr](http://www.aksiyon.com.tr:80/aksiyon/haber-32188-balyoz-davasinda-karar-yakin.html), [web.archive.org (arşiv bağlantısı)](http://web.archive.org/web/20130825020404/http://www.aksiyon.com.tr:80/aksiyon/haber-32188-balyoz-davasinda-karar-yakin.html)
