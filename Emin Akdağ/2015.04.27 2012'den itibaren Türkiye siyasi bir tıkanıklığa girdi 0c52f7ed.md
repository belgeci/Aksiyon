# 2012'den itibaren Türkiye siyasi bir tıkanıklığa girdi

*Emin Akdağ 2015.04.27*

<div class="pNewsDetailMainContent" itemprop="articleBody">
 <p>
  “Halk CHP veya MHP’nin oyunu yüzde iki-üç artırarak AKP’ye ders veremez, ama HDP’ye barajı geçirirse 50 milletvekili fark eder ve barajı geçirmek için de dört puan kâfidir. Bunu halk gördü ve kasım-aralık ayında bu karar verildi. HDP bence barajı geçecek ama burada HDP seçilmeyecek. AK Parti cezalandırılacak. Çünkü başka yolu yok. Türkiye rahatlayacak göreceğiz.” Önceki seçim tahminlerinin isabetiyle ünlenen KONDA Araştırma Şirketi’nin sahibi Tarhan Erdem söylüyor bunları. Ve şöyle devam ediyor: “Türkiye’de çok alışılmış, iktidarını bırakmak istemeyen bir parti havasıyla ifade özgürlüğü, demokraside gerilemeler başladı maalesef. Benim yorumlayabildiğim, AK Parti’nin 2010’dan sonra kendisine çok haksızlık ettiğidir. Söylediğimi yapabilmiş olsaydı çok ileri bir noktadaydı. Ama bugün çok ciddi bir ders verilmek üzeredir AK Parti’ye. 2015 seçiminde önemli bir krize gidiyor.” Şu ifadeleri hayli enteresan: “2012’den itibaren Türkiye bir siyasi tıkanıklığa girdi. Bunun şimdiki idarecilerin umdukları gibi bitmeyeceğinden eminim. Hepimiz için ağır bir durumdur.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/2012den-itibaren-turkiye-siyasi-bir-tikanikliga-girdi_550695), [web.archive.org (arşiv bağlantısı)](http://web.archive.org/web/20150807152316/http://www.aksiyon.com.tr/karakutu/2012den-itibaren-turkiye-siyasi-bir-tikanikliga-girdi_550695)
