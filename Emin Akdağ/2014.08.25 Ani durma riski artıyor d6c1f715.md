# Ani durma riski artıyor

*Emin Akdağ 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Avrupa ekonomisi de resesyona (durgunluk) gidiyor. Avrupa, Ortadoğu ve Rusya’nın içinde bulunduğu zorluklar Türkiye ekonomisini de etkileyecek.’ diyor, Nobel ödüllü ekonomist Joseph Stiglitz.
  </font>
 </div>
 <div id="newsText">
  <font class="detail-text">
   <p>
    “Türkiye’de enflasyon yüzde 9’un üzerine çıktı. Yükseliş eğiliminde. Kronikleşmiş cari açık sorunu var. Bunlar uluslararası toplumda endişelenmek için uyarı sinyalleridir.” tespitlerini sıraladıktan sonra şu ciddi ikazı dile getiriyor: “Türkiye’nin karşılaştığı diğer bir zorluk da cari açığın sıcak para akımlarıyla finanse edilmesi. Klasik bir problem olan ‘ani durma’ denilene maruz kalma riskini artırıyor. Birden yatırımcılar fikrini değiştirirse ve sermaye girişi durursa, cari açığı finanse etme problemi başlar. Dövizde ani yükseliş başlar.” Sermaye piyasalarının işler iyiyken endişeleri pek görmediğini, hep ‘ama burası bir istisna’ dediklerini belirtiyor Stiglitz: “Sonra birden rakamlara bakmaya başlarlar. Zaten orada olan rakamları artık görmeye başlarlar. Birden rakamlar olduğundan da kötü görünür. Bu sefer ani durma yaşanır.” İflasını açıklayan Arjantin’de de benzer davranışlar sergilendiğini vurguluyor: “ABD’ye de krizden önce böyle bakılıyordu. Artık dünya, emlak balonunun güçlü bir ekonomi oluşturmadığını anladı. Her krizden önce de emlak balonu yok denir.” Stiglitz’e göre, “Bir hükümetin para politikasını siyasi amaçlar için kullanması çok tehlikeli. Fakat bir merkez bankasının sadece bankacılık sektörüne hizmet etmesi de çok öyle.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39288), [web.archive.org (arşiv bağlantısı)](http://web.archive.org/web/20140831094927/http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39288)
