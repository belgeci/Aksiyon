# Başörtüsüne her alanda özgürlük

*Emin Akdağ 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğrusu istenirse; biraz sonra detaylarını okuyacağınız kampanyaya ve benzerlerine ihtiyaç duyulması Türkiye için büyük bir zül. Belki de aynı oranda umut ve ümit ışığı.
  </font>
 </div>
 <div id="newsText">
  <font class="detail-text">
   <p>
    Geçtiğimiz çarşambaya dek 9 bin 387 kişinin altına imza attığı ‘Başörtüsüne Her Alanda Özgürlük” metninden söz ediyoruz. Başörtüsüz akademisyen ve gazetecilerin organizesiyle yürüyor sivil toplum çağrısı. 57 öncü isimden bazıları şöyle: Prof. Dr. Nilüfer Göle, Prof. Dr. Yasemin İnceoğlu, Sebahat Tuncel, Şirin Payzın, Balçiçek İlter, Zeynep Gürcanlı, Ayşe Çavdar ve Amberin Zaman… Yanlışların ve yanılgıların en yamanı, inanç gereği başa örtülen beze siyasi ve ideolojik anlam yüklenmesi. Sembolleştirilerek kamplaşmalara malzeme yapılması. Öte yandan da başını kapatan kadınların çoğu iş ve temsil sahalarından uzak tutulmaları. Prof. İnceoğlu’nun şu sözleri üçüncü şıkka ilişkin tabloyu çok iyi ortaya koyuyor: “Avrupa’da başörtülü kadın vekil olmasına rağmen ülkemizde, her fırsatta dillendirilen nüfusunun yüzde 99’u Müslüman olan bir ülkede, başörtülü kadın vekilimizin olmaması oldukça ironik.” İnceoğlu’na göre süreç, ‘tavandan tabana yayılan bir seyir’ izlemeli ve partiler başörtüsüne tümüyle özgürlük tanıyacak kararlılık sergilemeli:  “Eğer siyasiler gerçekten samimilerse o zaman hiçbir ayrım yapmadan bütün kadınların Meclis’te temsil edilmelerini sağlamaları gerekir.” BDP Milletvekili Tuncel de ‘asılda bir itiraf’ diye niteliyor kampanyayı.  “Başı kapalı, açık; Alevi, Sünni; Hıristiyan bir arada yaşayabilmeliyiz. Bu da birbirimizin hakkını savunmaktan geçer.” Çavdar’ın dikkatleri çektiği husus da son derece mühim: “Başörtüsünün simge olması kamuda engellenmesiyle beslenen bir durum.” Normalleşme ve değerlerin yerli yerine oturtulabilmesi açısından girişimin varacağı nokta bir hayli kritik. Başörtüsü bir an önce siyasetin kullandığı nesne özelliğinden kurtarılmalı artık. Kimse örtünün nasıl bağlanacağına dair belirlemeler yapıp ültimatomlar verememeli.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36061-11-basortusune-her-alanda-ozgurluk.html), [web.archive.org (arşiv bağlantısı)](http://web.archive.org/web/20131219115039/http://www.aksiyon.com.tr:80/aksiyon/haber-36061-11-basortusune-her-alanda-ozgurluk.html)
