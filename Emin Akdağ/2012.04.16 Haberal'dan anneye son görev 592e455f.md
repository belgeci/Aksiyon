# Haberal’dan anneye son görev

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ergenekon davasının tutuklu sanığı Mehmet Heberal’ın 94 yaşındaki annesinin cenaze töreninde Genel Başkan Kemal Kılıçdaroğlu ve selefi Deniz Baykal da dahil CHP yönetimi tam tekmildi. Zonguldak milletvekillerini bu acılı gününde yalnız bırakmamışlardı.
  </font>
 </div>
 <div id="newsText">
  <font class="detail-text">
   <p>
    Merhum Bülent Ecevit’in son başbakanlığı dönemindeki sağ kolu Hüsamettin Özkan ile Diyanet İşleri’nin eski başkanı Mehmet Nuri Yılmaz da oradaydı. İki günlük özel izni süresince biri binbaşı 25 askerin nezaretindeki Haberal, iki yıl önce de babasını kaybetmişti. Defin sonrası, “Allah kimseye annesinin babasının acısını yaşatmasın.” (!) diyordu. Bir soru çok tartışıldı: Haberal’ın sağken annesini ziyaret etmesini sağlayacak yasa niçin gecikti? CHP Grup Başkan Vekili Akif Hamzaçebi, AK Parti’yi sorumlu tutuyordu: “İktidar partisi, insanlıktan nasibini almamıştır.” Açıklamayı, demokrasi adına utanç verici diye yorumlayan AK Parti’nin Grup Başkan Vekili Nurettin Canikli, iddiaları açık bir dille yalanladı. CHP 18 Ocak’tan beri 24 defa Meclis gündemi için öneri sunmuştu ama bunların hiçbirisi Haberal izniyle ilgili değildi. Merasimde tuhaf bir durum da yaşandı bu arada. Kimi iştirakçiler hızlarını alamayarak camiye ayakkabılarıyla girmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32317), [web.archive.org (arşiv bağlantısı)](http://web.archive.org/web/20120428175220/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32317)
