# Gladio’yu yıkan İtalyan savcı Felice Casson’dan ibretlik söz: Yargının tırnaklarını kesmek istediler

*Emin Akdağ 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İtalya’da Gladio’yu çökerten savcı Felice Casson’dan öğreniyoruz ki; Türkiye’dekilere benzer tartışmalar orada da yaşanmış: “Özellikle bazı soruşturmaların önünü kesmek, uzayan tutuklamaların hapis cezalarına mani olmak için savcıların bağımsızlığını sınırlamaya teşebbüs edildi.”
  </font>
 </div>
 <div id="newsText">
  <font class="detail-text">
   <p>
    Şu ibaresi çok ilginç: “Bir İtalyan atasözüyle söylersek, yargının tırnaklarını kesmek istediler.” Birilerinin üretip mahirce yaydığı manipülasyonu da daha iyi anlıyoruz, “Ne zaman ki (İtalyan) hükümet yargının kendi hatalarını soruşturacağını düşündü, bu noktada sınırlama yoluna gitti.” ifadelerinden. Bir de mühim bir uyarısı var bizdeki gelişmelere ilişkin: “Eğer böyle bir sınırlama olursa halkta o sınırlamayı yapanların menfaati doğrultusunda işleyen bir yargı algısı oluşur. Ve halk yargının bütün toplumun menfaati için çalıştığı konusunda şüpheye düşer.” Gazeteci-yazar Şahin Alpay vurguluyor: Özel yetkili hâkim ve savcıların tümünün ya da çoğunun ‘cemaat’e’ mensubiyetlerinin ve talimatla çalıştıklarının ileri sürülmesi ne akla sığar, ne de mantığa. Vatandaşların temel hakları yerine devletin çıkarlarını önceleyen otoriter yargı kültüründe aranmalı, kimi doğru şikâyetlerin kaynağı. ‘Hükümet-Cemaat’ kavgası iddiaları da “laikçi zihniyetin başka bir tezahürünün ötesinde bir anlam taşımıyor.” Meclis Başkanı Cemil Çiçek’e göreyse yargıya ilişkin mevzulara tepkisel değil soğukkanlı bakılmalı ve günü kurtarıcı davranışlardan kaçınılmalı. AK Parti Genel Başkan Yardımcısı Hüseyin Çelik noktayı koyuyor: “Silahlı terör örgütlerinin yargılanmasını zaafa uğratacak ve şu anda derdest olan davaları boşa çıkaracak bir düzenleme olmadı, olmayacaktır.” Terör ve organize suç örgütlerinin kökü kazınmadıkça bunlara bakan hukuki mercilerin hayatta kalacağını da belirtiyor: “Bunlar kaldırılsın denildiği zaman kimlerin fıkır fıkır, zevkten dört köşe olduğunu merak ediyor musunuz? PKK terör örgütü, Ergenekon terör örgütü ve onların siyasi uzantıları.” Casson’dan son bir hatırlatma: “Kamu yararına bir bilgi var ise onu paylaşmak gazetecinin bir hakkı değil aynı zamanda görevidir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FFB93BC2DC498F4F6BECF878106D7FC0?newsId=32830), [web.archive.org (arşiv bağlantısı)](http://web.archive.org/web/20120703041659/http://www.aksiyon.com.tr:80/aksiyon/newsDetail_getNewsById.action;jsessionid=FFB93BC2DC498F4F6BECF878106D7FC0?newsId=32830)
