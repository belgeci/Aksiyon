# HAVADAN DİNLEME YAPAN CİHAZLAR SADECE MİT’TE

*Emin Akdağ 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Emniyet Müdürlüğü’nde İstihbarat Şube Müdürlüğü görevinde bulunurkenki icraatları AK Parti iktidarının takdirini toplayan Ali Fuat Yılmazer, Habertürk Gazetesi Genel Yayın Yönetmeni Fatih Altaylı’yla çok önemli detayları paylaştı.
  </font>
 </div>
 <div id="newsText">
  <font class="detail-text">
   <p>
    Bunları 7 Mart Cuma günkü köşesinde anlatan Altaylı’nın aktardığı bilgiler de yabana atılacak cinsten değil. Örneğin Başbakan Tayyip Erdoğan’ın danışmanlarından Yiğit Bulut, Ciner Grubu’nun gazetesiyle aynı adı taşıyan televizyonunda yöneticiyken; Yılmazer’le sıkı fıkıymış. Hatta o kadarmış ki irtibatları, Altaylı kendisini, “Bir emniyet mensubu ile bir gazetecinin bu kadar yakın olması doğru olmaz.” diye uyarmış. Altaylı ile Yılmazer’le öncesinde de bir iki defa görüşmüş. İkisini tanıştıran isim Bulut. Erdoğan ve ekibinin sonrasında yüz çevirmesindeki tuhaflığa dikkatleri çekiyor Yılmazer: “2 yıl önce Emniyet İstanbul İstihbarat komple değiştirildi. O güne kadar çok başarılı işler yaptığı söylenilen arkadaşlar hep beraber görevden alındılar. İki yıldır bu suçlanan arkadaşlar orada yok. Bakan 2 yıldır denetliyor. Ne buldular? Hukuk dışı ne var? Bir şey yok. Sadece iddialar var.” Teknik takibin getirdiği kolaylıklar sebebiyle polisteki ‘kötü muamele ve işkence’ vakalarının bittiğini söylüyor: “Fatih Bey, teknik takip bir delillendirme yöntemidir. Tüm dünyada kullanılır; polis, istihbarat teşkilatları kullanır. Çağın sunduğu bir imkandır. Eskiden sanık bulup sanıktan delile gitmeye çalışırdık.” Ayrılanların havadan illegal dinlemeye müsait cihazları götürdüğü iddiasını hatırlatarak, “Bu cihazlar varsa ve götürülmüşse, her şey elinizin altında. Kim götürmüş, bulun gösterin. Kime zimmetliyse bellidir. Bu çıkar. Ama çıkmaz, çünkü öyle bir cihaz yok. O cihazlar Türkiye’de var ama emniyette yok.” diyor. Tabii ki Altaylı merak ediyor: Cihazlar nerede? İşte cevabı: “Bu cihazlardan Genelkurmay İstihbarat’ta ve MİT’te vardı. Daha sonra Genelkurmay’dakiler sakıncalı bulundu ve MİT’e devredildi.” Yılmazer’in şu sözlerine de dikkat lütfen: “Reza Zarrab, yaptığı işler ve hakkındaki iddialar nedeniyle şüphe uyandırınca izlemeye alınmıştır. Bu dinleme sonucunda kimle görüşüyorsa kayda girer. Zarrab’ı dinleyenler bu işin bakanlara, bakan çocuklarına gideceğini nereden bilsin? Takip oraya doğru gitmişse bu dinleyenlerin suçu mu?”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38018-havadan-dinleme-yapan-cihazlar-sadece-mitte.html), [web.archive.org (arşiv bağlantısı)](http://web.archive.org/web/20140329063651/http://www.aksiyon.com.tr:80/aksiyon/haber-38018-havadan-dinleme-yapan-cihazlar-sadece-mitte.html)
