# Deşifre öyle değil, böyle olur!

*Emin Akdağ 2014.07.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çete kurarak başta Adana Büyükşehir Belediyesi çalışanları, işadamları ve bürokratlardan şantajla para koparttığı isnadıyla yargılanıyor. Yaklaşık 13 ay cezaevinde yattıktan sonra tutuksuz yargılanmak üzere tahliye oluyor.
  </font>
 </div>
 <div id="newsText">
  <font class="detail-text">
   <p>
    Üç ayrı suçtan hakkında 10 ila 26 yıl hapis cezası isteniyor. Söz ettiğimiz kişinin adı Tamer Barış Terkeşli. Cürüm dosyası daha da kabarık. Güya, Hizmet Hareketi’nin Adana ve Hatay mesulüymüş. Müthiş sırlara vâkıfmış. Olayın iç yüzünü anlatacakmış. Mış, mış, mış…. Hikâye ya da masal, Terkeşli’nin havuz medyasından Tvnet’e söyledikleriyle başlıyor. Aynı cenahtaki Akit Gazetesi hayal ürünü iddialarını günlerce manşetine taşıyor. En son ‘yoldaşları’ ahaber devreye giriyor. Deşifre programında çıkarılıyor şahıs. Hizmet’le irtibatlandırılmasının tek bağı ne biliyor musunuz? Samanyolu Televizyonu yapımlarından Ayna’nın sunucusu Saim Orhan’ın konuşmacıları arasında yer aldığı bir etkinlikte kendisine plaket vermesi. Burası da sinsice ve yalanlar katılarak çarpıtılıyor. Plaketin asıl muhatabı Adana Büyükşehir Belediye Başkan Vekili Zihni Aldırmaz’dır. Katılamayacağı için danışmanı sıfatıyla Terkeşli’yi göndermiştir. Maalesef şunu da belirtmek zorundayız. Büyükşehir Belediyesi’nin teknik kadrosundaki Terkeşli, Güney’in Parsadan’ıdır (Eski başbakanlardan Tansu Çiller’i bile kandırıp para alan kişi). Sabah Gazetesi’nin Güney Temsilcisi Ersin Ramoğlu kaç defa bulaştığı dolandırıcılıkları köşesinden nakletmiştir. Adana Emniyet Müdürlüğü’nde özel bir ekip kurulduğu ileri sürülüyor. Başında da eski bir istihbaratçının bulunduğu söyleniyor. Görevleri Hizmet’e kumpas tezgâhlamak. Zaten Terkeşli de Deşifre’de ağzından kaçırdı. Emniyet Müdürü Cengiz Zeybekçi’nin iyi bir ekip oluşturduğunu kaydetti. Hatta delil diye şahsi bilgisayarını ve hard diskini sunduğunu kayda geçirdi. Umarız doğru değildir, ayrı bir iddia da, Terkeşli’ye koruma, silah ve araç tahsis edildiği yönünde. Adana’na eğitim hizmetlerini destekleyenlerin listesi tutulmuş. Kapıları çalınarak Hizmet aleyhinde demece zorlanıyorlarmış. Açıklama sırası Müdür Zeybekçi’de. Tabii ki belgesiyle, bulgusuyla… Ona da iftira atılıyorsa susmamalı bizce…
   </p>
  </font>
 </div>
 <div>
 </div>
 <div>
 </div>
</div>


## Yorumlar

### ALİ YAVUZ, 10 July 2014, 15:59
> Bunların kumpası bitmez, benim merak ettiğim bunlara kumpas kuran ergenokonculardan Bedreddin Dalan ile Turhan Çömez'i de aklayıp yurda getirecekler mi acaba bu konudada hiç haber yok . 

Kaynak: [www.aksiyon.com.tr](http://www.aksiyon.com.tr:80/aksiyon/haber-38941-11-desifre-oyle-degil-boyle-olur.html), [web.archive.org (arşiv bağlantısı)](http://web.archive.org/web/20140901104227/http://www.aksiyon.com.tr:80/aksiyon/haber-38941-11-desifre-oyle-degil-boyle-olur.html)
