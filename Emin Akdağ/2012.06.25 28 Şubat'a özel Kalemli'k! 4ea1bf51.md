# 28 Şubat’a özel Kalemli’k!

*Emin Akdağ 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TBMM, Birinci Meclis’in ruhuna Fatiha göndermek istiyorsa, Darbeleri Araştırma Komisyonu’na anlatılanları mutlaka kitaplaştırarak genç neslin dikkatlerine sunmalı.
  </font>
 </div>
 <div id="newsText">
  <font class="detail-text">
   <p>
    Öyle bilgiler ve anekdotlar var ki, her biri diğerinden hayati. Meclis eski Başkanı Mustafa Kalemli’nin söyledikleri, görevdeyken gerçekleşen 28 Şubat sürecindeki siyaset mühendisliğini alenen orta yere seriyor. Dönemin Genelkurmay Başkanı İsmail Hakkı Karadayı, defalarca mesaja boğmuş kendisini: “Önemli olaylar cereyan ediyor, lütfen görevinizi yapın.” Şunu da vurgulamış satır aralarında: “Orduya yasayla verilmiş Cumhuriyet’i koruma kollama görevi var, her an görevimizi yaparız.”  Kalemli elinden bir şey gelmeyeceğini belirtince, “Çok dikkatli olmaları konusunda liderleri uyarın.” diye konuşmuş. Yurt dışındayken vekaletini üstlendiği Cumhurbaşkanı Süleyman Demirel ise her uçuş öncesinde “Askerlerle görüş.” tavsiyesinde bulunurmuş. MHP Genel Başkanı Alparslan Türkeş, bir gün makamına uğrayarak ‘sorulmaması gereken önemli bir yerden’ şerhiyle şu notu iletmiş listesinden Meclis’e girdiği ANAP’a yönelik: “Refah’la koalisyon kurarsanız, hiç hoş olmayan şeyler olacak.” Karadayı ve Türkeş’ten duyduklarını bayram tebriği ve iade-i ziyaret bahanesiyle aynen aktardığı Başbakan Tansu Çiller, işittiklerinden pek hoşlanmamış tabii ki. Ama fazla da tepki göstermemiş. “Gerisini” Kalemli’ye bırakan Karadayı, Uludağ’a çıkmış. Ardından da Çiller. “Ne konuştuklarını bilmiyorum.” diyor, Meclis Başkanı. Ancak bunca deşifreye rağmen, “Karadayı hiçbir gün ‘Bir iş siyaseten şöyle yapılmalı.’ demedi. Siyasete direkt olarak girdiğini görmedim, duymadım.” cümlelerini kaydedebilmesi, askerî vesayetin ne denli iliklere işlediğinin açık ispatı. Parlamento hayattayken siyasete başka nasıl müdahale edilebilir ki… Bu arada, Saadet Partisi’nin eski genel başkanı Recai Kutan da komisyondaydı. Refah Partisi lideri Necmettin Erbakan’ın bazı beyanları sağı-solu rahatsız etmişti ona göre. Müslüman ülkeler için İslam dinarı önerisi bunlardan biriydi: “Hocam, dünyanın merkezine atom bombası koydunuz, dedim. O da, ‘Birilerinin bunu yapması lazım.’ dedi.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32896), [web.archive.org (arşiv bağlantısı)](http://web.archive.org/web/20120630213152/http://www.aksiyon.com.tr:80/aksiyon/newsDetail_getNewsById.action?newsId=32896)
