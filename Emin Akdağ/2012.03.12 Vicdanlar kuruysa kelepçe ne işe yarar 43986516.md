# Vicdanlar kuruysa kelepçe ne işe yarar?

*Emin Akdağ 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Ailenin Korunması ve Kadına Karşı Şiddetin Önlenmesine Dair Kanun’un”, Türkiye Büyük Millet Meclisi’nden (TBMM), hem de çok anlamlı bir tarih, 8 Mart Dünya Kadınlar Günü’nde geçmesi, hukuki altyapı adına Türkiye için büyük bir adım.
  </font>
 </div>
 <div id="newsText">
  <font class="detail-text">
   <p>
    Söz konusu suçları işlemeye yelteneceklerin caydırıcı tedbirlerle dizginlenebileceği düşünülüyor. Peşinen söylenmeli ki, şiddete götüren ya da sevk eden yollar kesilmedikçe; üzücü vakıaların sonlandırılamayacağı gayet açık. Yasa ancak sivrisinekleri öldürmeye yetebilir. Asıl bataklık kurutulmalı. Her vicdana bekçi dikmek ne çözüm, ne de mümkün. Onların ahlaki ve dini değerlerle beslenmeye; ruhi-sosyal terapi ve rehabiliteye ihtiyacı var. Yeniden dizayn aşamasındaki eğitim sistemi ve gelirin adil dağılımıyla da yakından alakalı mevzu. Ciltler dolusu kanuni mevzuata sahibiz ama hapishaneler hıncahınç dolu. Bu kritikler; yasal girişim gereksizdi anlamı içermiyor elbette. Tek başına fonksiyonsuz kalabilir, endişesini seslendiriyor. İlgili bakanlığın kuracağı ‘şiddet önleme ve izleme merkezleri’ 24 saat esasına göre çalışacak. TRT ve özel televizyonlar, yine bakanlıkça hazırlanan kadın ve çocuklara yönelik şiddetle mücadele mekanizmalarını ve benzeri politikaları anlatan materyalleri, her ay en az 90 dakika yayımlamakla mükellef. Tedbirlerde teknolojiden yararlanılacak. Şiddet uygulayan veya buna meyilli eşe elektronik kelepçe ve bileklik takılacak. Mağdurlar ise ev içine yerleştirilen sabit ya da dışarıda taşınabilen telefon görünümlü mobil ikaz cihazlarıyla korunacak. Yakınılan kişi kamu görevinden kaynaklansa da yanında silah bulunduramayacak. Tedbirlere uymayanlara hâkim kararıyla 3 ila 10 gün arası hapis cezası da öngörülüyor. Ceza, her bir tekrarda 15’ten 30 güne kadar çıkabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32022-vicdanlar-kuruysa-kelepce--ne-ise-yarar.html), [web.archive.org (arşiv bağlantısı)](http://web.archive.org/web/20130825141504/http://www.aksiyon.com.tr:80/aksiyon/haber-32022-vicdanlar-kuruysa-kelepce--ne-ise-yarar.html)
