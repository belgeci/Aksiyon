# Yargı erkindeki güven erozyonu çok ciddi

*Emin Akdağ 2015.11.23*

<div class="pNewsDetailMainContent ctx_content" itemprop="articleBody">
 <p>
  Mülkiyet Hakları Birliği’nin (Property Rights Alliance) hazırladığı Uluslararası Mülkiyet Hakları Endeksi’nin 2015’e ait olanında 129 ülke arasında 90’ıncıyız. 44’üncü sırasında yer aldığımız 2014 listesine nazaran çok sert bir düşüş içindeyiz. Ruanda, Umman, Gana, Ürdün ve Suudi Arabistan gibi ülkelerin gerisindeyiz. Başka bir sayısal veriyle açıklarsak, 10 üzerinden hesaplanan endeks puanımız 2014’ten 2015’e 4,9’dan 3,5’e indi. Hukuk devleti kriterindeki basamağımız ise maalesef 57’ncilik. Çoğu hukukçu 48 bin takipçisi bulunan @hakim-savcilar adlı sosyal medya sitesi 1-3 Kasım 2015’te yaptığı ankette “Yargıya güveniyor musunuz?” sorusunu yöneltiyor. 7 bin 56 katılımcıdan yüzde 91’inin cevabı hayır. Metropol Araştırma Merkezi’nin 6 aylık periyotlarla hazırladığı hükümet karnelerinin sonuncusunda da (Temmuz 2015) yargıya güvenin azaldığı görülüyor. Bu anketin iştirakçilerinden yüzde 57’si son bir senede yargının bağımsızlığını yitirdiğini, hükümetin kontrolüne girdiğini düşünüyor. Gezici Araştırma da geçen ağustosta “Türkiye’de bir mahkemeye düşseniz adil yargılanacağınıza inanıyor musunuz?” diye soruyor. Cevapların yüzde 75’i ‘hayır’. Avrupa Birliği (AB) ilerleme raporunda da, “2007-2013 döneminde gelişme gösteren yargının bağımsızlığı ve kuvvetler ayrılığı ilkesi ciddi anlamda zarar görmüştür.” tespiti ortaya konuyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/yargi-erkindeki-guven-erozyonu-cok-ciddi_553015), [web.archive.org (arşiv bağlantısı)](http://web.archive.org/web/20151125160707/http://www.aksiyon.com.tr/karakutu/yargi-erkindeki-guven-erozyonu-cok-ciddi_553015)
