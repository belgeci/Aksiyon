# Sincan'da tutuklu IŞİD üyelerinden ilk net görüntü

*Emin Akdağ 2016.01.26*

<div class="pNewsDetailMainContent ctx_content" itemprop="articleBody">
 <p>
  Niğde Ağır Ceza Mahkemesi’nde görülen -4’ü tutuklu ve 2’si firari- 11 sanıklı davada, IŞİD üyesi sanıklar Benyamin Xu, Çendrim Ramadani ve Muhammed Zakiri, Ankara Sincan’daki Yüksek Güvenlikli F tipi Kapalı Cezaevi’nden ilk defa bir duruşmaya SEGBİS üzerinden sağlıklı görüntülerle bağlandı. Sonunda bağlantı net idi ve “acaba takas mı yapıldılar” şüphesi tümüyle ortadan kalkmıştı ama katil zanlıları hâlâ mahkeme salonuna getirilemedi. Ayrıca mahkeme başkanının soruları yine cevapsız kaldı. Müdahil avukatlardan Ali Çil duruma tepkiliydi: “Ses tonlarını daha duyamadık.” 20 Mart 2014’te Niğde’nin Ulukışla ilçesindeki olağan yol kontrolünde durdurulmak istenen taksiden güvenlik güçlerine ateş açılmış, olayda Jandarma Astsubay Üstçavuş Adil Kozanoğlu ve polis Adem Çoban şehit olmuş, kaçmak için gasbedilen kamyonun şoförü Turan Yaşar öldürülmüştü.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/sincanda-tutuklu-isid-uyelerinden-ilk-net-goruntu_553656), [web.archive.org (arşiv bağlantısı)](http://web.archive.org/web/20160203130259/http://www.aksiyon.com.tr:80/karakutu/sincanda-tutuklu-isid-uyelerinden-ilk-net-goruntu_553656)
