# Balyoz’un büyüktanıkları

*Emin Akdağ 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul 10’uncu Ağır Ceza Mahkemesi’nce görülen Balyoz davasının 80’inci duruşmasında tanık sıfatıyla dinlenen Genelkurmay’ın eski başkanlarından Yaşar Büyükanıt ile Jandarma Genel Komutanı Bekir Kalyoncu’nun söyledikleri çok tartışılacak.
  </font>
 </div>
 <div id="newsText">
  <font class="detail-text">
   <p>
    5-7 Mart 2003 tarihli plan semineri 1’inci Ordu’da icra edilirken Tümgeneral rütbesi taşıyan Kalyoncu, sonuç raporunu imzalamış ama herhangi bir olağanüstülük görmemiş. Ancak ‘prensip gereği gerçek kişilerden bahsedilemeyeceğini’ vurguluyor. “O tarihte bir irticai ayaklanma yoktu.” sözü de ona ait. Dönemin Genelkurmay 2’inci Başkanı Büyükanıt ise “Raporu imzalamak, içeriğinin onaylandığı anlamına gelmiyor.” derken, başkana arzdan önce incelettikleri raporda hukuk dışılık kanaatine varılmadığını’ söylüyor. Asıl, Avukat Haluk Demirkılıç’ın “Hiç bu şekilde bir harp oyunu gördünüz mü?” sorusuna verdiği cevap çok anlamlı: “Hatırlamıyorum.” Savcı da, “Milli mutabakat hükümetini kurmak 1’inci Ordu’nun görevi midir?” diye soruyor. Bu görev Meclis’indir ve aksi eşyanın tabiatına aykırıdır, Büyükanıt’a göre. Bu arada Yargıtay 11’inci Ceza Dairesi, Erzincan’ın eski başsavcısı ve CHP Milletvekili İlhan Cihaner ile 3’üncü Ordu’nun eski komutanı Saldıray Berk hakkındaki Ergenekon soruşturması kapsamlı iddianameyi kabul etti. Cihaner tutuklanabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31968-balyozun-buyuktaniklari.html), [web.archive.org (arşiv bağlantısı)](http://web.archive.org/web/20130825140922/http://www.aksiyon.com.tr:80/aksiyon/haber-31968-balyozun-buyuktaniklari.html)
