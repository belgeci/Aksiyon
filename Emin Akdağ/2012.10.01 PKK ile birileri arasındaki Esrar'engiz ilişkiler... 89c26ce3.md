# PKK ile birileri arasındaki Esrar’engiz ilişkiler...

*Emin Akdağ 2012.10.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Terör sebebiyle terk ettiğimiz köyümüze 2005’te döndük. Eve gelen silahlı birkaç kişi babama kenevir ekmesini söyledi. İkinci kez köyümüzü terk etmemek için kenevir ettik. Esrarla bu şekilde tanıştım.” 16 yaşındaki Ş.A.nın bahsettiği köy, Diyarbakır Kulp’a bağlı.
  </font>
 </div>
 <div id="newsText">
  <font class="detail-text">
   <p>
    Öyle bir iki metrekarelik topraklarda değil, tarla tarla yetiştiriliyor esrarın hammaddesi. Lice, Hani ve Hazro ilçelerindeki manzara da aynı. Bingöl Genç’teki de… İki vilayet arasındaki kırsal, adeta uyuşturucu üretme çiftliği… 80 köy ya da mezrada ekilen Hint keneviri yılda 500 ton civarında esrara dönüşüyor. Olay tamamıyla PKK’nın kontrolünde. Karşılığı, var tabii ki. 50 milyon dolar giriyor her yıl kasasına. Adı belirtilen yerleşim birimlerinde zehirlenen gençlerin sayısı sürekli artıyor. Neresinden bakılsa büyük bir kayıp… Vakıanın bu yüzü hep gizlenmek istenir ne hikmetse. Zaman gazetesinin 25 Eylül 2012 tarihindeki “Silahların gölgesinde esrar tarlaları”  manşeti ortaya koyuyor hakikati. 30 yılda 50 bin gencecik insanımız öldü. Terör beslenmeye devam ederse sayı katlanacak. Sadece mecburen eken köylüler, eli kanlı bölücü teröristler mi nemalanıyor bu kirli tarımdan? Türk Silahlı Kuvvetleri, yine operasyonda, yıllardır uğranılmayan ve militanların otoritesine terk edilen Hakkâri Çukurca’daki Kazan Vadisi’nde. Başta Şemdinli, kimi Güneydoğu şehirlerini ‘kurtarılmış bölgeye çevirme’ cüretinin filizlendiği ortamlar gün ışığına kavuşturulmadan ne kalkınma, ne demokrasi ne de huzur gelecek oralara… Rejimi korumak ve kollamak adına darbe seminerleri yazanlar bu hikâyelerin neresinde? Terörle mücadelede onlarca yıldır neden bir arpa boyu mesafe kat edilemiyor? Birileri kenevir eksperliğinden çok iyi anlıyor… İçişleri Bakanı İdris Naim Şahin açıkladı. 5 yılda Diyarbakır’da 100 bin 776 kilogram esrar ele geçirilebildi. Yani üretimin yüzde 4’ü.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33698), [web.archive.org (arşiv bağlantısı)](http://web.archive.org/web/20121014160848/http://www.aksiyon.com.tr:80/aksiyon/newsDetail_getNewsById.action;jsessionid=8FC1EBF27F68001378A08C6671270B34?newsId=33698)
