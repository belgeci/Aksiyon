# Esrar tarlaları darmadağın

*Emin Akdağ 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güvenlik güçleri, Zaman Gazetesi’nin önceki hafta manşetten haber verdiği binlerce dönümlük uyuşturucu tarlalarına da operasyon düzenledi. Diyarbakır’ın Hazro ilçesinin kuzey köyleri Orankaya, Oyuklu ve Çitlibahçe’de 70 bin kök dişi Hint keneviri ele geçirildi.
  </font>
 </div>
 <div id="newsText">
  <font class="detail-text">
   <p>
    Başka neler yoktu ki: 410 kilogram kubar esrar, 25 kilogram toz esrar ve 10 kilogram da kenevir tohumu… Hepsi de araziye gizlenmişti. Vilayete bağlı ilçelerden Lice’nin Dibek köyünde el konulanların listesi de şöyle: 13 ton 170 kilogram kubar esrar, 2 ton 245 kilogram toz esrar ve 60 bin kök kurutulmuş kenevir. 120 milyon liralık piyasa değerinden söz ediliyor. İl Jandarma Komutanlığı’nın hava destekli operasyonunda polis özel harekat timleri de görev aldı. Diyarbakır’ın Kulp, hani, Hazro ve Lice ilçeleriyle, Bingöl’ün Genç ilçesinden oluşan bölgede yılda ortalama 500 ton uyuşturucu madde üretiliyor. Bu arada Genelkurmay Başkanlığı, Doğu ve Güneydoğu Anadolu’daki 15 bölgeyi, 7 Ekim 2012 ile 7 Ocak 2013 tarihleri arasında ‘geçici güvenlik bölgesi’ ilan etti. Bu süre zarfında Küpeli Dağı, Cudi Dağı, Yazlıca Dağı ve Güneyi, Mehmet Yusuf ve Meydan Dağları, İncebel Dağları, Altın Dağlar, Çağlayan/Pirinçeken, Buzul Dağı, Rejgar/Alandüz Dağı, İkiyaka Dağları, Balkaya Dağı, Karadağ/Gediktepe/Çimendağı, Yazlıca Dağı (Herekol) Kuzeyi, Kurşunlu-Görüse Dağı Dicle ve Yassıdağı’na giriş yasak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33758), [web.archive.org (arşiv bağlantısı)](http://web.archive.org/web/20121024013716/http://aksiyon.com.tr:80/aksiyon/newsDetail_getNewsById.action;jsessionid=B9192B1E3059F38F9797B4112CB99FE2?newsId=33758)
