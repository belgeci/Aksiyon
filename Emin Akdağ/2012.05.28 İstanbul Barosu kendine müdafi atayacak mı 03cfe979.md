# İstanbul Barosu kendine müdafi atayacak mı?

*Emin Akdağ 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Barosu Başkanı Ümit Kocasakal ve yönetimdeki 10 avukat ‘yargı görevlisini  etkilemeye teşebbüs’ suçu isnadıyla soruşturma geçiriyor. İstanbul 10’uncu Ağır Ceza Mahkemesi’nce görülen Balyoz davasının 6 Nisan 2012 tarihli 90’ıncı duruşmasındaki tavır ve söylemleri mahkeme heyetinin tepkisini çekmişti.
  </font>
 </div>
 <div id="newsText">
  <font class="detail-text">
   <p>
    Başkan Ömer Diken, müvekkil-müdafi ilişkisizliği vurgusuyla orada bulunamayacaklarını bildirince, salonu terk etmişlerdi. ‘Adil yargıyı etkilemeye yönelik’ davranış kanaatine varan heyet, Silivri Cumhuriyet Başsavcılığı’na suç duyurusu yapmıştı. Durum bir yazıyla Türkiye Barolar Birliği’ne de iletilecekti. Habertürk TV’deki ‘Söz Sende’ programında ‘Niçin adınız darbeyle anılıyor?’ sorusunu yönelten Balçiçek (Pamir) İlter’e, ‘hukukun üstünlüğünü savunduklarını’ söyleyen Kocasakal, soruşturma kapsamında ifadeye çağrılmalarını eleştiriyordu. Genç Sivillerce “Darbeci Baro” diye nitelenen meslek örgütünün Balyoz sanıklarına avukat tayin etmemesi de yargıya taşınıyor. Mahkemeye göre bu bir ‘görev suçu’. Bu konuda soruşturma başlatılması için Adalet Bakanlığı’ndan izin istendi. Bu arada Yargıtay 4’üncü Ceza Dairesi, Kocasakal ve ekibini zorda bırakan bir karara imza attı. İzmir Barosu Yönetim Kurulu’ndan iki üye hakkında, bir davaya müdafi tayin etmedikleri gerekçesiyle dava açılabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32667-11-istanbul-barosu-kendine-mudafi-atayacak-mi.html), [web.archive.org (arşiv bağlantısı)](http://web.archive.org/web/20120702235504/http://www.aksiyon.com.tr:80/aksiyon/haber-32667-11-istanbul-barosu-kendine-mudafi-atayacak-mi.html)
