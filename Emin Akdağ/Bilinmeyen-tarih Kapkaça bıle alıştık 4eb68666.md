# Kapkaça bıle alıştık

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050227031257im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031257im_/http://www.aksiyon.com.tr/resim/365/12.jpg" vspace="5"/>
  </p>
 </font>
 <font class="content">
  Toplumca en büyük handikaplarımızdan birisi de, çözemediğimiz  problemleri kabullenerek sineye çekmemiz. Sonunda kapkaç olayı da bu statüye kavuştu. Vatandaş, çantasını kaptırmamanın yollarını arıyor. Ölüm yada yaralanma ile  sonuçlanan kapkaç olayları, kanunda belirtilmesine rağmen daha yeni yeni gasp suçu kapsamına giriyor
 </font>
 <br/>
 <p>
  <font class="content">
   Yankesicilik olayı ortada çok büyük meblağlar yoksa, canı yanan kişilerde bile derin izler bırakmaz; komedyenlere her defasında parodi konusu olurdu. Laf arasında biri o gün cüzdanı kaptırdığını söyleyip hayıflandığında, mutlaka topluluktaki bazıları da, muhtelif zamanlarda aynı olayın kendi başlarına geldiğini ifade eder, gülüşülürdü. Bitip tükenmek bilmeyen askerlik anıları kadar olmasa bile, sohbetlerde söz açıldığında uğranılan “çarpılma” olayları biraz da abartılarak tatlı tatlı anlatılırdı. Ta ki, ağır yaralamalı ve ölümlü kapkaç olayları art arda meydana gelene dek. Çünkü artık önceleri pazar yerleri ve belediye otobüsleri gibi kalabalık ortamlarda mağdurların ruhu bile duymadan gerçekleşen çanta ya da cüzdan yürütme eylemi, tenha alanlarda zor ve şiddet kullanılarak gerçekleştiriliyordu. Bundan böyle cadde ve sokaklarda sallapati, dalgın dalgın yürümek pahalıya patlayabilirdi. Can ve yongası mal güvenliği tehlikedeydi.
   <br>
    <br>
     Başta İstanbul olmak üzere büyük şehirlerimiz sonu ölümle biten kapkaç olaylarına daha sık sahne oluyor. Bu haber yayına hazırlanırken en son olay Bağcılar’da meydana geldi. Çantasını, kendisi de plakası da çalıntı minibüsteki kapkaççılara kaptırmayan Rıdvaniye Kahraman bunu hayatıyla ödedi. Florya’da kapkaç yapanların aracıyla sürüklenen Demet Karaca ile Bakırköy’de bıçaklanan Gülay Tosbıyık, bu olaydan kısa bir süre önce Kahraman ile aynı kaderi paylaşmışlardı. Polisten kaçan iki kapkaççının araçla Bostancı’daki bir pazar yerine girmesiyle de Fevziye Şener adlı yaşlı kadın ölmüş, çok sayıda kişi yaralanmıştı. Olaylar, ‘bu son olsun’ başlığıyla gazetelerin birinci sayfalarında ve televizyon ana haber bültenlerinde duyurulmuştu.
     <br>
      <br>
       Peki bu olaylar neden artmaya başlamıştı? Herşeyden önemlisi bir insan, başka bir insanı o üzücü ihtimali bilmesine rağmen nasıl da rahatlıkla ölüm tehlikesine atabiliyordu? Bu, aç ve evine götürecek ekmek parası olmayan birinin yapacağı bir iş miydi? Her ölümlü olay tepkileri çığ gibi büyütürken meydanın bu denli boş kalmasının sebebi neydi? İlgili kanunlar caydırıcılıktan mı uzaktı ya da olayın üzerine gerektiği gibi mi gidilmiyordu?
       <br/>
       <br/>
       Polis dert küpü...
       <br/>
       <br/>
       Suçluların yakalanıp adalete teslim edilmesinin birinci derecedeki sorumlusu polis, bazı hukuki engellemelerden ve yakaladıklarının mahkemelerce salıverilmelerinden ya da çok az cezaya çarptırılmalarından yakınıyor. Bu da olayın üzerine gitme inanç ve şevkini kırıyor. Polisin bu olayda silah kullanma yetkisi yok, sadece kapkaççıları taşıyan araçların lastiklerini hedef alabiliyorlar. Kapkaççılarla içine girilen mücadele sırasında ekip aracında oluşan hasarlar çoğunlukla başlarına dert oluyor, üstelik soruşturma geçiriyorlar. Beyoğlu, Kadıköy, Eminönü ve Fatih’teki trafiğe kapalı yerlerde 18 yaş altındaki çocuklara kapkaççılık yaptırılıyor. Polise göre bir insan bu suçu açlık sebebiyle defalarca işleyemez. Bu kişiler paraları bar ve pavyon türü yerlerde harcıyorlar.
       <br/>
       <br/>
       Vatandaş kendi çantasının telaşında...
       <br/>
       <br/>
       Çözümsüzlük ve emniyetsizlikle karşı karşıya kalan vatandaşlar ise kendilerini koruma telaşına düşmüşler. Hatta ‘korunma yollarının anayasası’ hazırlanmış. Ancak toplumca en büyük handikaplarımızdan birisi de aşamadığımız olayları çabuk kanıksamamız. Evet sonunda kapkaç olayını da kanıksamak üzereyiz. Artık bizi sadece ‘muhtemel bir kapkaç saldırısında yapılması gerekenleri içeren korunma anayasası’ ilgilendiriyor.
       <br/>
       <br/>
       Nedir bunlar? Çantamızda cüzdan ve değerli eşya bulunmayacak. Kapkaççı saldırısına maruz kalındığında, fazla direnilmeyerek candan değil maldan vazgeçilecek. Trafiğin aksi yönündeki kaldırımda yürünmeyecek. Issız cadde ve sokaklardan geçilmeyecek. Bayan sürücüler yalnızken arkalardan araçlarına kasti çarpma sezerlerse, kesinlikle camları açmayacak, çarpan aracın plakasını alarak olay yerinden uzaklaşacaklar, vs... Benzer maddeler uzayıp gidiyor. Ama bu maddelerin hiçbiri haliyle her geçen gün büyüyen probleme çözüm getiremiyor, sadece yılanın dokunmasını engellemeyi amaçlıyor.
       <br/>
       <br/>
       Olayın tartışılan yönlerini ve içyüzündekilerini konunun uzmanlarına sorduk.
       <br/>
       <br/>
       Marmara Üniversitesi Hukuk Fakültesi öğretim üyesi Prof. Dr. Feridun Yenisey, Türk Ceza Kanunu (TCK)' ndaki ilgili maddelerde, ‘kapkaç’ın suçun işleniş biçimine göre hırsızlık ya da gasp kapsamına alınabileceğinin yazılı olduğunu belirtiyor. Kapkaç eylemi sırasında ‘zor’ ve ‘şiddet’ kullanılmışsa, bu gasp kapsamına giriyor. Önemli olan suçun işleniş biçimi. Problem adli tatbikatta yaşanıyor. Bu arada her kapkaç olayını da gasp statüsünde kabul etmek doğru değildir. Çünkü gasp suçunun hükümleri çok ağır.
       <br/>
       <br/>
       Prof. Dr. Yenisey, Türkiye’de ‘bir suç aynı kişi tarafından yeniden işlendiğinde ağırlaştırıcı hükümler’ bulunmadığını, bunun da kişileri suç tekrar etmede cesaretlendirdiğini söylüyor. ABD’de hafif bir suç da olsa, o suç aynı kişi tarafından ikinci defa işlendiğinde daha ağır bir ceza ile karşılaşıyor. Hele üçüncü defa işlenmişse ceza, hürriyeti bağlayıcı boyutlara ulaşıyor.
       <br/>
       <br/>
       “Suç makinası üretiyoruz”
       <br/>
       <br/>
       Bayrampaşa Cezaevi eski savcısı Necati Özdemir, Türkiye’deki cezaevlerinde hükümlülerin iç sorgulaması yaparak pişmanlık duyacakları, kendileriyle ve toplumla barışıp hayata yeniden başlama planları kuracakları zeminin kesinlikle bulunmadığını; aksine daha da kinlenip öfkelendiklerini kaydederek, ‘suç makinaları üretildiğini’ dile getiriyor. Bunu önlemek için cezaevi müdürleri hukuk mezunu, gerekirse tecrübeli hakim ve savcılardan seçilmeli. Cezaevleri eğitim kurumu haline getirilmeli. Bu arada 50 kişi çalıştıran işyerlerinin en az iki mahkum istihdam etme yükümlülüğüne uyulması halinde bile kapkaç türü suçların önünün alınabilmesi mümkün. Suç ve ceza uygulandığı toplumdaki sosyo—kültürel, ekonomik ve politik gelişme ve değişmelerden soyutlanamaz. Zamanla bazı eylemler suç olmaktan çıkabilirken, bazıları da suça dönüşebilirler. Türkiye’deki gelişme ve değişmelere göre zor ve şiddet kullanılarak yapılan, muhatabında korku ve panik meydane getiren kapkaç eylemleri gasp olarak algılanmalı. Zaten böyle algılanmaya da başlandı. Bunları Yargıtay da onayladı. Öte yandan, toplumun önyargılı davranması ve korkması eski mahkumları yeniden suça yöneltebiliyor.
       <br/>
       <br/>
       “Bunlar antisosyal kişiler”
       <br/>
       <br/>
       Psikiyatrist Bahadır Bakım, kapkaç türü suçu işleyenlerin çoğunluğunun antisosyal kişilik taşıdıklarını, bu kişiliğe sahip olanların her türlü suçu gözlerini kırpmadan işleyebileceklerini anlatıyor. İşsizlik ve açlık gibi sebeplerle kapkaç eyleminde bulunanların sayısı oldukça az. Antisosyal kişilikli bireyler daha çok maddi imkansızlıklar, babanın alkol kullanması gibi sorunları bünyesinde barındıran ailelerden çıkıyor. Bu çocuklar genelde hiperaktifler. Ailelerinde örnek alabilecekleri kişilikler bulamayınca, kendilerince aradıkları figürleri gördükleri, güçlü kişilere yönelerek onların yollarından gidiyorlar. Ancak bu kişiler genelde gayri meşru işlerle uğraşıyorlar ve hukuk dışı ilişkiler içinde oluyorlar. Böylelikle bir çeteye karışıyorlar, uçucu madde kullanmaya alışıyorlar. Hiperaktif olan ve sürekli hareket halindeki bu çocuklar küçük yaşlarda tedavi edilmezlerse, 17—18’li yaşlarda bu şansı iyice kaybediyorlar. Doğrusu Türkiye’de yakalandıklarında rehabilite edilecekleri bir merkez de yok. Bunlardaki antisosyal kişilik süreci çocukluk dönemlerinde başlayarak giderek perçinleşiyor. Antisosyal kişiliktekiler her türlü tehlikeye açıklar. Ölümü hiçe sayıyorlar. Hayatlarında din, hukuk ve ahlak gibi kavramların anlamları yok. Sadece kendilerini düşünüyorlar. Kendilerine göre suçlu değiller, üstelik yaşıtları o kadar para harcar ve rahat yaşarken yaptıklarında haklılar.
       <br/>
       <br/>
       Bulgaristan’daki baskılardan kaçmıştı...
       <br/>
       <br/>
       Rıdvaniye Kahraman 19 Kasım tarihinde başına geleceklerden habersiz Altınyıldız Fabrikası’nda işine gitmek amacıyla evinden çıkmıştı. Ailesinin işleri yoluna girer girmez evlenmeyi planlayan 28 yaşındaki Rıdvaniye Kahraman, annesi Hüsniye, babası Sabri ve ağabeyi Rıdvan Kahraman’dan oluşan ailesinin geçiminde en önemli role sahip olan kişiydi. Ancak acı haber bütün diğerleri gibi evine tez ulaştı. Kapkaççı terörüne kurban giden talihsiz kadın, ailesi ile birlikte 1989 yılında Bulgaristan’tan Türkiye’ye göçmüştü.
       <br/>
       <br/>
       Tecrübeli kapkaççıdan ilginç açıklamalar
       <br/>
       <br/>
       20 yıldır kapkaççılığı kendine iş edinen ve 15 defa cezaevine girip çıkan 34 yaşındaki A.N.’nin Zaman Gazetesi’ne anlattıkları oldukça ilginç. Açıklamalardan bazı pasajlar: “Bu işi bir defa yapıp hapse giren, daha tecrübeli bir kapkaççı olarak dışarı çıkıyor.”; “(Şimdiki kapkaççılar için) Bunlar acemi, mahalleli gençler. Kadın çantayı bırakmazsa biz bırakıp kaçardık. Yerde sürüklemezdik.”; “Kapkaça çıkmadan önce ilaç alıyorlar.”; “Bir defa bu işi yapan cebi tatlı para gördüğü için bırakamıyor.”; “Cezaevinde daha tecrübeli yankesici ve kapkaççılardan yeni teknikler öğreniliyor. Bir daha da iflah olunmuyor.”
       <br/>
       <br/>
       e—mail: e.akdag@zaman.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12357), [web.archive.org (arşiv bağlantısı)](http://web.archive.org/web/20050227031257/http://www.aksiyon.com.tr:80/detay.php?id=12357)
