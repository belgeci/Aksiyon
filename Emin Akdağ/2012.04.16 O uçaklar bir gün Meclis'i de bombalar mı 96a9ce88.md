# O uçaklar bir gün Meclis’i de bombalar mı?

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bazen kimin söylediği önemlidir. Bazen ne söylendiği. Bazen de söyleyenin niyeti. Uludere’de terörist zannıyla bombalanarak öldürülen 34 kişinin yakınları Meclis İnsan Hakları İnceleme Komisyonu’na içlerini dökerken birbirinden ilginç diyaloglar gerçekleşti. BDP’nin grup toplantısındakiler de bu nitelikteydi.
  </font>
 </div>
 <div id="newsText">
  <font class="detail-text">
   <p>
    Partinin genel başkan yardımcısı Gültan Kışanak, yürekleri yakanların ortaya çıkarılması gerektiğinin altını çizerken, “Savaş uçaklarına kimin emir vereceği belli değilse, bir gün o savaş uçakları gelip bu Meclis’i de bombalayabilir.” diyordu. Yorumu size ait. O sıradaki operasyonlarda yakalanan çocuk yaştaki PKK militanına özel birlik mensubunun üzerindeki parkayı giydirdiğinin fotoğrafındaki kardeşliği 12’den vurmuştu birileri. Bir çuval incir berbat edilmişti. Algılanması, anlatılması ve izahı zordu. Hükümet ters köşeye yatırılmıştı, kısacası. Ya da kontrpiyede bırakılmıştı. Aynı eller KCK yapılanmasındaki kafa karıştıran detayların gün ışığı görmesine karşıydı ki, birden MİT’te ifade krizi patladı. Konunun ağırlık noktası tamamen değişiverdi. Öyle bir hamleydi ki bu, bir taşla onlarca kuş avlanabilmesi planlanmıştı. Kritik soru şu: Başbakanın ‘sır küpüm’ dediği müsteşarın savcılığa çağırılışı nasıl sızmıştı kamuoyuna? Yeniden geçen salıya dönersek; ölenlerden Mehmet Ali Tosun’un babası Zeki Tosun, “Yargıdan ve Meclis’ten bir an önce bu faillerin bulunmasını istiyoruz. 4 aydır gözümüze uyku girmedi. Bize yapılan bu zulüm aslında bütün Türkiye’ye yapıldı. Biz de bu ülkenin evlatlarıyız. Bu çocuklar hepimizin.” diye konuşuyordu, milletin vekillerine. Serhat Encü’nün ağabeyi Ferhat Encü ise şunları dile getiriyordu: “Makamı ne olursa olsun, ucu kime dokunursa dokunsun, sorumluların adalet önüne çıkarılıp cezalandırılmalarını istiyoruz. Bu işin Meclis tarafından çözülebileceği inancı içindeyiz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32312), [web.archive.org (arşiv bağlantısı)](http://web.archive.org/web/20120428175853/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32312)
