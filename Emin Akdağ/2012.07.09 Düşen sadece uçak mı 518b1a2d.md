# Düşen sadece uçak mı?

*Emin Akdağ 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aslında sebepler dairesinde çokları acı hakikati tahmin ediyordu… Çünkü günler geçiyor ama Suriye’nin “uluslararası sularda” düşürdüğü askerî uçağın pilotları Yüzbaşı Gökhan Ertan ve Teğmen Hasan Hüseyin Aksoy’a bir türlü ulaşılamıyordu.
  </font>
 </div>
 <div id="newsText">
  <font class="detail-text">
   <p>
    Fakat yine de “çıkmayan candan umut kesilmez” darb-ı meseli istikametinde yüreklerdeki umut diri tutulmaya çalışılıyordu. Ta ki geçen haftaya kadar… Genelkurmay Başkanlığı nihaî malumatı kamuoyu ile paylaştı ve pilotlarımızın şahadet haberi ile naaşlarına Akdeniz’in dibinde ulaşıldığı bilgisini duyurdu. Kaç metre dipte? Ne vaziyette? Artık bu minvaldeki soruların ateşi ilk hisseden yakınları için pek bir ehemmiyeti yok. Ama olayın vahametini devlet titizliğiyle ele alan yetkililer söz konusu ayrıntılar üzerinde titizlikle durmalı. Çünkü bu verilerden elde edilecek sonuçlar Türkiye’nin beynelmilel sahada Suriye’nin saldırgan girişimine yönelik geliştireceği siyasette elini güçlendirecek. Sürecin nasıl geliştiğini hatırlarsak… Genelkurmay Başkanlığı’nın konuyla ilgili açıklamasına göre 22 Haziran’da Doğu Akdeniz’de vurulan RF-4 tipi Türk uçağı ile irtibat kesildikten sonra arama kurtarma çalışmalarına başlanıldı. Uçağın düştüğü ve uçağa ait olduğu değerlendirilen malzemelerin bulunduğu bölgede yoğunlaşılarak dip taraması yapıldı. Ve ortalama 1260 metre derinlikte, 17 hat üzerinde, 8 gün 5 saat (197 saat) arama icra edildi. Nihayet deniz dibinde sekiz ayrı parça tespit edildi. 3 Temmuz’da Nautilus araştırma gemisi ve üç bin metre derinlikten su üstüne çıkarma teçhizatına sahip Deniz Kuvvetleri Komutanlığı’na ait TCG İnebolu bölgeye intikal etti. Nautilus, TCG Çeşme’nin sonar ile koordinatlarını belirlediği mevkilerde 3-4 Temmuz’da görüntülü dip araması yaptı ve uçağa ait bazı parçalar ile pilotların naaşına ulaştı. Şehitler Suriye sahihinden 8,6 deniz mili mesafede bulunmuştu. Genelkurmay ayrıca Yüzbaşı Ertan ile Teğmen Aksoy’a ait kask ve postal gibi eşya yanında uçağa ait enkaz parçalarının da fotoğraflarını yayımladı. Ertan için Malatya’da, Aksoy içinse İstanbul’da tertiplenen törenlere devletin üst düzey katılımı, kimilerine göre Türkiye’nin konunun üzerine ısrarla gideceğinin bir göstergesiydi. Bu arada yine geçen hafta Cumhuriyet Gazetesi’ne röportaj veren Suriye Devlet Başkanı Beşşar Esed de vakadan üzüntü duymuş!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33017), [web.archive.org (arşiv bağlantısı)](http://web.archive.org/web/20130825021201/http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33017)
