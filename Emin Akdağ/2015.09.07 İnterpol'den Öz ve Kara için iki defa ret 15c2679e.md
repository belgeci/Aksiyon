# İnterpol'den Öz ve Kara için iki defa ret

*Emin Akdağ 2015.09.07*

<div class="pNewsDetailMainContent ctx_content" itemprop="articleBody">
 <p>
  Basına yansıdığı kadarıyla, Uluslararası Polis Teşkilatı (İnterpol), Bakırköy 2’nci Ağır Ceza Mahkemesi’nin yurtdışında oldukları belirtilen savcılar Zekeriya Öz ve Celal Kara hakkındaki iki kırmızı bülten kararını da reddetti. Twitter paylaşımları delilli ve örgüt üyeliği suçlamalı talep yazısına cevabını yazarken “Fethullah Gülen Terör Örgütü” adıyla bir örgüt bulunmadığını bildiren İnterpol Hukuk Bürosu, buradan sonuç alamayacağını anlayan 2’ici Ağır Ceza’nın “Özel hayatın gizliliğini ihlal, evrakta sahtecilik, tehdit ve şantaj” iddialarına dayanan istemini de “İnterpol, Türkiye’nin siyasi masası değil.” tepkisini ortaya koyarak geri çevirmiş. 17 Aralık rüşvet ve yolsuzluk operasyonlarının savcıları önce meslekten ihraç edilmiş, sonra da tutuklanmak istenmişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/interpolden-oz-ve-kara-icin-iki-defa-ret_552139), [web.archive.org (arşiv bağlantısı)](http://web.archive.org/web/20160102221905/http://www.aksiyon.com.tr/karakutu/interpolden-oz-ve-kara-icin-iki-defa-ret_552139)
