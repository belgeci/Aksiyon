# ÇYDD Derneği Başkanı Prof. Dr. Aysel Çelikel: Din ve ahlak dersi kaldırılmalı…

*Emin Akdağ 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çağdaş Yaşamı Destekleme Derneği (ÇYDD) niçin kurulmuş, biliyor musunuz? Sizce en doğru cevabı kim verebilir? Tabii ki kurucuları, değil mi? Bakın derneğin genel başkanı Prof. Dr. Aysel Çelikel, soruya dair şunları söylüyor: “ÇYDD, 23 yıl önce kurulduğu zaman, bir mücadele verirsek imam-hatiplerin önü kesilir, çizgiye gelir, işte devlete bağlanır, ümitlerimiz vardı.”
  </font>
 </div>
 <div id="newsText">
  <font class="detail-text">
   <p>
    Artık böyle bir ümit taşımadıklarını açıklayarak, “Çok fazla imam-hatip lisesi var. Nedir, ne yapmıştır, amaçları nelerdir? Bilmiyoruz zaten. İmam doktor, imam avukat, her türlü kadroları yetişti.” Sivil anayasa sürecinde yeni bir sorunla karşı karşıya imişler: “Dün kültürü ve ahlak öğretimi dersi 1982’de kondu. Bunun nasıl uygulandığını biliyoruz. Uygulamalı Sünni İslam öğretildi. Camiye götürdüler. Bu dersin amacı bu değil aslında. Bu dersin mutlaka kaldırılması lazım.” Salt, imam-hatipleri kadükleştirme hedefiyle yola çıkılmadığını anlıyoruz, hukuk profesörünün okuduğunuz ifadelerinden. Gayeleri net: Neslin, nihayetinde de toplumun dinle iç içe yaşamaması; hatta mümkünse bundan tamamıyla koparılması. Niyet ve düşüncelerini şu hayıflanmasıyla da renklendiriyor, Çelikel: “Hukuk fakültesinde görevli olduğum dönemlerde bile birçok imam-hatipli bu okula kaydını yaptırdı.” Kendini tutamayarak, ‘oh my god’ diyesi geliyor insanın. Bu sözleri, Atatürkçü Düşünce Derneği (ADD) ve Eğitim-İş Sendikası’yla Eskişehir’de ortaklaşa düzenledikleri panelde kaydediyor ÇYDD başkanı. Vesileleri ise, devrim yasalarının 88’inci yürürlüğe giriş sene-i devriyesi. Diğer konuşmacılardan ADD Başkanı Tansel Çölaşan’a göre, 28 Şubat, hukuk devletsizliği sebebiyle oluştu: “Sizce bu bir darbe midir? Ya, adamlar görevlerini yapmış. Demokratik şekilde hükümete bilgi vermiştir. Bu diktatörlük müdür?” Çelikel’in beylik ifadesiyle bitirelim: “Bu, bizim için ulusalcılıksa evet biz ulusalcıyız.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32023-cydd-dernegi-baskani-prof-dr-aysel-celikel-din-ve-ahlak-dersi-kaldirilmali%E2%80%A6.html), [web.archive.org (arşiv bağlantısı)](http://web.archive.org/web/20130825104903/http://www.aksiyon.com.tr:80/aksiyon/haber-32023-cydd-dernegi-baskani-prof-dr-aysel-celikel-din-ve-ahlak-dersi-kaldirilmali%E2%80%A6.html)
