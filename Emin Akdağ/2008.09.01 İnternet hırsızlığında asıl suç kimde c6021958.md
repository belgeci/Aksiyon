# İnternet hırsızlığında asıl suç kimde?

*Emin Akdağ 2008.09.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bilgisayarınız internete bağlıysa şifre, belge ve görüntülerinizin korsan yazılım aracılığıyla ele geçirilmesi tahmininizden daha kolay.  Türkiye’nin ilk ve dünya çapında iddiaya sahip güvenlik yazılımı, dört aydır piyasada.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080912021533im_/http://www.aksiyon.com.tr/resim/717/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080912021533/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080912021533/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080912021533oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080912021533oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye İstatistik Kurumu (TÜİK)’nun yeni açıkladığı 2008 Yılı Hane Halkı Bilişim Teknolojileri Kullanım Araştırması’nın sonuçlarına göre, evlerin yüzde 24,47’sinden internete bağlanabiliniyor. Bu kesinlikle basit bir bilgi değil. Nisanda gerçekleştirilen araştırma sonuçları, cebinizi ve özel hayatınızı bir hayli yakından ilgilendiriyor. Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı İleri Teknoloji Suçları ve Bilişim Sistemleri Şube Müdürlüğü’nün bir buçuk yıldır yürüttüğü ‘Sanal Deprem’ kod adlı soruşturmada tutuklanan Ercan Fındıkoğlu yönetimindeki şebekenin pekâlâ siz de kurbanı olabilirdiniz çünkü. Amerikan Federal Araştırma Bürosu (FBI), 27 yaşındaki Kastamonulu Fındıkoğlu’nu, dünyanın en büyük (diğer manada tehlikeli) hacker’i ilan etmişti.
   <br>
    <br>
     Dosyaya başlarken çok önemli bir yanılgıyı ya da yanlışı tashih etmek gerekiyor. Aslında Ruslarla ortak çalışan bu çete, haberlerde anlatıldığı hâliyle banka hesaplarını boşaltmıyor. Bir bankanın otomasyon sistemine girerek özel bilgileri kopyalamak en azından bugün için namümkün. Bankaların merkez hesap ve işlemleri, ileri teknolojiyle korunuyor. Tashihin sahibi, kısa bir süre önce yurt dışında gördükleri eğitimin akabinde yurda dönerek Türkiye’nin ilk yerli güvenlik yazılımını üretip piyasaya süren Zemana Bilişim Teknolojileri Genel Koordinatörü Orhan Akyürek.
     <br>
      <br>
       HACKER’LER HIRSIZLIĞA BULAŞINCA…
       <br/>
       <br/>
       Gövde gösterisi, meydan okuma ve kendini ispat güdüleriyle internet arenasında adlarından söz ettiren hacker’lerden kötü niyetlileri, bu maharetlerini hırsızlık için kullanıyorlar son yıllarda. Sanal âlemde gezinenlerin kredi kartı ve hesap bilgilerini bireysel işlemleri sırasında ele geçiriyorlar. Yani günlük hayatta şehrin nerelerinde gezdiğinize, hangi mekânlara uğradığınıza ve kimlerle iletişim kurduğunuza dikkat ettiğiniz gibi, internet dünyasındaki işlem ve ilişkilerinize de en az o kadar, hatta daha fazla özen göstermelisiniz. Arkadaş grupları, ilginizi cezbeden mailler ve siteler aracılığıyla açıkça soyulabilirsiniz. Bilhassa cinsel içerikli site ve mesajlar tuzak yüklü, haberiniz olsun. Hırsızlar her an gafletinizi kolluyor. Anlayacağınız internet ortamı hiç de güvenli değil.
       <br/>
       <br/>
       Biraz sonra detaylarını anlatacağımız ilk Türk güvenlik yazılımı ‘Zemana AntiLogger’ın üreticilerinden Akyürek, “İnternette kimse yüzde yüz güvenliği iddia edemez. Bu abesle iştigaldir. Hiçbir güvenlik firması bunu söylemez ve anlaşmada belirtir.” diyor. Bu sözler, internette güvenliği sağlamaya çalışmanın hayatiyetini perçinlemek içindi. Sakın sizi ‘saldım çayıra, Mevla’m kayıra’ başıboşluğuna düşürmeye! Ağır faturalara katlanmak istemiyorsanız tabii ki…
       <br/>
       <br/>
       KORSAN YAZILIM, HIRSIZA DAVETİYE
       <br/>
       <br/>
       Kişiler kendilerine ya da başkalarına ait bilgisayarlardan internete bağlandıklarında şifre ve anahtar niteliğindeki özel bilgileri çaldırma tehlikesiyle karşı karşıyalar. Öncelikle belirtmek gerekir ki korsan yazılım tercihi, hırsıza davetiye çıkarmak demek. Akyürek bunu, “Hırsızı güvenlik müdürü yapmak” ironisiyle dile getiriyor. Hacker’ler zararlı yazılımlarla bilgisayarınıza giriyor. Diledikleri ne varsa kopyalıyor. Siz bunu ‘çalıp gidiyor’ diye tercüme edebilirsiniz.
       <br/>
       <br/>
       Bankacılıkta şifreler, SSL (Şifre katmanlı veri transferi) sistemiyle işlemi onaylayacak merkeze iletiliyor. SSL teknolojisi salt manada yüzde yüz güvenli. Kripto mantığıyla çalışıyor. Kriptonun bir anlığına çalındığını var sayalım, 128 bit kapsamındaki 2 üzeri 128’lik bir sayının şifresi nasıl çözülebilir ki. Hırsızlık, şifre SSL’e iletilmeden imkan dâhilinde ama. SSL zararlısı yazarak şifrelere konmak da yüksek bilgi ve teknoloji istiyor. Bu ustalıkta kod yazan hacker’ler, dâhi derecesinde zeki insanlar. Bilgisayar teknolojisine ve altyapısına vâkıf. Sürekli okuyor ve kendilerini yeniliyorlar. Bu aşamada şifre çalmayı, bilgisayara kaydettiğiniz dosyadaki gizli bilgilerinizin uçurulmasıyla karıştırmayın lütfen. O bunun yanında çocuk oyuncağı! Klavye hareketlerinin, maillerin ve kamera görüntülerinin kopyalandığı gerçeğiyle kıyaslandığında, özel bilgilerin internete bağlı ve güvenlik yazılımıyla korunmayan bilgisayarın bir köşesine metin dosyasıyla atıverilmesi, tabir hoşa gitmese de ‘avanaklık’.
       <br/>
       <br/>
       TEK ÇARE GÜVENLİK YAZILIMLARI
       <br/>
       <br/>
       Peki, internet tam güvenli değilse, bilgi, belge ve özelimizi nasıl muhafaza altında tutabiliriz? Başka çare yok, başta korsandan kaçınarak ve güvenlik yazılımlarıyla… İlk yerli yazılımın özelliklerini sıralayarak, konuyu açabiliriz. İnternette kol gezen zararlı yazılımlara koruma sağlayan Zemana AntiLogger, ‘sezgisel’ refleksle hareket ediyor. Şifre ve özel bilgileri çalan zararlı yazılımları anında sezerek etkisizleştiriyor. Akyürek, yazılımlarıyla, SSL zararlılarını dünyada ilk defa kendilerinin kontrol altına almayı başardıklarını belirterek ‘anti SSL loger’in büyük bir teknoloji olduğunu savunuyor. Bu gerçeğin zamanla ortaya çıkacağını ileri süren genç bilişimci, Google’u kuranların yaşadıkları ve vardıkları sonucu hatırlatıyor.
       <br/>
       <br/>
       Bu noktada Akyürek’e ‘sizden önce neden SSL koruması yazılamadı o zaman?’ diye soruyoruz. İşte cevap: “Biz en iyisiyiz. Dehâyız demiyoruz. Ama biz iyiyiz. Belki gözden kaçmıştır. Belki düşünmemiş olabilirler. Ama şunu söylemeliyim. Bu anti SSL teknolojisi kesinlikle çok büyük bir teknoloji.” Ardından şunları da ilave ediyor: “SSL öncesindeki zararlıyı yaparak şifreyi ele geçirme de başlı başına bir teknolojidir.  Üstün bir beyin bu zararlıyı yazabilir. Yarın öbürgün başka bir zararlı, hayal edilemeyen bir risk de çıkabilir.”
       <br/>
       <br/>
       WEB’TEN GÖZLENMEYE SON
       <br/>
       <br/>
       Zemana, web kamera korumasıyla (anti web kamera logger) da bir ilke imza atıyor. Kamera zararlısıyla arzulamadığınız görüntüleriniz el değiştirebilir. Siz ve kameralı iletişim kurduğunuz kişi şantaja uğrayabilirsiniz. Yatak odanızdaki laptop (dizüstü) bilgisayar, kâbusunuz olabilir. Özel görüntüler eşliğindeki şantaj haberlerini hatırlayıverin şöyle bir… Zemana Logger, 6 koruma modülü içeriyor. SSL ve web haricindeki dört modül, anti-key, anti scren, anti clipboard ve sistem savunma. Anti-key, klavye hareketlerinizin; anti scren, ekran görüntünüzün; anti clipboard, kes-kopyala-yapıştır işlemlerinizi koruyor. Sistem savunma ise bilgisayarınızın çökmemesi için çabalıyor. Bir de koruma yazılımının kendisini savunuyor. Yazılım kısaca, anti eylem metotlarıyla potansiyel zararlıları engelliyor. Bazen meşru programlar, gayri meşru hareket sergileyebiliyor. Bu durumda legal programlar da yanabiliyor. Oluşabilecek karışıklıklar, ayırt etme teknolojisiyle çözümleniyor. Dijital imza bu karışıklığı kökten çözecek.
       <br/>
       <br/>
       ÇİP HIRSIZLIĞI AYRI BİR KONU
       <br/>
       <br/>
       Bu arada bankamatik cihazlarına çip okuyucu takarak kredi ve banka kart bilgilerini ele geçirmek, tamamen fiziki bir hırsızlık. Kâğıt inceliğindeki çip okuyucular daha ziyade kamerayla gözlenmeyen ATM’lere yerleştiriliyor. Bundan sonrası e-ticaretle kesişiyor.  Yurt dışında henüz reklam edilmese de, ilk yerli güvenlik yazılımına, ABD ve İngiltere’den ilgi varmış. 2010’da yeni işletim sistemi çıkarmaya hazırlanan Microsoft, uyumluluk testi için yazılım programından örnek istemiş.  Öte yandan, devlet dairelerindeki yazılımların yüzde 70’i korsan. Devletin bilgisi deniz, çalmayan keriz!
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31050), [web.archive.org (arşiv bağlantısı)](http://web.archive.org/web/20080912021533/http://www.aksiyon.com.tr:80/detay.php?id=31050)
