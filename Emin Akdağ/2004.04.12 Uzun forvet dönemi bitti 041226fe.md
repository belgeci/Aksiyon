# Uzun forvet dönemi bitti

*Emin Akdağ 2004.04.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Günümüz futbolunda "patlayan forvet"lere ihtiyaç duyulduğunu söyleyen Doğan Koloğlu"na göre, bu özelliği taşımayan ve uzun boyunun dezavantajlarını yaşayan Hakan Şükür, yeniden Galatasaray"a alınmamalıydı.
  </font>
 </div>
 <div id="newsText">
  <font class="detail-text">
   Türkiye"nin gelmiş geçmiş en iyi santrforuydu ama artık devri sona ermişti.
   <br/>
   <br/>
   Spor, özellikle de futbol hakkında, ayakkabı boyacısı çocuktan hukuk profesörüne kadar herkes rahatlıkla fikir beyan edebiliyor. Ama bu fikirler teknik analiz ve bilgiden tamamiyle yoksun. Çoğu spor yazarının yazdıkları da sıradan vatandaşın bildiklerinin ötesine geçemiyor. Zaten bu yüzden spor yazarlığının adı, spor yorumculuğu oldu. Yaptığı teknik analizlerle dikkat çeken duayen spor yazarı Doğan Koloğlu ile Türk futbolunun son yıllardaki durumunu, Millî Takımı, Galatasaray"daki ikinci Fatih Terim dönemini ve diğer tartışılan konuları konuştuk.
   <br/>
   <br/>
   -Türk futbolu bugün dünya futbolunun neresinde?
   <br/>
   <br/>
   Türk futbolu kendine has bir dinamizm üretti. Ama bu üretim, ülkedeki gelişme düzeyiyle aynı kaldı. Futbolda da sanayileşmedeki gibi taşeronluğun ötesine geçemedik. Fatih Terim"in başarısı şahsî bir olaydı. Fatih kendi kültürünün gerekleri konusunda yapabileceği her şeyi yaptı. Ama artık bireysel kültürün yanı sıra kolektif kültür de gelişiyor. Bunun içinde yeriniz yoksa, Fatih"i takdir ediyoruz olay orada bitiyor, devamı gelmiyor.
   <br/>
   <br/>
   Türkiye"de spor kültürü eğitimi yok. Fair Play"in üzerinde durmuyoruz. Bugün Avrupa"da antrenörler sürekli ilerleme ve gelişme arayışı içindeyken Türkiye"de durum böyle değil. Trabzonspor Teknik Direktörü Ziya Doğan çok başarılı. Ama işini İngiltere"de aldığı eğitimle yürütüyor. Bunun bir doktora dönemi olmalı. Altı aylık, bir senelik eğitimle olmuyor.
   <br/>
   <br/>
   Futbol o kadar geniş bir konu ki, memleketlerin dinamizmi, gücü sporla ölçülüyor artık. Burada ekoller var. Türkiye kendi ekolünü henüz bulamadı.
   <br/>
   <br/>
   Dünyada futbolun konumu çok güçlendi. Futbol, din gibi dinamik bir konu haline geldi. Dünyanın siyasî yapılaşmasında bir örgütlenme biçimi var. Bir kere tarih kendi kendine ilerlemiyor. Güdümleniyor, yönlendiriliyor. Kimisi bunu kabul etmez, "Yarın ne olacağını kim bilir?" der. Hayır!.. Yarın ne olacağını hesaplayan ülkeler var. Hesaplarını, gelişmeleri takip ederek revize de ediyorlar.
   <br/>
   <br/>
   -Tarih güdümlü diyorsunuz, spor için de aynı şey geçerli mi?
   <br/>
   <br/>
   14"ler diye bir grup var Avrupa"da. Gelişmiş 14 futbol kulübü bir araya gelerek kurdular. Üye sayısı 18"i buldu. (Real Madrid, Milan, Ajax, Liverpool, Juventus, Bayern Munchen, Inter, Barcelona, Manchaster United, Burussia Dortmund, PSV, Porto, Marsilya, Paris Saint-German, Arsenal, Bayern Leverkusen, Olimpik Lyon ve Valencia)
   <br/>
   <br/>
   -Aralarına Galatasaray"ın girmesi de söz konusu olmuştu bir ara...
   <br/>
   <br/>
   Almadılar. 14"lerin amacı dünya futbol rantını aralarında paylaşmak. Kurmayı düşündükleri ligin maçlarını paralı televizyonlara satacaklar, dünyanın en iyi oyuncularını da ucuz tarifeyle alacaklar ve dünya futbol gelişimini kontrol edecekler. Nereden biliyorsun derseniz, FİFA kuralları değişti. Eskiden oyuncu satılıyordu. Şimdi satılmıyor.
   <br/>
   <br/>
   - 14"ler ligi niye faaliyete geçemedi?
   <br/>
   <br/>
   14"ler, UEFA Başkanı Johanson"e emrivaki yapmak istedi. "Para bizde, takımlarımız belli; sadece itiraz etme" dediler. O kadar bunalımdaydı ki. Tek blok halindeki ve siyaset dışı olan dünya futbolunu parçalamak istiyorlardı. 14 takım futbolu tekellerine alacaklar, belki de millî takımlara oyuncu vermiyoruz da diyeceklerdi. Dünya futbolunun rantı, dünya ticaretinin yüzde üçü demekti. Bunun üstüne yatmak istiyorlardı. O dönemde Galatasaray Avrupa şampiyonluğunu aldı. Onun üstüne Johanson dedi ki: "Bundan evvel bir kere Arsenalli oldum. Şimdi de Galatasaraylıyım." Galatasaray"ın 14"lere dahil olması gündeme geldi. Bu gelişme ve sözler 14"leri durdurdu. Başka bir denge de var dünyada. En gelişmiş İslam ülkesi Türkiye. Dünyanın ölçüsü şu: En gelişmiş İslam ülkesi, en geri kalmış Hıristiyan ülkesinin gerisinde dursun. En geri kalmış Hıristiyan ülkeler olarak da Güney Amerikalılar düşünülüyor. Türkiye"yi şimdi sporda bu bakımdan geri bırakmaları gerekiyor. Türkiye sporda artık milliyetçiliğin de önderliğini yapıyor.
   <br/>
   <br/>
   -Dünya üçüncüsü olmamız o dengeyi gözetenleri memnun etmedi anlaşılan!...
   <br/>
   <br/>
   Gayet tabiî. Türkiye"nin müthiş tanıtımı oldu çünkü. Ancak, Teknik Direktör Şenol Güneş"e bir haksızlık yapıldı. Güneş"i eleştirebilirsiniz ama fair play tarafını tartışamazsınız. Belki de o nedenle bütün basın aleyhinde olmasına rağmen çocuklar hocalarını tuttular, aleyhinde konuşmadılar; kenetlenip üçüncü oldular.
   <br/>
   <br/>
   - Peki neden Avrupa Şampiyonasına katılamadık?
   <br/>
   <br/>
   Bu sezon başında "hücum futbolu" diye bir kampanya başlattım. "Patlayan forvetin (deparların) dönemi başladı" dedim. Galatasaray Başkanı, "Hakan"ı alalım mı?" diye sorunca "Almayın, devri kapandı, çünkü patlayan deparı yok, şimdi geçerli olan o" dedim. Üstünde durulmadı.
   <br/>
   <br/>
   - Ama Hakan  şu anda bile Galatasaray"ın en başarılı oyuncusu değil mi?
   <br/>
   <br/>
   Mühim olan o değil. Rakibin üstünde Tuncay mı Hakan mı daha fazla terör estiriyor? Tabiî ki Tuncay. Terör, defansı çekingenliğe düşürmektir. Bunu Hakan yapamıyor. Konfederasyon Kupasında Tuncay bu özelliğiyle dikkat çekti.
   <br/>
   <br/>
   - Nihat da patlayan depar ama Sociedad düşme potasına yakın...
   <br/>
   <br/>
   Geçen sene on üçüncü sıradaydı takım. Onu üçüncü, dördüncü yapan Nihat"tır. Ama formdan düşmenin başka gerekçeleri de vardır. Sakatlanır, görevini suiistimal eder, birine âşık olur, hastalanır, her şey var... Adam eğer kümeye yeni çıkmış takımı üçüncü yapıyorsa çok büyük bir başarı.
   <br/>
   <br/>
   - Ne değişti de patlayan forvetlere ihtiyaç duyulmaya başlandı?
   <br/>
   <br/>
   Patlayan forvetin mantıksal gerekçesi şu: Eskiden uzun boylu futbolcular geçerliydi. Çünkü 1940"larda kaleciyle itiş kakış serbestti. Bir korner hatırlarım, Şeref Stadı"nda. Mehmet Ali Hoca attı. Baba Gündüz üç Beşiktaşlı ile beraber havalandı. Hepsi birden ağlara girdi. Top da girdi, gol oldu. Şimdi kaleciye ufacık bir temasta bulunmanız dahi faul. Uzun boylu santrforlar bugün büyük başarı sağlayamıyor. Siz bana bir örnek gösterirsiniz ama ben size dört-beş örnek gösteririm. Hakan gol atıyor ama attıkları Galatasaray"ın şampiyon olmasına yetmiyor. Çünkü oyuncu sitili değişti. Şimdi oyuncu sadece gol atmıyor, aynı zamanda rakipte paniğe yol açıyor. Hakan hiçbir zaman buna yol açamıyor.
   <br/>
   <br/>
   Yine zamanımda, bir maçta yedi buçuk kilometre koşardık. Onun için bölge oyuncusuyduk. Kaleci, bek, orta ve forvet. Koşu miktarı 14 kilometreye çıktı. Belki ileride 20 kilometre olacak. Yeni anlayıştan sonra bizim küçük takımlar da derece almaya başladı. Elazığ, Diyarbakır, Konya gidip büyük takımları yeniyor. Galatasaray Avrupa şampiyonu olduğunda ligde rakibi yoktu, dinleniyordu. Dışarıdaki maçlarda da rakipler yorgundu ve onları yeniyordu. Galatasaray"ın açtığı çığır yerli takımları da Avrupa"da iddialı hale getirdi. Bir de şu var, Türk insanı futbola yatkın. Çünkü çok uzun boylu değiliz. Ufak adamlar daha çevik oluyor. Hakan futboldaki bu anlayış değişikliği sebebiyle başarılı olamaz. Uzun boylu adamların belleri yer çekiminden uzak oldukları için daha yavaş dönüyor. Hafif dokunmalarda da çabucak yere düşüyorlar. Muayyen boydan uzunlar futboldan yavaş yavaş uzaklaşmaya mecbur kalacak. Bu demek değil ki Hakan"ı sevmiyorum. Hakan, Türkiye"nin  en iyi santrforlarından biridir. Başarıyı göze alıp konuşursak, en iyisidir. Onun döneminde dünya üçüncüsü olduk.
   <br/>
   <br/>
   - Dünyada futbol anlayışı değişiyor dediniz. Türk futbolunun kulüpler ve Millî Takım düzeyinde hemen adapte olması gereken yenilikler neler?
   <br/>
   <br/>
   Kesinkes, patlayan depar çok mühim. Türkiye"de bunlar var ama bunun eğitim bölümünü tamamlamak lâzım. Deli dolu gidersen top arkanda kalır. Kaleciyle karşı karşıya kalırsın, daha yakına girmek istersin, topu kaybedersin. Zaman zaman bu hataları yapıyor Tuncay. Antrenörler bu oyuncuların daha bilinçli oynamalarını sağlamalı. Gençlerbirliği"nden Youla; Beşiktaş"tan Pancu, Ahmet Hasan; Trabzonspor"dan Gökdeniz ve Fatih patlayan depara başka örnekler. Fatih, Tuncay"dan çabuk değil ama topla uyumda ondan daha iyi. Bir de Yattara örneği söz konusu. Deparlı adam hiç ummadığımız takımlarımızda var.
   <br/>
   <br/>
   İkincisi kolektif futbol. Bunu en iyi Gençlerbirliği sergiliyor. Vasat adamların birbirlerini tamamlayarak üst düzey randıman verdiği bir takım. Youla"ya dikkat edin, patlayan deparını kullandığı maçlarda Gençlerbirliği mutlaka kazanıyor. Mesela Valencia"ya elendikleri maçta hiç oynayamadı. O oynayamadığında takım siliniyor. Fenerbahçe bugün iyi top oynayan takımlardan biri. Ama Gençlerbirliği önünde hep çuvallıyor; çünkü Youla başarılı oluyor. Bir de Ankara takımının kolektif oyun düzeyi diğerlerinden yüksek.
   <br/>
   <br/>
   - İşin püf noktası kolektif oyun mu?
   <br/>
   <br/>
   Kolektif oyun temposu, karşı taraf bu tempoyu karşılayamıyorsa avantaj. Karşıladığı an patlayan depar devreye giriyor. İşte Gençlerbirliği"nin Valencia"ya elenmesinin sebebi de bu. Rakip karşıladı ve Youla patlayamadı.
   <br/>
   <br/>
   -Millî Takım"a Güneş"ten sonra kim gelmeli; yerli mi yabancı mı? Oyuncu seçiminde nelere dikkat edilmeli?
   <br/>
   <br/>
   İki tane uzun boylu adam kullanmak lüks. Dünyanın hiçbir yerinde öyle iki tane uzun boyluyu yan yana oynatmıyorlar. Olsa bile mutlaka birisi teknik becerisini Zidane gibi ekstradan geliştirmiş oluyor.
   <br/>
   <br/>
   Teknik adam bir kere araştırmacı olacak. Birikim kısmı çok zengin olacak. Rakibi iyi etüd edeceksin. Rakibe karşı takım kuracaksın. Her maça aynı takım ve düzenle çıkmayacaksın. Mesela İbrahim diye bir adamın var senin. Sol kanada çok iyi çıkıyor. Bir maçta Beşiktaş Galatasaray"ı onun golüyle yendi. Ama son derbide Galatasaray"a karşı bir atağa kalkamadı. Çünkü karşısına konan adam onu engelledi.
   <br/>
   <br/>
   - Bu araştırmacı özelliğe sahip kim var? Ersun Yanal olabilir mi?
   <br/>
   <br/>
   Yerliden yanayım. Ersun Yanal iyi seçim. Ama bir iki sene daha Gençlerbirliği"nde kalıp gelişmesini sürdürmeli. Çünkü Millî Takım senede üç maç yapıyor.
   <br/>
   <br/>
   -Diğer tartışılan konu da, Galasaray"ın Hagi tercihi...
   <br/>
   <br/>
   Hagi futbolu biliyor. Takıma bazı değişiklikler verir. Bazı tarafları hakikaten iyi. Bir kere sportmen ve ciddi. Sakatlandığında kaçırdığı antrenmanları pazar günü telafi ederdi. Futbol yapısı çok temiz. Futbol tekniği çok yüksek olduğu için sahte hareketler yapmaya ihtiyaç duymazdı. Ama şimdi antrenör. Başarıyı getiren süreçler futbolculuğundaki gibi avucunun içinde değil, dışında.
   <br/>
   <br/>
   - Şenol Güneş"e haksızlık yapıldığı görüşündesiniz, aynı haksızlığın Terim"e de yapıldığını düşünüyor musunuz?
   <br/>
   <br/>
   Her şeyin hakkını vermek lâzım. Terim bir kere Galatasaraylı. Türkiye"de Avrupa antrenörlük klasını en üst düzeyde almış adam. İtalya"da görev yaptıktan sonra antrenörlüğünü tartışmayacaksın artık. Yalnız şu var. Bütün bu özelliklere rağmen bir dönem başarısız olabilirsin. Bir antrenör her takımda başarılı olacak diye kural yoktur. Elindeki malzeme buysa ne yaparsan yap bir noktadan öteye götüremezsin. Antrenörün götürebileceği yer var, götüremeyeceği yer var. Fatih bir an evvel bir-iki adam alarak Avrupa"daki oyun düzeyini kaybetmeyeyim diye işi aceleye getirdi. Bu sezon Türk futbolunda üç başarı yakalandı: Beşiktaş"ın Chalse"yi deplasmanda yenmesi, Galatasaray"ın Juventus"u 2-0 yenmesi ve Gençlerbirliği"nin Valencia"yı yenmesi. Bunların içinde de en önemlisi Juventus galibiyetidir. Juventus, Manchaster United"e beş gol attı. Fatih"in en kötü olduğu dönemde bu örneği de var.
   <br/>
   <br/>
   - Lucescu"nun performansını nasıl buluyorsunuz; sadece Türkiye şartlarında başarılı olabilecek biri mi?
   <br/>
   <br/>
   Lucescu aslında futbolu bilen bir adam. Aklı başında bir antrenör. Yaşlılık, yavaş yavaş liderlik vasfını eritiyor insanların. Yaşlanmak demek ilkeli olduğunuz konularda genele uyan toleranslara dönme dönemi demektir. Ölüm böyle insanları etkiliyor. Ben de bunun bir parçası olacağım bir gün. Belki hâlâ değilim ama...
   <br/>
   <br/>
   - Sonunda haklı çıktığınız patlayan forvet benzeri yeni kavramlar üretiyor musunuz?
   <br/>
   <br/>
   Yeni kavramlar var ama önce Avrupa Şampiyonasını seyredeceğim ondan sonra...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9660-uzun-forvet-donemi-bitti.html), [web.archive.org (arşiv bağlantısı)](http://web.archive.org/web/20140125233019/http://www.aksiyon.com.tr:80/aksiyon/haber-9660-uzun-forvet-donemi-bitti.html)
