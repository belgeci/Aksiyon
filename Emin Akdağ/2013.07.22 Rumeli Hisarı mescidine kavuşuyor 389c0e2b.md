# Rumeli Hisarı mescidine kavuşuyor

*Emin Akdağ 2013.07.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vakıflar Genel Müdürlüğü, 130’u İstanbul’da, 150 eski caminin yerini belirledi. Bunların çoğundan geriye hiç iz kalmamış, kimilerininse sadece minareleri duruyor.
  </font>
 </div>
 <div id="newsText">
  <font class="detail-text">
   <p>
    Önemli bir bölümü de Demokrat Parti (DP) dönemindeki İstanbul’un imar çalışmaları sırasında yenisi inşa edilmek üzere yıkılmış. Arsasında başka bina bulunanların aynı yere yapılması imkan dahilinde değil tabi ki. Müsait durumdakilerle alakalı planlamalar sürüyor. İstanbul’dakilerden üçü projelendirildi. Biri Rumelihisarı’nın içinde, Boğazkesen Mescidi. Minaresi hâlâ ayakta. Hakkında kurul kararı da çıktı. İkincisi Yeniköy Parkı’nda, Fazıl Efendi Camii. Temelleri duruyor. Üçüncüsü ise Karaköy’de, Merzifonlu Camii. İtalyan Mimar Raimondo D’Aronco’nun eseri. Rumelihisarı’ndaki mescidin geçmişi 15’inci yüzyıla kadar gidiyor. Etrafında konutlar da varmış. Kaleiçi Mahallesi deniyormuş buraya. 1950’lerde kamulaştırılarak boşaltılmış. Şu anda mülkiyeti Büyükşehir Belediyesi’nde. Mescide 6 adet ev eşlik edecek. Evler tamamıyla kültür amaçlı kullanılacak. 19’üncü Yüzyıl fotoğraflarına bakıldığında mescit ve civarındaki yapılar açıkça görülüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36067-rumeli--hisari-mescidine-kavusuyor.html), [web.archive.org (arşiv bağlantısı)](http://web.archive.org/web/20130907182417/http://aksiyon.com.tr/aksiyon/haber-36067-rumeli--hisari-mescidine-kavusuyor.html)
