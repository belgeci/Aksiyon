# Sen ne yaptın Mükremin Abi? Yıktın perdeyi eyledin viran!

*Emin Akdağ 2012.05.14*

<div class="pNewsDetailMainContent" itemprop="articleBody">
 <p>
  Yılmaz Erdoğan’ın ‘zihniyet bam tellerine bastığı’ şahsiyetlerin (!) sergilediği ‘düşünceye tahammülsüzlük’, ‘inanca saygısızlık’ ve ‘ucu açık hakaretlerin’ arka planında, Film Arası adlı aylık sinema dergisine verdiği mülakatta kaydettiği “Yerelliğin bir numaralı şeyi din.
 </p>
 <p>
  Gelişim olarak materyalist bir kampın ağırlığı söz konusu. Buradaki materyalizmin bizdeki karşılığı laikliktir.” ifadeleri yatıyor. Beyaz perdedeki ‘ezansızlık’ bir espri, örnek sadece. Asıl neye vurgu yaptığı, sözlerinin hangi yargının etrafında odaklandığı gizlenmeye çalışılıyor kara propagandalarla. Saldırılarda prim ihtimali barındıran her türlü argümanın hoyratça kullanılmasının sebebi de bu. Tiyatronun özelleştirilmesi kararıyla iyice kızıl renge boyananlar ölçüsüzlükte sınır tanımıyorlar. İktidara yaranmakla suçladıkları Erdoğan’a, TV8’deki ‘Böyle Bir Şey Var mı?’ programında oyuncu Mehmet Esen, “Yılmaz, Kürtlerin yüz karasıdır.” diyebiliyor. Belden aşağılığı çok iyi bildiği kesin. “Hrant Dink’in arkadaşıyken birden Muammer Güler’in Celalettin Cerrah’ın arkadaşı oldu.” cümlesi de bu kişiye ait. Ancak Dink’i kimlerin niçin öldürdüğü sorusunun peşinde değiller her nedense! Kimileri de tutmuş, “Daha önce nerelerdeydi. Bunları neden şimdi seslendiriyor?” diye konuşuyor. Dile getirilenleri kısmen doğrulama anlamı taşıyor bu yaklaşım. Öyleyse bu feveran niye? Hakikatlerin zaman aşımı mı var? Yukarıdaki sözüne şöyle devam ediyordu Erdoğan: “Bu iş din eşittir yobazlık denklemine kadar gitti. Hepimize yansıyan din deyince gözümüzün önüne Cumhuriyet dönemi filmlerindeki deli, kötü kişiler geldi.” Neresi hatalı dediklerinin? Röportajda kendi kişisel gelişimini de anlatıyor usta tiyatrocu. Yanılgılarını deşifreden çekinmiyor. Son sözüyse şu, ideolojileri beyinlerini işgal edenlere: “Barıştırmak için söylenen, küstürmek için kullanılmaz. Manşetlerle meramı sertleştirmek iyi niyetlilik olmaz. Beş sayfalık röportajın üç cümlesiyle kanaat geliştirilmez. Kızgınlığın hiçbir türü sükunet getirmez. Düşünce özgürlüğü uygulanır, sadece talep edilmez.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/sen-ne-yaptin-mukremin-abi-yiktin-perdeyi-eyledin-viran_532497), [web.archive.org (arşiv bağlantısı)](http://web.archive.org/web/20150427021048/http://www.aksiyon.com.tr:80/karakutu/sen-ne-yaptin-mukremin-abi-yiktin-perdeyi-eyledin-viran_532497)
