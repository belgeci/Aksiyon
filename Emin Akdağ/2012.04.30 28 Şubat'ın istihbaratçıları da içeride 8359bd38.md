# 28 Şubat’ın istihbaratçıları da içeride

*Emin Akdağ 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat cuntasının ‘istihbarat’ birimi de hesap veriyor şimdi. Operasyonun üçüncü dalgasında gözaltına alınan 6’sı muvazzaf 13 askerden 9’u tutuklu.
  </font>
 </div>
 <div id="newsText">
  <font class="detail-text">
   <p>
    Eski Jandarma Genel Komutanı Fevzi Türkeri’nin adı öne çıkıyor. Çünkü postmodern darbe sürecinde tümgeneral rütbesiyle Generkurmay’da İstihbarata Karşı Koyma Dairesi’nin başındaydı. Yargı, medya ve iş dünyasına yönelik meşhur ‘irtica ve medya brifinglerinin’ organizatörüydü. Cengiz Çandar ve Mehmet Ali Birand gibi gazetecilerin andıçlandığı belgede, PKK’lı Şemdin Sakık’ın ifadelerine eklemeler yaparak, sanki örgütle bağlantı içindelermiş izlenimi uyandırdığı iddia ediliyor. O süreçte yargılanan Hasan Celal Güzel’in dava dosyasındaki belge de onun elindenmiş. Türkeri’nin yanı sıra emekli Korgeneral Yıldırım Türker, emekli Yüzbaşı Refik Tanju Sirmen, muvazzaf tuğgeneraller İsmail Hakkı Önder ve Lokman Ekinci ile albaylar Mustafa Köseoğlu, Mehmet Haşimoğlu ve Yahya Kemal Yakışan’la Astsubay Adem Demir de cezaevinde tutuluyor. Deniz Kuvvetleri’nin eski komutanı Güven Erkaya’nın vefatı öncesindeki açıklamalarından sonra, halefi Salim Dervişoğlu’nun 2001’de Kanal 6 televizyonuna söyledikleri de ışık tutuyor 28 Şubat’a. Balyoz darbe planına benzer seminer programı o dönemde de gerçekleştirilmiş Gölcük’te. “MGK’daki 28 Şubat toplantısı bunun sonucunda meydana geldi.” diyor, Dervişoğlu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32432-28-subatin-istihbaratcilari-da-iceride.html), [web.archive.org (arşiv bağlantısı)](http://web.archive.org/web/20120703041554/http://www.aksiyon.com.tr:80/aksiyon/haber-32432-28-subatin-istihbaratcilari-da-iceride.html)
