# Üniversitede kumar serbest!

*Emin Akdağ 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yükseköğretim Kurulu (YÖK), 1985 tarihli disiplin cezaları yönetmeliğini değiştirdi. Kurul Başkanı Prof. Dr. Gökhan Çetinkaya, “12 Eylül sonrası dönemin vesayetçi anlayışını temsil ediyordu.
  </font>
 </div>
 <div id="newsText">
  <font class="detail-text">
   <p>
    Örgütlenme ve ifade hürriyetlerini sınırlayan bir yaklaşım içerisindeydi.” diyor, eskisi için. Suç sayılan fiillerin azaldığını, ağır müeyyidelerin de hafifletildiğini söylüyor: “Ayrıca çok soyut kavramlar, bütün üniversiteler tarafından farklı farklı yorumlanacak ifadeler vardı. Bütün bunları somuta çevirdik.” Peki, yenisi her kesimi memnun kılıyor mu? Belki erken ama ilk tepkilere göre cevap hayır gibi. Suç disiplin suçu niteliğinden çıkarılan eylemlere bir örnek: “Kampusta kaba ve saygısız davranmak, törenlerde öğretim elemanlarına ayrılan yerleri işgal etmek, kumar oynamak veya oynatmak…” Bir misal daha: “Yükseköğretim kurumu içinde siyasi faaliyette bulunmak…” Kurumdan çıkarmayla cezalandırılan öğrenci bir daha aynı kuruma alınmayacak. Bildiri dağıtmak, fikir açıklamak ve propaganda yapmak serbest. Kesinleşmiş mahkumiyet yoksa ve öğrencilikle ilişkisi ayan beyan ortada değilse, kampus dışındaki fiiller disiplin suçuna girmeyecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33298-11-universitede-kumar-serbest.html), [web.archive.org (arşiv bağlantısı)](http://web.archive.org/web/20130916060424/http://www.aksiyon.com.tr:80/aksiyon/haber-33298-11-universitede-kumar-serbest.html)
