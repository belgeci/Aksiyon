# ''Korsan Plakçılık'' Sunar!

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20041225002502im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002502im_/http://www.aksiyon.com.tr/resim/460/52.jpg" vspace="5"/>
  </p>
 </font>
 <font class="content">
  Müzik sektöründeki korsanlık, asırlar öncesinde açık denizlerde yaşanan korsanlığı  bile sollamış. MÜ-YAP Başkanı Aydın Oskay, illegal kopyalama sebebiyle sektörün ayakta duramaz hale geldiğini söylüyor. Orhan Gencebay ise korsan satışın bilinenin neredeyse iki katı olduğunu ifade ediyor.
 </font>
 <p>
  <font class="content">
   Taklit ya da kopya üretim, her sanayi kolunun bir numaralı korkulu rüyasıdır. Dünyaca tanınan pekçok giyim markası, yıllardır bu kâbustan kurtulmaya çalışıyor. Bu markaların, uluslararası girişimlerde bulunarak söz konusu haksızlığın önlenmesi hususunda epey mesafe katettikleri söylenebilir. Ancak, müzikteki durum, diğerlerinden hayli farklı. Elde ettiğimiz son verilere göre, olay büyük boyutlara tırmanmış. Bir benzetmeyle ifade etmek gerekirse, asırlar önce açık denizlerde kol gezen hakiki korsanların eylemlerini bile aşmış. Taze örnek: Sibel Can piyasaya yeni çıkan albümünün 450 bin sattığını, korsan satışın 500 binlere dayandığını söylüyor. Bir an için, bu örneğin spesifik ve abartılı olduğunu kabul edelim. Peki, Müzik Yapımcıları Meslek Birliği (MÜ-YAP) Başkanı Aydın Oskay’ın, korsan üretimin en az legal üretim kadar ciro yaptığını ifade etmesine ne demeli? Hem yapımcı, hem de sanatçı özelliğiyle müzik piyasasının duayenlerinden Orhan Gencebay’ın, kopya kaset ve CD’lerin sayısının, bandrollü olanların neredeyse iki katına ulaştığını kaydetmesini nasıl değerlendirmeli?
   <br/>
   <br/>
   Türkiye müzik piyasasında yetenek ve sermayelerini ortaya koyanlar dört ayrı meslek örgütüyle haklarını arıyor. Yapımcılar, Müzik Yapımcıları Meslek Birliği (MÜ-YAP); besteciler, Türkiye Musiki Eseri Sahipleri Birliği (MESAM); icracılar ise Müzik Yorumcuları Meslek Birliği (MÜYORBİR) çatısı altındalar. Bir de besteci, söz yazarı ve yayımcıların da üye olabildikleri, Müzik Eseri Sahipleri Grubu Meslek Birliği (MSG) var. Bu dört meslek örgütünün üyeleri yaklaşık iki ay evvel Kültür Bakanı Erkan Mumcu ile bir araya gelerek, korsan yayıncılığa karşı ortak mücadele etme kararı aldılar.
   <br/>
   <br/>
   Unkapanı sadece satış noktası...
   <br/>
   <br/>
   Sektörün problemlerini ve son gelişmeleri konuştuğumuz MÜ-YAP Başkanı Aydın Oskay, Unkapanı ile özdeşleştirilmelerine karşı çıkarak, “Şunu net bir şekilde ortaya koymak lâzım. ‘Müzik yapımcıları deyince Unkapanı akla geliyor’ lafı doğru değil. Bu sadece medyada yer alan bir tanımlama. Unkapanı dışına şimdi çıkmadık. Mesela ben, 18 yıl önce Zincirlikuyu’da dört katlı bir büro açtım. Raks, 15 yıldır Korukent’te. Unkapanı’nda bugün sadece kaset satılır. Benim de satış mağazam var. Müzik yapımı ile alakası olmayan insanların da dükkanları var orada. Oradaki mağazama gitseniz, dükkanımı açıp kapatan elemanımı bulursunuz. Bu kişileri müzik yapımcısı zannederseniz ve onlara birtakım sorular sorarsanız,  iş kendi kendine dibe vurur. Şimdi her yerde varız. İkitelli’den tutun, Mecidiyeköy’e kadar... İnsanlar, ticareti en rahat yapabilecekleri mekanları seçiyor. Bugün, Türkiye’nin en büyük şirketleri aklınıza gelmeyen muhitlerde” diyor.
   <br/>
   <br/>
   Bakanlık kayıtlarında binin üzerinde müzik yapımcısı görünüyor. Bunlardan sadece 58’i MÜ-YAP üyesi. Yıllık cironun yüzde 80’i birlik üyelerince gerçekleştiriliyor. Oskay, bu garip durumun ne manaya geldiğini şöyle açıklıyor: “Herkes müzik yapımcısı olabiliyor.  20 tane şiir kaseti çıkarmak için müracaat ederseniz, bakanlık size yapımcı belgesi veriyor. Ama Türkiye’de tüm ciroyu üreten firmaların sayısı 50 veya 55’i geçmez.”
   <br/>
   <br/>
   Sektör ayakta duramıyor.
   <br/>
   <br/>
   Türk müzik piyasasındaki pastanın büyüklüğü 150 milyon dolar civarında. Ancak, pasta ile nüfus artışı arasında ters orantı sözkonusu. Pasta, rakam anlamında büyüyor; ama gerçekte küçülüyor. Oskay, ters orantıya, “Bize göre bu işin cirosu sadece kaset alıp satmak değil. Müzik yapım şirketlerinin gelirleri sadece albüm satışından değil. Bizde albüm satışı dışındaki bütün kaynaklar yasaların iyi uygulanmaması yüzünden dışarıda kalıyor. Böyle vahim bir durum var. Kaset ve CD yapıp satmakla sektör kendini döndüremez hale geldi artık. Yayın kuruluşlarıyla ilgili problemleri çözemiyorsunuz; ürettiğiniz her şey iki gün sonra eski olarak karşınıza çıkıyor. İnternetten indirmeler, yasa dışı kopyalamalar... Bunlara tedbir alınamaması, sektörü yüzde seksen geriletmiştir” sözleriyle açıklık getiriyor.
   <br/>
   <br/>
   Korsanlığın sektöre vurduğu sektenin bir ciro kadar, yani 150 milyon dolar olduğunu söyleyen Oskay, ‘Korsanlık bir nev’i satış artırma ve vergi kaçırma tekniği mi? Korsanlarla bazı yapımcılar işbirliği yapıyor olabilir mi?’ sorumuzu ise, “Herkese yapımcı derseniz, korsanlıkta yapımcının parmağı var sonucuna da ulaşabilirsiniz. Bu çok doğaldır. Herkesin yapımcı olmadığını savunuyoruz zaten. Bu işle alakası olmayanlar da yapımcı diye tanınıyor. O da gidip korsanlığa bulaşıyor. Yapımcı korsanlığa bulaştı deniyor. Türkiye’de bir problem var. Siz gidin, yapımcı belgesini yarın alırsınız. Korsanlığa bulaşsanız, yapımcı şimdi korsan mı oluyor? Sıkıntı burada. Denetim ve işleyiş zapturapt altına alınamamıştır. Üyemiz olmayanlar  yapımcı değildir de demiyorum. Bize üye olmayan ama işi layıkıyla yapanlar da var” diye cevaplıyor.
   <br/>
   <br/>
   Kültür ürünü sokakta satılmamalı
   <br/>
   <br/>
   Oskay, korsanlığın önlenmesi için üç şeyi şart koşuyor. İlk şart, kültür ürünlerinin sokaktaki satışı engellenmeli. İkincisi, kanun aynen tatbik edilmeli. Üçüncüsü ise, konuyu düzenleyen iki yasa arasındaki çelişkilerin bir an önce giderilmesi. Oskay ayrıca, sadece kendi albümlerini piyasaya süren sanatçıların yapımcılık yapmasına da karşı. MÜ-YAP’ın üyeleri arasında Orhan Gencebay, Ferdi Tayfur, İbrahim Tatlıses ve Hakan Peker gibi yapım şirketleri de bulunan sanatçılar var. Ama bu şirketlerde öncelikle başka sanatçıların kaset ve CD’leri üretiliyor. Zaten bu tür şirketlerin sayısı da bir elin parmaklarını geçmiyor.
   <br/>
   <br/>
   Oskay’a ‘Korsanlık hiç olmasaydı sektör nerede olurdu?’ diye sorunca biraz içerliyor ve şu çok ilginç sözleri sarf ediyor: “Bazı şeyler bir kere denk gelen türdendir. İlk kasetleri benim şirketimden çıkan insanları sayayım... Sertap Erenerler, Levent Yükseller, Yıldız Tilbeler, Yeşim Salkımlar, Ayşegül Aldinçler... Dünyada bu tür isimlerden bir tanesini çıkaran, maddi yönden geleceğini garanti altına almış demektir. Türkiye’de ne yaparsanız yapın, her şey ülke sıkıntıları içinde kalıyor.”
   <br/>
   <br/>
   Oskay, Uluslararası Fonogram Endüstrisi Birliği (IFPI) üyesi MÜ-YAP’ın bu yıl düzenlediği Türkiye’nin ilk müzik fuarının önümüzdeki yıllarda geliştirilerek devam ettirileceğini de belirtti.
   <br/>
   <br/>
   ‘Korsanlığı ancak devlet çözer’
   <br/>
   <br/>
   Korsanlığın boyutları ile çözüm yollarını ve sadece kendi kaseti için şirket kuran sanatçıların nasıl nitelendirilmesi gerektiğini Kervan Plakçılık’ın sahibi Orhan Gencebay’a da sorduk. Bir yapımcı olarak da müzik sektörünü çok iyi bilen sanatçının ilk tespiti şöyle: “Telif haklarıyla ilgili hukuki durum netleşmeli. 5846 sayılı Fikir ve Sanat Eserleri Kanunu ile 3257 sayılı Sinema, Video ve Müzik Eserleri Kanunu arasında çelişkiler var. 3257 tamamen kaldırılmalı. 5846 ise iyi bir şekilde uygulanmalı.”
   <br/>
   <br/>
   Veri ve rakamlarla konuşmayı seven Gencebay, yine öyle yapıyor. Türkiye’de yıllık kaset satış potansiyeli yabancılara göre 120 ile 140 milyon adet. Bu konudaki yerli sektörün tahmini rakamı ise 100 milyon. Bir yılda bandrolle satılan kaset sayısı da sadece 30 milyon. Arada kıyası aşan büyüklükte bir uçurum sözkonusu. Gencebay, bandrollülerin hepsinin de resmi kabul edilemeyeceğine işaret ediyor. Bu dikkate alınınca resmi satış 20 milyona iniyor. Piyasaya her yıl 40 ile 50 milyon korsan kaset sunulduğunu hesaplayan Gencebay, “Kim yapıyor sorusuna gelince... Uluslararası çalışanlar, genel çalışanlar ve bu işi kişisel yapanlar var. Korsan kaset sadece sokakta değil. O kadar cesaretlendiler ki, kendilerini yasal zannetmeye başladılar. Baskınlarda polise saldırıyorlar. Neden? Çünkü kanun tam uygulanmıyor. Müzikteki hak gasbının 10-15 türü vardır. Ama bunun en ciddisi korsan kopyalamadır. Yapımcılar arasında bu işin yapılacağına inanamıyorum. Belki elinde bandrolü kalan bazı yapımcılar bu yola başvurabilir. Bulgar, Rus ve Türk mafyası var işin içinde. On binlerce kişi var. Bunu ancak devlet halledebilir” diyor.
   <br/>
   <br/>
   Gencebay, yalnızca kendi albümünü çıkarmak amacıyla yapım şirketi kuranlar hakkında şöyle düşünüyor: “Aynı zamanda yapımcıyım. Şimdiye kadar 70 sanatçıyla çalıştım. Aydın Bey’in söylediklerinde gerçek payı var. Kendi kasetini yapıp satanlar da kazandıklarını bu sektöre yatırıyor. Onlar da yapımcı kabul edilebilir. Bunlar, kazancı da zararı da benim olsun diye kendi firmalarını kurmuş olabilirler.”
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3021&yorum_id=1), [web.archive.org (arşiv bağlantısı)](http://web.archive.org/web/20041225002502/http://www.aksiyon.com.tr:80/detay.php?id=3021&yorum_id=1)
