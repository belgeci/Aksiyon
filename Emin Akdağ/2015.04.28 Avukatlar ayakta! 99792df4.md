# Avukatlar ayakta!

*Emin Akdağ 2015.04.28*

<div class="pNewsDetailMainContent" itemprop="articleBody">
 <p>
  Hâkimlik mülakatına girerken büyük ölçüde akıbeti kestiriyordu Afyonkarahisar Barosu avukatlardan Umut Kılıç. Belirli kriterleri haizler (!) geçebilecekti bu aşamayı. Mesleki bilgi ve icra kabiliyeti aranmayacak; iktidarla uyuma bakılacaktı. Geçen yıl yazılıdan 85 gibi gayet iyi bir not almasına karşın mülakatta elenmişti. Bu senekine tepkisini dile getirmek için iştirak edecekti. Diyaloglar tansiyonu yükseltti. Kan beynine sıçradı. O sırada “Faşist Erdoğan’ın adamlarısınız.” dediği ileri sürüldü ve Cumhurbaşkanı’na hakaretten tutuklandı. Oysa ‘isnat edilen suçun kovuşturulması’ dahi izne tabiydi. Ama şimdilerde hangi hukuki kurala uyuluyor ki… Avukatlar ayakta! “Olay bizi öfkelendirmiştir. Öfkemiz, kararlılığa dönüşmüştür. 87 bin avukat ve savunduğumuz on milyonlarca vatandaş tek yumruğuz.” diyor, Türkiye Barolar Birliği (TBB) Başkanı Metin Feyzioğlu. Ve şu suali yöneltiyor Ankara 4’üncü Sulh Ceza Hakimliği’ne: “Olayın tek delilinin tutanak olduğunu yazmışsın kararında; bu tutanak dosyada değil mi? Nasıl oldu da ‘tutuklanmazsa delilleri karartabilir’ diyebildin?” Hukuk ve Hayat Derneği Başkanı Mehmet Kasap da şunları söylüyor: “Meslektaşımızın tutuklanması, otoriterliğin, devlet kademesinde göreve başlamadaki kayırmacılığın ve parti devletinin zirve noktaya ulaştığının sembolüdür.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/avukatlar-ayakta_550688), [web.archive.org (arşiv bağlantısı)](http://web.archive.org/web/20150807180321/http://www.aksiyon.com.tr/karakutu/avukatlar-ayakta_550688)
