# 2015’te yük doğalgaza binecek

*Emin Akdağ 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yirmiler Grubu’nun (G-20) 2015’teki dönem başkanlığını Türkiye üstleniyor. Programa 50 bini aşkın kişinin katılacağı tahmin ediliyor. Tabii ki bu çok önemli organizasyon için 2014’te ve gelecek sene bir dizi hizmet ve mal alımları olacak.
  </font>
 </div>
 <div id="newsText">
  <font class="detail-text">
   <p>
    Hükümet, Meclis Plan ve Bütçe Komisyonu’nda görüşülen torba yasa içindeki 11’inci maddeyle bunları Kamu İhale Kanunu (KİK) kapsamı dışına çıkarmaya çalışıyor. Ana muhalefet partisi CHP’li vekiller denetimsiz harcama olamayacağını vurgulayarak, maddenin geri çekilmesini istiyor. Partinin Ankara Milletvekili İzzet Çetin, “Böyle bir şey olamaz. Bu hükümet KİK mevzuatını 176 defa değiştirdi. Sonuç; Türkiye yolsuzluk denizinde yüzüyor. Her yol yolsuzluğa çıkıyor.” diyor. AK Parti Çorum Milletvekili Cahit Bağcı ise şöyle savunuyor: “Büyük bir organizasyon. Beklenmedik gelişmeler olacak. Esnek bir alım-satım yapılabilmesi için bu kanun gerekli.” Bağcı’dan enteresan bir örnek: “50 Mercedes’e ihtiyaç olduğu planlandı ama 10’u kullanıldı. Bu kanun olmazsa, o zaman soracaklar niye 40 tane fazla kiraladınız diye.” CHP İstanbul Milletvekili Aykut Erdoğdu da şu suçlamaları yöneltiyor: “Amacınız alım-satım işlerini ihale kanununa göre yapmamak. Kuralları kaldırıp maça hakem koyuyorsunuz. Aynı şeyi, vatandaşa dağıtılan kömürde yaptınız, KİK dışına çıkardınız. Sonra büyük yolsuzluklar oldu. TKİ’ye kömür satan firma piyasadan ucuza mal toplayıp, devlete fahiş fiyata sattı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38877-2015te-yuk-dogalgaza-binecek.html), [web.archive.org (arşiv bağlantısı)](http://web.archive.org/web/20140916225242/http://www.aksiyon.com.tr/aksiyon/haber-38877-2015te-yuk-dogalgaza-binecek.html)
