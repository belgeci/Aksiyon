# Türk-Yunan ortak kültür tatbikatı-1

*Emin Akdağ 2004.09.06*

<div>
 <p>
  <font>
   “Türkiye ve Yunanistan’da nüfus mübadelesinden kalan mimari mirasın korunması ile ilgili yerel bilincin geliştirilmesi”  çerçevesinde, bu ay içinde Kapadokya'da, ekimde de Girit'te iki önemli etkinlik yapılacak.
   <br/>
   <br/>
   1923 yılında imzalanan 'Nüfus Mübadelesi Sözleşmesi' sonrasında, Türkiye'den Yunanistan'a, Yunanistan'dan da Türkiye'ye göç ettirilen milyonlarca insanın arkalarında bıraktıkları kültürel mirasın korunması için, 81 yıl sonra da olsa ortak bir proje geliştirildi. Projenin en önemli özelliği tamamen sivil inisiyatifle yürütülmesi ve diplomatik kaygılar ve siyasi beklentilerden uzak olması. Konferanslar, atölye ve sergi çalışmalarından oluşan ilk proje etkinliği 18-23 Eylül’de Kapadokya'da, ikincisi ise 21-27 Ekim tarihleri arasında Girit'te gerçekleştirilecek. Lozan Mübadilleri Vakfı, Mustafapaşa Belediyesi, Türkiye Mimar ve Mühendisler Odaları Birliği (TMMOB), Koruma ve Restorasyon Uzmanları Derneği (KORDER) ve Uluslararası Anıtlar ve Sit Alanları Konseyi Yunanistan Şubesi'nin (Hellenic Section of (ICOMOS) ortaklaşa düzenledikleri "Türkiye ve Yunanistan'da Nüfus Mübadelesinden Kalan Mimari Mirasın Korunması ile İlgili Yerel Bilincin Geliştirilmesi Projesi", Avrupa Birliği (AB) tarafından da destekleniyor.
   <br>
    <br>
     Lozan Mübadilleri Vakfı Genel Sekreteri Sefer Güvenç, projenin amacını "Mübadillerden geriye kalan mimari mirası değerlendirme ve koruma ölçütlerini, Yunanistan ve Türkiye'de mübadeleyle ilgili sivil toplum örgütleri, yerel temsilciler, yerel halk ve uzmanların birlikte tartışabilmesini sağlamaktır" diye özetliyor. Proje kapsamındaki atölye çalışmalarında, ilk kez Türk ve Yunan uzmanlar kültürel mirasların içinde karşılıklı bilgi alışverişinde bulunma fırsatını yakalayacaklar. Güvenç, etkinlikler için Türkiye'den Nevşehir Mustafapaşa'nın, Yunanistan'dan ise Girit Resmo'nun seçilmesinin birçok açıdan anlamlı olduğunu söylüyor. Sebeplerden en önemlisi, seçilen bölgelerin mübadelede nüfus değişiminin yoğun yaşandığı yerler arasında yer almaları ve mimari miras örnekleri açısından zenginliği.
     <br>
      <br>
       Osmanlı döneminde başkent İstanbul'un uzağında olmaları ve bölgesel mimari özellik taşımaları da dikkate alınan yerlere, mübadillerin bugün ikamet ettikleri şehirlerden rahatlıkla ulaşabilmeleri mümkün. Resmo'daki Girit Üniversitesi, Osmanlı tarihi üzerine uzmanların çalıştığı ve yüksek lisans eğitiminin verildiği ender yükseköğretim kurumlarından biri. Kapadokya ile ilgili çalışmalar da daha ziyade Ankara Üniversitesi’ndeki uzmanlarca yürütülüyor. Bölgelerin, her yıl onbinlerce yerli ve yabancı turist tarafından ziyaret edilen yerler olması da başka bir tercih sebebi. Turistik özellikleri dolayısıyla bölgelerdeki belediyeler kültürel mirasın korunması için çaba gösteriyor; ancak bu çabaların daha bilinçli ve yeterli hale getirilmesi gerekiyor. Ayrıca Kapadokya ve Girit'te ulaşılması ve uyarılması hedeflenen etki grupları birbirine yakın özelliklere sahip.
       <br>
        <br>
         Etkinlikler ülkenin diğer bölgelerindeki sivil toplum kuruluşları, uzmanlar ve öğrencilere de açık. Sonuç bildirileri ile sergi malzemelerinin görüntüleri www.lozanmubadilleri.org adresinde yayınlanacak; katalog ve kitapçık bastırılacak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1318 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=15112), [web.archive.org (arşiv bağlantısı)](http://web.archive.org/web/20060516144925/http://aksiyon.com.tr:80/yazdir.php?id=15112)
