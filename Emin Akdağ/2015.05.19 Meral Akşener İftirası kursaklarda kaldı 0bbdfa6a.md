# "Meral Akşener İftirası" kursaklarda kaldı

*Emin Akdağ 2015.05.19*

<div class="pNewsDetailMainContent" itemprop="articleBody">
 <p>
  AKP iktidarı yanlısı aHaber televizyonunda Latif Erdoğan ve Cemil Barlas’ın, eski İçişleri Bakanı ve MHP Milletvekili Meral Akşener’i ‘uygunsuz kaseti bulunmakla’ itham etmesi ve buna Gazeteciler ve Yazarlar Vakfı Başkanı Mustafa Yeşil’in adını da karıştırması geçtiğimiz haftanın en tartışılan konularından biriydi. Akşener’in 28 Şubat döneminde askerlere sergilediği duruşun benzerini yinelemesiyle iftiranın sahipleri geri adım atmak zorunda kaldı. (Eşi Cumhurbaşkanı Tayyip Erdoğan ile birlikte) Emine Erdoğan, Hayrunnisa Gül, Sare Davutoğlu’nun tepki koymada (o da telefonla aramak kaydıyla) gecikmesi dikkatlerden kaçmadı. Üstelik bayan vekil, canlı yayınlarda bizzat isimlerini vermesi ve birkaç söz beklediğini söylemesine rağmen… 11’inci Cumhurbaşkanı Abdullah Gül, cuma namazı çıkışı gazetecilere “Çok fazla dikkate alınacak şeyler değil. Meral Hanım’ı herkes bilir.  Çok saygı değer bir hanımefendidir. Çok eski arkadaşımızdır. Herkes gibi ben de üzüldüm. Yeri geldiğinde mert olduğunu da herkes bilir. Çok takmamak lazım, kimse inanmamıştır.” diye konuştu.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/meral-aksener-iftirasi-kursaklarda-kaldi_550933), [web.archive.org (arşiv bağlantısı)](http://web.archive.org/web/20150718121849/http://www.aksiyon.com.tr/karakutu/meral-aksener-iftirasi-kursaklarda-kaldi_550933)
