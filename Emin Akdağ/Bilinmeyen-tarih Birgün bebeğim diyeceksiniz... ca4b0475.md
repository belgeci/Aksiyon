# Birgün bebeğim diyeceksiniz...

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050227092257im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092257im_/http://www.aksiyon.com.tr/resim/372/06.jpg" vspace="5"/>
  </p>
 </font>
 <font class="content">
  Türkiye’de yaklaşık bir buçuk—iki milyon çift kısırlık problemi yaşıyor. Size bir tüyo, sakın onlara ‘neler hissettiklerini çok iyi anladığınızı’ söylemeyin. Çünkü bu ne doğru, ne de inandırıcı. Zaten isteseniz de onları anlayamazsınız. Hani damdan düşen Nasrettin Hoca, olur olmaz konuşan insanlara ‘Bana damdan düşen birini bulun’ diyor ya, tam da meselenin özünde bu kıssa var.
 </font>
 <br/>
 <p>
  <font class="content">
   Kim ne derse desin; insan çocukken, aile de çocuk varken daha güzel. Güzel ama çoğu çiftin herhangi bir zahmete katlanmadan sahip olduğu bu güzellik; bazı çiftler için çileli bir yolun sonunda saklı durabiliyor, bazen de hayale dönüşebiliyor. Bir de özellikle yakın çevrelerinden gelen sosyal baskı yok mu; dünya işte o zaman kelimenin tam anlamıyla daralıyor bu çileli insanlara...
   <br>
    <br>
     Türkiye’de yaklaşık bir buçuk—iki milyon çift kısırlık problemi yaşıyor. Size bir tüyo, sakın onlara ‘neler hissettiklerini çok iyi anladığınızı’ söylemeyin. Çünkü bu ne doğru, ne de inandırıcı. Zaten isteseniz de onları anlayamazsınız. Hani damdan düşen Nasrettin Hoca, olur olmaz konuşan insanlara ‘Bana damdan düşen birini bulun’ diyor ya, tam da meselenin özünde bu kıssa var.
     <br>
      <br>
       Hiçbir duygu yerini dolduramıyor...
       <br/>
       <br/>
       İnsanoğlu şimdiye kadar anne ve babalık duygusunu başka tatminlerle bastırmayı başaramadı, başaramayacak da... Emel Sayın ve Ajda Pekkan gibi ünlü sanatçılar buna çarpıcı iki örnek. Bu ünlü şahsiyetlerin annelik duygusunu tadamamanın verdiği acıyla kameralar karşısında bile zaman zaman gözyaşlarına hakim olamamaları doğrusu izleyen herkesi derinden etkiliyor... Çünkü bu gözyaşlarının her mililitresi saflık ve samimiyet kokuyor da ondan... Türkan Şoray, Hülya Avşar ve Sibel Can gibi ünlüler de evlat sahibi olmayı ihmal etmemelerinden duydukları memnuniyeti her fırsatta dile getiriyorlar. Annelik trenini kaçıran ünlülerden Nilüfer ise çocuk hasretini evlatlık edinerek dindirmeye çalışıyor...
       <br/>
       <br/>
       Cinsellik ayrı, üreme ayrı
       <br/>
       <br/>
       Çocuk sahibi olma sürecinde olduğu gibi; çocuksuzluğun verdiği acıda da sıkıntının fazlasını kadınlar çekiyor. Bunun temelinde, ‘erkek cinsel açıdan sağlıklıysa, problem mutlaka kadındadır’ yanılgısı yatıyor. Oysa ki cinsel sağlık ile üreme sağlığı birbirinden tamamen ayrı konular. Üremede, kadındaki yumurta neyse, erkekteki sperm de o. Sperm üretimi, üretilen spermin dışarıya atılması, kalitesi, sayısı ve hareketliliğine ilişkin anormallikler çocuğa giden yolu tıkayan sebeplerin başında geliyor. Bir büyük yanılgı da kısırlığın ‘ayıp ya da kusur’ olarak algılanması ve bunun toplumdaki statü ve konumu gereği erkeğe değil de kadına layık görülmesi... Kısırlık öncelikle bir sağlık problemi. Tıpkı kalp, mide ve böbrek rahatsızlıklarında olduğu gibi...
       <br/>
       <br/>
       Kısırlık nerede başlıyor?
       <br/>
       <br/>
       Genel kültürün ve bunun oluşumundaki baş etken okumanın önemi bu konuda da açıkça kendini gösteriyor. ‘Bilgisizlik ve körükörünelik girdabı’ndan kurtulmak için daha epey zamana ihtiyaç var gibi. Bu haberin bir amacı da kısırlık konusuyla ilgili bazı bilgilerin genel kültür hazinelerine kaydedilmelerine yardımcı olmak zaten... Kimi zaman çözümü çok kolay bir sebep çocuk meydana getirmeyi engelleyebiliyor. Bazen de problem karmaşık bir görünüm arz edebiliyor. Bazı durumlarda ise ortada belirli bir problem yokken bile çocuk olmayabiliyor. Kısırlıktan (infertilite) söz edebilmek için çiftlerin korunmamaları ve bir yıllık düzenli cinsel ilişki sonrasında hamilelikle karşılaşmamaları gerekiyor. Bir yıllık bekleme süresi kadının büyüklüğü, önceden geçirilen bazı rahatsızlıklar ve oluşan —düşüklerle erkene alınabiliyor. Bilimsel verilere göre, çiftlerin yüzde 85’i ilk yıl içinde hamilelikle tanışıyor. Çoğu araştırmaya göre kısırlığın erkek ve kadından kaynaklanma oranı birbirine çok yakın. Çiftlerin yüzde 25’inde ise hem erkek hem de kadında problem saptanıyor. Kısır çiftlerin yüzde 10 ya da 15’i de hiçbir sebep yokken çocuk özlemi çekiyor. En zor kısırlık grubunu da bu çiftler oluşturuyor. Şurası çok önemli: Çocuk sahibi olmada, yumurta ve sperm varsa, umut da her zaman var demek.
       <br/>
       <br/>
       Erkekler dikkat: Spermler ölüyor...
       <br/>
       <br/>
       Stres, giyim—kuşam ve yaşam biçimi gibi bazı etkenler erkekteki sperm kalite ve sayısını düşürüyor. Bilimsel veriler sperm ortalamasının 60—70 milyonlardan 30—40 milyonlara gerilediğini söylüyor. Türkiye’deki bir buçuk—iki milyon kısır çiftin yüzde 10’u tüp bebek ya da diğer yardımcı üreme metotlarına muhtaç durumda. Ancak halihazırdaki merkezler en fazla 10 bin çifte hizmet verecek kapasitede. Uzmanlar, böyle giderse önümüzdeki yüzyılda erkeklerin üreme probleminin ciddi boyutlara varacağını belirtiyorlar. Üretkenliklerini devam ettirmek isteyen erkeklere, daha geniş ve düşük ağlı pantolon giymeleri, sigara, içki ve stresten uzak durmaları öneriliyor. Bu arada, sperm yetersizliğinin üç önemli sebebi de şöyle sıralanıyor: Küçükken geçirilen kabakulak hastalığı, inmemiş testisler ve belsoğukluğu. İnmemiş testis probleminin en geç beş yaşına kadar çözümlenmesi gerekiyor.
       <br/>
       <br/>
       Sperm testinde nelere bakılıyor?
       <br/>
       <br/>
       Kısırlıktan şüphelenildiğinde eşiyle aynı anda tedaviye başlayan erkeğe ilk önce sperm testi uygulanıyor. Kimbilir ileriki yıllarda erkekler daha bekarken sözkonusu testi vicdani bir sorumluluk olarak kendiliklerinden yaptıracaklar. Spermde üç veri hayati derecede önemli: İlki milimetreküpteki sayı. Bu 20 milyonu geçmeli. İkincisi spermlerin hareketlilik oranı. Bu da yüzde 60’ı aşmalı. Üçüncüsü spermdeki morfolojik durum. Bunu biraz açmak gerekiyor sanırım: Sperm şapka, kafa, boyun ve kuyruktan oluşuyor. Sayı ve hareketlilik yeterli ancak morfoloji bozuksa da çocuk olmuyor. Spermlerin en az yüzde 14’ü morfolojik açıdan normal olmalı. Bir erkeğin normal yollardan çocuk sahibi olabilmesi için, sperm sayısı ile hareketlilik oranı; bunun sonucu ile de morfolojik oranı çarpıldığında ortaya çıkan rakam üç milyonu geçmeli. Bazen teste hiç sperm çıkmayabiliyor. Bu durumda testisten biyopsi ile alınan parçalarda sperm aranıyor.
       <br/>
       <br/>
       Tüp bebek ve bazı yanılgılar...
       <br/>
       <br/>
       Üreme sağlığı alanında gelişmeler kısır çiftlere ümit vermeye devam ediyor. Daha birkaç yıl öncesine kadar ‘boşuna uğraşma, evladın olmaz’ denilen kişiler uygulanan yeni tedavi metotlarıyla anne—babalık duygusunu tadabiliyorlar. Tıbbın üreme alanında yaptığı en önemli buluş, döllenmeyi laboratuvar ortamında gerçekleştirmesi. Kadından alınan yumurta ile erkekten elde edilen sperme tüp içinde işlem yapıldığı için uygulamaya tüp bebek deniliyor. Bir defa uygulama sihirli bir değnek değil. Olayı siparişle istendiği zaman alınabilen bir alışveriş paketi gibi görmek çok yanlış. Çocuk sahibi olabilmeyi etkileyen bütün unsurlar tüp bebek için de aynen geçerli. Yani her isteyene tüp bebek uygulaması yapılamıyor. Şu bilgiler ise uygulamaya çekince ile bakanlara: Metod yardımıyla dünyaya gelen bebek ile normal bebek arasında hiçbir fark yok. Her çift kendine ait yumurta ve sperm ile çocuğa kavuşuyor. Uzmanlara göre, ortada bilerek yapılan bir ihmal sözkonusu değilse, alınan sıkı kontrol tedbirlerine rağmen karışıklık meydana gelmesi ‘imkansız’. Ancak yine de güvenlik araştırması yapmak her çiftin en tabii hakkı. Hatta bu konudaki çekincelerini bizzat gittikleri tüp bebek merkezi sorumlularıyla enine boyuna irdelemeliler. Sırası gelmişken bir gerçeği burada vurgulamak gerekiyor: Aslında tüp bebek uygulaması, başlıbaşına bir mucize olan insanın meydana geliş sürecinin başındaki ufak tefek aksaklıklarda insanlığa yardımcı oluyor. Süreç, içindeki sırları teşhir etmede hâlâ çok kıskanç. Sperm ile yumurtanın biraraya getirilmesi dışındaki herşey yine tabii seyrinde gidiyor. Uygulama sürecinde döllenme gerçekleşmeyebiliyor. Döllenme olsa bile çoğalma sağlanamayabiliyor. Sağlansa da embriyo oluşmayabiliyor. Oluşanların hepsi sağlam olmayabiliyor. Sağlam embriyolar ana rahmine yerleştirilse bile tutunamayabiliyor. Zaten konunun uzmanı doktorlar da kendilerine başvuran hastalara ilk önce bu gerçeği açıklıyorlar. Üreme açısından sağlıklı çiftlerde hamile kalma ihtimalleri ile tüp bebek uygulamasında sakınca bulunmayan çiftlerdeki ihtimal aynı. Bu işin garantisi kesinlikle yok. Şu rakamı vermek sanırım yeterli olacak. ABD’deki tüp bebek uygulamalarındaki ortalama başarı oranı yüzde 25. Bu bazı merkezlerde yüzde 40 ya da 50’lere kadar çıkabiliyor. Ancak hiçbir zaman yüzde 80 ya da yüzde 100’lere ulaşması imkan dahilinde değil. Ana rahmine birden fazla embriyo yerleştirildiği için ikiz ve üçüz gebelik ihtimali tüp bebekte daha fazla. Bu baştan düşünülmeli. Tüp bebek maddi açıdan da külfetli bir iş. Uygulamanın paket fiyatı ortalama 2 bin 250 dolar. Yaklaşık olarak da bin dolar ilaçlara gidiyor. Erkekte boşalma yoluyla sperm elde edilememesi durumunda cerrahi müdahale gerektiği için fiyat bir miktar daha artabiliyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12484), [web.archive.org (arşiv bağlantısı)](http://web.archive.org/web/20050227092257/http://www.aksiyon.com.tr:80/detay.php?id=12484)
