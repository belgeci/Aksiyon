# Kök hücre ticaretine darbe

*Emin Akdağ 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağlık Bakanlığı, tedavi amaçlı kök hücre çalışmalarını durdurdu. Felçliler üzerinden yapılan ticaretin son bulması için etkin denetim gerekiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061019211056im_/http://www.aksiyon.com.tr/resim/597/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bütün dünyada henüz deney aşamasında olmasına rağmen Türkiye'de rutin bir tedavi gibi uygulanan 'kök hücre nakli'ne Sağlık Bakanlığı 1 Mayıs 2006 tarihli genelgeyle 'dur' dedi. Özellikle omurilik ve beyin felçlileri teyakkuza geçiren uygulamalar, 'işi ticarete döken' hekimlerce gerçekleştiriliyordu. Dr. Cornelis Kleinbloesem yönetimindeki Hollanda merkezli Cells4health isimli firma, Türkiye'de nakil yapan hekimlerin hastalardan aldıkları kök hücreleri yurtdışındaki laboratuvarlarda işlemden geçirtiyordu. Hastalardan bu işlem ve nakil için ortalama 25 bin YTL alınıyordu.
   <br>
    <br>
     Kök hücreyle ilgili ümit verici bilimsel gelişmeleri titizlikle okurlarına aktaran Aksiyon dergisi, şaibeli ve bilim dışı icraatların takipçisi oldu. 569'uncu sayıda 'Kök Hücre Pazara Düştü' başlıklı haberle olayın ticaretinin yapıldığına ilişkin şüphe ve iddiaları tarafları da dinleyerek kamuoyuna duyurduk. Ardından yeni bilgi, belge ve şahitlerle olayı 582'nci sayısında 'Kök hücre Skandalı' başlığıyla kapağa taşıdık. Hâlâ ilgili bazı bilimsel kuruluşlardan ve Sağlık Bakanlığı'ndan ses çıkmaması üzerine 584'üncü sayıda "Kök hücre ticareti yasal mı?" sorusunu ortaya attık. Çünkü Prof. Dr. Haluk Deda tarafından aylar önce kök hücre nakledilen hastalarda televizyon ekranlarında yansıtıldığının aksine iyileşme gözlemlenmemiş, Hollandalı beyin felci hastası Martin Bouma ise Türkiye'ye ameliyata gelirken zaten yürüdüğünü, konuştuğunu ve gördüğünü dile getirmişti. Türkiye Omurilik Felçlileri Derneği Başkanı Ramazan Baş, "bir ümit için her şeylerini vermeye hazırlar" diyerek hastaların psikolojik durumunu özetlemişti.
     <br/>
     <br/>
     Türkiye'de bir risk taşımayan embriyonik kök hücre çalışmalarını anlaşılmaz bir tavırla durduran Sağlık Bakanlığı, nedense yetişkin kök hücre uygulamalarındaki ticarete karşı sessiz kalıyordu. Embriyonik kaynaklı kök hücre çalışmaları Prof. Dr. Semra Kahraman başkanlığındaki İstanbul Memorial Hastanesi Yardımcı Üreme Teknikleri ve Genetik Merkezi'nde yürütülmekteydi. Aksiyon, 534. sayısında yayımladığı 'Kısırlığı kök hücreyle yeneceğiz' başlıklı haberle merkezin çalışmalarını okurlarına iletmişti.
     <br/>
     <br/>
     'Kök hücreyle felç artık tarih oldu' propagandasının tesiri ise devam ediyor. Omurilik felçliler uygulama için para ve nakil yapacak merkez arayışı içinde. Sabah gazetesinin 6 Mayıs 2006 tarihinde manşetten verdiği haberde trajik hikâyesi anlatılan genç polis Fatih Güzel de, iyileşmesi için tek umudun kök hücre nakli olduğunu söylüyor. 5 ay önce İstanbul Pendik'te oto hırsızlarını kovalarken polis otosu takla atınca omuriliği zedelenerek felç olan ve nişanlısını kendisinden ayrılmaya ikna eden Güzel, şöyle diyor: "Emniyet (İstanbul) müdürümüz Sayın Celalettin Cerrah ve müdür yardımcımız İnci Aksoy bana düzelme şansı olarak kök hücre nakli yapılması gerektiğini ve bunun da teşkilatça karşılanacağı sözünü verdi. Çapa'daki ameliyatta omuriliği düzelttiler ama zedelenen sinirin kendine gelmesi gerekiyor. İkinci bir ameliyat olan bu kök hücre nakline ihtiyacım var. Bugüne kadar 5 kişiye uygulanmış ve olumlu sonuç alınmış. Ben de maddi gideri çok fazla olan bu ameliyatı gerekli imkânlar sağlandığı takdirde olmak ve mesleğimin başına geçmek istiyorum."
     <br/>
     <br/>
     Oysa kök hücre nakli Türkiye'de 5'ten çok daha fazla kişiye uygulandı ama iyileşme kaydedilemedi. Güzel'in genelgeden haberi  de yoktu.
     <br/>
     <br/>
     GENELGE NE GETİRİYOR?
     <br/>
     <br/>
     Sağlık Bakanı Recep Akdağ imzalı genelgede şöyle deniyor: "Kök hücre nakli özellikle hematolojik (kan), onkolojik (kanser) hastalıklarda bir tedavi yöntemi olarak uzun yıllardır kullanılmaktadır. Son yıllarda farklı hastalıklarda da tedavi amaçlı kök hücre kullanımı gündeme gelmiştir. Dünyada ve ülkemizde kök hücre nakli ile tedavi konusunda halen yoğun araştırmalar yapılmakta olup, konu ile ilgili haberler basın ve yayın organlarında sıklıkla yer almaktadır. Bazı hastalıkların (omurilik ve beyin felci, ALS vs) tedavisinde ümit verici bir yöntem olarak değerlendirilmesine karşın, henüz kök hücre nakli yapılan hasta sayısı çok azdır ve uygulamanın başarısı veya uzun vadede tedavinin hastada meydana getirebileceği yan etkiler konusunda yeterli bilgi mevcut değildir.
     <br/>
     <br/>
     Bakanlığımızca; kök hücre nakli çalışmalarıyla ilgili olarak çalışmanın yapılacağı kurum bünyesinde gerekli altyapının oluşturulması ve çağdaş bilimin gereklerine uygun olarak uygulama yapılabilmesi amacıyla Kök Hücre Nakilleri Bilimsel Danışma Kurulu oluşturulmuş ve 'Klinik amaçlı Embriyonik Olmayan Kök Hücre Çalışmaları Kılavuzu' hazırlanmıştır. Ekte gönderilmekte olan Kılavuzun gereğinin ifası için, konu ile ilgili tüm kamu ve özel kurum-kuruluşlar ile üniversiteler bünyesindeki ilgili personele tebliğini önemle rica ederim."
     <br/>
     <br/>
     Kılavuz, klinik kök hücre çalışmalarını  bazı şartlara bağlıyor. İlk şart, daha öncesinde yeterli sayıda hayvan deneyi gerçekleştirilmesi. İkincisi, bu deneylerde elde edilen verilerin, uygulamanın tedavi aşamasına gelebilmesi için insanlarda da denenmesini gerekli kılması. Üçüncüsü de uygulamanın insan sağlığında zararlı ve kalıcı bir etki bırakmayacağının öngörülebilmesi. Kök Hücre Nakilleri Danışma Kurulu'nun uygulamaya talip merkezin hayvan deneylerini, bilimsel çalışma ve yayınlarını inceledikten sonra olur vermesi; bu aşamalar geçilirse, denemeyi kabul eden hastanın 'bilgilendirilmiş gönüllü olur formu'nu doldurup onaylaması gerekiyor. Naklin yol açabileceği her türlü olumsuzluğa karşı hastanın sigortalanması da şart.
     <br/>
     <br/>
     Türkiye Omurilik Felçlileri Derneği Başkanı Ramazan Baş, uygulamaya geçirilir ve etkin denetlenirse, genelgeyle hastaların mağdur edilmesinin önünün kesileceği görüşünde. Baş'a göre genelge, bireylerin ve sivil toplum kuruluşlarının kök hücre işlemlerini takip edebilmesinin önünü de açtı. Derneğin ve felci en ağır seviyede kendisinin bilimsel kök hücre çalışmalarına karşı çıkmadığını, ümitle olumlu sonuçlar alınmasını beklediklerini vurgulayan Baş, "İnsanların mağdur edilmesine, para alınmasına ve etik kuralların çiğnenmesine karşıyız." diyor. Kök hücrenin omurilik felcini tedavi ettiği yönündeki haberlerin gerçek dışı olduğunu anlatmakta çok zorlandıklarını belirten Baş, bu defa farklı bir endişeyi seslendiriyor. İşlem yapmaları engellenen doktorlar hastalara yurt dışında tedavi sözü veriyorlarmış. Hem de bu konuda son derece titiz davranan Avrupa ülkeleri ve ABD telaffuz edilerek. Baş, hastaların yönlendirileceği ülkeler arasında Rusya ihtimali üzerinde durduklarını belirtiyor.
     <br/>
     <br/>
     Halihazırda Ankara Üniversitesi Tıp Fakültesi Nöroşirurji Ana Bilim Dalı'nda omurilik felcinin tedavisi için kök hücre odaklı  ve etik kurul onaylı bilimsel çalışmalar yürütülüyor. Onay yazısının tarihi 17 Ocak 2005. Ekipte, Prof. Dr. Yücel Kanpolat, Prof. Dr. Meral Beksaç, Doç. Dr. Ayhan Attar ve Dr. Murat Ayten yer alıyor. Hatta hayvan deneylerinin haricinde birkaç gönüllü hasta üzerinde de olurları alınarak işlem gerçekleştirildi. Ancak sonuçlar şimdilik  sevindirici  değil. Kök hücre alanında bilimsel deneyi, çalışması ve yayını bulunmayan Prof. Dr. Haluk Deda, bu proje üzerinden hastalarına kök hücre nakletmek istemiş ama bu isteği reddedilmişti.
     <br/>
     <br/>
     Aynı zamanda ana bilim dalının başkanı olan Prof. Kanpolat, bakanlığın son genelgesini Aksiyon'a değerlendirdi. Kanpolat, özel hastanelerde  para karşılığında hastalara kök hücre nakledilmesine karşı çıkıyor. Bakanlıktan da net bir tavır bekliyor. Bilimsel çalışmaların kolay kolay ilerlemediğinin altını çizerek, Kök Hücre Nakilleri Bilimsel Danışma Kurulu’nun üniversitelerdeki düzgün bilimsel çalışmaları sekteye uğratmasından endişe ediyor. Hiçbir ülkede rutin kök hücre tedavi protokolü bulunmadığını belirterek, denetim ve ruhsatlandırmada bakanlığın yetersiz kalabileceği korkusu yaşıyor. 3 milletvekilleriyle bakanlığa gidilip izin kopartılamayacağının garantisi yok.
     <br/>
     <br/>
     BİLİM ADAMLARI NEDEN ÇEKİNİYOR?
     <br/>
     <br/>
     Omurilik Felçliler Derneği Başkanı Baş ise bu tür endişelerin kendilerini aştığını, bilim adamlarını ilgilendirdiğini ifade ediyor: "Neden korkuyorlar, çıkıp inandıklarını savunmuyorlar? Sistemin önlerini keseceğinden ya da kongrelerde yer alamayacaklarından mı çekiniyorlar?"
     <br/>
     <br/>
     Ankara Cumhuriyet Başsavcılığı Prof. Dr. Haluk Deda aleyhindeki kök hücre davalarını birleştirdi. Boyun fıtığı ameliyatında felç kalmasına sebep olduğu, ardından kök hücre naklettiği ve iyileştiğini ileri sürdüğü hastası Yıldırım Yılmazoğlu, diğer bazı hastaları ve Omurilik Felçlileri Derneği Prof. Deda'ya dava açmıştı. Elde ettiğimiz bilgilere göre Bayındır ve Güven hastanelerinin tedavi amaçlı kök hücre nakli için bakanlığa müracaatı var. Prof. Deda'nın son ameliyatlarını yaptığı Akay Hastanesi de bakanlıktan izin aldığını iddia etmişti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24237), [web.archive.org (arşiv bağlantısı)](http://web.archive.org/web/20061019211056/http://www.aksiyon.com.tr:80/detay.php?id=24237)
