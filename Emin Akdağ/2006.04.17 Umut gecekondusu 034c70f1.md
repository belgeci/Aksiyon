# Umut gecekondusu

*Emin Akdağ 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      SSPE hastası çocuk yakınları devletten 24 saat kesintisiz bakımın yapılabileceği “konaklamalı tedavi köyleri” kurmasını talep ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405135804im_/http://www.aksiyon.com.tr/resim/593/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kızamık virüsünün sebep olduğu ölümcül SSPE (Subakut Sklerozan Panensefalit) hastalığının en trajik ama en umut dolu vakıası Ankara'da yaşanıyor. 47 yaşındaki iki çocuk annesi Gülsüm Çakır'ın hayat hikâyesi bir ibret vesikası adeta. Bir yandan yatağa bağımlı SSPE hastası oğluna 10 yıldır sabırla bakarken, diğer yandan ulaşabildiği hasta aileleri arasında dayanışma ağı kurmayı başarmış Gülsüm Hanım.
   <br>
    <br>
     İstanbul Suadiye'de ikamet eden varlıklı sayılabilecek Ergen Ailesi'nin kaderi oğulları Ozan'ın aniden hastalanmasıyla değişir. Baba Hasan Ergen tüccardır. İstanbul Edebiyat Fakültesi mezunu tiyatrocu anne Gülsüm Ergen ise bir radyo istasyonunun ortağı. Hastalığın Ozan'daki ilk ağır belirtisi evi bulamaması olur. Ama öncesinde ortaokul ikinci sınıftayken dalgınlık ve göz seğirmeleri gibi hafif belirtiler ortaya çıkar. Bir yılı aşkın bir süre doktor doktor dolaşırlar. Ortaokul bitince baş düşmesi, hafıza kaybı, konuşma ve yürümede güçlük benzeri hastalığa dair şiddetli işaretler görülür.
     <br/>
     <br/>
     Vakıf Gureba'ya yatırılan Ozan'a 7 ay 21 gün sonra SSPE teşhisi konulur. O gün için hastalık Türkiye'de çok az tanınmaktadır. Ozan, konuya dair tecrübesiyle öne çıkan Ankara Hacettepe Tıp Fakültesi'ne götürülür. Teşhis kesinleşir. Bu arada Hasan Ergen, daha fazla dayanamayacağını ifade ederek eşi Gülsüm Hanım'ı (boşandığı için için kızlık soyadı Çakır'ı kullanıyor) tek başına bırakarak terk eder.
     <br/>
     <br/>
     1997'DE DERNEK KURULUYOR
     <br/>
     <br/>
     Gülsüm Hanım 1997 yılında Hacettepe'ki doktorlardan adres bilgilerini aldığı SSPE hastası çocukları olan ailelerle irtibata geçer. "Neden aileler bir arada değiller? Aileler aralarında yardımlaşmıyorlar mı?" diye sorduğunda aileler, "Haydi sen yap." cevabını verir. 1997 yılında Ankara'da 'OÇU SSPE Hasta ve Yakını Hakları Oluşumu' isimli bir dernek kurulur. Derneğe şu anda 288 aile üye. 612 hastanın ise kaydı var. Çakır'ın verdiği bilgiye göre her geçen yıl hasta sayısı artıyor. Bir hasta çocuk öldüğünde mutlaka yerine başka bir hasta kaydı geliyor.
     <br/>
     <br/>
     Teşhis ve tedavi sürecinde bütün birikimini harcayan Gülsüm Çakır, babasının emekli aylığı, geceler boyu bilgisayarda yaptığı dizgi, redakte geliri ve 'dostların' desteğiyle geçiniyor. Ankara'da 6 ev değiştirmişler. Ozan'ın evi aynı zamanda dernek merkezi. Son oturdukları ev Y. Dikmen Mahallesi'ndeki bir gecekondu. Kirası 200 YTL.
     <br/>
     <br/>
     Çakır'ın eş başkanlığını yürüttüğü dernek 9 yıldır hastaların bakımı ve tedavisi için mücadele veriyor. Neler yapılabileceği konusunda projeler de üretiyorlar. Çakır bir türlü sıkıntılarını ve projelerini Sağlık Bakanlığı'na iletemediklerini söylüyor. Çocuk Gelişimi Uzmanı Birgül Uralbayoğlu, dirsek teması içinde olduğu dernek üyeleri için şöyle diyor: "Bu sürece sonradan katılan bir doktor olarak, bu oluşumun ölen çocuklarını unutmayıp, var olabilmek için verdikleri mücadeleyi ve çabayı çok seviyorum. İlk yola çıkışlarının kendi çocuklarının yaşamda tutulması iken zaman içinde kendi çocuklarını kaderlerini paylaşan yatağa ve bakıma bağımlı hale gelen çocukları ve ailelerini anlamak için kafa yormaları beni cezbeden başka bir yönleridir."
     <br/>
     <br/>
     Deha derecesinde zeki olan Ozan'a, 9 aylıkken kızamık aşısı yapılmış. 2,5 yaşlarında ikinci doz aşı yapıldığını hatırlayan annesi, aşının soğuk zincirde korunmadığından şüpheleniyor. Tek yumurta ikizi kardeşi Umut bir yaşını doldurmadan vefat eden Ozan'ın 23 yaşında bir erkek kardeşi daha var. Adı Okan. Çakır onun da çok zeki olduğunu ifade ediyor. Almanya'nın Köln şehrinde bursla fizik mühendisliği okuyor. Fenerbahçe'yi tutan 26 yaşındaki Ozan, 203 cm boyunda. 'Basketçi olabilirmiş' dediğimizde annesi 'zaten oynuyordu' diye iç geçiriyor.
     <br/>
     <br/>
     Gülsüm Çakır ve dernek üyeleri son derece bilinçle bakıyor olaya. Tek düşünceleri bundan sonra yapılabilecekleri gerçekleştirmek. Ayrıca hastalığın tamamen silinmesini sağlamak. SSPE'liler bağışıklık sistemleri devre dışı kaldığı için iyi bakılmadıklarında ölüyor. İyi bakım, para ve bilgi demek. Çakır aslında Ozan’ın da imkânsızlıklar sebebiyle yeterince iyi bakılamadığını dile getiriyor. Tüketilen besinler kadar hijyenin de azamî öneme sahip olduğuna dikkat çekerek asıl hedeflerini şöyle anlatıyor: "Çocuklarımızı geri döndürmemiz imkânsız. Bundan sonra çocukların hasta olmaması için çalışma yapılmalı. Bu çocukların ölene dek insan onuruna yakışır yaşama haklarının devlet tarafından kanunlarla sağlanması lazım. Bunun devamında her çocuk kadar insan onuruna yaraşır defin hakkını da hak ediyor çocuklarımız. Paramız olmadığı için gömecek yer de bulamayacağız. Devletin ileri sistemde yapması gereken şey konaklayarak tedavi köyleri kurmasıdır. Alın çocuklarımızı bakın demiyoruz. Aileden bir kişi de çocukların yanında olacak sürekli. Hem yönetime hem de işlere katkı sağlayacak. Bu çocuklar 24 saat bakım garantisine muhtaç."
     <br/>
     <br/>
     Çakır, hasta ailelerinin doktorlar ve hastane yönetimlerinin insaflarına terk edildiklerini belirtiyor. 'Nasıl olsa ölecek, bu yatak daha çok şansı olan hastaya verilmeli' polemiğinin yıpratıcılığını algılamak bile zor. Bazı doktorların tıpkı Çakır'a söylendiği gibi iyi niyetli telkinleri de bir hayli yıpratıcı: "Kendinizi yormayın; paranızı ve enerjinizi artık harcamayın. Evinizde sonucu bekleyin."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23945), [web.archive.org (arşiv bağlantısı)](http://web.archive.org/web/20070405135804/http://www.aksiyon.com.tr:80/detay.php?id=23945)
