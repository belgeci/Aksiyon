# İşte konuşan Türkiye!

*Emin Akdağ 2012.08.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi Teknolojileri ve İletişim Kurumu (BTK) Başkanı Tayfun Acarer’den müjdeli bir haber: “271 dakikalık abone başı konuşma süresiyle Fransa’yı geçip Avrupa’da birinci olacağımızı tahmin ediyoruz. Fransa’daki resmî verilerin yayımlanmasını bekliyoruz.” Mobil telefonlarla abone başı aylık konuşma süremiz 2011’de 261 dakika imiş.
  </font>
 </div>
 <div id="newsText">
  <font class="detail-text">
   <p>
    2012’nin ilk çeyreğinde 266’ya, ikincisinde de 271’e çıkmış. Geçen yıl Fransa 279 dakikayla ilk sıradaymış. Ama onlardaki azalırken bizdeki tırmanıyormuş. 2012’nin ikinci çeyreği itibariyle cep telefonundan kısa mesajda (SMS) da Avrupa lideriymişiz. Bir abone ayda 213 SMS gönderiyormuş. Acarer, ekonomi gazetecileriyle iftardayken açıklıyor bilgileri. Olimpiyatta umduğumuzu bulamadığımız günlerde sevinmeli miyiz lak lak şampiyonluğumuza? 9’uncu Cumhurbaşkanı Süleyman Demirel’in veciz ifadesiyle ‘Konuşan Türkiye!’ miyiz artık? Cepten bu kadar hasbıhal; uzlaşma, anlaşma, kaynaşma, paylaşma, empati, bütünleşme ve sorun çözmede hangi oranda yaramıza merhem? Olayın sosyokültürel boyutu bir yana, sağlığımızı nasıl etkiliyor engelleyemediğimiz müptelalık? BTK Başkanı da mevzuu buraya getiriyor sohbette. Yargıtay’ın, baz istasyonlarını şehir dışına taşıtacak kararını eleştiriyor. Ona göre istense de teknik açıdan imkansız bu. Çünkü GSM operatörleri 900 Mhz’de 55 kanalı kullanıyor. Baz istasyonlarındaki kanal 8 abonenin aynı anda konuşabilmesini sağlıyor. Kanallar tek istasyonda toplanırsa bir şehirde ancak 55x8=440 kişi eşzamanlı alo diyebilir. İstasyonda ana unsur anten. Çevrildiği yönde fonksiyonel. Peki insana yakınlık hastalık oluşturmuyor mu? Buna dair yüzlerce haber yazılmadı mı? 3-4 metrelik mesafe muhafaza için yeterliymiş, BTK öyle diyor. Elektromanyetik ölçümlerde Dünya Sağlık Örgütü ve Avrupa standartları 41 volt/metre iken, Türkiye’deki değer 10,25 imiş. Ülke sathındaki 72 bin 500 baz istasyonunun 18 bini İstanbul’da. Halk tepkisi sebebiyle çoğu kamuflajlı. Biri en doğruyu açıklamalı derhal…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33291), [web.archive.org (arşiv bağlantısı)](http://web.archive.org/web/20130918052647/http://www.aksiyon.com.tr:80/aksiyon/newsDetail_getNewsById.action;jsessionid=939891330A51E0D921D43F0C25BABF90?newsId=33291)
