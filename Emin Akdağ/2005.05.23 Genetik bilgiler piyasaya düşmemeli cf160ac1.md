# Genetik bilgiler piyasaya düşmemeli

*Emin Akdağ 2005.05.23*

<div>
 <p>
  <font>
   Dünyanın önde gelen koruyucu genetik tanı uzmanlarından Dr. Michael Klentze, Aksiyon’a konuştu. “Genetik görüntümüz bireysel bir sır. Halka bütün bu bilgiler verilmeyecek.” diyen Klentze, farmakolojik genetik açısından ilaçların vücut sisteminden nasıl atıldığına dair bilgilerin saklandığını belirtti.
   <br/>
   <br/>
   insan Genom Projesi’nin tamamlandığını 2000 yılında açıklarken dönemin ABD Başkanı Bill Clinton, “Allah’ın yaşamı yarattığı dili öğreniyoruz” diyordu. Kanser, şeker, parkinson, alzheimer, felç, kalp ve damar gibi insanoğlunun çaresiz kaldığı hastalıkların tedavisinde yeni bir çığır açılmıştı. Artık teşhisler daha kısa sürede konabilecek, tedavilerdeki isabet katsayısı yükselecek ve ilaçlar yan etkilerden arındırılabilecekti. Varılan nokta insanlık tarihinin en önemli buluşlarından biriydi şüphesiz. Ancak olaya bütüncül bakıldığında, yapılan sadece insanın genetik haritasının ortaya konmasıydı. Olağanüstü bir adım atmalarına ve her geçen gün ışığa koşmalarına rağmen bilim adamları aslında işin henüz başında olduklarının farkındaydı. DNA (Dioksiribo Nükleik Asid) kodlarının tam olarak çözülmesinin birkaç yüzyıl sürebileceğini söylüyorlardı.
   <br>
    <br>
     Genetik çalışmalar son sürat devam ediyor. Genetik, insan sağlığını ilgilendiren hemen her alanda kendini gösteriyor. Mesela günümüzde yardımcı üreme teknikleriyle elde edilen embriyolar genetik taramaya tabi tutularak en sağlıklıları seçilip anne rahmine enjekte ediliyor. Batılı ülkelerdeki ‘koruyucu genetik teşhis’ çalışmaları modern tıpta yeni ufuklar açmaya başladı. Bu çalışmalarda elde edilen veri ve bilgilere göre, çok sayıdaki hastalığa karşı önceden önlem alınabilmesi mümkün olabilecek. Bu alanda ilk uygulayıcılardan olan ve başarılı çalışmalarıyla tanınan Dr. Michael Klentze, Amerikan Hastanesi’nin daveti üzerine Türkiye’ye gelerek konuya ilişkin eğitim faaliyetlerine katıldı. Klentze ile genetik bilimi ve genetik özelliklerin tıpta nasıl kullanıldığı hakkında özel bir görüşme gerçekleştirdik. Görüşmede bize eşlik eden Amerikan Hastanesi Genetik Hastalıklar Teşhis Merkezi Şefi Dr. Nesrin Erçelen de koruyucu genetik teşhisle neyin amaçlandığını anlattı.
     <br>
      <br>
       -Genetik özellikler nedir, tıpkı kan gibi kategorileri var mı?
       <br>
        <br>
         Kan grubu sistemi aslında elimizdeki ilk genetik bilgi oldu. Kan grubu sistemlerinin gerisinde iki değişik tarz gen söz konusu. Bunlar sizin gözünüzün kahverengi, benimkinin ise mavi olması gibi bireysel özelliklerimizi belirliyor.
         <br/>
         <br/>
         -Genetik özellikler kişinin metabolizmasını ne kadar etkiliyor?
         <br/>
         <br/>
         Mesela bir insan çok yağ ve karbonhidrat yemekle şişmanlar mı ya da şişmanlamaz mı bunun belirleyicisi bu. Veya bir enfarktüs geçirir mi geçirmez mi bunu belirler. Genetik özelliğin ifadesini etkiliyor. Enzimlerin vücudumuzda nasıl çalıştığı gibi konuları. Ama hayat tarzı ve ortam neyi değiştirebileceğimizi belirliyor. Genleri değiştiremiyoruz, fakat hayat tarzı ve ortamla ifadesini değiştirebiliyoruz.
         <br/>
         <br/>
         -Demek ki Genom Projesi’nin açıklanması bu yüzden büyük heyecan uyandırdı bütün dünyada...
         <br/>
         <br/>
         İnsan Genom Projesi 2000 yılında açıklandı. Bugün 25 bin kadar gen olduğunu biliyoruz. Daha önceden 100 bin gen var sanıyorduk. Henüz daha işin sonuna yaklaşmadık. Bu genlerin sadece yüzde 5’inin bilgilerine bakılmış vaziyette. Gelecekte insanlığı bekleyen en önemli tehlikeler obezite, kardiyovasküler hastalıklar ve kanser. Hepsi de genetiğe dayalı hastalıklar. Metabolik hastalıkların sebeplerini belirlemede ve ilaç gelişiminde genetik sektöründen istifade ediyoruz.
         <br/>
         <br/>
         -Genetik özelliklerimiz nasıl ve nerede saklanacak? Gelecekte, ehliyet gibi herkesin birer genetik karnesi mi olacak?
         <br/>
         <br/>
         Genetik görüntümüz bireysel bir sır. Halka bütün bu bilgiler verilmeyecek. Farmakolojik genetik açısından ilaçların vücut sisteminden nasıl atıldığına dair bilgiler saklanmakta. Bir hasta doktora gittiğinde doktor disketi bilgisayara taktığı zaman ‘Şu dozda ilaçları bir tane değil iki tane almalısınız. Çünkü siz bunu metabolize edemiyorsunuz’ benzeri teşhis ya da tavsiye de bulunabilecek.
         <br/>
         <br/>
         -Bir toplumun genetik özelliklerinin ele geçirilmesiyle o toplumun sağlığıyla oynanabileceği konusu bir hayli tartışılıyor.
         <br/>
         <br/>
         Teorik olarak doğru ama her ülkenin kendi genetik problemleri var tabii ki. Mesela Asya halklarında ilaç eliminasyonuyla ilgili bir gende yüzde 85 oranında mutasyon bulundu, ki bu çok çok yüksek bir oran. Devletin ya da kanunların koruması gereken bir şey. Genetik bilgilerin piyasaya düşmemesi lazım. Aslında sigorta şirketlerine bile verilmemesi gerektiği söyleniyor bugün. Sigorta şirketleri bunu öğrenmek isteyebilir. Çünkü bu onları ileride ödeyebilecekleri muhtemel teşhis, tedavi ve ilaç masraflarından kurtarabilir. Sende şu hastalığın olma ihtimali çok yüksek diyebilirler mesela. Ama öte yandan kişi bunu öğrenerek yaşam tarzı değişikliğine gidip o hastalıktan kurtulmaya çalışabilir de. Genetik metin işveren, sigorta şirketleri ve devlet tarafından kötü amaçla kullanılmamalıdır.
         <br/>
         <br/>
         -Genetik özelliklerin belirlenmesinde kadın ve erkek arasında bir fark var mı?
         <br/>
         <br/>
         Bazı özel genler var. Bunlar kadınlarda ve erkeklerde tam tersine ifade edebilirler kendilerini.
         <br/>
         <br/>
         -Cinsel tercihte aykırı davranmada ya da karşı cinse benzeme eğiliminde genetik faktörler mi baskın, yoksa sosyal ortam mı?
         <br/>
         <br/>
         Bunda genetik özellikler etkili oluyor. Erkeklik ve kadınlık hormonları dengesiz olan kadın ve erkekler olabilir. Bu genetik ifade. Bunlar vücutta hormon üreten enzimlerin bir aktivitesi aynı zamanda. Enzimler hormonları elimine de edebiliyorlar. Sorduğunuz konuda toplum şartları ve sosyal çevre de belirleyici tabii ki.
         <br/>
         <br/>
         -Uzayda daha Güneş Sistemi’ni tam manasıyla keşfedemedik. Genetik ilmine uzay benzetmesi yaparsak, şimdiye kadar nerelerini keşfedebildik?
         <br/>
         <br/>
         Şu an çok mütevazı olmalıyız. Gelecekte insanlara yardımcı olabilecek noktaya geliyoruz ama henüz bütün problemleri çözmekten uzağız. Gelecekte belki genleri tamir etme imkanına da kavuşacağız. Yani işe yaramayan, iyi çalışan, çalışmayan genler üzerinde oynama imkanı da bulacağız. Genlerden proteine gideceğiz sonra. Bunlar nasıl, doğru mu ifade edilmiş diye bakacağız. Yani riski değerlendirerek teşhise doğru yola çıkacağız. Ama önce riski değerlendireceğiz. Çünkü genler kapatılabilir de açılabilir de. Bazı genleri kapatıp, bazılarını açma imkanına sahibiz. Mesela bir insana diyebileceğiz ki siz şu şu riske sahipsiniz. Daha sağlıklı beslenerek, daha sağlıklı bir hayat tarzını benimseyerek, egzersiz yaparak şu genin yol açtığı kötü etkileri bertaraf edip daha iyi bir hayat yaşayabilirsiniz.
         <br/>
         <br/>
         DR. NESRİN ERÇELEN*: GENETİK TIBBIN TEMELİ OLACAK
         <br/>
         <br/>
         Modern tıpta genetik teknolojilerin gelişmesiyle birlikte insanların daha uzun ve daha sağlıklı yaşayabilmeleri imkânı doğuyor. Batı dünyasında sağlıktaki bu gelişmeleri kendi ülkemizde de uygulayabilecek çalışmalara başlayabilmeyi amaçlıyoruz. Elbetteki genetik, modern tıptaki yerini alacaktır. Çünkü doğumdan itibaren karekterimizi, yapımızı oluşturan özelliklerimizi genetik belirliyor. Genetik özelliklerimiz hayat boyu bizimle değişmeden kalıyor. Doğal olarak da ortaya çıkan sağlık problemlerinde bizi sağlıklı, riskli ya da daha hassas kılan özelliklerimiz de genlerimiz oluyor. O yüzden tıbbın her bölümünde ve hayatımızın her döneminde elbette ki gen özelliklerimizi daha fazla kullanmaya başlayacağız tıpta. Bu sadece teşhis koyma alanında değil. Şu ana kadar biz teşhis koyma alanında ya da varolan hastalıkları genetik olarak tanıma anlamında uzmanlaşmıştık. Bundan sonra özellikle de uzman doktorumuzun (Michael Klentze) yaptığı gibi bu özelliklerimizi kullanarak tedaviye  ve koruyucu hekimliğe yönelebileceğiz. Hastalık çıkmadan bunları belirleme özelliğine sahip olacağız. O zaman yavaş yavaş artık bu genlerin belirlenmesiyle birlikte tedavi ile klinikteki kullanımlarına başlamış oluyoruz. Bu da modern tıbbın kapılarını bize açıyor. Bunun yanında bir diğer en önemli husus da sağlığın kişiselleşmesi. Herkesin istatistiklere ve genel tedavi yaklaşımlarına göre değerlendirilmesi yerine teşhis koyarken bile kişisel değerlendirmeler ve kişisel özelliklere, yani doğuştan getirdiğimiz genetik özelliklere bakılacak.
         <br/>
         <br/>
         *Tıbbi Biyoloji ve Genetik Uzmanı-Amerikan Hastanesi Genetik Hastalıklar Teşhis Merkezi Sorumlusu
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1235 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21624), [web.archive.org (arşiv bağlantısı)](http://web.archive.org/web/20060103225225/http://www.aksiyon.com.tr:80/yazdir.php?id=21624)
