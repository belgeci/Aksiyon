# Türk hukuku, Dink bir yokuşta…Kaçan örgüt büyük olurmuş!

*Emin Akdağ 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul 14’üncü Ağır Ceza Mahke-mesi’nin Hrant Dink davasındaki ‘örgütsüzlük’ kararı, adalet isteyenleri hayal kırıklığına uğratıp şaşırtmıştı. Yargıçlar öyle dedi, ‘bu çok boyutlu cinayetle örgüt bağını ortaya koymak adına eldeki deliller yetersizdi!’ Varılan noktayı onlar da kıyasıya eleştiriyorlardı ama birileri ne hikmetse kaçırmaya çabalıyordu Ergenekon’u, her bir adımı projeli ve projektörlü eylemden.
  </font>
 </div>
 <div id="newsText">
  <font class="detail-text">
   <p>
    Oysaki, yalnızca ‘motor-kayıt’ türü komutları duymamıştık. Cumhurbaşkanı Abdullah Gül’ün talimatıyla harekete geçen Devlet Denetleme Kurumu’nun (DDK) olaya ilişkin raporu, ezberletilmeye çalışılan planı bozacak cinsten. “Ağır kamu hizmeti kusuruna” ve “zincirleme ihmallere” dikkat çekilirken; Dink’e yaklaşan tehlikenin polis ve jandarmaca bilinmesine rağmen işbirliğine gidilmediği vurgulanıyor raporda. Mesullerin soruşturulmasının izne tabiliği için ise “Uygulama adalet duygusunu zedeliyor, çağdaş hukuk normlarına ters.” yorumu yapılıyor. Hukuk hocası Prof. Dr. Hakan Hakeri, raporun yeni delil niteliği taşıdığını belirtiyor. Ancak ikinci yargılama Yargıtay ‘sil baştan’ derse mümkün. Gerekçesini açıklayan mahkemeye göre örgüt aslında tahmin edildiğinden daha büyük. Muhtemelen de delilleri yargıdan kaçırmayı başaracak güce sahip. 210 sayfalık gerekçeden bir cümle: “Ortada yalnızca bu kadar siyasi sonuçları doğuran bir cinayeti örgüt olmadan sanıkların işlemeye karar vermesi ve işlemesinin hayatın akışına aykırı olması durumu vardır.” Kanaatin mantığı da şöyle izah ediliyor: “Mahkememiz, bu azmettiriciler var ise bunlara ulaşma kapısını açık tutmak için, örgütün delillerine ulaşılamadığından, ‘şüphe’ nedeniyle beraat kararı vermiştir. Yeni delillere ulaşıldığı takdirde tekrar yargılama yapılabilecektir.”
   </p>
  </font>
 </div>
 <div>
 </div>
 <div>
 </div>
</div>


## Yorumlar

### muzaffer canlı, 04 March 2012, 15:52
> Mahkeme çok basit bir gerekçeyle davayı sonuçlandırmıştır. Bence Ergenekon davası dosyasında bu davaya delil olacak çok açık bulgular mevcuttur. Mahkeme Ergenekon davasındaki delilleri kendi dosyasında gerekçe gösterip örgütün varlığını ortaya koyabilirdi fakat ne hikmetse el çabukluğuyla bir karara...

### Sacit AKDAĞ, 29 February 2012, 22:41
> Karar, iletişim organlarında yer aldığı kadarıyla, sonuç itibariyle  doğru, ancak gerekçesi itibariyle eksiktir.        Mahkeme, eldeki delillere göre, yargılama konusu eylemin bir suç örgütü tarafından amaçlandığını ve  sanıkların  bu  örgüt tarafından azmettirildiğini, örgütün sanıkları bulup kul...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31916), [web.archive.org (arşiv bağlantısı)](http://web.archive.org/web/20120419011453/http://www.aksiyon.com.tr:80/aksiyon/newsDetail_getNewsById.action;jsessionid=6E26D28CD9C33DDF8690BA4352B98E6A?newsId=31916)
