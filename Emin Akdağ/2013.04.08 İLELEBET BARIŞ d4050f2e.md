# İLELEBET BARIŞ

*Emin Akdağ 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye; 1980’lerden beri başını ağrıtan ve -tarihinden cesaretle de, dünya muvazenesinde yeniden söz sahipliği adına- artık bitirmesi gereken köklü meselenin çözümüne şimdiye dek olmadığı ölçüde yakın. Gün be gün itibariyle yaşananlar, üç beş ay önce hayal sınırlarındaydı. Hatta ütopikti. Ayrılıkçı PKK terörünün ilelebet devam edeceği hissi yerleşikti zihinlerde. Bilinçlice pekiştirilen algı bu yöndeydi.
  </font>
 </div>
 <div id="newsText">
  <font class="detail-text">
   <p>
    Silahlar sustu. Çatışmalar durdu. Adım adım barışa ilerleniyor. Başbakan Recep Tayyip Erdoğan’ın, süreci anlatmaları için belirlenen 62 kişiyle (61 ya da 63 diyen de var. ) Dolmabahçe’deki ofisinde buluşması da umut doluydu. Kimi gazeteci, kimi yazar, kimi sanatçı, kimi  akademisyen, kimi de sivil toplum kuruluşu temsilcisiydi aynı masanın etrafında toplananların. ‘Akil insan’ sıfatıyla konuşacaklardı yurdun dört bir tarafında. İsimlere bakarak önemli bölümü haksız ve yanlış eleştiriler getirilmekte. Görev ve misyonlarının olayla çerçevelendiği unutuluyor. Sanki ‘ülkenin en akil fertleri vitrinde’ ön kabulüyle ve propagandasıyla fırtınalar koparılıyor. Başka bir güzellikte de nice yeni isimler düşünülebilir pekâlâ.
    <p>
     Partiler ve ideolojiler üstü
     <p>
      Partiler ve ideolojiler üstü atmosferdeyiz. Fert ve parti çıkarları tali planda. İdeali, çözüm sonrasına odaklanmak. Program ve planları, terörsüz yıllar hesabıyla kurgulamak. Ana muhalefetteki Cumhuriyet Halk Partisi (CHP) ile Milliyetçi Hareket Partisi’nin (MHP) yaklaşımları son derece mühim. Adalet ve Kalkınma Partisi’nin ( AK Parti), Barış ve Demokrasi Partisi’nin (BDP) al-ver politikası güttüğünü; Erdoğan’ın başkanlık uğruna tavizkar davrandığını ileri sürüyor CHP. MHP’yse Türk kimliğinin silinmeye çalışıldığı iddiasında. Teröristle pazarlığa oturulduğu inancıyla tepki koyuyor.
      <p>
       Aslında yıllardan beri en ‘akil’ tavırlardan birini MHP Genel Başkanı Devlet Bahçeli sergilemekteydi. Çok kritik süreçlerin tümünde de ‘ülkücü gençliği’ sokak ve tuzaktan uzak tutmasını bildi. Telkinleri hep bu yöndeydi. Yoksa her an buzdolabında ısıtılmaya hazır tutulan Türk-Kürt çatışmasının fitillenip ülke geneline yayılması, işten bile değildi. ‘Vurmalı ve ölmeli’ slogan ve tabirler cidden sırıtıyor bu yüzden.
       <p>
        CHP bir hakikatin hâlâ epey uzağında duruyor. BDP Genel Başkanı Selahattin Demirtaş’ın dillendirdiği,  “Bin yıl önce o topraklarda Türkler ve Kürtler karşılaştığında onları bir arada tutan İslamiyet’ti.” gerçeğinden bihaber. Lideri Kemal Kılıçdaroğlu, mevcut manzarayla ilgileneceğine, İstanbul’un silueti fotoğrafıyla meşgul. Selefi Deniz Baykal fırsattan istifade il il zemin yokluyor. “Keşke barış süreci için koştursaydı!” temennisine katılmamak ne mümkün. Belki de hayatının ‘en akil icraatını’ ortaya koyardı.
        <p>
         ‘Kürt var mı’dan bugünlere…
         <p>
          ‘Kürt isimli ayrı bir ırk var mıdır?’ sorularından, Kürt problemi veya Kürt açılımı noktalarına gelirken bir hayli zorlu dönemeçlerden geçti Türkiye. Öylesine çelişkilerle örülüydü ki olay; terör örgütü PKK’nın siyasallaşmasından endişe duyanlar, belki de farkına varmadan iki başlı oluşumlara itmişti Güneydoğu Anadolu Bölgesi halkını. HEP, ÖZDEP, DEP, HADEP, DEHAP, DTP ve BDP siyasi partiler yelpazesinde yerini alırken, tabeladan ibaret kalmamışlardı. Oy potansiyelleri gittikçe yükselmekteydi. Seçim barajını da bağımsız aday formülüyle aşmaktaydılar. Nihayetinde BDP bugün TBMM’de gruba sahip dört partiden biri. Madalyonun diğer yüzünde de tutarsızlıklar diz boyuydu. Demokratik düzlemde yer edinilmişken silahlardan el ayak çekilmemekteydi. Adı Susurluk vakıasıyla özdeşleştirilen ve şu an cezaevinde yatan eski içişleri bakanlarından Mehmet Ağar’ın literatüre kazandırdığı ‘düz ovada politikanın’ tam da zamanıydı oysa.
          <p>
           BBG evi oyalamaları...
           <p>
            Sıraladığımız siyasi unsurlardan, kanlı örgütü dışlamaları istenirken; askerî mücadeleyle de arzulanan sonuçlar elde edilememekteydi öte yandan. Neredeyse her vilayete dağılıyordu on binlerce şehidin listesi. Onlarla birlikte dağa çıkıp da öldürülenlerin anneleri de yanmaktaydı. Faili meçhul cinayetler de işin cabasıydı.
            <p>
             Bütün detaylar bir yana; illegalite hâkimdi nice şehirlerimize. Bırakın sanayileşmeyi, mevcut tarımsal potansiyel bile değerlendirilemiyordu. Kaçakçılık legal geçim yoluydu. PKK da durumdan nemalanmaktaydı tabii ki. Tabiri caizse, üretilen mal ve hizmetlerin vergisini cebine indiriyordu. Uyuşturucu ve silah ticareti de yapılıyordu kirlilik atmosferinde. Uluslararası aktörler de rol oynuyordu senaryonun asıl sahnelerinde. İran, Irak ve Suriye’deki uzantılarla kolayca irtibat sağlayabiliyordu teröristler. Operasyon üstüne operasyon düzenlenmekteydi, bir emekli genelkurmay başkanına göre Kandil, ‘BBG Evi’ (Biri Bizi Gözetliyor TV Programı’ndan mülhem) gibiydi. Ancak etkisizleştirilemiyordu.
             <p>
              AK Parti’nin büyük ülke vizyonu çerçevesindeki atılımları da sabotajlara maruzdu. İkinci bir Habur’dan korkuluyordu. Uludere yarası hâlâ açıktı. Hadiseye Ergenekon da müdahildi çünkü senelerdir. Yüklenebilecekleri tek ihtimal, Türk ile Kürtlerin arasını kapanmayacak miktarda açmak şimdi. Muğla ve bazı diğer şehirlerdeki üniversitelerde görülen kımıldanmalar bunun antrenmanları.
              <p>
               Helalleşme zamanı şimdi…
               <p>
                Akil insanlar kadrosunu günlerdir gazete ve televizyonlardan izliyorsunuz. Başbakan Erdoğan’ın isimleri zikrederkenki cümleleri özenliydi: “Tüm annelerin melek olduğunu hepimize anlatan değerli sanatçımız Hülya Koçyiğit’ten, Anadolu’nun, Trakya’nın melek misali annelerinin gözyaşlarını dindirecek yeni bir rol bekliyoruz. O unutulmaz Tatar Ramazan rolünde ‘Bir ekmeği bölüşerek yemektir hüner’ diyen Sevgili Kadir İnanır’dan bir sofraya oturup bir somunu paylaşan 76 milyonun kardeşliğine yeniden vurgu istiyoruz. ‘Dertler benim, hasret benim, ömrün senin olsun’ diyen Sevgili Orhan Gencebay’dan dertleri de hasreti de ortadan kaldıracak yeni bir duruş bekliyoruz.” Ve şu cümlesiyse bam teli hüviyetindeydi: “Şimdi ayrışmanın değil bayramlaşmanın, hesaplaşmanın değil helalleşmenin zamanıdır.” (Emin Akdağ)
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35244-ilelebet-baris.html), [web.archive.org (arşiv bağlantısı)](http://web.archive.org/web/20130602110026/http://aksiyon.com.tr/aksiyon/haber-35244-ilelebet-baris.html)
