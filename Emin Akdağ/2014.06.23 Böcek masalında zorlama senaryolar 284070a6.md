# Böcek masalında zorlama senaryolar

*Emin Akdağ 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakanlık ofisine dinleme cihazı (böcek) konuluyor ve bunu didik didik aramasına rağmen Türk polisi bulamıyor! Sizce böyle bir ihtimal mümkün mü? Cevap evetse, vay devletin haline!
  </font>
 </div>
 <div id="newsText">
  <font class="detail-text">
   <p>
    Çoğu kişiye sorduğunuzda, böcek tartışmasının evveliyatını hatırlamadığını göreceksiniz. 24-25 Kasım 2011 bilgisini aktardığınızda bayağı şaşıracaklardır. Bir ayı aşkın süre sonra, 28 Aralık’ta MİT’in görevlendirdiği ekip erişiyor bu şerefe! Hem de eliyle koymuşçasına… Tarihe “MİT Krizi” diye geçen olayın 7 Şubat 2012’de meydana geldiğini de araya ekleyelim ki, murat ve senaryo daha iyi anlaşılabilsin. 2014 Haziran’a dek o cihazı oraya kimlerin yerleştirdiği belirlenemedi. Çünkü emniyet teşkilatı ve TÜBİTAK’ın raporları yazılan kurguya elverişli değildi. Her iki kurumdaki kadrolar darmadağın. Böylelikle amaca ulaşılmaya çalışılıyor. Aralarında Başbakan Erdoğan’ın eski koruma müdürü Zeki Bulut ile Başbakanlık Koruma Dairesi’nin eski başkanı Mehmet Yüksel’in de yer aldığı 12 kişi hakkında gözaltı kararı çıkartıldı. 11’i gözaltına alındı. TÜBİTAK’ın yeni kadrolarına böceğin yerleştirildiği tarih 10 gün evveline çektirildi. Soruşturmaya atanan savcılardan ancak 4’üncüsü, Durak Çetin işlemi başlattı. Erdoğan’ın da vurguladığı üzere epeydir altyapı hazırlanmaktaydı. Bu kadarı da olur mu dedirten usulsüzlükler birbirini izliyor. 5’inci Yargı Paketi’ndeki, “dosyadaki her türlü belge şüpheli avukatlarına verilmeli” maddesine rağmen, olaya bakan Anayasal Suçlarla Mücadele Savcılığı, suçlanan polislere dair dinleme tapelerini dosyaya koymayabiliyor. Avukatlara fezlekeler gösterilmeyebiliyor. Belki inanmayacaksınız ama (altı üstüne getirilen) Emniyet Genel Müdürlüğü Terörle Mücadele Daire Başkanlığı’nın çok taze (11 Nisan 2014) raporu da ithamları doğrulamıyor: “Örgütsel irtibatları ile ilgili yapılan araştırmalarda şüphelilerin herhangi bir suç kayıtlarının bulunmadığı görülmüş ve istihbarat şube müdürlüğü ile yapılan yazışmada terör örgütü veya suç örgütü irtibatlarına rastlanılmamıştır.” Emekli polis müdürü (İstanbul İstihbarat Şubesi) Ali Fuat Yılmazer’in sözleri hâlâ kulaklarda: “Böceği Başbakanlık ofisinde kim bulduysa o koymuştur.” Habertürk Gazetesi’nin 20 Haziran 2014’te orijinal fotoğrafını yayımladığı böcek, çok girişli prizlere yerleştirilmiş. Mikrofonlu, vericili ve adaptörlüymüş. Güvenlik uzmanı Mete Yarar gazeteye şunları söylüyor: “Başbakanlık gibi yüksek korunaklı yerler bu kadar basit bir aparatla dinlenemez. Sabah akşam mühürlenir ve tarama yapılır. Taramalarda frekans yayan bu tarz cihazların bulunması gerekirdi. Bu cihazda mantık hatası var. Prize monte edildiyse verici konulması gerekmez. Ancak bunda verici de var. Sinyal çıkışı varsa sinyal girişinin de bulunması ve dinlemenin nerede yapıldığının tespiti gerekirdi.”
   </p>
   <p>
    Savcı, polislerden 5’inin tutuklanmasını istedi, mahkeme adli kontrol şartıyla serbest bıraktı. Diğer altısı zaten savcılıktan serbestti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38821-bocek-masalinda-zorlama-senaryolar.html), [web.archive.org (arşiv bağlantısı)](http://web.archive.org/web/20140703114259/http://aksiyon.com.tr/aksiyon/haber-38821-bocek-masalinda-zorlama-senaryolar.html)
