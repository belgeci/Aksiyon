# Sosyal mobbingde 'Pilot İl' Manisa

*Emin Akdağ 2015.05.12*

<div class="pNewsDetailMainContent" itemprop="articleBody">
 <p>
  Manisa’daki ‘makul şüphe’ saçmalığı; işadamı ve kültür-yardımlaşma dernekleri derken okuma salonları ve yardım kuruluşlarına (Kimse Yok mu) da sıçratıldı. Manisa, İzmir’in bir iki adım berisi. Ege’nin lokomotiflerinden. Başbakan Yardımcısı ve Hükümet Sözcüsü Bülent Arınç’ın memleketi. 2006’dan beri ilde faaliyet gösteren Aktif Eğitimciler Derneği’ni bizzat elleriyle açmıştı. Sessizliği vilayetteki gönül erlerini derinden üzerken nihayet 6 Mayıs’ta konuştu Arınç: “Manisa’da son günlerde bir şeyler oluyor. STK örgütlerine baskın yapılıyor. İşadamları örgütü var, aktif öğretmen derneğiydi galiba (bravo hatırlayabiliyor!), eğitimciler derneğiydi. Giriyorlar dosyalarına bakacaklar ama polisler geliyor güpegündüz. Acaba bunlar ne arıyorlar? Bunlar masum STK’lar. Bunların bir terör evi gibi basılıp deşifre edilmesi, o insanlar için çok hayati derecede önemli.” Yaşananları “ayıptır, günahtır” ifadeleriyle eleştirse de gerekçesi hiç de şık değildi: “Şimdi Manisa’ya oy verin diyeceğim, dedim de zaten. Bana demezler mi biz seni tanıyoruz, seviyoruz. Ama sen bizim sevdiğimiz adamları basıyorsun. Örgütçü gibi, emniyet müdürü şöyle yapıyor, böyle yapıyor dese ne diyeceğim?” Bunlar Manisa değil de Sivas’ta meydana gelse ve yakında seçim olmasa susacaktı demek ki! Tıpkı Antalya’da Kur’an-ı Kerim öğreten merkezin Diyanet tarafından polis zoruyla binadan çıkarılmasındaki gibi…
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/sosyal-mobbingde-pilot-il-manisa_550883), [web.archive.org (arşiv bağlantısı)](http://web.archive.org/web/20150519061345/http://www.aksiyon.com.tr:80/karakutu/sosyal-mobbingde-pilot-il-manisa_550883)
