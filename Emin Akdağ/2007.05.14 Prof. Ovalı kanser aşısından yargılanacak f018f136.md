# Prof. Ovalı, kanser aşısından yargılanacak

*Emin Akdağ 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danıştay 1’inci Ceza Dairesi, Prof. Ercüment Ovalı’nın yargılanmasını engelleyen KTÜ Rektörlüğü yetkili kurulunun men-i muhakeme kararını kaldırdı. Ovalı, TCK 90/4’e göre tedavi denemesi serbest diyordu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070523132026im_/http://www.aksiyon.com.tr/resim/649/71.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Danıştay 1’inci Ceza Dairesi, Karadeniz Teknik Üniversitesi (KTÜ) Tıp Fakültesi Hematoloji Bilim Dalı Öğretim Üyesi Prof. Dr. Ercüment Ovalı’nın, Türk Ceza Kanunu’nun (TCK) 257’nci maddesinde düzenlenen “görevi kötüye kullanma” suçundan yargılanmasına karar verdi. Daire, dosyayı Trabzon Cumhuriyet Başsavcılığı’na gönderdi. Dava, şehirdeki Asliye Ceza Mahkemesi’nde görülecek.
   <br>
    <br>
     Onlarca kanser hastasına bütün dünyada henüz ‘deney’ aşamasındaki “tümör aşısı” uygulayan Prof. Ovalı, hasta yakınlarınca ilgili makamlara şikâyet ve dava edilmişti. Ancak KTÜ Rektörlüğü’nün oluşturduğu yetkili kurul, Ovalı hakkında men-i muhakeme (yargılanmama) kararına imza atmıştı. Aksiyon Dergisi, konuyu yerinde araştırarak objektif haberlerle kamuoyuna duyurmuştu.
     <br/>
     <br/>
     Men-i muhakemenin kaldırıldığı, mevzuattaki hükümlerin sıralandığı ve kamu davası için yeterli kanıt bulunduğunun kayda geçirildiği Danıştay kararında; Hacettepe Üniversitesi’nden 4 bilim adamının hazırladığı bilirkişi raporuna da yer verildi. Tedavi denemesinin; heyet raporu, etik kurul onayı, araştırma protokolü, Sağlık Bakanlığı izni ve hasta ile yakınlarına masraf fatura etmeme şartlarına bağlı olduğu vurgulandı. Ovalı’nın aşıyı çok sayıda hastada denediği; yetkili kurul ve makamları çalışmalara dair bilgilendirmediği de belirtildi.
     <br/>
     <br/>
     Amansız kanser hastalığını yenmek için dünya genelinde binlerce araştırma yürütülüyor. Bunlardan bir kısmı, tümörleri aşı ile (immünaterapiyle) yok etme esasına dayanıyor. Tümör aşısı, araştırma ve klinik deneylerde önemli bir ilerleme kaydedilen bazı kanser türlerinde dahi rutin tedavi haline gelebilmiş değil. Klasik tedavinin işe yaramadığının anlaşıldığı son dönem kanser hastaları üzerinde etik kurul onaylı ve izinli araştırma projeleri çerçevesinde deneniyor. Sigortalanan hastalardan hiçbir suretle para talep edilmiyor.
     <br/>
     <br/>
     Aksiyon’un yayımladığı haberlerde aşının araştırma boyutunu aştığını ve yüzde 44 tedavi etkinliğine ulaştığını savunan Prof. Ovalı, uygulamaları için “Tedavi kapsamında. Bizler profesyonel insanlarız. Bizi hep araştırma yapıyor göstermek istiyorlar.” demişti. TCK’nın 90’ıncı maddesine göre gerekli şartlar yerine getirilmeden bir bilimsel deneyde insan kullanılması yasak. ‘Deney’ değil, ‘tedavi denemesi’ yaptığını ileri süren Ovalı, şöyle konuşmuştu: “TCK 90/4’e göre bir insanın çaresi yoksa, yurtdışında bu konuyla ilgili çalışmalar var ise hastayı bilgilendirmek ve bunu hastanede yapmak kaydıyla bu çalışmayı uygulayabilirsiniz. Buna tedavi denemesi adı verilir. Helsinki Deklarasyonu’nun (Dünya Hekimler Birliği Helsinki Bildirgesi) 32’nci maddesi de hekime bu yetkiyi veriyor. Hekim bu konuda engellenemez.” Ovalı, TCK’da sigorta mecburiyetinden bahsedilmediğini ve hastalardan hekimlik ücreti almadıklarını da kaydetmişti.
     <br/>
     <br/>
     PROF. TUNCER UYARMIŞTI
     <br/>
     <br/>
     Tümör aşısına ilişkin, ciltte kendini gösteren ‘melanoma’ gibi kanser türlerinde klinik insan deneyleri devam ettiğini söyleyen Sağlık Bakanlığı Kanserle Savaş Dairesi Başkanı Prof. Dr. A. Murat Tuncer ise Türkiye’deki araştırmaların klinik aşamaya varmadığını belirterek,  “Karadeniz’de uygulanan modelin ne olduğu bilinmiyor. Özellikle etik izin alınmamışsa çok önemli bir hata yapılıyor. Bu konuda yeni TCK önemli yaptırımlar getiriyor. Sanırım Prof. Ovalı’nın bu konuda yeterli bilgisi yok. Hem bakanlığın hem üniversitenin etik kurul izinleri gerekir. Zaten gelinen durum bu karmaşık ve sıkıntılı durumun sonucu.” diye konuşmuştu.
     <br/>
     <br/>
     Olayı yakinen bilen ve Meclis’e girmeden önce KTÜ Tıp’ta öğretim üyesi olan TBMM Sağlık, Aile, Çalışma ve Sosyal İşler Komisyonu Başkanı ve AK Parti Trabzon Milletvekili Prof. Dr. Cevdet Erdöl de şunları ifade etmişti: “Ercüment Bey, yasal izinleri almış. Kişilerden onam formu alınmış. Yani hukuki çerçevede yapılmış. Mesela son dönem kanser hastası yapılabilecek tıbbi her şeye rağmen iyileşmemiş. Bu hücre tedavisini (tümör aşısını) üzerimde denemek istiyorum, demiş. Arkadaşlar dünyadaki oranlar seviyesinde başarılı olmuşlar.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27408), [web.archive.org (arşiv bağlantısı)](http://web.archive.org/web/20070523132026/http://www.aksiyon.com.tr:80/detay.php?id=27408)
