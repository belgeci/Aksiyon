# İsrail'le görüşmesi İHH'yı çileden çıkarttı

*Emin Akdağ 2015.07.07*

<div class="pNewsDetailMainContent" itemprop="articleBody">
 <p>
  Adalet Bakanlığı’nın, Mavi Marmara gemisi davasına bakan mahkemenin verdiği kırmızı bülten kararını Interpol’e iletmemesine tepki gösteren İnsani Yardım Vakfı (İHH); Dışişleri Bakanlığı Müsteşarı Feridun Sinirlioğlu ile İsrail’in Dışişleri Direktörü Dore Gold’un iki ülke arasında normalleşme arayışı için görüştüğünün ortaya çıkmasıyla iyice gerildi. Gazze’ye yardım götüren Mavi Marmara’ya uluslararası sularda seyir halindeyken 31 Mayıs 2010’da İsrail askerleri saldırmış, olayda 10 kişi ölmüştü. Suçluların cezalandırılmasına set çekecek her türlü girişimi reddettiğini vurgulayan İHH şöyle diyor: “Gazze’ye uygulanan ölümcül abluka hâlâ aktif bir şekilde devam ederken, İsrail her türlü hukuk kurallarına uymayı reddedip çiğnerken ve katliamlarına devam ederken; Mavi Marmara’ya saldıran katillerin tutuklanıp, yargılanması ve cezalandırılması için gereken Interpol kararı beklerken normalleşmeden bahsetmek Türkiye halkına, Filistin halkına ve insalık vicdanını temsil eden dünya halklarına ihanet olsa gerektir.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/israille-gorusmesi-ihhyi-cileden-cikartti_551509), [web.archive.org (arşiv bağlantısı)](http://web.archive.org/web/20150728224714/http://www.aksiyon.com.tr/karakutu/israille-gorusmesi-ihhyi-cileden-cikartti_551509)
