# Cinselliği internet değil aile öğretmeli

*Emin Akdağ 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çocuğun doğduğu andan itibaren bir birey ve kişi olduğunu belirten Çocuk ve Ergen Ruh Sağlığı Uzmanı Dr. Ayten Erdoğan, çocuklara cinsellikle ilgili ilk bilgilerin aileleri tarafından verilmesi gerektiğini söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182504im_/http://www.aksiyon.com.tr/resim/537/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Erdoğan, “Karşı cins gibi olmaya yönelmenin genetik bir şey mi olduğu, yoksa başka faktörlerle mi geliştiği hep tartışılıyor. Ama bu yönelimin gelişmesinde tabii ki ailenin tutum ve davranışlarının da etkisi oluyor.” diyor.
   <br>
    <br>
     Beden ve ruh sağlığı sağlam nesillerin yetişmesinde en büyük görev şüphesiz ki ailelere düşüyor. Peki, çocukların sağlam bir kişilik yapısına kavuşmasında aileler yeterince bilgili mi? Buna “evet” demek çok zor. En büyük hatalar hangi konularda yapılıyor? Bu soruyu Memorial Hastanesi Çocuk ve Ergen Ruh Sağlığı ve Hastalıkları Uzmanı Dr. Ayten Erdoğan’a yönelttik. İçeriği tamamen uzman doktorlarca hazırlanan ve ailelerle internet üzerinden aktif iletişim kurulan www.aile.org.tr  adlı web portalını yöneten Erdoğan, sorumluluk ve güven duygusunun kazanılmasından, cinsel kimliğe kadar merak edilen pek çok konuya açıklık getirdi.
     <br/>
     <br/>
     -Çocuk, anne baba için ne zamandan itibaren bir birey ya da kişidir?
     <br/>
     <br/>
     Çocuk, doğduğu andan itibaren bir birey ve kişidir. Yapısı ve huyu zaten genetik olarak belirlenmiştir. Çevre ve yetiştirilme faktörlerinin etkisiyle gelişip değişerek büyür. Ergenlik çağının bitimine kadar bütün sorumluluğunu üstlenecek ve kendi kararlarını verecek olgunluğa erişmez. 16-25 yaşları arası olan ergenlik çağı, ülkeden ülkeye, aileden aileye değişir. Türkiye gibi anne-çocuk ilişkisinin çok bağımlı olduğu ülkelerde uzun sürebilir. Hatta 30’a bile çıkabilir. Çocuk, ergenlik çağının bitiminden itibaren tamamen kendi kendine karar verebilir.
     <br/>
     <br/>
     -Çocuğun kişilik yapısının gelişmesinde anne babalar özellikle hangi yaş dönemlerinde daha dikkatli olmalı?
     <br/>
     <br/>
     İlk önemli yaş dönemi iki yaşın sonu. İlk bağımsızlaşma ve bireyleşme dönemi. Anneden, babadan ayrı yürüyerek, kendi kendine yiyerek, uzaklaşıp istediğini keşfederek bağımsızlaşıyor çocuk. Ondan sonraki dönüm noktası, gerçeği değerlendirme yetisinin geliştiği yaş olan okula başlama yılıdır. Ondan öncesi çocuklarda gerçek ile hayal arasındaki çizgiler bulanıktır. Gerçek nedir, ne değildir, hayal hangisidir, doğru nedir, taklit nedir, bunlar 6 yaşlarında oluşur. Sonraki önemli dönem ergenlik.
     <br/>
     <br/>
     -Cinsel bilgilenmede, kimlik kazanılmasında ve sapmalara karşı önlem almada aileye neler düşüyor?
     <br/>
     <br/>
     Cinsellik, doğumdan ölüme kadar olan bir özellik. Ergenlik öncesindeki cinsellik çok farklı. Ergenliğin başlamasıyla gerçek erişkin cinselliğine bir adım atılıyor. Hormonların da etkisiyle büyük bir merak oluşuyor. Aileler ilkin, çocukların meraklarını gidermek için sağlıklı yerlerden bilgi almalarını sağlamalılar. Bu bilgiler verilmezse, çocuklar bunu bir yerlerden buluyor. En sağlıksızı internet sitelerine girip öğrenmeleri. Veya en çok bilgi öğrenilen kaynak arkadaşlar. Kulaktan dolma bilgiler. Halbuki cinsellikle ilgili ilk bilgilerin, aile tarafından verilmiş olması gerekiyor. Denemeyeceği düşünülse bile risklere karşı çocuğun uyarılması da şart. Ama bir yanlışa da düşülmemeli. İlerideki aile hayatında onu normal görebilmesi için çocuk, cinsellik ayıp, konuşulmaz, çirkin ve zararlı bir olgudur hissine de kapılmamalı.
     <br/>
     <br/>
     -Çocuğa sağlıklı bir cinsel kimlik kazandırılmasının yolu nerelerden geçiyor?
     <br/>
     <br/>
     Cinsel kimliğin oluşmasındaki faktörler bütün dünyada tartışılıyor. Karşı cins gibi olmaya yönelmenin doğuştan genetik bir şey mi olduğu, yoksa başka faktörlerle mi geliştiği hep tartışılıyor. Ama bu yönelimin gelişmesinde tabii ki ailenin tutum ve davranışlarının da etkisi oluyor. Örneğin hiç erkek çocuğu olmayan bir aile kız çocuğunu erkek çocuk gibi giydirebiliyor. Erkek gibi davrandığında seviniyor, ona erkek oyuncakları alıyor. Karşı cins gibi olmasını farkında olmadan destekliyor. Veya erkek çocuğun başına örtü bağlıyor. Normalde insanlar biseksüel doğar. Yani her iki tarafa da içgüdüsel eğilimi vardır. Normalde kendi cinsiyle uyumlu tarafı gelişir, diğer taraflar bastırılır. Ergenlik döneminde çocuğun cinsel kimliği normal gelişse de, geçici bir süre, meraktan kendi cinsine ilgi ortaya çıkabilir. Merak, bazen ilişki boyutlarına da gidebilir.
     <br/>
     <br/>
     -Anormal cinsel kimlik gelişimi ya da cinsel sapmalar küçük yaşlarda belirti verir mi? Ailelerin bunları belirlemesi ve önlem alması mümkün mü?
     <br/>
     <br/>
     Normalde toplum normlarına  ve çocuğun yapısına göre erkek ve kız çocuklarının giyim ve benzeri konularda tercihleri farklıdır. Erkek, top ve arabayla; kız ise bebekle oynar. Bazen birbirlerinin oyuncağını merak etmeleri normaldir. Ama, bir erkek çocuğu sürekli kız oyuncaklarıyla oynuyor; annesinin süs eşyalarıyla ilgileniyor ve konuşması da bir kız gibi şekilleniyorsa ya da kız için tersi bir durum varsa dikkatli olunmalı. Allah’tan ana sınıfları var. Bu durumdaki çocukları öğretmenleri aileleri uyararak bize gönderiyor. Aileler hiç fark etmemiş olabiliyor çoğu zaman. Çok kısa bir süre önce ana sınıfından geldi bir çocuk. Hep ‘Sihirli Annem’ dizisini seyrediyormuş. Annesinin topuklu terliklerini giyiyormuş. Aslında aileler zamanında fark etseler muhtemelen önlemini alacaklar.
     <br/>
     <br/>
     -Fark edilen bu durum tamamen engellenebiliyor mu?
     <br/>
     <br/>
     Büyük bir çoğunluğunda yardımcı olunabiliyor. Yalnız ne kadar erken tespit edilirse yardım imkanı artıyor. Geç kalındıkça eğilim oturabiliyor. İlkokuldan önce tespit, tedbiri kolaylaştırıyor.
     <br/>
     <br/>
     -Sağlam bir kişilik yapısının temelindeki diğer bir konu da güven duygusu...
     <br/>
     <br/>
     Güven duygusu çocukta bütün hayat boyunca etkilidir. Çok küçük yaşlarda temeli atılır ve hayatı boyunca etkili olur. Güven duygusu anne ve babanın tutarlılığı ile çocukta özellikle 0-2 yaş arasında oluşur. Çocuklarda özgüven hem ailede, hem okulda desteklenmeli.
     <br/>
     <br/>
     -Okul öncesi, okul çağı ve ergenlikteki arkadaş ilişkileri...
     <br/>
     <br/>
     Doğumdan itibaren çocuğun yaşıtlarıyla ilişkisi her zaman desteklenmeli. Bu, çocuk için son derece geliştirici ve faydalı. Ergenlik döneminden önce pek sorun çıkmıyor. Asıl sorun ergenlik döneminde başlıyor. Bu dönemde ‘aman başına bir şey gelmesin düşüncesiyle’ çocuğun eve kapatılarak arkadaşlarıyla görüştürülmediğini gözlemliyoruz. Bu yanlış bir tutum. Mümkün olduğunca çocuğun arkadaşlarıyla diyaloğu artırılmalı. Ergenlikte çocuk için yaşıtları çok önemlidir. Ona neredeyse ekmek su kadar ihtiyacı vardır. Aileler bu konuda çocuklarına yardımcı olmalı. Ama bu arkadaşlarının kimler olduğunu ve onlarla neler yaptıklarını merak etmeme ya da bilmeme anlamına gelmiyor tabii ki. Bu öylesine ince ve hassas bir terazi ki, hem bilmek hem de çocuğun özeline dokunmamak gerekiyor.
     <br/>
     <br/>
     -Çocuğa sevgi gösterilmesinde bir ölçü var mıdır?
     <br/>
     <br/>
     Bir kere şunu belirtmeliyiz ki, çocuğun her  istediğini yapmak sevgi göstermek değildir. Ancak davranış ve disiplin ayarlanarak, yüz ifadesiyle, mimiklerle ve tutarlı hareketlerle ona ne kadar çok sevildiğini göstermenin hiçbir sakıncası yok. Aksine faydası var.
     <br/>
     <br/>
     -İnanç ve değerler noktasındaki temel ne zaman atılıyor?
     <br/>
     <br/>
     Aile değerlerinin içselleştirilmesi doğuşta başlıyor. Her ailenin kendi değerleri var. Bunlar toplumdan topluma, aileden aileye çok değiştiği için şu doğrudur, bu doğrudur şeklinde bir şey yok. Her aile doğru bulduğunu çocuğuna doğumdan itibaren öğretir. Aile değerleri doğuştan itibaren işlenir. Okul çağında okulun doğruları, kuralları devreye girer. En çok alımı ise okul devresinde yapar çocuk.
     <br/>
     <br/>
     -Ödül ve ceza da çok tartışılıyor.
     <br/>
     <br/>
     Ceza konusunda iki yanlışı çok görüyoruz. Biri, çocuğa ceza vermek doğru değildir. Diğeri, çok şiddetli cezalar verilmelidir. Çocuklarına hiç ceza vermemiş birçok anne baba var. Bu bir uç. Diğer bir uç da cezayı vurarak gösterenler. Çocuk olmaz deneni yaptığında vuruyorlar. Onun yerine bir ceza yöntemi tercih edilmeli. Çocuk gelişiminde cezalar tabii ki kullanılmalı. Ama aynı zamanda iyi davranışları pekiştirmek için ödüller de... Dayak kesinlikle olmaması gereken bir ceza yöntemi.
     <br/>
     <br/>
     -Çocuğa istediğinin o an ya da belki de hiç olamayacağını kabul ettirmek için neler yapılmalı?
     <br/>
     <br/>
     Anne babanın en önemli görevlerinden biri çocuğa kendini durdurabilmeyi, isteklerini ertelemeyi veya olmamasını kabul etmeyi öğretmeleri. Çocuklarının her istediğini yapanları da görüyoruz. Bu da çok yanlış bir tutum. Çocukta düşünce yapısı yaşla birlikte gelişiyor. Neyin iyi, doğru ya da istenir, istenmez olduğunu; o isteğin sonuçlarının neler olabileceğini düşünecek kapasitede değiller. Aile uygun bulmadığı istek konusunda sınırını koymalı. Olmaz dediğinin arkasında durmalı. Israr etse de ağlasa da uygun bulunmayan isteği yerine getirilmeyen çocuk onu bir daha söylemez. Hele çocuğun ağlayarak istediği kesinlikle yapılmamalı. Çünkü böylece kötü bir davranış pekiştiriliyor. Bir şey istendiğinde yapılmazsa, ağlanacak. Çocuk bunu kullanmayı öğreniyor.
     <br/>
     <br/>
     -Ödüllendirmede ölçü ne? ‘Şunu yaparsan bunu alacağım.’ yaklaşımı doğru mu?
     <br/>
     <br/>
     Ödül çok farklı. İyi bir davranışın pekişmesi ve devamı için olmalı. Şunu yaparsan şu şeklinde değil. Sade bir öpücük veya sevgi ile bakış da ödüldür. Ya da sarılmak.
     <br/>
     <br/>
     - Www.aile.org.tr portalını hangi amaçla kurdunuz?
     <br/>
     <br/>
     Üniversite mezunu beş anne ile birlikte kurduk. Türkiye’de internet kullanımı özellikle çalışan anneler arasında artıyor. Ve çalışan anneler yoğunluktan dolayı okuyacak vakit bulamayabiliyor.  Çocuklarına uzak olduklarından onları da merak ediyorlar. Onların özellikle evlerinde internet ortamı varsa oradan bilgiler aradıklarını gördük. Benim ailemde de hamile kalanlar, çocuk yetiştirirken hep internetten faydalandı. Ama Türkiye’deki konuya dair portalların çoğu oradan buradan konulmuş bilgilerle doluydu. Uzmanın hazırladığı, ardında uzman olan portal yoktu. Bizim portalın içeriği doktorlar tarafından hazırlanıyor. Yazılar da onların denetiminden geçiyor. Portalımızı 20 kadar doktor bizzat destekliyor. Sorulara cevap veriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20371), [web.archive.org (arşiv bağlantısı)](http://web.archive.org/web/20070626182504/http://www.aksiyon.com.tr:80/detay.php?id=20371)
