# Yabancı doktorlar bayrama geliyor

*Emin Akdağ 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danıştay 5. Dairesi’nin yürütmeyi durdurma kararıyla atama bekleyen hekimler iki arada bir derede kaldı. Hükümetin yabancı hekim istihdamı projesi, Sağlık Bakanlığı ile Türk Tabipler Birliği’ni bir defa daha karşı karşıya getirdi. Hekimler 14 Mart Günü eylem yapacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422191914im_/http://www.aksiyon.com.tr/resim/588/63.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her yıl 14 Mart gününü bayram olarak kutlayan Türk tıbbı, belki de şimdiye kadar içine düştüğü kaosların en büyüğünü yaşıyor. (II. Mahmut, modern anlamdaki ilk tıp okulunu Tıbhane-i Amire ve Cerrahhane-i Amire’yi 14 Mart 1827’de hizmete açtı.) Bir yandan mecburi hizmet, diğer yandan ithal doktor tartışmalarının gölgesinde yürütülmeye çalışılan sağlık hizmetindeki aksamalar bazen trajik boyutlara varıyor. Diyarbakır’da kalp krizi geçiren bir öğretmen, uzman doktorsuzluk sebebiyle can veriyor. Danıştay, mecburi hizmet genelgesinin yürütmesini durdurduğu için atanamayan bir doktor yeşil karta başvurmak zorunda kalıyor. Çocukları Türk kültürüyle yetişsin diye iki çocuğuyla Türkiye’ye yerleşen bir tıp doçenti, bitirdiği üniversiteyi YÖK’ün denk görmemesi yüzünden işsiz geziyor. O da sağlık ihtiyaçlarını yeşil kartla karşılıyor.
   <br>
    <br>
     Sağlık Bakanlığı ile Türk Tabipler Birliği (TTB) ne kadar doktora daha ihtiyaç olduğu konusunda mutabık değil. Sağlık Bakanı Recep Akdağ, “En az 50 bin.” diyor. TTB ise yeni mezunların yıllık takviyeleriyle hekim sayısını yeterli buluyor. Doğu ve Güneydoğu illerindeki hekim açığını gönüllülük esasına dayalı sözleşmeli statü ile ortadan kaldıramayan bakanlık ithal doktor uygulamasına hazırlanıyor. Mecburi hizmete şiddetle karşı çıkan TTB, bu uygulamaya da hayli tepkili. Türk hekimlerinin işsiz bırakılmakla tehdit edildiğini ileri sürüyor.
     <br>
      <br/>
      3 yıldır Diyarbakır’ın Hani ilçesine bağlı Gürbüz beldesinde görev yapan din kültürü öğretmeni Mehmet Tatlı, geçen hafta kalp krizi geçirerek hayatını kaybetti. Arkadaşları tarafından 1,5 saatte Diyarbakır’a ulaştırıldığında çoktan ölmüştü. Çünkü 7 bin nüfuslu beldedeki sağlık ocağında doktor yoktu. Sadece 1 hemşire çalışıyordu. Başta doktor olmak üzere sağlık personeli açığıyla kıvranan Doğu ve Güneydoğu beldelerinde her gün buna benzer üzücü olaylar yaşanıyor.
      <br/>
      <br/>
      Dünya Sağlık Örgütü’nün (WHO) Avrupa listesindeki 52 ülke arasında Türkiye, nüfusa oranla hekim sayısı itibariyle son sırada yer alıyor. Sağlık Bakanı Akdağ ile TTB mecburi hizmet konusunda anlaşamıyor. Hekimler, görevlendirmede gönüllülük ilkesinden yana. Aslında Bakan Akdağ da aynı fikirdeydi. Zaten ilk icraatı 12 Eylül 1980 askerî müdahalesi sonrasında uygulamaya geçirilen mecburi hizmeti lağvederek, sözleşmeli statüyü getirmekti. Ancak umduğu ilgiyi bulamadı. Hekime ihtiyaç duyulan yerlerde açılan 1000 uzman kadrosu için 200 hekim başvurdu. Zamanla neredeyse tamamı istifa etti. Bakan Akdağ, ‘yeniden mecburi hizmet’ dedi. ‘Neden geri adım attınız?’ sorusuna ise nüfusa oranla en fazla hekim bulunan Avrupa ülkelerinden Norveç’i örnek göstererek verdi. Norveç’te de hekimler diplomalarını alabilmek için ülkenin kuzey bölgesinde belirli süre çalışmak zorunda çünkü.
      <br/>
      <br/>
      Türkiye’deki hekim dağılımında olağanüstü bir dengesizlik söz konusu. Ankara’da 648 kişiye, Hakkari’de 11 bin 850 kişiye bir uzman hekim düşüyor. Ülke ortalaması 1.446. Pratisyen hekim dağılımı da daha iyi değil. Mesela Ağrı’daki oran 7.135 kişiye bir pratisyen iken İzmir’de 1.775 kişiye bir. Türkiye ortalaması ise bir pratisyene 2.676 kişi.
      <br/>
      <br/>
      Danıştay kararı atamaları durdurdu
      <br/>
      <br/>
      Danıştay 5’inci Dairesi’nin, Başbakanlığın 12 Eylül 2005 tarihli devlet hizmeti yükümlülüğü genelgesinin yürütmesini durdurması sonrasında atama bekleyen çok sayıdaki hekim, mağdur oldu. Karar sebebiyle 17 Şubat’ta Doğu ve Güneydoğu illerinde görevlendirilecek bin civarındaki hekimin ataması yapılamadı. En son atama Aralık 2005’te gerçekleşmişti. İki arada bir derede kalan hekimlerden biri de Kalp Damar Cerrahı Birkan Akbulut. 1.350 YTL maaş aldığı Hacettepe Üniversitesi’ndeki asistanlığı 3 ay önce bitiyor. 450 YTL kira veriyor ve eşi 8 aylık hamile. Sağlık ihtiyaçlarını çıkarttığı yeşil kartla sağlıyor.
      <br/>
      <br/>
      Anayasa’nın 13’üncü maddesindeki ‘ölçülülük’ ilkesine terslik tespit eden Danıştay, Temmuz 2005’te 5371 sayılı kanunla değişikliğe uğrayan 3359 sayılı Sağlık Hizmetleri Temel Kanunu’nun bazı maddelerinin iptali ve yürürlüğünün durdurulması istemiyle Anayasa Mahkemesi’ne başvurdu. Bakan Akdağ, 8 Mart’ta konuyu görüşen Anayasa Mahkemesi’ne gelerek mecburi hizmet kanunu hakkında bilgi verdi. Çıkışta gazetecilerin sorularını cevaplandıran Akdağ, doktor Birkan Akbulut’un yeşil karta başvurmak zorunda kalmasındaki sorumluluğun TTB’ye ait olduğunu ifade etti: “Bu çok rahat izah edilebilir bir mesele. Çünkü biz devlet hizmeti yükümlülüğü ile ilgili bir kanun yaptık. Daha sonra başbakanlık genelgesiyle bu kanuna uygun olarak atama listeleri yayımladık. Danıştay bu listelere de yürütmeyi durdurma kararı vererek, atamaları yapamayacağımızı ifade etti. Kanundaki bazı maddelerin yürütmesinin durdurulması istemiyle Anayasa Mahkemesi’ne müracaat etti. Dolayısıyla süreci beklemek ve hukukun gösterdiği yolda devam etmek zorundayız. Kanuna göre hekimlerimize devlet hizmeti yükümlülüğü uygulamak zorundayız. Danıştay, atama listeleriyle ilgili yürütmeyi durdurdu. Atama yapamıyoruz. Durum bundan ibarettir.”
      <br/>
      <br/>
      Hükümet, Anayasa Mahkemesi iptal kararı verirse, aykırılık teşkil eden maddeleri itiraz doğrultusunda düzelterek yasanın uygulamasına devam etmeyi planlıyor.
      <br/>
      <br/>
      İthal doktor uygulaması
      <br/>
      <br/>
      Türkiye’de yaklaşık 100 bin hekim var. Tıp fakülteleri her yıl ortalama 4 bin 500 mezun veriyor. Sağlık Bakanlığı Müsteşarı Necdet Ünüvar, ithal doktor uygulamasına Avrupa Birliği (AB) ile uyum yasaları gereği geçileceğini belirtiyor. Konu, 19-20 Aralık 2005’te Brüksel’de yapılan tarama toplantısında gündeme gelmiş. 100 bin kişiye düşen hekim sayısı İtalya’da 563 iken Türkiye’de 123 bilgisini veren Ünüvar’a göre uygulama aynı zamanda hekim açığının giderilmesine de katkı sağlayacak.
      <br/>
      <br/>
      Yabancılara istihdam kapısının açılması diğer meslek gruplarını da kapsıyor. Ayrıca uygulamayla beyin göçünün tersine çevrilmesi de amaçlanıyor. Beyin uzmanı Prof. Dr. Gazi Yaşargil ve kalp doktoru Mehmet Öz gibi yurtdışında eğitimlerini tamamlayan dünyaca tanınmış Türk hekimleri mevzuat değişikliğiyle Türkiye’ye dönebilecek.
      <br/>
      <br/>
      1928 tarihli 1219 sayılı Tebabet ve Şuabatı San’atlarının Tarzı İcrasına Dair Kanun’a göre bir kişinin Türkiye’de hekimlik yapabilmesi için TC vatandaşı olması, Türkiye’deki bir tıp fakültesinden mezun olması ve diplomasını sağlık bakanlığının tasdik etmesi gerekiyor. Değişiklikle TC vatandaşlığı ve Türkiye’de bir tıp fakültesini bitirme şartı kaldırılacak. Nerelerde çalışacaklar?
      <br/>
      <br/>
      Yabancı hekimlerin öncelikle özel sektöre yaptırılacak donanımlı hastanelerde çalıştırılması düşünülüyor. 4 milyar dolarlık proje kapsamında kamu arazilerine özel sektöre sağlık kampusları ve bölge sağlık merkezleri inşa ettirilecek. Kampuslarda kafeterya, banka ve alışveriş merkezleri bulunacak. Devlet, kampusları 49 yıllığına kiralayacak. Bakanlık daha önce de hastaneler için bina kiralama dönemi başlatmıştı zaten. Kampuslar ilk etapta İstanbul, Ankara, İzmir ve Antalya’da inşa edilecek. Öngörülen maliyet 2 milyar dolar. Ayrıca 20 adet her türlü donanıma sahip bölge hastanesi yaptırılacak. Bunlar için İstanbul (Avrupa ve Asya yakasına ayrı ayrı), Balıkesir, Manisa, Eskişehir, Bursa, Kocaeli, Konya, Mersin, Adana, Kayseri, Samsun, Sivas, Trabzon, Erzurum, Elazığ, Gaziantep, Şanlıurfa, Diyarbakır ve Van uygun görüldü. Hastalar gerektiğinde Ankara ve İstanbul’a sevk edilecek. Yabancı sermayenin ilgi göstermesinin beklendiği projenin hedeflerinden biri de sağlık turizminde dünya merkezi olabilmek. Batılı sigorta şirketleri nezdinde öncelikli konuma gelebilmek.
      <br/>
      <br/>
      AK Parti Milletvekili Ersönmez Yarbay, yurtdışından sağlanacak doktor istihdamının geri kalmış bölgelere kaydırılması gerektiği görüşünde. 50-100 dolar maaşla çalışan Kazak ve Kırgız doktorların transferinden yana olan Yarbay, Ankara’nın ücra beldelerinde bile doktor sıkıntısı çekildiğini söylüyor. Başkente bağlı beldelerdeki 65 sağlık ocağından 50’si kapalı. Mesela Haymana ve Nallıhan’daki ocaklar doktorsuz. Geçici görevlendirilen doktorlar da Ankara’dan gelip gidiyor.
      <br/>
      <br/>
      Türkçe konuşma şartı
      <br/>
      <br/>
      Başbakan Erdoğan, yabancı doktor istihdamında Türkçe bilme şartı aranacağını açıkladı. Buna göre, Türkiye’deki tıp fakültelerinde öğrenim gören yabancılar daha şanslı görünüyor. Hâlihazırda okuyan yabancı uyruklu öğrenci sayısı 15 binin üzerinde. Bunların çoğunluğu Orta Asya Türk cumhuriyetleri kökenli. 3 bini tıp öğrencisi.
      <br/>
      <br/>
      İthal doktor tartışması gözleri eğitimlerini yurtdışındaki tıp fakültelerinde sürdüren ya da tamamlayan Türklere çevirdi. Sağlık-Sen Genel Başkanı Dr. Ahmet Aksu, yabancı doktor uygulamasıyla ilgili yasal mevzuat değiştirilirken bu öğrencilerin önünün açılması gerektiğini savunuyor. Yaklaşık 15 bin gencimiz yüksek öğrenimini yurtdışında sürdürüyor. 2 bini tıp ve diş hekimliği öğrencisi. Mezunlar dâhil sayıları 10 bini buluyor. Ama ortada bir engel var. Yükseköğretim Kurulu (YÖK) çoğu yabancı üniversiteyi denk kabul etmiyor. Bu yüzden operatör doktor Aydın Öztürkmen gibi binlerce doktor mesleğini icra edemiyor. Öztürkmen’in mezun olduğu Rusya Federasyonu’nun St. Petesburg Üniversitesi de YÖK’ün denklik engeline takılan okullar arasında. Oysa bu okul dünyanın en iyi 50 üniversitesi arasında gösteriliyor. Üstelik 9 Nobel Tıp Ödülü sahibi.
      <br/>
      <br/>
      Rus donanmasında 7 yıl çalışan Öztürkmen, daha sonra Finlandiya’da yaşamaya başlıyor. Doçent olduğu bu ülkede cilt hastalıkları uzmanı Yanina Yasineteskaya ile evleniyor. Çocuklarının Türk kültürüyle yetişmesini istediği için Finli eşi ve 2 çocuğuyla Türkiye’ye yerleşmeye karar veren Öztürkmen şimdi işsiz. Hiçbir sosyal güvencesi yok. Sağlık giderlerini yeşil kartla karşılıyor. Yunanistan Deniz Kuvvetleri’nin iki teklifini de geri çevirmiş. Türkiye’nin her yerinde çalışmaya hazır. Rusça, Arapça, İngilizce ve İbranice biliyor. Bu şartlarda kendi imkanlarıyla tıp sözlüğü hazırlamakla meşgul olacak kadar mesleğine bağlı. Doktor eşi de kendisi gibi işsiz.
      <br/>
      <br/>
      NÜFUSA GÖRE HEKİM DAĞILIMI
      <br/>
      <br/>
      Uzman başına nüfus sayısı İstanbul’da 790, Ankara’da 648, İzmir’de 810, Şırnak’ta 11.767, Hakkâri’de 11.850, Ağrı’da 9.429. Pratisyen hekim başına nüfus sayısı ise Aydın’da 1.791, İzmir’de 1.775, Antalya’da 2.059, Muş’ta 5.159, Ağrı’da 7.135, Şırnak’ta 5.787. Türkiye ortalaması uzmanda 1.446, pratisyende ise 2.676 kişiye bir hekim.
      <br/>
      <br/>
      İPTALİ İSTENEN YASA MADDELERİ
      <br/>
      <br/>
      Sağlık Hizmetleri Temel Kanunu’ndaki şu maddelerin iptali isteniyor:
      <br/>
      <br/>
      * Doktorlara her eğitimleri için ayrı ayrı olmak kaydı ile devlet hizmeti yükümlülüğü getirilmesi.
      <br/>
      <br/>
      * Eksik kalan devlet hizmeti yükümlülüklerini uzman tabip veya yan dal uzman olarak yapacakları devlet hizmeti yükümlülüğüne ilave olarak yerine getirmeleri.
      <br/>
      <br/>
      * Tabip iken eksik kalan yükümlülüğün uzman tabip olarak tamamlanması.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Ertuğrul A., 18-Mart-2006
> Taşıma suyla değirmen döner mi?: 
> Sağlık gibi ciddir bir konunun siyaset malzemesi yapılması çok ciddi sonuçlar doğurur ki doğurmuştur da. En son Norveç'de 1963 yılında uygulan zorunlu hizmet kanununun 2005 yılı Türkiye'sinde tekrar yürürlüğe konması özgürlükler konusunda ne kadar adım attığımızın acı bir göstergesi değil midir. Darbe hükümeti tarafından yürürlüğe konan bu uygulama yıllar içerisinde hafifletilmiştir. Demokratikleşme sürecinde de mecburi hizmet 1989’da 3579 sayılı kanun, 1995’te 548 sayılı KHK, 2000’de 4576 sayılı kanunla, tedricen kısaltılarak kaldırılmış, 2002’den sonra uygulanması kanuni zorunluluk olmaktan çıkarılmış ve Bakanlar Kurulu kararına bağlanmıştı. Bu suretle 2000 yılından itibaren kanuni zorunluluk olmaktan çıkarılmıştır. En sonunda da 2003 yılında AKP bu yasayı insan haklarına aykırı bularak kaldırdı zira seçimden önce parti programında da kaldıracaklarını zaten duyurmuşlardı. Ardından anlaşılmaz bir şekilde mecburi hizmet yasası tekrar yürürlüğe kondu. Üstelik üye olduğumuz ILO gibi uluslarası toplulukların kurallarına muhalefet edilerek.  Keşke hükümet ve sağlık bakanlığı yaptım oldu şekline değil de gerçekçi ve uzun vadeli çözümler üretebilseydi de bugün bunları tartışıyor olmasaydık.

### Mürsel Dinlemez, 16-Mart-2006
> Bazı şeyler değişecekse gelsin tabii: 
> Yaklaşık bir sene önce annemi doktora götürdüm. Devlet hastanelerinde işlemler uzun sürdüğü hayli ünlü bir hastanenin cildiye bölümünü tercih ettik. Doktor görünüşte eğitimli, kültürlü, beyefendiymiş meğerse! Annemin çenesini altında çıkan sivilceye baktı. Sadece baktı ve annemin yüzüne “Bu kanser! Ameliyata almamız lazım!” dedi. İçimden dedim ki; “ Tamam, bu  Allah'ın takdiri ama böyle duyarsız olunmaz ki! Annemin yüzüne nasıl da söyledi.” Annem bitmişti. Keşke götürmeseydim o doktora. Babamla konuştuk, annemi sakinleştirdik. Babam başka bir yere götürdü; tahlil yapıp sivilceyi almışlar. Lafın kısası, eğer bazı şeyler düzelecekse, dünyanın her yerinden doktor gelsin. Ayrıca Avrupa şöyle iyi böyle iyi derken, onlara uyum için çıkarılacak yasaya karşı çıkmak ikiyüzlülüktür.

Kaynak: [www.aksiyon.com.tr](http://www.aksiyon.com.tr:80/detay.php?id=23564&yorum_id=8622), [web.archive.org (arşiv bağlantısı)](http://web.archive.org/web/20060422191914/http://www.aksiyon.com.tr:80/detay.php?id=23564&yorum_id=8622)
