# Kanser aşısı tedavi mi deney mi?

*Emin Akdağ 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kanser tedavi için yapılan araştırmaların bir bölümü ‘Tümörü aşı ile yenebilir miyiz?’ sorusuna odaklı. Ancak çalışmalar henüz deney aşamasında.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014162612im_/http://www.aksiyon.com.tr/resim/618/63.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kanser hastalığını yenmek için dünya genelinde binlerce araştırma yürütülüyor. Hastalığın birçok türü var. Her tür, kendi içinde farklılıklar gösterebiliyor. Kansere yol açan hücrenin çalışma sistematiği ise hâlâ bir sır. Hücre yeni yollar keşfederek tedaviye direnebiliyor. Bu yüzden şimdilik bazı türleri hariç hastalığı yüzde yüz yok eden kesin bir tedavi metodu söz konusu değil. Geliştirilen metot ve ilaçlar daha çok yaşam süresi ve kalitesini artırmaya yönelik. Tedavinin başarı yüzdesi teşhisin ne kadar erken yapıldığına bağlı. En büyük risk tümörün yeniden nüksetmesi.
   <br>
    <br>
     Kanser tedavi araştırmalarının bir bölümü ‘Tümörü aşı ile (immünoterapiyle) yenebilir miyiz?’ sorusu üzerine odaklı. Koruyucu aşıların geliştirilmesi hedeflense de asıl amaç hastaları sağlığına kavuşturmak. Yani tümörü aşıyla ortadan kaldırmak. Savunma hücrelerine kanser hücrelerini tanıtarak vücuda yeniden direnç kazandırabilmek. Bilim adamları henüz ‘kanserle savaşta aşı birincil uygulamadır’ diyemiyor. Bugün için en azından cerrahî, ilaç ve ışın tedavisi sonrasındaki iyileşme sürecini destekleme niyetindeler.
     <br/>
     <br/>
     Peki tümör (kanser) aşısı şu anda hangi aşamada? Hastalara uygulanıyor mu? Yan etkileri en aza indirilen ve tedavi ediciliği kesinleşen bir metot haline geldi mi? Kanser uzmanlarının bile hakkında yeterince bilgiye sahip olmadığı aşıyı, Karadeniz Teknik Üniversitesi’nden (KTÜ) Prof. Dr. Ercüment Ovalı hastalara uyguluyor. Hematolog Ovalı’nın işlem yaptığı 20 civarındaki hastanın sadece biri hayatta. Onun da durumu giderek ağırlaşıyor. Ovalı’ya göre, tümör aşısı araştırma boyutunu aştı. ABD ve Almanya’da “faz 3” çalışması bitti. Faz 3’ü biten çalışma insanlara uygulanabilir. Ovalı aşıdaki tedavi etkinliğinin yüzde 44 olduğunu da savunuyor.
     <br/>
     <br/>
     PROF. OVALI: DENEY DEĞİL, TEDAVİ…
     <br/>
     <br/>
     “Uygulamalarınız araştırma kapsamında mı?” sorumuza Prof. Ovalı’nın cevabı şöyle: “Hayır, tedavi kapsamında. Bizler profesyonel insanlarız. Bizi hep araştırma yapıyor göstermek istiyorlar.” Aksiyon bu cevap üzerine konuyu derinlemesine araştırdı. Sonuç: “Tümör aşısı çalışmaları bütün dünyada deney aşamasında. Daha çok hayvanlar üzerinde yapılan çalışmalar var. Çok az merkezde artık hiçbir tedaviye cevap vermeyen insanlarda da deneniyor. Etik kurul onaylı bilimsel projelerde denek olmayı kabul eden gönüllü hastalar en ufak ayrıntısına kadar bilgilendiriliyor. Üstelik doğabilecek risklere karşı yüklü bedeller karşılığında sigortalanıyor. Hiçbir işlem ve uygulamada ihtiyaç duyulan maddeler için (ilaç ve diğer malzemeler de dâhil) para talep edilmiyor.”
     <br/>
     <br/>
     İnsan üzerindeki bilimsel deney ve deneme konusu Türk Ceza Kanunu’nun (TCK) 90’ıncı maddesinde düzenleniyor. Ovalı, gerekli şartlar yerine getirilmeden bir bilimsel deneyde insanın kullanılamayacağını kabul ediyor. Ancak deney değil deneme yaptığını savunuyor: “TCK 90/4’e göre bir insanın çaresi yoksa, yurtdışında bu konuyla ilgili çalışmalar var ise hastayı bilgilendirmek ve bunu hastanede yapmak kaydıyla bu çalışmayı uygulayabilirsiniz. Buna tedavi denemesi adı verilir. Helsinki Deklarasyonu’nun (Dünya Hekimler Birliği Helsinki Bildirgesi) 32’nci maddesi de hekime bu yetkiyi veriyor. Hekim bu konuda engellenemez.” Ovalı, TCK’da sigorta mecburiyetinden bahsedilmediğini ve uygulama sırasında hekimlik ücreti almadıklarını kaydediyor. Ama kişi başına ortalama 10 bin Avro miktarındaki ilaç ve tıbbi malzeme masrafını hastalara karşılatıyorlarmış.
     <br/>
     <br/>
     Prof. Ovalı’nın bu ifadeleriyle, uygulama öncesinde hastalara ve yakınlarına imzalattığı ‘bilgilendirilmiş onam formu’nun birinci maddesinde yazanlar çelişiyor: “Tümör aşıları tamamen deneysel amaçlarla yapılmakta olup etkinliği bilimsel bir metotla henüz ortaya konamamıştır. Yapılması talep edilen tedavi metodu yurtdışında bazı merkezlerde uygulanan deneysel bir çalışma olup, tümör aşısı talebiniz KTÜ Tıp Fakültesi Hematoloji Bilim Dalı tarafından bir başka seçenek bulunmaması ve doktorlarınızın yazılı olarak verdikleri onay üzerine kabul edilmiştir.” Formun üçüncü maddesinde ise şöyle deniyor: “Oluşabilecek bilinen (görünür) komplikasyonların ötesinde uygulamanın çok yeni olmasından dolayı ortaya çıkabilecek ve henüz tanımlanmamış başka komplikasyonların da olabileceği hasta tarafından bilinmeli ve kabul edilmelidir.”
     <br/>
     <br/>
     Bu çelişkiler “Acaba, Ovalı’nın tümör aşısı işlemleri deney mi yoksa tedavi denemesi mi?” sorusunu akla getiriyor. Eğer tedavi denemesiyse, formda niçin ‘tamamen deneysel amaçlarla yapıldığı ve henüz etkinliğinin ispatlanmadığı ibaresi yer alıyor. Deneyse, o zaman hastalardan niçin ilaç ve malzeme parası alınıyor? Yine deneyse, çalışmalar etik kurul onaylı bir bilimsel araştırma projesi çerçevesinde mi yürütülüyor? İnsan çalışmaları öncesinde hayvan deneyleri yapıldı mı? İnsan deneyleri hangi fazda?
     <br/>
     <br/>
     KTÜ, TÖMÜR AŞISINI TARTIŞIYOR
     <br/>
     <br/>
     Tümör aşısı uygulamaları KTÜ Tıp Fakültesi’nde ve Trabzon’da ciddi tartışma konusu. Ama şehirdeki tartışmalar, biraz da öğretim üyelerinin şahsi mücadelesi gibi algılanıyor. Yerel medyada çıkan haberler bilimsel arka planı sorgulamaktan uzak. Uygulamaya karşı çıkan KTÜ Radyasyon Onkolojisi Anabilim Dalı Başkanı Ali Aydın Yavuz ve öğretim üyesi Doç. Dr. Melek Yavuz’un tepkilerini ortaya koymak amacıyla istifa ederek şehirden ayrıldıkları söyleniyor. Doç. Aydın Yavuz, ayrılma gerekçesiyle ilgili söylenenleri Aksiyon’a doğruladı. KTÜ Tıp Fakültesi histoloji (hücre bilimi) uzmanı Doç. Dr. Yavuz Tekelioğlu, Prof. Ovalı ve ekibinin uygulamalarına açıktan karşı çıkan birkaç öğretim üyesinden biri. Çok sayıdaki akademisyen aynı fikri paylaşıyor ama bazı kaygılarla sesini yükseltemiyor.
     <br/>
     <br/>
     Tartışmanın bir başka boyutu ise hasta yakınlarından bazılarının kobay olarak kullanıldıkları gerekçesiyle Prof. Ovalı aleyhine savcılığa ve Trabzon Tabip Odası’na suç duyurusunda bulunmaları. 100 bin YTL’lik maddi ve manevi tazminat davalarının açılması. İlk suç duyurusu beyninde tümör bulunan annesi Kezban Özdemir’i aşı sonrasında kaybeden Osman Özdemir’den geldi. Anne Özdemir’i Prof. Ovalı’ya, kendisini birkaç defa ameliyat eden KTÜ’nün beyin cerrahlarından Prof. Dr. Kayhan Kuzeyli göndermiş. İkinci davacı ise hayatta kalan tek tümör aşısı uygulanan hasta olan böbrek kanserli Erdal Kopuz. Onu Ovalı’ya son çare tümör aşısı yaptırması düşüncesiyle KTÜ öğretim üyelerinden tıbbi onkolog ve iç hastalıkları uzmanı Prof. Dr. Fazıl Aydın yolluyor. Prof. Kuzeyli ve Prof. Aydın’ın ‘Tümör Aşı Uygulaması Sorumlu Doktor Onay Formu’ altında imzaları var.
     <br/>
     <br/>
     Aksiyon’a konuşan Erdal Kopuz’un kardeşi Gülçin İslamoğlu, Prof. Ovalı’nın kendilerine yüzde 75 iyileşme garantisi verdiğini ileri sürüyor. Aileye, aşının şu an için Türkiye’de kabul görmediği ama ABD ve Almanya’da başarıyla uygulandığı ifade edilmiş. Üretilmesinde gereken malzemelerin ya Almanya’dan ya da CDK Tıbbi Malzeme isimli İstanbul Yeşilköy’deki şirketten temin edilebileceği söylenmiş. Kopuz’un amcası Asım Kopuz, CDK’ya 8 bin 500 Avro ödemiş. Kendisine biri 4 bin 500, diğeri ise 4 bin Avro ödediğine dair iki makbuz verilmiş. Bunun yanı sıra 2 bin 600 YTL’ye katater seti aldırılmış.
     <br/>
     <br/>
     HİBE MALZEMELER SATILDI MI?
     <br/>
     <br/>
     İslamoğlu’nun iddiasına göre Prof. Ovalı’nın tavrı aşı dozları uygulanmaya başladıktan sonra değişmiş. ‘Ben sizin aile doktorunuz değilim’ diyerek hasta yakınlarıyla ilgilenmez, bilgi vermez olmuş. Aşıyı pratisyen hekim Tamer Dikmen uygulamış. Aile, Kopuz’un tedavisi için şu sıralar İstanbul Üniversitesi Çapa Onkoloji Enstitüsü Direktörü Prof. Dr. Erkan Topuz ile irtibat halinde. İslamoğlu, olayı anlattığı Prof. Topuz’un “Böyle bir şeyi ilk defa duyuyorum.” dediğini de öne sürüyor.
     <br/>
     <br/>
     CDK Tıbbi Malzeme şirketi yetkilisi Yasemin Dallı, yurtdışından ithal ettikleri tıbbi malzemeleri araştırma yapan üniversitelere faturalandırdıklarını söylüyor. Ancak Prof. Ovalı’nın ricasıyla 5-6 kadar hasta yakınına ‘medium’ ve ‘sitocin’ kategorisindeki malzemeyi temin etmişler. Diğer hastalara malzemeleri ücretini almak kaydıyla Ovalı’nın ekibi buluyor. Ama ortada müthiş bir iddia daha dolaşıyor: ‘Aslında bu maddeler KTÜ Hematoloji Laboratuarı’nda vardı. Bunları CDK’ya da mal satan Avrupa’daki Cell Cenix firması üniversiteye hücre kültürü ve hayvan deneylerinde faydalanması için hibe etmişti.’ Ercüment Ovalı’nın yöneticiliğini yaptığı ATİ Teknoloji Hücre ve Gen Tedavi Laboratuarı ile Cell Cenix arasında malzeme anlaşması için görüşmeler sürüyormuş. ATİ Teknoloji’nin yüzde 10’u KTÜ’ye ait. ATİ-KTÜ işbirliğinin hukuksuz olduğu da ileri sürülüyor.
     <br/>
     <br/>
     Yasemin Dallı’nın “Bizim verdiğimiz malzemeler GMP standartlarında ve insanlarda kullanılan cinsten” şerhi düşmesi de zihinleri karıştırıyor. Bu ifade sanki hayvan malzemelerinin insanda kullanıldığı iddiasını “örtülü” olarak doğruluyor gibi. ATİ Teknoloji’ye ait laboratuarın üretim sorumlusu ve KTÜ öğretim üyesi Prof. Dr. Serdar Bedii Omay, bir ay önce kurumu basına tanıtırken, tümör aşısının bağırsak, lenf ve beyin tümörlerinde araştırma safhasında olduğunu, en iyi sonucun böbrek tümörlerinde alındığını söylemişti. İç hastalıkları ve hematoloji uzmanı Omay, aşıyı ümidi kalmayan hastalara uyguladıklarını dile getirmişti.
     <br/>
     <br/>
     TUNCER: ETİK İZİN ALINMAMIŞSA BÜYÜK HATA
     <br/>
     <br/>
     Yargıya intikal eden tümör aşısı uygulamaları ayrıca KTÜ’de de soruşturuluyor. Soruşturma dâhilinde Hacettepe Üniversitesi’nden bilirkişi raporu isteniyor. Elde edilen bilgilere göre rapor, uygulamanın aleyhine. Hatta içinde ‘olay savcılık’ mealinde ifadeler geçiyor. Şimdiye kadar raporun gereği yerine getirilmedi. KTÜ Rektörü Prof. Dr. İbrahim Özen’e ‘sumen altı ediyor’ suçlaması yöneltiliyor. Rektör Özen’in canını sıkan bir diğer gelişme de hakkındaki intihal iddiaları. Hacettepe Üniversitesi’nin oluşturduğu bilirkişi heyetinde yer alan (üroloji uzmanı) Prof. Dr. Haluk Özen, (radyasyon onkolojisi uzmanı) Prof. Dr. Fadıl Akyol ve (tıbbi onkolog) Prof. Dr. Ayşe Kar’a telefonla ulaştık. Ancak soruşturma raporunun tamamlanıp ilgili mercilere iletildiğini, altlarında imzaları bulunan belgenin içeriğine ilişkin açıklama yapamayacaklarını söylediler.
     <br/>
     <br/>
     Sağlık Bakanlığı Kanserle Savaş Dairesi Başkanı Prof. Dr. A. Murat Tuncer, birçok kanser türünde aşı geliştirilmeye çalışıldığını, bazı türlerde deneysel amaçlı klinik uygulamalara geçildiğini belirtiyor. Mesela özel bir cilt kanseri türü ‘melanoma’ bunlardan biri. Tuncer aşıyla ne yapılmak istenildiğini şöyle özetliyor: “Bağışıklığımızda rol oynayan özel hücreleri belli kanser antijenleriyle karşılaştırıp onların kanser öldürücü etkilerini hızlandırıp vücudun kanseri yenmesini artırıcı etki oluşturmak isteniyor.” Prof. Tuncer, Türkiye’deki çalışmaların klinik aşamaya varmadığını, laboratuar düzeyinde yürüdüğünü ifade ederek, “Karadeniz’de uygulanan modelin ne olduğu bilinmiyor. Özellikle etik izin alınmamışsa çok önemli bir hata yapılıyor. Bu konuda yeni TCK önemli yaptırımlar getiriyor. Sanırım Prof. Ovalı’nın bu konuda yeterli bilgisi yok. Hem bakanlığın hem üniversitenin etik kurul izinleri gerekir. Zaten gelinen durum bu karmaşık ve sıkıntılı durumun sonucu.” diyor. Prof. Tuncer, koruyucu nitelikli kanser aşılarından da söz ediyor. Rahim ağzında serviks kanserine sebep olan HPV virüsü koruyucu aşıyla etkisiz hale getirilmeye çalışılıyor.
     <br/>
     <br/>
     İstanbul, 29 Eylül-3 Ekim 2006 tarihleri arasında 31’inci Avrupa Medikal Onkoloji Kongresi’ne ev sahipliği yaptı. Avrupa Medikal Onkoloji Topluluğu’nun (ESMO) düzenlediği kongreye 10 bine yakın kanser uzmanı katıldı. Kongrede açıklanan bir tahmine göre, yılda kanserden kaybedilen hasta sayısı 25 yıl sonra 11 milyonu aşacak. Tıbbi onkoloji ve hematoloji uzmanı Prof. Dr. Necdet Üskent, organize komitesinde yer aldığı kongrede, tümör aşısı uygulamalarıyla alakalı bir sunum yapıldığına şahit olmamış. Kongre programında da görmemiş. Prof. Üskent, bu konudaki bilimsel araştırmalardan bazılarında “Faz 3” aşamasına gelindiğini ancak herhangi bir tümör aşısı çalışmasının şimdiye kadar Amerikan Sağlık Dairesi’nden (FDA) onay alamadığını vurguluyor. FDA, standart tedaviye kıyasla belirli düzeyde başarı elde edilen ilaç ve tedavi metotlarını Faz 3 aşaması sonrasında onaylıyor.
     <br/>
     <br/>
     Tümör aşısında ruhsatı hak edecek başarı şu gün için yok. Bütün bilim adamları gibi araştırmaların önünün kesilmesine Üskent de karşı çıkıyor. Türkiye’de bilimsel araştırmaların maddeten ve manen desteklenmemesinden yakınıyor. Ama Üskent’e göre yakından tanıdığı ve çalışkan biri olduğunu belirttiği Ovalı’nın yaptığı ne doğru ne de yasal. İsrail’de doktorlar hastalara tümör aşısı uyguluyor. Ama bu İsrail’i bağlayan bir durum.
     <br/>
     <br/>
     PROF. ONAT:  KANSERİ TEDAVİ EDEN BİR AŞI YOK
     <br/>
     <br/>
     Tıbbi Onkoloji Derneği Başkanı ve Gebze’deki Anadolu Sağlık Merkezi Onkoloji Direktörü Prof. Dr. Haluk Onat, “Dünyada kanseri tedavi eden bir aşı yok.” diyor. Bazı aşılar dolaylı olarak kanserden korumakta. Hepatit aşısının, karaciğer kanserini önlemede etkisi bulunduğu gibi. (Prof. Dr. Murat Tuncer’in bahsettiği) Rahim ağzında serviks kanserine yol açan HPV virüsünü etkisiz kılmak için geliştirilen aşıyı FDA onayladı. Ama şu anda piyasada satışa sunulmadı. Prof. Onat, bazı ülkelerdeki araştırmalarda insanlarda denenmeye başlansa da tümör aşısına tedavi denemeyeceği görüşünde. Çünkü bunlar adı üstünde, deney. Hiçbir bilimsel deneyde de hastalardan para alınamaz. Bu deneyler artık tedavi imkânı kalmayan ve gönüllü kobay olmayı kabul eden hastalara uygulanır.
     <br/>
     <br/>
     Dokuz Eylül Üniversitesi Onkoloji Enstitüsü Direktörü Prof. Dr. Nur Olgun, kendi alanı pediatrik onkolojide çok fazla tedavi amaçlı tümör aşısı çalışması olmadığını ifade ediyor. Çünkü çocuk çağı tümörleri yüzde 80 oranında tedavi edilebiliyor günümüzde. Aşı çocuklarda en fazla, böbrek üstü bezine yerleşen kötü bir tümör türü ‘nöroblastoma’da denenmiş. Bunda da çok başarılı sonuçlar alınamamış. Diğer kanser türlerinde çocuk denemesi pek yok. Prof. Olgun, dünyadaki tümör aşısı çalışmalarının büyük çoğunluğunun hayvan deneyleri aşamasında seyrettiğini anlatıyor.
     <br/>
     <br/>
     Dokuz Eylül Üniversitesi Erişkin Onkolojisi Bilim Dalı Başkanı Prof. Dr. Uğur Yılmaz ise tümör aşısı konusunda “Henüz tüm dünyada deneysel tedavidir. Oturmuş, standart tümör aşısı tedavisi yoktur. Başarı etkisi düşük; yan etkisi azdır.” diye konuşuyor. En fazla deneyimin melanoma tipi cilt ve böbrek kanserlerinde kazanıldığını belirtiyor. Avrupa’daki bazı merkezlerde araştırma kapsamında ücret alınmadan hastalara da uygulandığını dile getiriyor. Dokuz Eylül’de kendileri de bir çalışma içindelermiş. Karaciğer kanserini Adoptif T hücre tedavisiyle yenmeyi amaçlıyorlar. “İnsana yönelik uygulamamız yok.” diyen Prof. Dr. Yılmaz, araştırmalar için gelişmiş laboratuarlar ve teknik deneyim gerektiğine dikkati çekiyor.
     <br/>
     <br/>
     O da, Türkiye’de araştırmalara fon ayrılmamasından şikâyetçi. Türk bilim adamlarının yurtdışına gitmesine bu durumu sebep gösteriyor. Türkiye’deki prosedürlerin çok merkeziyetçi ve zorlaştırıcı olduğuna inanıyor. Avrupa’da lokal etik kurul onayıyla araştırmalar yapılabiliyor. Bilim adamlarının Türkiye’deki araştırma imkânları ve prosedürlerden yakınmaları, aslında Sağlık Bakanlığı ve Türkiye Büyük Millet Meclisi’ne önemli görevler düştüğünü gözler önüne seriyor. Ama bu konuda bilimsel dernek ve kurumların da sorumluluktan kaçamayacakları tartışılmaz bir gerçek.
     <br/>
     <br/>
     AŞININ BEYİNDE CİDDİ YAN ETKİSİ OLABİLİR
     <br/>
     <br/>
     Son 5 yıl beyin tümörlerinin genetiği ve biyolojisi üzerine yoğunlaşan Ankara Üniversitesi Tıp Fakültesi İbni Sina Hastanesi beyin cerrahlarından Hasan Çağlar Uğur, bir yıl Harvard Üniversitesi beyin kanseri araştırma laboratuarı ve kliniğindeki çalışmalara da katılıyor. Şu anda Ankara Üniversitesi’nde benzer çalışmanın hazırlığı içindeler. Uğur’a çalışmalarda elde edilen sonuçları soruyoruz: “Hepsi kanser biyolojisini anlamaya ve kanserlerde kullanılabilecek yeni ilaçların etkilerini araştırmaya yönelik deneysel çalışmalardır. Bugün için bu çalışmaların hiçbirisi insan üzerinde uygulanabilecek aşamaya gelmemiştir.” Uğur, “ABD ya da dünyanın başka herhangi bir yerinde beyin tümörlü hastalara aşı uygulanıyor mu?” sorusunu ise şöyle cevaplıyor: “Yurtdışında bu konuda yılların getirdiği araştırma deneyimi ve terbiyesine sahip ciddi kliniklerde çok özel şartlara riayet ederek tümör aşısının uygulandığı merkezler ve çalışmalar var. Tümör hücresinin yüzeyinde yer alan herhangi bir moleküle karşı aşı geliştirilmiş olabilir. Bu alandaki sonuçlara rahat bir şekilde tıp kaynaklı arama motorlarından ulaşılabilir. Bu çalışmaların sonuçlarını okuyucular için birkaç cümle ile özetlemem gerekirse, beyin tümörlerinde aşı çalışmalarının sonuçlarını değerlendirmek için henüz çok erkendir. Çok sınırlı sayıdaki klinik uygulamalardan alınan sonuçlar şu an için beklenildiği ölçüde yüz güldürücü değildir.”
     <br/>
     <br/>
     Uğur’a diğer kanser türlerindeki aşı uygulamasının sonuçlarını soruyoruz: “Kolorektal kanserler, lenf kanserleri, kan kanserleri ve böbrek kaynaklı kanserlerde bildirilen sonuçlar diğer organlardaki kanser türlerine göre biraz daha iyi. Ümmünoterapinin bu hastalıklardaki sağ kalım sürelerini bir miktar uzattığına dair yayınlar var. Yine vurgulamak isterim ki beyin aşısının beklenen etkiyi gösterdiğine dair bir sonuç ve iddia ile karşılaşmadım.” Uğur, tümör aşısının yan etkileri olduğunu söylüyor: “Bazı vakalarda bağışıklık sistemine ait hücrelerin normal beyin dokusuna karşı da reaksiyon oluşturduğu ve normal beyin dokusunda hücre yıkımına sebep olduğu gösterilmiştir. Bu açıdan bakıldığında tümör aşısı uygulamalarının ciddi yan etkileri olabilir.”
     <br/>
     <br/>
     Prof. Dr. Ercüment Ovalı, 20 civarında kanser hastasına tümör aşısı uyguladı. Hastalardan sadece biri hayatta kaldı. Ovalı, aşının deney değil, tedavi denemesi olduğunu savunuyor. Ona göre ortada suç yok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25530), [web.archive.org (arşiv bağlantısı)](http://web.archive.org/web/20061014162612/http://www.aksiyon.com.tr:80/detay.php?id=25530)
