# Arnavutluk'tan Erdoğan'a Türk okulu cevapları

*Emin Akdağ 2015.05.26*

<div class="pNewsDetailMainContent ctx_content" itemprop="articleBody">
 <p>
  Arnavutluk Cumhurbaşkanı Bujar Nishani de, misafir ettikleri Cumhurbaşkanı Recep Tayyip Erdoğan’ın Türk okullarına ilişkin talebi üzerine net konuştu: “Sayın Erdoğan’a, (gayriresmî kısa görüşmede) Gülen okullarının kanunlar çerçevesinde, laiklik şartına bağlı olarak işletildiğini, emniyeti tehdit etmediğini ve çok çağdaş bir altyapıya sahip olduğunu söyledim. Ülkemizdeki faaliyetlerinin Arnavutluk için de Türkiye için de tehdit oluşturmadığını beyan ettim.” İçişleri Bakanı Sajmir Tahiri ise şunları söyledi: “Söz konusu talep, bölgede güvenliğin sağlanmasına matuf değil, tamamen siyasidir ve ilgili makamlardan uygun cevabı almıştır.” Erdoğan ziyaretten dönerken uçaktaki gazetecilere, “Arnavutluk’taki paralel yapılanmayı da konuştuk. Cumhurbaşkanı ile de Başbakan ile de konuştuk. Olumlu yaklaştılar.” demişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/arnavutluktan-erdogana-turk-okulu-cevaplari_550994), [web.archive.org (arşiv bağlantısı)](http://web.archive.org/web/20151214162754/http://www.aksiyon.com.tr/karakutu/arnavutluktan-erdogana-turk-okulu-cevaplari_550994)
