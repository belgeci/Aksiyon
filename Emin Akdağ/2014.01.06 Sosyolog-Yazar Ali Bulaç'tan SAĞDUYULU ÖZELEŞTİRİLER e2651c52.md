# Sosyolog-Yazar Ali Bulaç’tan SAĞDUYULU ÖZELEŞTİRİLER

*Emin Akdağ 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyolog Ali Bulaç’ın Zaman’daki köşesinde ‘Özeleştiri’ (30 Aralık 2013) ve ‘Ne Oldu da Böyle Oldu?’ (2 Ocak 2014) başlıklarıyla yazdıkları, AK Parti’nin 11 yıllık iktidar seyrine ve son yıllardaki tutum değişikliğine ışık tutuyor.
  </font>
 </div>
 <div id="newsText">
  <font class="detail-text">
   <p>
    Eleştirel yaklaşımlarını topladığı 2010 yılında Çıra Yayınları’ndan çıkan 452 sayfalık “Göçün ve Kentin İktidarı-Milli Görüş’ten Muhafazakâr Demokrasi’ye AK Parti” adlı kitabında üç noktaya dikkatleri çektiğini belirtiyor Bulaç. Bir: “AK Parti, ‘modern iktidarı’ sorgulamadan, referansı olan dünya görüşüyle kritik etmeden olduğu gibi alıp kullanmak istedi.”  İki: “20’nci Yüzyıl boyunca cemaatler, tarikatlar veya başka tanımsal çerçeveye göre ifade edilebilecek dinî gruplar devletten uzak, kamu bütçesinden yararlanmadan kendi öz kaynaklarıyla var oldular.” Üç: “AK Parti, tabii ki Türkiye’nin Batılı müttefiklerinin, NATO’nun, AB’nin ve özellikle Amerika’nın bölgesel ve küresel politikalarına rağmen kurulmuş değildir.” AK Parti’nin “ABD ile bölgede ve dünyada uyumlu politikalar izleyeceği” ve “Batı’yı Ortadoğu’ya ve Asya’ya taşıyacağı” vaadinde bulunduğunu ancak 2011’den itibaren ‘iş aldığı patrona meydan okuduğunu’ söylüyor Bulaç. Sivil cemaat, grup ve vakıfların AK Partili yıllarda kamu bütçesiyle tanıştığını hatırlatarak, “Oysa bir vakfa veya bir hayır kurumuna yardım eden –söz gelimi- bir müteahhit yaptığı bağışın asgari onlarca katını almadan bir kuruş bağışlamaz, bu da kamunun, tüy bitmemiş yetimin hakkıdır.” diyor ve hemen ardından vurguluyor: “Usulsüz komisyonlardan oluşturulan fonlarla imam hatip açmak, cami yaptırmak akıl alacak şey değil.” Sonra da bunun yol açabileceği sonuçları sıralıyor. İşte onlardan birkaçı: “Zaman içinde sivil İslami oluşumu kamu bütçesinin tiryakisi yapar. Kamu bütçesinden yararlandıkça farkında olmadan sivil karakterini kaybeder, devletleşir, böylelikle devletin sadık kuruluşu olur, dinamizmi biter.” Bulaç’a göre, Ortadoğu’daki patlamalar doğru okunamadı. Dış destekle sağlanan başarı yanıltıcı bir özgüven oluşturmuştu çünkü. “Yeni Osmanlıcılık projesiyle geçmişteki gibi Arap Ortadoğu’su üzerinde hâkimiyet kurma; Osmanlı-Safevi mirasına dönüp İran’la rekabet etme; Kürtleri bölgede kendi kâhyası gibi kullanma niyetini izhar edince” küresel yapımcılar harekete geçti. Doktrin yanlıştı, İslami değildi, riskliydi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37509-sosyolog-yazar--ali-bulactan-sagduyulu-ozelestiriler.html), [web.archive.org (arşiv bağlantısı)](http://web.archive.org/web/20140125232722/http://www.aksiyon.com.tr:80/aksiyon/haber-37509-sosyolog-yazar--ali-bulactan-sagduyulu-ozelestiriler.html)
