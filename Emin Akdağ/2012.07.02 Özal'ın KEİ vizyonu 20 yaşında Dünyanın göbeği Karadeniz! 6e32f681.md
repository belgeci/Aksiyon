# Özal’ın KEİ vizyonu 20 yaşında… Dünyanın göbeği Karadeniz!

*Emin Akdağ 2012.07.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Özal, Sovyetlerin çöktüğünü gördü ve çöküşün ardından bölgenin ikili çatışmalara teslim edilmesine izin vermemeye çalıştı. Ekonomik işbirliği ile savaşların engelleneceğini düşünüyordu.
  </font>
 </div>
 <div id="newsText">
  <font class="detail-text">
   <p>
    Bu açıdan KEİ çok iyi bir fikirdi. Özal’ın Karadeniz vizyonu, Sovyetler sonrasında bölgesel çatışmaları büyük ölçüde engelledi.’ Dedesi ve babasının ardından İstanbul’da Yunanistan’ı temsil eden Leonidas Chrysanthopoulos’a ait bu sözler. 2006’dan beri, Karadeniz Ekonomik İşbirliği Örgütü’nün (KEİ) Genel Sekreteri. 1992 yılında, merhum Cumhurbaşkanı Turgut Özal’ın girişimleriyle kurulmuştu şu an 13’ü gözlemci 25 üyeli örgüt. Önemli bir ulaşım projesinden söz ediyor genel sekreter: “Karadeniz’in etrafını otobanla çevreleyeceğiz. Bu otoban, Avrupa ticaret yollarını Avrasya’ya bağlayacak.” Cumhurbaşkanı Abdullah Gül, “Zengin doğal ve insan kaynakları ile Karadeniz bölgesi sorunlara bölgesel çözümler üretecek potansiyele sahiptir.” diyordu, 20’nci yıl kutlamaları çerçevesinde gerçekleşen ev sahipliğindeki devlet ve hükümet başkanları zirvesinin açılışında. KEİ, yapılanmasını ancak tamamlayabilmişti Gül’e göre. Çünkü soğuk savaşın bitişiyle bağımsızlıklarını kazanan üyeler geçiş süreci yaşamıştı. Ümitler taze tutulmalıydı ama: “Gelecek 10 yıllık ekonomik hedeflerin teşkilatın uluslararası görünürlülüğünü artıracağını düşünüyorum.” İnsan sormadan edemiyor: Kader boyutunda Özal hayatta kalsaydı, Karadeniz orijinli neler meydana gelebilirdi acaba? Gül’ün söyledikleri hayıflanmayı doğruluyor:  “Bugün burada bölge ülkeleri açısından KEİ’yi, Karadeniz havzasının temel bölgesel örgütü yapan siyasi iradeyi yeniden ihya etmeyi hedefliyoruz.” Türkiye ve Yunanistan, İstanbul merkezli örgütün kurucularından. Diğer üyeler şöyle: Rusya Federasyonu, Azerbaycan, Arnavutluk, Ukrayna, Bulgaristan, Romanya, Sırbistan, Moldova, Gürcistan ve Ermenistan. Almanya, Avusturya, Fransa, İtalya, Polonya, Çek Cumhuriyeti, Slovakya, Belarus, Hırvatistan, Tunus, Mısır, İsrail (olağanüstü ısrarlarıyla) ve ABD ise gözlemci statüsünde. Dönem başkanlığı 1 Temmuz’dan itibaren Ankara’da.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32956), [web.archive.org (arşiv bağlantısı)](http://web.archive.org/web/20120712052111/http://www.aksiyon.com.tr:80/aksiyon/newsDetail_getNewsById.action?newsId=32956)
