# Hasankeyf’te 11 bin 500 yıllık köy

*Emin Akdağ 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hasankeyf’teki arkeoloji çalışmalarına katılan Japon ekibinden Prof. Dr. Yutuka Mıyake, kazdıkları höyüğün 11 bin 500 yıl öncesine ait olduğunu söylüyor.
  </font>
 </div>
 <div id="newsText">
  <font class="detail-text">
   <p>
    Buldukları yapı 9 metre genişliğindeymiş: “Taban üzerinde dikili taş var. Birçok gömü tespit ettik. Tahminen dikili taş 1,5-2 metre uzunluğunda. Tabanın altına gömülmüş insan iskeleti bulduk. Kemik üzerinde boya izleri var.” Kemikler orta boylu, olasıdır ki çoğu çocuk. Höyükte Japonya Tsukuba Üniversitesi’nden Prof. Mıyake’nin danışmanlığında 12 uzman, 6 öğrenci ve 40 işçi çalışıyor. Şu bilgiler ise Kazı Başkanı Prof. Dr. Abdusselam Uluçam’dan: “Burası insanların bir arada yaşadığı ilk yerleşim yerleri dediğimiz köylerden biri. İlk zamanlar aileler, mağaralarda yaşarken, ilk defa bir köy oluşturuluyor. Hasankeyf’te onların en eski örneğini görüyoruz.” Kalıntılar o dönemde mercimek yenildiğini de gösteriyor. Meşe palamudu ve baklagil çeşitlerine de rastlanmış. Prof. Dr. Uluçam, taşınma gerçekleşmeden Hasankeyf’in sular altında kalamayacağını da vurguluyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36405-hasankeyfte-11-bin-500-yillik-koy.html), [web.archive.org (arşiv bağlantısı)](http://web.archive.org/web/20131223214559/http://www.aksiyon.com.tr:80/aksiyon/haber-36405-hasankeyfte-11-bin-500-yillik-koy.html)
