# Can alıcı sorular

*Emin Akdağ 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Şırnak ve Diyarbakır’da dün ve bugün meydana gelen saldırılarda 15 evladımızı daha yitirdik. Yaşamını yitiren şehitlere Allah’tan rahmet, acılı ailelerine baş sağlığı diliyoruz.’ Evet, ilk defa Demokratik Toplum Partisi’nden (DTP), bölücü terör örgütü PKK’nın öldürdüğü askerlerimiz için ‘şehit’ ibaresini kullandığını gördük.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071028110102im_/http://www.aksiyon.com.tr/resim/671/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Partinin Grup Başkan Vekili Selahattin Demirtaş imzalı yazılı açıklamanın devamında, “Bugünden sonra akan kanı durdurmak adına yapılacak çok şey var. Hiçbir siyasi amaç, bir tek damla kandan daha değerli olamaz. Siyasetçiler olarak el ele vererek akan kanın durması konusunda nihai bir sonuç elde etmeliyiz.” deniyor. Ancak nedense yazıda, PKK ve terör örgütü ibareleri geçmiyor. TBMM’de gazetecilerin sorularını cevaplandıran Demirtaş, “silahın devre dışı bırakılacağı bir yöntem geliştirilmesinden” söz ediyor. “Siyasetçi işini yapmadığı için asker görevini yapıyor, operasyon yapıyor. Siyasetçi riski üstlensin, görevini yapsın.” diyor. Bu uğurda ilk önce DTP’nin samimiyet sergilemesi gerekmiyor mu? Bölücüler adına pazarlık illetinden ne zaman vazgeçecekler? Cumhurbaşkanı Abdullah Gül’ün Gabar Dağı’nda ziyaret ettiği birlikten 13 askerin şehit edilmesinin manası ne? Şanlıurfalı şehidin cenaze töreninde PKK’yı Kürtçe telin edenler hangi ülkenin vatandaşı? PKK, Kürtlerin temsilcisi mi? Silah devre dışı bırakıldığında ne olacak? Asıl problem ne? DTP, ‘siyasi çözüm’ derken neyi kastediyor? Hükümet ‘sözün bittiğini’ duyurdu. Köşk’teki zirvede, uluslararası toplumdan somut işbirliği beklendi. İç siyaset körlüğündeki beylik propaganda malzemelerinden ‘Kuzey Irak’a sınır ötesi operasyon’ yeniden gündemde. Meclis, yakında tezkereyi oylayacak. ABD ise hâlâ PKK’ya önlem almış değil. Büyük Ortadoğu Projesi uğrunda Türkiye’ye karşı PKK kartını oynamaya devam ediyor. Türkiye 1983’ten bu yana 24 kez sınır ötesine geçti. Sonuç? Kara Kuvvetleri Komutanı Orgeneral İlker Başbuğ, “Devlet olarak terör örgütüne katılımlar konusunda başarılı olamadık.” diyor. Peki neden?
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28654), [web.archive.org (arşiv bağlantısı)](http://web.archive.org/web/20071028110102/http://www.aksiyon.com.tr/detay.php?id=28654)
