# Fındık, kabuğunu kıramıyor

*Emin Akdağ 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her yıl daha dalda çiçeği bitmeden başlar stresi, fındığın. Temmuz ortasıyla iyice yükselir. Ağustos’ta bir yandan toplanır, diğer taraftan kara kara düşünülür, “Ya para etmezse!” Aynı korku bu yıl için de geçerli. Çünkü fiyat düşüyor ve üretici destek bekliyor.
  </font>
 </div>
 <div id="newsText">
  <font class="detail-text">
   <p>
    Türkiye Ziraat Odaları Birliği (TZOB) Genel Başkanı Şemsi Bayraktar, “Toprak Mahsulleri Ofisi (TMO) devreye girmeyecekse fındıkta alan bazlı desteğin devamını bekliyoruz.” diyor. Dünya fındık üretiminin yüzde 75’ini karşılıyor oysa Türkiye. Sadece 2011-12 sezonunda 197 bin ton iç fındık ihraç edildi ve bundan 1,6 milyar dolar gelir sağlandı. Aynı tablonun devam edebilmesinin yegâne yolu ise üreticinin gelir istikrarının sürdürülmesi. Bayraktar da bu noktalara vurgu yapıyor, “150 liralık alan bazlı destek düşürülmeden devam etmeli. Çünkü üretici örgütü Fiskobirlik’in, malî yapısı sebebiyle piyasada yer alması mümkün görünmüyor. Öte yandan ürünün saklanabileceği lisanslı depoların yeterli ve yaygın olmayışı, üreticiyi az sayıdaki tüccarın insafına bırakacaktır.” Bu arada üretim maliyetini düşürme amacıyla 2009 yılı fındık stratejisine göre, taban arazilerden söküm, yamaçlarda üretim ve bunun dayanağı olarak dekara 150 lira destek primi ödeniyordu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33078-findik-kabugunu-kiramiyor.html), [web.archive.org (arşiv bağlantısı)](http://web.archive.org/web/20130713132829/http://www.aksiyon.com.tr:80/aksiyon/haber-33078-findik-kabugunu-kiramiyor.html)
