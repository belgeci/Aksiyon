# Her yıl aynı nutuk!

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050114194915im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114194915im_/http://www.aksiyon.com.tr/resim/458/48.jpg" vspace="5"/>
  </p>
 </font>
 <font class="content">
  Yargının problemleri her yeni yargı yılı açılışında en ince detaylarına kadar dile getiriliyor. Ancak şimdiye kadar, giderek kangrenleşen sıkıntıları ortadan kaldırmaya dönük ciddi adım atılmış değil. Yargıtay başkanlarının son yıllarda yargı yılı açılışlarında yaptıkları konuşmalar gündemi oluşturmaya devam ediyor.
 </font>
 <br/>
 <p>
  <font class="content">
   Beş yıl önce Mehmet Uygun, "Vicdanı ile cüzdanı arasında sıkışan hâkimin kararının tam ve sağlıklı olacağını düşünmek, insan aklına ve doğasına ters düşer" diyerek yargıdaki temel sorunlardan birine parmak basmıştı. Ardından, Sami Selçuk"un, "1982 Anayasası gayrimeşrudur" sözleri, ülkenin iskeletini ortaya koyan en önemli yasayı tartışmaya açmıştı. Bu yılki açılışta da Eraslan Özkaya, "hukuk fakültelerinin yozlaştığı"na vurgu yaptı.
   <br>
    <br>
     Özkaya"nın bu vurgusu, gazeteler tarafından eski bakanlardan gazeteci Ahmet Tan"ın "Bol keseden hâkim ve savcı unvanı dağıtmak yüzünden, yurttaşlarımız avukat tutmak yerine "hâkim tutma"ya yöneliyor" sözüyle birleştirilerek manşetlere taşındı. Öte yandan Adalet Bakanı Cemil Çiçek de Özkaya"dan bir gün önce, son bir yılda 2 bin 420 hâkim ve savcı hakkında şikayette bulunulduğunu, 84 hâkim ve savcının disiplin soruşturması ile görev yerlerinin değiştirildiğini açıkladı. Adaletin savunma mekanizmasında rol üstlenen avukatlar da Aksiyon"a yargının büyük problemlerle boğuştuğunun altını çizdiler.
     <br>
      <br>
       İçinde bulunduğu sorunlar yüzünden yargının görevini tam, doğru ve zamanında yapamadığını ve gün geçtikçe çoğalan tabela fakülteleri ile hukuk öğreniminin süratle yozlaştığını belirterek, "Radikal önlemler alınmadığı takdirde bu yozlaşma artarak devam edecektir. Yargıç etiği ve yargıcın kendisine karşı bağımsızlığı ancak nitelikli bir eğitim ve öğrenimle gerçekleştirilebilir" görüşünü ortaya koyan Özkaya, yargı yılı açılışında şu noktalara dikkat çekti:
       <br/>
       <br/>
       - Yargı üzerindeki siyasetin ve birtakım güç odaklarının hakimiyeti kalkmalı.
       <br/>
       <br/>
       - Yargı, devletin en yoksul ve en zayıf erki haline getirilerek bütçedeki payı bindelik payların altına düşürüldü.
       <br/>
       <br/>
       - Kaldırılan sorgu yargıçlığı yeniden getirilmeli, inandırıcı delil bulunmayan hallerde cumhuriyet savcılarına takipsizlik kararı verme, dava erteleme ve iddianameyi reddetme yetkisi verilmeli.
       <br/>
       <br/>
       - Yargı, çağdışı bina, araç-gereç, yetersiz ve eğitimsiz personel sorunlarıyla karşı karşıyadır.
       <br/>
       <br/>
       - Altından kalkılamayacak iş miktarı, aşırı maddi ve fiziki imkansızlık, yabancı dil bilen iyi yetişmiş hukukçuların ve personelin yargıda görev almasını önlüyor.
       <br/>
       <br/>
       - Gerekli önlemler alınmadığı takdirde, devletin temelini ayakta tutmak mümkün olmayacaktır.
       <br/>
       <br/>
       - Devlet Güvenlik Mahkemeleri kaldırılmalı ve bu mahkemelerin yaptığı işler ağır ceza mahkemelerine devredilmelidir.
       <br/>
       <br/>
       - Yolsuzlukla mücadelede, bağımsız ve yansız yargının önemi büyüktür. Yolsuzlukla mücadelede yargının önü açılmalı, yargı, yolsuzlukları bulup, gerekli yaptırımları uygulayabilmesi yönünde donatılmalıdır.
       <br/>
       <br/>
       - Gereksiz yere pek çok dava açılarak yargının önü tıkanıyor.
       <br/>
       <br/>
       - Davaların uzamasına ve yargıya duyulan güvenin azalmasına sebep olan bilirkişilik müessesesi yeniden düzenlenmeli.
       <br/>
       <br/>
       Özkaya"nın dile getirdiği bu düşünceleri, İstanbul Barosu"nun önde gelen avukatlarına sorduk.
       <br/>
       <br/>
       Avukat Vehbi Kahveci:
       <br/>
       <br/>
       "İDARE YARGIDAN KORKUYOR"
       <br/>
       <br/>
       Yargı hayatın tüm öğelerini kendisinde toplar. Bunlar insan, bilgi ve teknoloji unsurlarıdır. Yargıçlar bütün olumsuzluklara rağmen, ferdi adaleti tecelli ettirmeye çalışmaktadırlar. Nitekim Türkiye"de kurumsal adalet yerleşmiş değildir. Bağımsız olması gereken yargı kurumunda, tüm unsurlar idarenin elindedir. İdare tarafından yargı, bilgilendirme ve teknolojik destekten yoksun bırakılmaktadır. İdare yargıdan korkmaktadır. Bunun iki sebebi vardır: Bürokrasi ve idare erkinin önündeki en büyük engel yargıdır. Bir de bürokrat bir gün kendinin de yargı önüne çıkma ihtimali olduğunu bilmektedir. Bu sebeplerle, yargının her yıl anlatılan problemleri biraz da şuuraltı bir bilinçle çözümlenmemektedir.
       <br/>
       <br/>
       Avukat Emin Canacankatan:
       <br/>
       <br/>
       "AYRILAN BÜTÇE İLE ADALET HAYAL..."
       <br/>
       <br/>
       Yargının kangren olmuş problemleri var. Ağır işliyor vesaire. Her sene Yargıtay Başkanımız klişe laflarla bunları anlatır.
       <br/>
       <br/>
       Cumhuriyet"in ilk yıllarında adalete ayrılan pay yüzde 4 iken, bugün binde 7 ya da 8"lerde. Bu şartlarda nasıl adalet beklenir? Türkiye, Osmanlı"nın mirasını yüklenmiş; yarı Şark yarı Garp kültürü ile yoğrulmuş, 70 milyonluk devasa, dinamit kutusu gibi bir ülke.
       <br/>
       <br/>
       Adaletin tecelli edeceği yer adliye saraylarıdır. Avrupa"da devasa adliye sarayları var, insan girince içi ürküyor. Bizdeki durum fecaat. Ben avukatım. İstanbul"da 33 adliye binası var. Bir davam Kartal"da, diğeri Silivri"de; nasıl yetişeceğim? Aile mahkemesi kuruldu. Hakimin oturacak yeri yok, tuvaletten yer bozuyorsun. Manukyan"ın evleri kiralanarak adliye sarayı yapıldı, olur mu bu? İki yakaya birer dev adliye sarayı yapılmalı.
       <br/>
       <br/>
       Bir diğer önemli sorun nitelikli hakim, savcı kadrosunun olmayışı. Son yılın popüler alanı bankalarda uzman hâkim ve savcı yok. İş bilirkişiye havale ediliyor böylece. Konusunun uzmanı hâkimler ve savcılar olmalı. Hukuk fakültelerinden niteliksiz elemanlar yetişiyor. Adli polis yok. Yıllardır deniliyor, kurulmadı. Bunlar olmadan yarına umutla bakılamaz.
       <br/>
       <br/>
       Avukat Yahya Nedim Aydoğan:
       <br/>
       <br/>
       "VİLAYETİN BİLE AVUKATLAR ÜZERİNDE VESAYETİ VAR"
       <br/>
       <br/>
       İnsanlık Orta Çağ"dan Yeni Çağ"a geçerken iki önemli prensip ve hak ön plana çıkıyor. Bunlardan biri savunma, diğeri ise yargılamanın aleni olması ilkesidir. Savunma hakkı ile ilgili olmazsa olmaz şartlardan biri adli kolluğun mutlaka kurulmasıdır. Burada görevlendirilecek polisler de, kriminalastik bilgilere sahip olmalıdırlar. Bizde hâlâ şüphe ve hatta cezadan sanığa gidiliyor. Her yargı yılı açılışında vurgulanır; hakimlerin iyi yetişmesi çok önemlidir. Dünyadaki hukuki norm ve kriterleri takip edebilmeleri için çok iyi lisan bilmeleri gerekmektedir. Yüksek Hakimler Kurulu, siyasi iktidarın etkisinden kurtarılmalıdır. Siyasi iktidarın gücü hakimlerin üzerinde Demokles"in kılıcı gibi duruyor. Ayrıca çoğu avukat bilmez, 1136 sayılı Avukatlık Kanunu"na göre, vilayetin avukatlar üzerinde vesayeti vardır. Bu arada avukatın delil toplama yetkisi yok. Mahkeme salonlarında yargıçlarla oturduğu yer farklı.
       <br/>
       <br/>
       Türkiye"de istinaf mahkemeleri kurulmalı. En küçük davaya bile Yargıtay bakıyor. Yılda 10, 12 bin dava inceleniyor. Ayrıca Devlet Güvenlik Mahkemeleri kaldırılmalıdır. Yargı ile ilgili tüm konularda somut adımlar atılmalı. Bunun için Türkiye"nin 700 yıllık devlet ve hukuk geleneği de gözardı edilmemelidir.
       <br/>
       <br/>
       Avukat Önder Öztürel:
       <br/>
       <br/>
       "YARGININ SORUNLARI CİDDİYE ALINMIYOR"
       <br/>
       <br/>
       Yıllardır benzeri yakınmalar çeşitli üsluplarda ve değişken olarak tekrar edilip duruluyor. Bir şey değişmiyor. Her sene Yargıtay başkanları yakınırlar. Bunlardan bir tanesinde yargıçların vicdanla cüzdan arasında sıkıştıklarını anlatan çok veciz anlatımlar var. Bunlara artık birileri cevap vermeli, birşeyler söylemeli. Bu insanlar boşuna mı konuşuyorlar. Bunları kim dinliyor? Bütçeden yargıya ayrılan binde 8 paraya bakarsanız olayın boyutunun nerede olduğunu görürsünüz. Bilirkişi çeteleri var, yargıda yolsuzluk var gibi laflar soyuttur, bunu söyleyerek bir yere varamazsınız. Kimdir, nedir? Türk yargısının yüzlerce sorununu saymak mümkün. Bunlardan biri yargıçlara yargıç gibi çalışmak ve yaşamak imkanının sağlanmamasıdır. Adliyeye hak ettiği parasal katkının yapılmamasıdır. Binası, aracı ve gereci olmayan, daha yeni yeni bilgisayara geçmeye çalışılan, onbinlerce dosya arasında boğulmuş bir sistemden ne bekliyorsunuz. Her sene bunları eleştirmek rutin hale geldi. Eleştiriden başka şeyler de yapmak lazım. Yargıtay başkanları her sene benzeri konuşmaları yapmak zorunda kalıyorlarsa o zaman ortada önemli bir sorun var demektir; kimse ciddiye almıyor.
       <br/>
       <br/>
       Avukat Ekrem Marakoğlu:
       <br/>
       <br/>
       "YARGI GÜVENİNİ SARSICI ELEŞTİRİLERDEN KAÇINILMALI"
       <br/>
       <br/>
       Ülkemizde yargının sorunları yılda bir kere adli yılın açılışı sebebiyle Yargıtay başkanlarının yaptığı konuşmalarla dile getiriliyor. Bu konular bir bütünlük içinde TBMM Adalet Komisyonu"nca masaya konularak incelenmeli. Gerekirse gereken yerlerden soruşturulmalı. Bunun ötesinde Barolar Birliği bu konuları irdeleyecek komisyonlar kurmalı. Basınımız ve medyamız bu konuların takipçisi olmalı ve bu şekilde takip edilmeli. Yargının sorunlarını dile getirirken yargıyı hırpalayacak, yargıya karşı güveni sarsacak üsluplardan kaçınılmalı. Biraz daha dikkatli üsluplar kullanılmalı. Ve yorumlar yapılırken de bu anlayış içerisinde yapılmalı. Geçmişte konuşan Yargıtay başkanlarımızdan Mehmet Uygun ile ortaokulda aynı sınıftaydım. Aynı mahallede komşuyduk. Yaşamı boyunca cüzdan endişesi yaşamadan yetişmiş bir insandır. Çünkü varlıklı bir ailenin çocuğu idi. Bu bakımdan Mehmet Uygun"un vicdan-cüzdan benzetmesi yaptığı zaman bunu çok aşırılığa kaçarak yorumlamamak gerekir. Kürsüde oturan her hakim vicdanı ile cüzdanı arasında bir tercih yapacak değil. Mehmet Uygun"un kastı bence bu değil. Ama vicdani kanaatini rahatça ortaya koyabilmek için maddi endişeler çekmeyen bir insan olması gerekir. Bunların dikkatle incelenmesi gerekir. Eğer savcının ve hakimin önüne gelen dosya defolu ise, o zaman hakim ve savcı çok usta bir terzi olsa bile ne yazar? Bizim gazetecilerimizin de adliye koridorlarına iyi girmeleri lazım. Duruşma salonunda bunu anlayamazsınız. Ama adliye koridorlarında, hakim kiminle ne yapıyor, kim kiminle konuşuyor, kim kiminle dost bunlar konuşulur. Bu arada özel tespitler varsa bunlar soruşturulmalı, haber olarak kalmamalı.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2973&yorum_id=1), [web.archive.org (arşiv bağlantısı)](http://web.archive.org/web/20050114194915/http://www.aksiyon.com.tr:80/detay.php?id=2973&yorum_id=1)
