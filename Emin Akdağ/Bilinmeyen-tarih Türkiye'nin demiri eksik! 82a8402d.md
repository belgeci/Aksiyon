# Türkiye'nin demiri eksik!

*Emin Akdağ Bilinmeyen-tarih*

<div>
 <p>
  <font>
   Sağlık Bakanı Akdağ"ın "Bir rüyam gerçekleşiyor" diye nitelediği "Demir Gibi Türkiye" projesiyle demir eksikliğine bağlı kansızlığın bitirilmesi amaçlanıyor. Rahatsızlık Türkiye"deki bebekler ile hamilelerin yüzde 50"sinin, okul çağındaki çocukların ise yüzde 30"unun sağlığını, hatta hayatını tehdit ediyor."Altın mı daha değerlidir, demir mi?" Tabiî ki altın. Peki, "Bir toplumun geleceği için demir mi daha kıymetlidir, altın mı?"  İkinci soru birinciye göre hayli karmaşık. Anında cevaplamak zor. Sanki ardında bir bilgi saklı. Evet, haklısınız. Bu soru, çok önemli bir problemi çözmesi hedeflenen projenin anahtarı.
   <br/>
   <br/>
   Önce, Sağlık Bakanı Recep Akdağ"ın, kendisine ait soruyu nasıl cevapladığına bakalım: "Bir çocuk hekimi olarak bence demir daha kıymetlidir."
   <br>
    <br>
     O çok önemli problemin adı, demir eksikliği kansızlığı ya da anemisi. Problem, Türkiye"deki bebekler ile hamile kadınların yüzde 50"sinin, okul çağındaki çocukların ise yüzde 30"unun sağlığını tehdit ediyor. Sağlık Bakanlığı"nın bu problemi bitirmek için ülke genelinde başlattığı seferberliğin adı ise "Demir Gibi Türkiye". Projenin, büyük heyecanla başlanmasına rağmen arkası gelmeyen onlarca benzerinden çok önemli bir farkı ve avantajı söz konusu. Çünkü Bakan Akdağ, Atatürk Üniversitesi"nde 20 yılını çocuk hastalıklarıyla -özellikle de kanla ilgili olanlarıyla- mücadeleye vakfetmiş deneyimli bir profesör.
     <br>
      <br>
       Demir eksikliği ve buna bağlı kansızlığın nelere yol açabileceğinin toplumumuzca yeterince bilinmediğini ve bu yüzden önemsenmediğini belirten Akdağ, konunun ehemmiyetini şu sözlerle vurguluyor: "Demir eksikliği, geleceğimizi tehdit eden çok önemli bir sorundur. Bu eksikliğin, çocuklarımızın beyin gelişimlerinin en önemli safhasında fark edilmemesi, ülkemizin geleceğini tehlikeye sokmakta, toplumumuzun potansiyellerine ulaşmasını olumsuz etkilemektedir. Müdahale şarttır."
       <br>
        <br>
         "1970"li yılların başında ABD"de ve Avrupa"nın gelişmiş birçok ülkesinde demir eksikliği ve buna bağlı kansızlık hayli yaygındı. Türkiye"nin şimdiki haline benziyordu. Bu ülkelerde sıklık yüzde 3"lerin altına inmiştir. Bunu biz niye yapamayalım?" diye soran Sağlık Bakanı, "Bebeğe ilk altı ay sadece anne sütü verirsek, ikinci altı ayda da koruyucu demir damlası kullanırsak, bu meseleyi silip atabiliriz. Ekonomik boyutlarıyla baş edemeyeceğimiz bir mesele değil" diyor.
         <br/>
         <br/>
         Sağlık Bakanlığı, "Demir Gibi Türkiye" projesiyle, her yıl yaklaşık 1 milyon 400 bin sağlıklı doğumun gerçekleştiği ülkemizde, bir milyon bebeğe ve 1 milyon hamileye ulaşmayı hedefliyor. Sağlık ocakları ile ana çocuk sağlığı merkezlerine başvuran ebeveynlere, demir damlaları ücretsiz verilecek. Bakanlık, damlalara  6 trilyon, projenin tanıtım, bilgilendirme ve eğitim çalışmalarına ise 250 milyar lira harcayacak. Abdi İbrahim İlaç Firması (projenin ana sponsoru), piyasa değeri 800 milyar lira olan 200 bin kutu demir damlasını bağışlayarak projeye destek veriyor. Firma, bilgilendirme ve eğitim faaliyetlerine de 250 milyar lira ayırdı.
         <br/>
         <br/>
         Demir eksikliğinin sonuçları...
         <br/>
         <br/>
         Beslenirken yeterince demir minerali alınamamasıyla ortaya çıkan kansızlığa en çok 0-6  yaş arasındaki çocuklar yakalanıyor. 10-19 yaşları arasındaki çocuklar ile  hamile ya da emziren kadınlarda da sıkça rastlanıyor. Yapılan son taramalara göre, gelişmekte olan ülkelerde yaşayan 3,5 milyar kişi demir eksikliğine bağlı kansızlık hastası. Bir çocuğun bedensel ve zihinsel gelişimini tamamlayabilmesi için doğum öncesi dönemden 3 yaşına kadar yeterli ve dengeli beslenmesi gerekiyor. Aksi durumda kansızlık oluşuyor. Bedensel ve zihinsel gelişmenin sekteye uğramasının yanı sıra çocuklarda öğrenme zorluğu baş gösteriyor. Bu çocukların okuldaki başarı oranları düşüyor. Hastalıklara daha sık yakalanıyorlar. Yaşıtlarına göre zeka puanları geriliyor. Kansızlık, hamile ve emziren kadınlarda ise şunlara sebep oluyor: Erken doğumlar oluyor. Düşüklere sıkça rastlanıyor. Bebekler normalin altındaki kilolarda doğuyor. Gebelik döneminde azalması için uğraş verilen hastalıklarla daha sık karşılaşılıyor. Hepsinden üzücüsü, anne ölümleri meydana geliyor.
         <br/>
         <br/>
         En önemli kansızlık belirtileri ise şunlar: Baş dönmesi, iştahsızlık, halsizlik, nefes almada güçlük, tırnakların incelmesi, sindirim sistemi bozuklukları ile deride, avuç içlerinde ve göz diplerinde solgunluk.
         <br/>
         <br/>
         Kansızlıktan korunma yolları...
         <br/>
         <br/>
         Demir eksikliği anemisi ile anne sütüyle beslenme arasında doğrudan ilişki var.
         <br/>
         <br/>
         Bebeklerini altı aylık olana kadar mutlaka ve sadece anne sütüyle beslemeleri, çocuk sağlığı hekimlerinin ebeveynlere ilk tavsiyesi. Çünkü anne sütü, bebeğin gelişmesi için gerekli tüm vitamin, mineral ve diğer besin maddelerini içeriyor. Anne sütünün çocuğa ilk altı aydan sonra da, iki yaşına gelinceye kadar düzenli olarak verilmesi tavsiye ediliyor.
         <br/>
         <br/>
         Kansızlık, beslenmeyle direkt ilgili bir konu. Çocuklar ve yetişkinlerin bu rahatsızlığa yakalanmamaları için daha ziyade tüketmeleri gereken besinler şunlar: Kırmızı et, yumurta, pekmez, kuru meyveler, kuru baklagiller. Ayrıca C vitamini zengini turunçgillerin, yeşil yapraklı sebzelerin, karnabahar, lahana, patates, domates ve yeşil biber gibi besinlerin sık sık tüketilmesi, bu besinlerdeki demirden daha fazla istifade edilmesi anlamına geliyor. Çay ve kahveyi sevenlere çok ciddi bir uyarı: Bunları yemekten bir saat sonra için. Bebeklere ve yaşı çok küçük çocuklara çay vermeyin.
         <br/>
         <br/>
         <br/>
         PROJE İÇİN NE DEDİLER?
         <br/>
         <br/>
         Hülya Avşar: Anne olduğum andan itibaren, bir çocuk sahibi olmanın ne kadar sorumluluk gerektirdiğini gördüm. Bir sanatçı olarak da en önemli sanatın çocuk yetiştirmek olduğunu öğrendim. Açıkçası, demir çok önem verdiğim bir konu değildi. Spor yapıyor olmama rağmen şu yaşlarımda ortaya çıkan birtakım problemlerim var. Birkaç gün önce yaptırdığım "check up" neticesinde, demir eksikliği teşhisi kondu. Sayın bakanımızla da bunu paylaşmaya çalıştım. Benim yaşlarımda çok büyük sorunlar çıkartıyor. Haftada üçe, dörde indirmek zorunda kaldım spor saatlerini. Çünkü kendimi yorgun hissetmeye başladım. İlaçlar ve tavsiyeler ne kadar faydalı olacak bilemiyorum. Demirin çocuk yaşta önemli olduğunu şu an yaşadıklarımla anladım. Keşke bizim çağımızda da damlalar olsaydı. Şu andaki yaşam tarzına çok gerekli olduğunun farkındayım.
         <br/>
         <br/>
         Derya Baykal: Bütün annelerden bir tek şey rica ediyorum. Lütfen, çok sevgili yavrularımız için bedava dağıtılan demir damlalarını alıp kullansınlar. Ben de bu yaşıma rağmen demir problemi yaşadım. Bir tedavi gördüm. Aşırı yorgunluk ve bir şeyleri algılamakta eksiklik oluyordu.
         <br/>
         <br/>
         Cüneyt Arkın: Alkol ve uyuşturucuyla mücadele konusunda koşturdum durdum. Her ay, gençlikle ilgili devlet birimlerine yazılar yazıyor, raporlar veriyordum. Ama tek bir cevap bile alamadım. Bu sebeple, Sağlık Bakanlığı"nın söz konusu girişimi beni çocuklar gibi sevindirdi. Çok mutlu oldum. Çocuklarımızdan başka neyimiz var ki!
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1101 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11214), [web.archive.org (arşiv bağlantısı)](http://web.archive.org/web/20050129004400/http://www.aksiyon.com.tr:80/yazdir.php?id=11214)
