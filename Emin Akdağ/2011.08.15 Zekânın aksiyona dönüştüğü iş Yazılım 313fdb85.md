# Zekânın aksiyona dönüştüğü iş Yazılım

*Emin Akdağ 2011.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Türk yazılım firması Caretta’nın geliştirdiği ilaç takip sistemi ‘karekod’, yalnızca ülkemizde uygulanıyor. Firmanın ortaklarından Selçuk Kumbasar, yazılım sektörüyle zekânın aksiyona dönüştüğünü belirterek “Sistemi geliştiriyoruz. Yaptığımızı yurtdışına da götüreceğiz.” diyor.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Türkiye 2010’da ilaca 15,2 milyar lira harcadı. Oysa 14,6 milyar lira öngörülmüştü. Miktar her geçen yıl artıyor. Sosyal Güvenlik Kurumu (SGK), hayata geçirdiği çeşitli tedbirlerle tutarı azaltmaya çalışıyor. Olayın bir de kaçak, sahte ve miadı dolmuş ürünlerin yeniden paketlenerek piyasaya sürülmesi boyutu vardı ki, bunun meblağdaki payı 2 milyar lirayı buluyordu. 2010’da devreye sokulan ‘Karekod’ adlı İlaç Takip Sistemi’yle (İTS) denetim en üst seviyeye çıkarıldı. Fabrikadan çıkan her ilaç kutusu ayrı bir numaraya sahipti artık. Ecza deposu, eczane ve vatandaş arasındaki seyri rahatlıkla izlenebiliyor. Türk yazılım firması Caretta’nın geliştirdiği sistem yalnızca ülkemizde tatbik ediliyor. Firmanın kurucu ortaklarından Selçuk Kumbasar, şu anda henüz Faz 1 aşamasının yürüdüğünü, 2011 sonunda Faz 2 aşamasının işlerlik kazanacağını belirtiyor. Yani depo ve eczane satışlarını da SGK’ya bildirecek. 1997’de faaliyete başlayan Caretta’nın bu yazılımını Türkiye’deki büyük ölçekli ilaç şirketlerinden Novartis, Pfizer, GSK, İbrahim Ethem Ulagay, Nobel, Sanofi, Avantis ve Merck kullanıyor. PMS ve Tobii Technology de Caretta’nın geliştirdiği önemli sistemlerden. Firma bilgi işlem danışmanlığı hizmeti de sunuyor. Bilişim devi Microsof’un 1998’den beri ‘sertifikalı çözüm ortağı’. 2005’ten itibaren de ‘Gold Partner’i. İstanbul’dan serpilen yerli bir şirket, sağlık masrafındaki kara deliğin kapatılmasını sağlıyor. Başta Microsoft, sektörün güçlü marka yetkilileri her demeçlerinde Türkiye’nin yazılımda ve yan işlerde küresel ve bölgesel rol üstlenebileceğini söylüyor. Gençliğin bilgi teknolojilerine yönlendirilmesi tavsiye ediliyor. Yazılımın da, turizme atfedilen anlamıyla, bacasız sanayiye dönüştürülmesi mümkün mü? Aklın endüstrileşmesi için neleri başarmak gerekiyor? Bir yazılımcı hangi özellikleri haiz olmalı? Bu ve benzeri soruların cevaplarını Kumbasar’la irdeledik. Tabii ki ruhsatlı 350 ilaç imalatçısını, 100 civarındaki depoyu, 20 bini aşkın eczacıyı, 100 dolayındaki hekimleri ve milyonlarca vatandaşı ilgilendiren karekodu da...
     </span>
    </p>
    <p class="2011soru1">
     <span>
      -Bir numara başka ilaca verilemiyor. Sistem sonsuza yakın numara üretebiliyor demek ki…
     </span>
    </p>
    <p class="2011yenimetin">
     <span>
      Bu, işin kolay kısmı. Bir sisteme numara ürettirebilirsiniz basit bir programla da. Devlet Türkiye’ye yasal yollarla ithal edilmiş ve yasal üretilmiş ilacı satıyor hâle gelecek.
     </span>
    </p>
    <p class="2011soru1">
     <span>
      -Karekod sisteminin delinmesi imkânsız mı?
     </span>
    </p>
    <p class="2011yenimetin">
     <span>
      Sistemler delinmesi imkânsız olamazlar. Sağlık Bakanlığı’na ya da şirkete ulaşıp verileri bir şekilde değiştirirseniz, mümkün teorik olarak.
     </span>
    </p>
    <p class="2011soru1">
     <span>
      -Kolay kolay mümkün değil diyorsunuz aslında…
     </span>
    </p>
    <p class="2011yenimetin">
     <span>
      Bir karekodlu ilaç daha satılmadan, onun alınıp devletin sisteminden satılamayacağı kesin. Peki, satılan bir ilaç kopyalanarak başka bir eczaneden tekrar satılabilir mi? Hayır, çünkü okunduğunda bu başka bir yerde satılmış mesajı gelecektir. Hangi eczanenin buna teşebbüs ettiği dahi belirlenebilir.
     </span>
    </p>
    <p class="2011soru1">
     <span>
      -Numaranın kopyalanması işe yaramıyor mu?
     </span>
    </p>
    <p class="2011yenimetin">
     <span>
      Evet. Şimdi şöyle şeyler duydum. Mesela bir ürün parayla satılıyor. Sonrasında da üzerindeki karekod bozularak iade edilmek isteniyor. Ecza deposundan bu eczaneye gitmiş mi, gitmiş; o zaman sorun yok demektir. Sana sağlam gelmiş. Eczane de aldığı ilacı aldım diye okutmak zorunda. Eczanede bozulması da mümkün değil. Olsa olsa suiistimal ancak ruhsat sahibinde mümkündür. Şimdiye kadar böyle bir durumla karşılaşılmadı. Ruhsat iptaline, şirketin kapanmasına kadar gider bu. Hiç kimse bu riske girmez.
     </span>
    </p>
    <p class="2011soru1">
     <span>
      -Sahte, kaçak ya da bozuk ilacın piyasaya girip satılmasının yüzde yüz oranında engellendiğine gönül rahatlığıyla inanabiliriz size göre…
     </span>
    </p>
    <p class="2011yenimetin">
     <span>
      Aynen öyle.
     </span>
    </p>
    <p class="2011soru1">
     <span>
      -Dünyada buna benzer sistemler kullanılıyor mu, yoksa oradaki sektör unsurları çok dürüst mü çalışıyorlar?
     </span>
    </p>
    <p class="2011yenimetin">
     <span>
      Aynen buradaki gibi oralarda da önemli açıklar ve kaçaklar var. Türkiye başardı, daha onlar başaramadı. Bize bakıyorlar, takip ediyorlar. Daha da ilginci, bu bizim biraz Türklük karakterimizle alakalı. Bunu bir Türk karakteri başardı. ABD California’da denendi, olmadı. İtalya denedi, yapamadı. Fransa bir şeyler yapmaya çalıştı. Bazı atasözlerimiz vardır bizim, ‘kervan yolda düzülür’ gibi. Mesela bunu bir Japon’a anlatamazsınız. Kaosun içinde ilerleme yöntemi budur. Şirketler de böyle ilerler.
     </span>
    </p>
    <p class="2011soru1">
     <span>
      -Karekod ya da benzeri bir sistemi Türkiye’den başka bir ülke henüz uygulamıyor...
     </span>
    </p>
    <p class="2011yenimetin">
     <span>
      Başka yazılım firmaları da var. Biz bu konuda erken başladık. Yurtdışında da bir firma var. O da Türk, bu arada. Ondan öndeyiz, hem de sistemimiz kuvvetli. 3 sene kadar önce başladık bu işe. Bu işi şöyle düşünün. Herhangi bir ürünü takip etmek gerekiyorsa, ürüne işaret koymalısınız. Yapılan bir şeydir bu. Mesela, arabaları OGS ile işaretliyoruz. Bu pahalı. Her ilaca koymaya çalışırsanız ilaçtan pahalı bir sistem olur. İlaca uygun sistem bu, karekod. Ama başka işaretleme sistemleri de var. Cebinizdeki kartlar örneğin. Ürün takibinde sadece ilaçla alakalı değil, mesela gıda. Yaptığımız işleri gören bir firma aradı geçende, madenî yağlar için. Takip etmek istiyorlar. Okuduğum verilere göre Sağlık Bakanlığı’nın yılda 2 milyar lira civarında kaçağı vardı ilaçta.
     </span>
    </p>
    <p class="2011soru1">
     <span>
      -Karekodla direkt alakasız usulsüzlük notları vardır sanırım, her şeye rağmen…
     </span>
    </p>
    <p class="2011yenimetin">
     <span>
      Hekimler bolca sadece belirli ürünleri yazabilir. Yazılan ilacın adedi, doğru ilacı yazıp yazmadığı vs. Kontrol edilebilir bir noktaya geliyor. Hekim hangi firmanın ilacını yazıyor, eczane hangisini satıyor… Sıfırlanmaz bunlar ama iyice azaltılır. Açık noktalar yakalanır. Bir bakılıyor, bir hasta olamayacağı hastalık kadar ilacı üzerine almış. Mamalar, kanser ilaçları vs. Böyle durumlar da görülebilir. Hangi hastanın üzerinde ne kadar ilaç var, sistemle görülüyor. Türkiye’de sistemi uyguladığımız uluslararası firmalar yurtdışında da başlatacaklar. Böylece bunu ihraç etmiş olacağız. Karekodda dünyada lider konumundayız. Türkiye’de faaliyet gösteren büyük firmalar takip sistemini bizden almasalar da, dönüp diyorlar ki, nasıl yapıyorsunuz bize biraz anlatın. Veya danışmanlık hizmeti yaptığımız firmalar da oluyor. Birkaç ay içinde iş alacağımız çok uluslu firmalar da var.
     </span>
    </p>
    <p class="2011soru1">
     <span>
      -Microsoft’un Türkiye yetkilileri de Türkiye’de yazılım ve yan sektörlerde büyük işler başarılabileceğini vurguluyor. Çok önemli bir sektörle mi yüz yüzeyiz? Sektörün pasta büyüklüğü nedir? Genç beyinlerin bu sahaya yönlendirilmesi…
     </span>
    </p>
    <p class="2011yenimetin">
     <span>
      The Ekonomist dergisinin geçen yıllardaki kapaklarından biriydi: ‘Yetenekliyi aramak.’ Şu anda dünyada bilgi işlem personeli açığı çok, her geçen gün de artıyor. Sebebi, dünyada yapılmak istenenlerle onları yapacakların sayısı arasında büyük bir fark var. Sadece bu açık üzerine yeni bir firma kurduk Carena adıyla. Şöyle söyleyebilirim, her 100 yapılmak istenen iş için 68 kişi bulunabiliyor. 30-40’ı boş, her an arıyoruz.
     </span>
    </p>
    <p class="2011soru1">
     <span>
      -Türkiye’deki yazılım ihtiyacının ne kadarını yerli firmalar karşılıyor?
     </span>
    </p>
    <p class="2011yenimetin">
     <span>
      Yazılımdaki Türkiye pazarının 1 milyar lira olduğunu okumuştum. Göreceli rakamlar bunlar. Türkiye’de yapılabilecek yazılımların yurtdışından alındığı da olabiliyor. Microsoft’un da açığı var. Türkiye’nin de. Bizim firmanın da. Yazılım temiz iş, ücreti de iyi.
     </span>
    </p>
    <p class="2011soru1">
     <span>
      -Üniversitelerdeki bölüm mezunları yetmiyor mu?
     </span>
    </p>
    <p class="2011yenimetin">
     <span>
      Yetmiyor. Bir defa şu var. Yazılım, bir mühendislik ama sanatla bilim arasında aynı zamanda. Dolayısıyla kabiliyet gerektiriyor. Sanatsal bir tarafı da var. Yazılımın görüntüsü. Yazılım mühendisliği el kitabı, 10 sene sonra değişecektir. İnşaatta öyle değil. Gençler için de büyük bir fırsat. Türkiye’de bildiğim kadarıyla 4 bin yazılım firması var. Yarısı beş çizemez. Aslında zenginden alıp fakire verirler. Yani aradaki gelir eşitsizliğini de dengeleyen unsurlardır yazılım firmaları. Bunlardan yarısı yazılıma para veren firmalardan bunu alıp aşağıda istihdam oluştururlar. Çünkü büyüyemiyorlar. 35 kişilik firmayız, biz bile büyürken dikkat ediyoruz. 35’ten sonra dikkat etmek gerekiyor. 100’e, 1000’e gelenler var.
     </span>
    </p>
    <p class="2011soru1">
     <span>
      -Microsoft gibi firmalar mı yönetiyor yerel firmaların büyüklüğünü ya da pastayı?
     </span>
    </p>
    <p class="2011yenimetin">
     <span>
      Onlar da rekabet hâlinde aslında. Microsoft, Windows’ta iyi ama cep telefonunda değil mesela. Denedi, kaç defa olmadı. Sınırsız değiller. iPhone Apple’ın. Nokia ve Samsung başka yazılımları tercih etmiş örneğin. Ama Microsoft’un teknolojisini kullanarak, bir liralık platformdan bin liralık katma değer çıkartıyorum. Önemli olan üzerine koyduğum katma değer. Şu anda Excel yazmaya niyetlenmem. Çünkü biri yazmış. Onunla rekabet edemem. Beynelmilel ürün, standart olmuş. Yazılımın başka bir avantajı daha var, zihinsel sermayeyi çabucak paraya çevirebiliyor. Önemli bir yatırıma gerek duymaksızın kendi zamanınızı ve aklınızı kullanarak önemli işler yapma şansınız var. İlaç Takip Sistemi’ni, ilaç firmalarımızla ilişkilerimizden faydalanarak yaptık. 300 bin satır kod var belki içinde. Pek çok insan çalıştı. Hâlen daha geliştiriyoruz. Yurtdışına da götüreceğiz. Sıkı çalışıyoruz. Bazı ilaç firmaları daha olayın büyüklüğünü kavramış değil, bazılarında sorun yaşanacak. Onları görüyoruz zaten. Bazıları kimi şeyleri öngörerek kendi içinde çözüyorlar. Küçük firmalar ufak yaklaşımlarla çözmeye çalışıyorlar. Ama yılda 100–200 milyon kutu üreten firmalar var.
     </span>
    </p>
    <p class="2011soru1">
     <span>
      -Hiç yazılıma dökülmesi çok zor ihtiyaç talepleriyle karşılaşıyor musunuz? Ya da birden fazla çözümü üretilmiş ihtiyaçlar da oluyor mu bazen? Taleplerde orijinaller mi ağırlıkta, rutinler mi?
     </span>
    </p>
    <p class="2011yenimetin">
     <span>
      Yazdığınız binlerce yıl abide gibi kalmayacak. Çok hızla gelişiyor iş dünyası. Yaklaşımlar da. Yazılımların ömrü de bu hızla kıyaslandığında 5–10 senedir. Gelişen sektörler incelenmeli. Şu anda enerji sektörü mü büyüyor, bu sektörün ihtiyaç duyacağı yazılımlar hazırlanmalı. Enerji sektöründe verimlilik, dağıtım hesaplamaları… Bunlara özgün yazılımlar ortaya çıkacaktır. Facebook’a yazılım yapmak var. Herkesin kullanabileceği küçük bir yazılımı milyonlara dağıtma şansınız var. Öte yandan yazılıma bir bakım lazım. Bu sektör kadar dinamik sektör pek azdır. Değişkenler, teknolojisinin gelişmesi açısından. Gençler bu işi bilmeli. Ama kabiliyeti yoksa da kendini zorlamamalı. Analitik düşünce açısından kuvvetli olmalı.
     </span>
    </p>
    <p class="2011soru1">
     <span>
      -Sırası gelmişken açalım burayı. Yazılımcı gençte ne ön planda; zekâ mı, mantık mı, sanat mı? Ya da aralarındaki denge mi?
     </span>
    </p>
    <p class="2011yenimetin">
     <span>
      Bu işe başlayacak kişi şu karakterleri üzerinde bulundurmalı: Çok çalışmayı bilmeli. Kültürümüzde çok çalışmak yüceltilmez. ‘Aaa, seni çok çalıştırıyorlar’ derler. Hâlbuki başarı çok çalışmak üzerine. ‘Buldum’ işi değil, ‘9–6 arası mesai’ işi de değil bu. Akşam eve çıktığında da hâlâ o yazılımla meşgul olmalı ve o iş için kafa patlatmalısın. Facebook’un sahibini anlatan filmde, adam 36 saat boyunca kod yazıyordu. Kulaklığı takmış, kod maratonuna girmiş. Şirketini kurarken böyle çalışmış.
     </span>
    </p>
    <p class="2011soru1">
     <span>
      -Zeki ama çok çalışması gerekiyor…
      <span>
      </span>
      Peki ya sanat yönü… Görsellik yani…
     </span>
    </p>
    <p class="2011yenimetin">
     <span>
      Her yazılımda sanat olmak zorunda değil. Estetik kaygısı fazla olanlar daha başarılıdır. Başka bir özellik, analitik düşünceleri çok güçlü olmalı. Sebep sonuç ilişkileri kuvvetli olmayanlar yazılımcı olamazlar. Hatayı da kendinde aramayan yazılımcı olamaz. Dünyada da böyledir. Diğer taraftan yazılımcının kendine göre bir düzeni olmalı. Savsaklığa hiç gelmez. Masa üstü dağınık yazılımcı olamaz. Dağınık yazılım dağınık sonuçlara sebep olur.
     </span>
    </p>
    <p class="2011soru1">
     <span>
      -Yazılım, gençlerin mutlaka eğilmeleri gereken sektörlerden mi?
     </span>
    </p>
    <p class="2011yenimetin">
     <span>
      Hiç aç kalmazlar.
     </span>
    </p>
    <p class="2011soru1">
     <span>
      -Onlara başka neler söylenebilir?
     </span>
    </p>
    <p class="2011yenimetin">
     <span>
      Çok kısa bir eğitim süreciyle hızla olaya adapte olabilirler. Kendi özelliklerini geliştirip hızla para kazanır hâle gelirler. Tahmininizden daha kısadır bu süre.
     </span>
    </p>
    <p class="2011soru1">
     <span>
      -Yazılımcıdaki kabiliyet ve analitik düşünebilme potansiyeli nasıl tespit ediliyor?
     </span>
    </p>
    <p class="2011yenimetin">
     <span>
      Matematiksel ve analitik sorular yöneltiyoruz. Geçmişte ne kadar çalıştığına bakıyoruz. Geçmişte çok çalışan şimdi de çalışır. Geçmişte çok çalışan iyi okullarda okumuştur. Geçmişte çalışmayan kötü bir üniversite bitirmiştir. Bugün de ondan daha iyi olması beklenemez. Zekânın aksiyona dönmesi önemli. İnsanlarla ilişkisi iyi olmayabilir. Çabuk kavramalı. Yazılımcının, bilgi işlem personelinin akıllı olması yetmez. İş yapıyor olması gerekir. İyi üniversitede okuyandan iyi sonuçlar, kötüdekinden kötü sonuçlar alıyoruz. Kendini fazlaca belli ediyor. Muş mezunu da olabilir ama pek nadirdir. Okulda da çalışmayan biri olmaz. Buradaki işinde hep 10 alması gerekir. Bu zihniyeti olmayan kişi yazılım yapamaz. Kavram şudur: Bir yazılımcı çok çalışacak. Akıllı olacak. Hem çalışkan hem akıllı insan az olduğundan, yazılımcılar da çok fazla değildirler. Orta seviye çalışkan ve orta seviye zekâlı insanlar da bizde görev alıyorlar. Ama onların yukarıya doğru çıkması zayıf oluyor. Yaptıklarını anlatması gerekir. İnsan kullanacak sonuçta bunu. Ona göre de yapmalı, uygulamaları geliştirmeli. Yazılımda bir eşref saati yok. Genelde bir yöntem, yaklaşım ve plan var. Yani okuldaki kitabi unsurları aynen burada uygulaması gerekiyor. Yazılım geliştirmenin teorisini de iyi bilmeli. Yazılım insandaki bir kabiliyetin, analitik yeteneğin ortaya çıkmasını sağlayabiliyor. Yazılım dünyasına girdikçe daha da seven, öğrendikçe daha işin içine giren pek çok insan var.
     </span>
    </p>
    <p class="2011soru1">
     <span>
      -İhtiyaçları belirleme üstadı ama program yazma yeteneği yok… Belirleme yeteneği varsa sektörde tutunabilir mi?
     </span>
    </p>
    <p class="2011yenimetin">
     <span>
      Analistler de var. Fikir analistleri. Bir de sadece tasarımcılar var.
     </span>
    </p>
    <p class="2011soru1">
     <span>
      -Ne kadar kazanabilir bir yazılımcı?
     </span>
    </p>
    <p class="2011yenimetin">
     <span>
      Bugün ayda 10 bin lira alan yazılımcı var. Kendi işinin patronu olabilir ayrıca.
     </span>
    </p>
    <p class="2011soru1">
     <span>
      -Burada çalışmakla, Microsoft’ta çalışmak arasında ne fark var?
     </span>
    </p>
    <p class="2011yenimetin">
     <span>
      Rahat bir ortam, yaptığın işi net görürsün burada. Büyük firmalarda insanlar kendilerini kaybolmuş hissedebilirler. Bizde aidiyet duygusu vardır. Ben yaptım bu işi, duygusu. Maddi ve manevi yaklaşımlarımız farklıdır. Herkes rahat. Kısa boylu gözlüklüsü ortağımdı. 5 adam gücünde çalışıyor. Mesai saati işi zamanında bitirmektir. Ama herkesi 9’da şirkete bekliyoruz.
     </span>
    </p>
    <p class="2011soru1">
     <span>
      -Üniversitelerde hak ettiği değer veriliyor mu bölüme?
     </span>
    </p>
    <p class="2011yenimetin">
     <span>
      Üniversite hâlâ pazarı göremiyor. Boşluklar var. Pazarda ne varsa öğrenci ona yöneliyor. Üniversite hayata uzak. Ama üniversitedeki teoriye muhtacız. Sonrasındaki açık staj ve benzeri programlarla kapatılmaya çalışılıyor. Yazılımcısı dâhil, bilgi teknolojileri sektöründe 500 bin insan istihdam edilebilir. Bilişim ilanlarına bakın. Kapıya 5 adam gelse 5, 10 gelse
      <span>
      </span>
      o kadar alacağım.
     </span>
    </p>
    <p class="2011soru1">
     <span>
      -Hacker olayı… Bu işten zevk alan korsan mı bunlar? Şirketlerce birbirlerini yok etmek için mi kullanılıyorlar?
     </span>
    </p>
    <p class="2011yenimetin">
     <span>
      İnsanlar sivri olmayı severler. Sadece kapıyı açmak olabilir. Ama içeriden bir şey çalmamalı. İyi ve niyeti kötü hackerler var. Hırsız ve çilingirler. Güvenlik dünyada hep önemde. Araba kilitli. Paralar cüzdanda. Bankaların güvenlik programları kuvvetli olmak zorunda.
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Sacit AKDAĞ, 17 August 2011, 19:13
> Karekodun bir yerli yazılım olduğunu bu haberle öğrenmiş bulunuyorum. Kamuoyunda UYAP kısa ismiyle tanınan Ulusal Yargı Ağı yazılımı da yerli. Her ikisi de dünyada örneği olmayan, hatta denenip başarılamayan çalışmalar. İleri geçmişimizi yakın gelecekte diriltmek adına heyecan verici.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=30196), [web.archive.org (arşiv bağlantısı)](http://web.archive.org/web/20120623212924/http://www.aksiyon.com.tr:80/aksiyon/newsDetail_getNewsById.action?newsId=30196)
