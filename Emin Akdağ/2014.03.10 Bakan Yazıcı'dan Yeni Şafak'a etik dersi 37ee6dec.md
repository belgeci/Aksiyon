# Bakan Yazıcı’dan Yeni Şafak’a etik dersi

*Emin Akdağ 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   5 Mart 2014 tarihli Yeni Şafak gazetesinde “Gümrükte paralel üs” başlıklı bir haber yayımlandı: “Mersin KOM şubedeki paralel yapılanma, işbirliği yaptığı savcılarla gümrükte yasa dışı takip ve dinleme yaptı. Siyasileri de izleyen şebeke elde ettiği bilgileri ihracatçı firmalara baskı için kullandı.”
  </font>
 </div>
 <div id="newsText">
  <font class="detail-text">
   <p>
    Metinde, “Orta Akdeniz Gümrük ve Ticaret Bölge Müdürü M.K.’nın, Mersin Gümrük Muhafaza Müdürlüğü’nü, il emniyetindeki paralel yapı mensuplarına kullandırdığı öne sürüldü.” ifadeleri yer aldı. Olayın birincil muhatabı Gümrük ve Ticaret Bakanı Hayati Yazıcı, haberin içeriğindeki iddiaların görevlendirdiği müfettişlerce araştırıldığını ancak Yeni Şafak’ın ‘en basit gazetecilik ilkesini hiçe saydığını’ belirtti: “Bu yayın, kişilik haklarına, hukuk kurallarına aykırı, nesnel ölçülerden yoksun, tek taraflı kanaatleri içerir niteliktedir. Haber katıksız, yorum özgür olmalıdır.” Bakan Yazıcı’nın ‘ama’ kelimesiyle başlayan “Dürüst çalışan, hakka-hukuka riayet eden, görevini kamunun çıkarlarını gözeterek yapan bütün çalışanlarımızın hukukunu da korumak bakan olarak benim görevimdir.” sözleri de son derece önem arz ediyor. “Kanıtsız ve belgesiz” yayınların hem kamu çıkarları ve hem de kişilik haklarıyla ters düşürdüğünü vurguluyor bakan: “Hele hele Emniyet mensuplarının gümrüklü yer ve sahada işlem yaptıklarının iddia edilmesi ve gümrük personelinin  teknik takip yapıyor şeklinde bir iddianın öne sürülmesi gerçeklikle asla bağdaşmamaktadır.” Mevzuatın teknik takip yetkisini yalnızca polis, jandarma ve MİT’e verdiğinin altını çizerek şunları kaydediyor: “Söz konusu dinlemeler ve x ray taramaları, Cumhuriyet Savcılığı koordinasyonunda Gümrük Muhafaza ekiplerinin polis ve jandarma birimlerinin desteğiyle gerçekleştirdiği uyuşturucu operasyonu neticesine 110 kg kokain yakalanması hadisesidir. Bu operasyon basın organlarında geniş biçimde yer almıştır.” Gazete 7 Mart’ta Yazıcı’ya şöyle çıkıştı:  “Skandala açıklık getirmek yerine Yeni Şafak’a medya etik dersleri vermeye kalkıştı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38019-bakan-yazicidan-yeni-safaka-etik-dersi.html), [web.archive.org (arşiv bağlantısı)](http://web.archive.org/web/20140329064157/http://www.aksiyon.com.tr:80/aksiyon/haber-38019-bakan-yazicidan-yeni-safaka-etik-dersi.html)
