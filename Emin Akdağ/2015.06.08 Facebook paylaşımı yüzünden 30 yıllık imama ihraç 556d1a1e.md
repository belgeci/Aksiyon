# Facebook paylaşımı yüzünden 30 yıllık imama ihraç

*Emin Akdağ 2015.06.08*

<div class="pNewsDetailMainContent ctx_content" itemprop="articleBody">
 <p>
  Diyanet İşleri Başkanlığı Atama ve Yer Değiştirme Kurulu, 7 Nisan 2015 tarihli kararıyla, Çankırı’daki Yukarı Mahalle Camii’nde görevli 30 yıllık imam Hasan Çalışan’ı başkanlıktan attı. Dayanak yaptığı 633 sayılı kanunun 25’inci maddesinde belirtilen siyaset yasağını ihlal ettiği kanaatine varılmıştı. Olayın aslı neyde peki, kurulun iddiası doğru muydu? 30 Mart 2014 yerel seçimleri sonrası Facebok hesabından başka bir şahsın “Biz 10 yılda 7 sülalesini devlet imkânları ile zengin edenlerden değil, bir ömür her şeyi feda edenlerin yanındayız.” mesajını paylaşmış Çalışan. Şimdiye dek hiçbir cezası yok, sicili tertemiz. Müfettişler paylaşımlarının ihracına sebep olduğunu söylemişler kendisine. Karar eline ulaşmadan bir hafta evvel emekliliğini istemiş ama nafile. Hem bu hakkı elinden alınmış hem de işine son verilmiş. Adli mercilerden umutlu: “Hakkımı mahkemede arayacağım, adaletin yerini bulacağına inanıyorum. İl Müftülüğünden konuya dair çıt yok! Bu hukuksuzluğa karşı ne diyebilirler ki?
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/facebook-paylasimi-yuzunden-30-yillik-imama-ihrac_551228), [web.archive.org (arşiv bağlantısı)](http://web.archive.org/web/20151223031515/http://www.aksiyon.com.tr/karakutu/facebook-paylasimi-yuzunden-30-yillik-imama-ihrac_551228)
