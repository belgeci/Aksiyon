# Bir gün sizin hesap da PKK’nın eline geçerse!

*Emin Akdağ 2013.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Allah aşkına bu işin hem suyu hem de çivisi çıktı artık… “Hesabınız PKK (ya da başka bir terör örgütünün) eline geçti” yalanına inananların hikayesine her geçen bir yenisi ekleniyor.
  </font>
 </div>
 <div id="newsText">
  <font class="detail-text">
   <p>
    Eğitimli, medeni ve güngörmüş kişilerin tuzağa düşmeleri ise epeyce düşündürücü. Son kurbanlardan biri Ege Üniversitesi’nde profesör. S.H. isimli bayan hoca da, telefonla arayıp çocukların bile bildiği tekerlemeleri söyleyenlere kanıyor ne yazık ki. İlk etapta 70 bin lira istiyorlar. Soruşturmada kullanacaklarmış güya. Banknotları torbayla parka götürüyor hoca. Sahtekarlar bakıyorlar ki şahıs kıskıvrak ağlarında ve çok korkmuş, yetmediğini belirterek verdikleri hesaba 110 bin lira daha yatırılmasını istiyorlar. Talepleri anında yerine geliyor. Sonrasında arayan da yok, soran da. Ancak bu saatten itibaren şüpheleniyor profesör. Olayı yakınlarına açınca dolandırıldığını anlıyor tabii ki. Hep aynı mazeret: “Arayanlar çok inandırıcıydı. Telsiz sesi de gelince karakoldan arıyorlar sandım.” Belli ki, çeteler bir hayli uyanık. Ve kandıracaklarını önceden araştırıyorlar, haklarında istihbarat topluyorlar. Soruşturmalar bu ihtimal üzerinden derinleştirilebilir. Kim bilir ne detaylar ve hinlikler ortaya çıkacaktır. Şu bilgiye ne demeli: İzmir’de geçtiğimiz altı ay zarfında aynı yöntemle 4 milyon liralık vurgun yapılmış.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36174-bir-gun-sizin-hesap-da-pkknin-eline-gecerse.html), [web.archive.org (arşiv bağlantısı)](http://web.archive.org/web/20131224041605/http://www.aksiyon.com.tr:80/aksiyon/haber-36174-bir-gun-sizin-hesap-da-pkknin-eline-gecerse.html)
