# Uludere araştırmasında sonuç yok

*Emin Akdağ 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Aralık 2011’de güneydoğumuzdaki sınır ilçemiz Uludere’de 35 vatandaşımızın terörist zannıyla havadan bombalanarak öldürülmesi olayının koordinasyon eksikliğinden ya da bilgi teatisi arızasından kaynaklandığı zaten ortadaydı.
  </font>
 </div>
 <div id="newsText">
  <font class="detail-text">
   <p>
    Meclis’te konuyu araştıran alt komisyonun raporunda aynı tespiti tekrarlamasının pek de anlamı yok gibi. Muhalefet milletvekilleri ‘vur emrini’ kimin verdiğinin karanlık kalmasını raporda şerh düşecek. Soruları şöyle de revize edilebilir: Bu emrin oluşmasını kimler, nasıl sağladı? Şu soru da ilave edilebilir araya: Bir oyun, kurgu ve hainlik yokken; vaka tamamen insan hatası sebepliyse bu açıkça söylenip muhataplardan ve ülke halkından özür dilenemez miydi? PKK’nın ve BDP’nin meseleyi farklı mevzilere taşımaya yeltendiği aşikar. Ancak ‘tazminat da ödendi, başka ne isteniyor ki’ yaklaşımı da hiç şık durmuyor doğrusu. Komisyon Başkanı AK Parti Milletvekili İhsan Şener, taslağının 10 günde biteceğini belirttiği raporun aralık başında da üst komisyondan geçeceğini söylüyor: “Raporumuz Uludere konusunda bilgi ve belgeler ışığında hazırlanacak. Olayda koordinasyon eksikliği görünüyor.” İlginçtir raporda şöyle ibareler yer alacakmış: “Eksikliklerin, kusurların, hataların ortaya çıkarılması mekanizması araştırma komisyonumuza ait değildir. Soruşturma komisyonu olarak görev yapmamaktayız. Ayrıntıları savcılık makamları ortaya çıkaracak.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34093-11-uludere-arastirmasinda-sonuc-yok.html), [web.archive.org (arşiv bağlantısı)](http://web.archive.org/web/20121202084631/http://www.aksiyon.com.tr/aksiyon/haber-34093-11-uludere-arastirmasinda-sonuc-yok.html)
