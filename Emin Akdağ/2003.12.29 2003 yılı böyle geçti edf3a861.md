# 2003 yılı böyle geçti

*Emin Akdağ 2003.12.29*

<div>
 <p>
  <font>
   TÜRKİYE"NİN AB SERÜVENİ
   <br>
    <br>
     Türkiye"nin Avrupa Birliği"ne (AB) üye olma sevdasına, muasır milletler seviyesine çıkma hedefinin tecessüm etmiş hali denilebilir. Osmanlı"nın son döneminde başlayıp günümüze kadar uzanan bu hedefe ulaşabilmek, iktidara gelen her hükümetin öncelikleri arasında yer aldı. 31 Temmuz 1959"da Avrupa Ekonomik Topluluğu"na ortaklık için başvurulmasıyla resmen start alan bu uzun süreçte zaman zaman sancılı dönemler yaşandı zaman zaman da ipler kopma noktasına geldi. Yeri geldi Brüksel bizi dışladı, yeri geldi Ankara rest çekti.
     <br/>
     <br/>
     Kimilerince "karşılıksız aşk" olarak nitelendirilen Türkiye"nin AB üyeliği macerası en kritik dönemini yaşıyor bugünlerde. Kopenhag Kriterleri olarak ifade edilen üyelik şartlarının büyük bir bölümünü yerine getiren Türkiye, Aralık 2004"te yapılacak zirveden müzakerelerin başlayacağına dair bir kararın çıkmasını ümit ediyor. Ancak, 2003 yılı boyunca Brüksel"den gelen sinyallerin "gerçekleştirdiğiniz reformlardan memnunuz; ancak uygulamaları görmek istiyoruz" şeklinde özetlenebilecek açıklamalardan ibaret olması, Brüksel"deki karar mercilerinin Türkiye"yi üye yapmaya hazırlayacak müzakere tarihi verme konusunda çok rahat karar verebileceklerini göstermiyor.
     <br>
      <br>
       14 Nisan 1987"de, dönemin başbakanı Turgut Özal tarafından "uzun, ince bir yol" olarak nitelendirilerek başlatılan tam üyelik müracaatının üzerinden 16 yıl geçmesi de gösteriyor ki AB"nin Türkiye gibi (kalabalık nüfusa ve tarihi birikime sahip) bir ülkeyi hazmetmesi kolay değil. Halbuki, Türkiye 6 Mart 1995"te Gümrük Birliği anlaşmasını  imzalayarak üyelik için kendini hazırlayacak bir sürece girmişti.
       <br>
        <br>
         1997"de yaşanan Lüksemburg krizi sonrası 1999 yılında verilen adaylık statüsünü üyeliğe çevirmek isteyen Türkiye, o tarihten bu yana uyum yasaları çerçevesinde pek çok düzenleme yaptı. 2003 yılı içerisinde, MGK"nın asker ağırlıklı yapısını değiştirmekten tutun, ana dilde eğitim verilmesine kadar uzanan bir dizi yasal düzenleme, 3 Kasım 2002 seçimleri sonrası iktidara gelen AK Parti hükümeti tarafından gerçekleştirildi. Hükümet, Aralık 2002"de yapılan Kopenhag zirvesinde kriterleri yerine getirmesi şartı ile "gecikmeksizin" müzakerelere başlama "sözü" almıştı çünkü.
         <br/>
         <br/>
         Türkiye, ev ödevlerini yaparak Brüksel"i köşeye sıkıştırmak ve yıllardır devam eden AB serüvenine bir nokta koymak istiyor. Bakalım, devam ya da tamam niteliğinde olan 2004 yılında final nasıl olacak?
         <br/>
         <br/>
         SADDAM"IN BAĞDAT"I DÜŞTÜ
         <br/>
         <br/>
         Irak savaşı, 2003 yılında zuhur eden en çarpıcı tarihi olaydı. Aylardır "geliyorum" diyen savaş, ABD ordusu önderliğindeki koalisyon güçlerine ait bombaların, Saddam Hüseyin yönetimini sona erdirmek için 20 Mart"ta sabaha karşı Bağdat"a düşmesiyle başladı. Böylece, 2 Ağustos 1990"da Saddam ordularının Kuveyt"i işgal etmesinden sonra başlayan Körfez Krizi, son dönemece girmiş oldu. 1991 yılındaki Körfez Savaşı"ndan farklı olarak kara savaşının da yapıldığı askeri operasyon sırasında Irak ordusu güneydeki cephelerde direnç gösterdi, ancak aynı mukavemet başkent Bağdat çevresinde görülmedi. Kanlı şehir savaşı senaryoları "fos" çıktı ve Amerikan askerleri 9 Nisan"da Bağdat"a girerek, Irak"taki Baas rejiminin sona erdiğini ilan etti.
         <br/>
         <br/>
         Bu tarihten itibaren silahlı direniş başladı ve hemen her gün Amerikan askerleri kimliği meçhul kişilerce gerçekleştirilen saldırılarda hayatını kaybetti. Askeri kayıplar, kısa zamanda, Başkan Bush"un savaşın bittiğini ilan ettiği 1 Mayıs 2003 tarihi öncesinde yaşanan zayiatları fazlasıyla aştı. Irak"ta "güvenlik" sendromunu bir türlü aşamayan ABD, Iraklılara devredilecek siyasi yönetim konusunda da sıkıntı yaşamaya başlamıştı ki önce Saddam"ın oğulları Uday ve Kusay öldürüldü (22 Temmuz), sonra da Saddam Hüseyin yakalandı (14 Aralık). 11 Eylül saldırıları sonrası terörizmle savaş başlatan ABD, operasyonlar zincirinin ilk halkasını Afganistan"la, ikincisini Irak"la tamamladı.
         <br/>
         <br/>
         Bakalım 2004 yılı hangi olaylara gebe?
         <br/>
         <br/>
         EKSİ ENFLASYON DA VARMIŞ
         <br/>
         <br/>
         2003 yılı, süper enflasyonla büyümüş bir nesil için ekonomik açıdan bir ilke imza attı. İster talep daralmasına, ister IMF programının kerametine, isterse hükümetin olumlu politikalarına bağlayın, enflasyon 16 yılın ardından eksiyi gösteriverdi. Her ay hatta her haftada bir etiket fiyatlarının otomatiğe bağlanmış gibi sürekli değişmesinden dolayı tüketici fiyat şuurunu kaybetmişti. Perakendeci, alıcının bu özelliğini bildiği için farklı farklı fiyat uygulayabiliyordu. İki market arasında aynı üründe inanılmaz fiyat farkı olabiliyordu. Bir kereye mahsus eksi enflasyon elbette bu kaosu ortadan kaldırabilecek bir güce sahip değil. Toptan Eşya Fiyatları (TEFE) mayıs ayında yüzde 0,6 oranında geriledi. Enflasyon en son 1987 yılı haziran ayında eksiye düşmüştü.
         <br/>
         <br/>
         Şimdi hayaller enflasyonun tek haneli hatta yüzde 2-3 oranlarında olup olmayacağına kaydı. Hükümetin programı, 2004 yılında olmasa da 2005 yılında enflasyon tek haneli rakamlara ineceğini öngörüyor. İşte o zaman enflasyon lobisinin önü tamamı ile kesilmiş olacak. Süper ve hiper enflasyonun kronik hale gelmesi tufeylilerini de üretmişti. Enflasyonu para kazanmanın tek metodu olarak benimseyen bu kesim ya tatlı kârlarla devlete borç vermiş ya da stokçuluktan köşeyi dönmüştü. Bilindiği gibi şeker, yağ, sigara stokundan bu topraklarda birçok zengin türetildi. Reel sektörde uzun süredir görünmeyen rantiye takımı muslukların kesildiğini fark ettiğinden bu yana sahada görünmeye başlamış. Bakarsınız yakında paralarını fabrika ya da bir üretim tesisi kurmak için aktarmaya başlarlar.
         <br/>
         <br/>
         MİLİTAN DAĞDAN DÖNMÜYOR!
         <br/>
         <br/>
         "Terör örgütleri tarafından kandırılarak toplumdan uzaklaştırılıp suç işlemeye yöneltilen bir kısım vatandaşı tekrar topluma kazandırmak" amacıyla AK Parti hükümeti tarafından hazırlanan ve kamuoyunda "Eve dönüş yasası" olarak adlandırılan "Topluma Kazandırma Yasa Tasarısı" Meclis"e sevk edildi. Bununla hükümet, terörden pişmanlık duymuş fakat teslim olmakta zorlanan kişilerin faydalanmalarını hedefliyordu. Diğer bir sebep ise militan sayısını azaltarak terörü zayıf düşürmekti. Tasarı yasalaşarak yürürlüğe girdi girmesine ama beklenen ilgiyi gördüğünü söylemek zor. 29 Temmuz"da kabul edilen Eve Dönüş Yasası"ndan cezaevlerinde bulunanlar hariç 551 PKK"lı, Hizbullah gibi terör örgütü militanlarından da 481 kişi faydalandı.
         <br/>
         <br/>
         PKK"DAN İSİM MANEVRALARI
         <br/>
         <br/>
         Siyasal zeminde yer bulmak için arayışlara giren PKK-KADEK, Abdullah Öcalan"ın talimatıyla Kandil Dağı"nda toplanarak üçüncü defa isim değişikliğine gitme kararı aldı. KHK (Kürdistan Halk Kongresi) adını alan terör örgütünün amacı yeni isim ve kimlikle özel bir misyon belirlemek ve Avrupa ülkeleri nezdinde gereken itibarı kazanmaktı. Avrupa ve Amerika"nın bir türlü terör listesine almadığı KADEK, isim değişikliği ile kısmen hedefine ulaştı. Yeni süreçte silah bırakacağını açıklayan örgüt, her şeye rağmen Kandil Dağı"ndaki 5 bin silahlı militanını hazır bekletiyor. Legal örgüt gibi siyasal faaliyetlerini de sürdüren KHK, Medya TV aracılığı ile zaman zaman Kuzey Irak"taki Osman Öcalan"a bağlanarak durum değerlendirmesi yapıyor. İsim değişikliğini bir yıl öncesinden planlayan terörist başı Öcalan ise bu atraksiyonla birtakım siyasi haklar elde etmeyi hedefliyor.
         <br/>
         <br/>
         RESEPSİYON SİYASETİNE DEVAM
         <br/>
         <br/>
         Resepsiyonlar 2002"nin son dönemine olduğu gibi 2003 yılına da damgasını vurdu. Davetli listeleri tartışıldı, eşli eşsiz ayrımı yapıldı. Yine pek çok mesaj verildi. Liderler ya da yetkililer birbirlerine söylemeleri gerekenleri basın aracılığıyla iletti. Yıl içindeki resepsiyonların hiçbirinde tam kadro katılım gerçekleşmedi.
         <br/>
         <br/>
         Yılbaşı resepsiyonu, Diyarbakır"daki uçak faciası nedeniyle gündemi fazla meşgul etmedi. İstanbul-Diyarbakır seferini yapan THY"ye ait yolcu uçağı inişe geçtiği sırada düşmüş ve 75 kişi hayatını kaybetmişti. Ayrıca, Malatya"da 7. Ana Jet Üs Komutanlığı"na ait keşif uçağının Akçadağ ilçesinde düşmesi sonucu 4 pilotumuz da şehit olmuştu.
         <br/>
         <br/>
         Ancak 23 Nisan"da TBMM Başkanı Bülent Arınç tarafından verilen resepsiyonda geleneklere uygun davranıldı ve kriz yaşandı. Bülent Arınç"ın "eşim gelmeyecek" açıklamasına rağmen Cumhurbaşkanı Ahmet Necdet Sezer başta olmak üzere askerler de davete icabet etmedi. CHP de Sezer"in yanında yer aldı.
         <br/>
         <br/>
         30 Ağustos Zafer Bayramı resepsiyonuna önce akredite krizi damgasını vurdu; ardından, TBMM Başkanı Bülent Arınç"ın gelmemesi... Askerlerin verdiği resepsiyonu ancak akredite olan gazeteciler takip edebildi.
         <br/>
         <br/>
         1 Ekim"de TBMM"nin yasama yılına başlamasıyla verilen resepsiyon 23 Nisan"daki gibi bir protestoya neden olmadı. Meclis"in açılışını yapan ve milletvekillerine iki saat boyunca "şunları yapın, bunları yapmayın" diyen Cumhurbaşkanı Ahmet Necdet Sezer, resepsiyonda milletvekillerinin yanında yer almadı. Oysa Bülent Arınç hazırlanan davetiyeye eşinin ismini yazdırmamış ve sadece "Meclis Başkanı Bülent Arınç, Meclis 22"nci Dönem İkinci Yasama Yılı açılış kokteylini eşinizle onurlandırmanızı diler" şeklinde ifade kullanmıştı. Sezer buna rağmen olumsuz tavrında ısrar etti ancak askerler tam kadro resepsiyona katıldı. Meclis"te temsil edilen ve edilmeyen birçok siyasi parti geceye katılırken CHP Sezer"in politikasını takip ederek davete icabet etmedi.
         <br/>
         <br/>
         Ve 29 Ekim. Siyasetin ve halkın en büyük temsilcisi olan TBMM"nin iki resepsiyonunu protesto eden Ahmet Necdet Sezer, 29 Ekim Cumhuriyet Resepsiyonu"nda da milletvekillerine eşli-eşsiz davetiye göndererek yeni bir krize neden oldu. CHP"li vekilleri eşleriyle davet eden Sezer, eşlerinin başı örtülü olan AK Partili vekilleri eşsiz davet etti. Gerekçe olarak da Çankaya"ın kamusal alan olduğunu gösterdi. Turgut Özal, Süleyman Demirel ve Kenan Evren Çankaya"nın halka açarken, Sezer makamın sadece devlete açık olduğu mesajını verdi. Halkın temsilcileri olan milletvekilleri de Cumhurbaşkanı"nın ayrımcılığını protesto ederek davetiyeleri çöpe attı. AK Partili vekillerin yüzde 90"ı Çankaya"ya çıkmadı. TBMM Başkanı Bülent Arınç da milletvekilleri gibi hareket ederken, Başbakan ve bazı bakanlar sorun çıkmasın diye geceye katıldı. CHP mi? "Sezer nerede, CHP orada" geleneği son resepsiyonda da değişmedi ve CHP"liler tam kadro Cumhurbaşkanı"nın yanında yer aldı.
         <br/>
         <br/>
         YENİ TERÖR DALGASI İLE TANIŞTIK
         <br/>
         <br/>
         Türkiye, benzerlerini daha önce Ortadoğu"da görmeye alıştığı bomba yüklü araçlarla yapılan intihar saldırıları ile tanıştı. Önce İstanbul Kuledibi"ndeki Neve Şalom ve Şişli"deki Beth İsrael sinagogunda patlama meydana geldi. Bomba yüklü araçlarla yapılan saldırılarda biri polis 24 kişi öldü, 303 kişi yaralandı. Londra Merkezli El Kudüs gazetesi, saldırıların El Kaide tarafından üstlenildiğini duyurdu.
         <br/>
         <br/>
         Bu patlamalardan 5 gün sonra ikinci bir şok yaşandı İstanbul"da. Sinagog saldırılarının etkisi geçmeden,  Levent"teki HSBC Bank merkez binası önünde ve Beyoğlu"ndaki İngiliz Konsolosluğu"nda patlama meydana geldi. Bu eylemler de bomba yüklü kamyonetlerle gerçekleştirildi. Saldırılarda İngiliz Başkonsolosu dahil 30 kişi öldü, 450 kişi yaralandı.
         <br/>
         <br/>
         Patlamalarla ilgili hafızalarda yer edecek en önemli ayrıntı ise El Kaide"yi takip konusunda MİT ile Emniyet teşkilatının anlaşmazlığa düşmesi ve görevi birbirlerine bırakmalarıydı. Bir diğer ayrıntı da patlamalardan birinde ölen Feridun Uğurlu"nun geçtiğimiz yıl yapılan bir operasyonda izine ulaşılmasına rağmen üzerine gidilmediğinin ortaya çıkmasıydı.
         <br/>
         <br/>
         YENİ JENERASYON GÖREVE
         <br/>
         <br/>
         2003 futbolda yüzümüzü güldürmedi. Portekiz"de yapılacak Avrupa Şampiyonasına katılabilmek için kolay bir grupta mücadele etmemize rağmen başarılı olamadık. İngiltere ile iki kez final maçı yaptık ancak ikisinde de galip gelemediğimiz için grup birinciliğini kaybettik. İkinci olarak elemelere katıldık ve en kolay eşleşmeyi yaptığımızı düşündük. Letonya futbolda başarısı olmayan ülkelerden biriydi ve biz 2002 yılında dünya üçüncüsü olmuştuk. Kesin tur atlarız şeklindeki yaygın kanaat ilk maçta yerini kaygıya bıraktı. Orada 1-0 yenildiğimiz rakibimizle Türkiye"de 2-2 berabere kalınca bütün umutlarımız yıkıldı. Şampiyonlar Ligi"nde mücadele eden Beşiktaş ve Galatasaray da ilk turda elenerek yollarına UEFA kupasında devam etmek zorunda kaldılar. Düne ait ne varsa dünde kaldı sözü futbolda da geçerli. Teknik Direktör Şenol Güneş"in bu yılın haziran ayına kadar sözleşmesi devam ediyor. Bu nedenle görevinden ayrılmayı düşünmüyor. Ancak Avrupa Şampiyonası sonrasında yapılması düşünülen revizyon için beklememek gerekiyor. Yorumcular," Teknik direktör değişikliği yapılacaksa şimdi yapılsın, aksi halde hazirandan sonra da Güneş"le devam edilsin" görüşünde.
         <br/>
         <br/>
         Fakat bazı futbolcuların milli takıma çağrılmamaları konusunda hemen herkes hemfikir. Milli takımımız eylül ayına kadar resmi maç yapmayacak. Şimdiki ilk hedefimiz 2006 Dünya Şampiyonası. Durum bu olunca yaşları 30 ve üzerindeki oyuncular yerine yenilerinin takviye edilmesi şart. Rüştü, Ömer, Emre Aşık, Bülent Korkmaz, Ümit Davala, Tümer, Ergün, Hakan Şükür, Tugay, Hakan Ünsal, Okan gibi isimler bu kategoriye giriyor.
         <br/>
         <br/>
         Bu isimlerin hemen hepsi 90"lı yılların başından itibaren Genç, Ümit ve A milli takımda birlikte oynadı. Bu dönem içinde iki kez Avrupa Şampiyonasına, bir kez de Dünya Şampiyonasına katılmayı başardık. Ancak gençleştirme yapılmazsa Türkiye 1990 yılında şampiyon olan Almanya"nın durumuna düşebilir. Almanya, Dünya Şampiyonu olduğunda yaş ortalaması 30"un üzerindeydi ve sonrasındaki üç büyük organizasyonda başarılı olamamıştı. Eskilere teşekkür edip yenilere hoşgeldin demenin tam zamanı....
         <br/>
         <br/>
         KIBRIS, ANNAN PLANI VİRAJINDA
         <br/>
         <br/>
         Birleşmiş Milletler Genel Sekreteri Kofi Annan tarafından 11 Kasım 2002 tarihinde Kıbrıs"ın Türk ve Rum toplumlarına sunulan çözüm planı 2003 yılında en çok konuşulan konuların başında geldi. Aynı konunun 2004 yılına da damga vurması bekleniyor.
         <br/>
         <br/>
         172 sayfalık çözüm planının temelinde "anayasal kazanımlarla Türk tarafını, toprak verilmesi ve göçmenlerin dönüşüyle de Rumları tatmin etme" ana fikri bulunuyor. Aradan geçen zaman diliminde tarafların itirazları ile birkaç kez sınırlı değişikliğe uğrayan plan, hem ABD hem de Avrupa Birliği tarafından adadaki taraflar arasında yapılacak barış görüşmeleri için bir müzakere zemini olarak kabul ediliyor.
         <br/>
         <br/>
         Kuzey Kıbrıs Türk Cumhuriyeti"nde 14 Aralık"ta yapılan seçimler sonrası Annan Planı çerçevesinde Rumlarla Türkler arasında yeni bir görüşme trafiğinin başlaması kuvvetle muhtemel. Ancak, Annan Planı"nın müzakere edilebilmesi için KKTC"de önce hükümetin kurulması sonra da Cumhurbaşkanı Denktaş"ın masaya oturmayı kabul etmesi lâzım. Bir de Ankara"nın plan hakkındaki itirazlarının da hem uluslararası toplum hem de Rum-Yunan ikilisi tarafından hüsn-ü kabul görmesi gerekiyor.
         <br/>
         <br/>
         Annan Planı üzerine bu kadar vurgu yapılmasının altında, Rum Kesimi"nin bütün bir Kıbrıs adına 1 Mayıs 2004"te "AB Üyeliği Giriş Anlaşması"nı tek başına imzalamasından önce adadaki sorunların çözüme kavuşturulmak istenmesi yatıyor. AB, Rumların tek başına üye olmalarını problem etmiyor. Aksine, Türkiye ve KKTC"ye baskı yaparak Annan planının imzalanmasını istiyor. Ankara ise, Kıbrıs"ta çözümü AB üyeliğine endekslemek niyetinde. Adada çözüm adına atılacak adımın karşılığında Brüksel"den müzakere tarihi koparmak istiyor.
         <br/>
         <br/>
         Dışişleri Bakanlığı"nın, Annan Planı"nda kabul edemeyeceği temel noktaların başında güvenlik geliyor. Planda Türk askerinin sayısı 6 bine düşürülüyor. Türkiye, Türk askerinin adaadan topluca çekilmesini istemiyor. Bunun belli bir takvime bağlanmasını, uygulamanın da üyelik müzakerelerinin başlamasından sonraya bırakılmasını şart koşuyor. Londra ve Zürih Antlaşmaları"ndan kaynaklanan garantörlük hakkının da sulandırılmasını istemiyor. Rum Kesimi"nden gelecek göçmenlerin sınırlandırılması da değiştirilmesi istenen konulardan bir diğeri.
         <br/>
         <br/>
         Anlaşma sonrası oluşacak bakanlar kurulunda daha önce Türk tarafına yüzde 50 ağırlık verilmişti. Şimdi niteliksel oy oranı getirilip, bu oranın aşağı çekilmesi isteniyor. Türkiye, bunun kabul edilemez olduğunu düşünüyor. Ayrıca, Türk tarafının elindeki kıyı şeridinin mevcut halinden daha fazla daraltılması istenmiyor ve toprak dağılımının yeniden düzenlenmesi gerektiği vurgulanıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 4046 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=10001), [web.archive.org (arşiv bağlantısı)](http://web.archive.org/web/20060105173628/http://www.aksiyon.com.tr:80/yazdir.php?id=10001)
