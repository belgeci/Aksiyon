# Çiller’in elindeki belgelerde neler var? 28 Şubat’la hesabını Meclis’te görecek

*Emin Akdağ 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merhum başbakanlardan Necmettin Erbakan neler anlatırdı kesinlikle bilemeyiz ama yardımcılığını üstlenen Tansu Çiller, “Ne postmoderni, bu düpedüz bir darbedir.
  </font>
 </div>
 <div id="newsText">
  <font class="detail-text">
   <p>
    Hükümet düşürülmüştür.” diyor, 28 Şubat 1997 tarihli Milli Güvenlik Kurulu (MGK) bildirisiyle başlayan süreç için. 2 Ekim 2012’de ‘tanık’ ve ‘mağdur’ sıfatlarıyla Ankara Adliyesi’ndeydi, Süleyman Demirel’in ardından 1993’te Doğru Yol Partisi’nde (DYP) genel başkanlık koltuğuna oturan Çiller. Bakanlığı ve başbakanlığı döneminde Türkçesindeki kimi gramer sapmalarına toplumca tebessüm ederdik. Ancak 28 Şubat soruşturmasını yürüten Cumhuriyet Savcısı Mustafa Bilgili’ye söylediği cümlelerin manaları ve temaları, kimilerini derinden sarsacak vurgularla dolu. Şimdilik savcının sorularını cevaplamakla yetinmiş; düşünce ve görüşlerini TBMM Darbeleri Araştırma Komisyonu’nda dile getirecekmiş. Muhafazasındaki arşivde pek çok belge varmış. Önce Meclis’e verecekmiş bunları. Kendisinin henüz yalanlamadığı gazete haberlerine göre, “Asker darbe hazırlığında. Genelkurmay Başkanı Orgeneral İsmail Hakkı Karadayı, Kuvvet Komutanları ve Jandarma Genel Komutanı’nı görevden alalım.” teklifini götürdüğü Erbakan, “Biz böyle bir karar alsak da Cumhurbaşkanı Demirel imzalamaz ki.” demiş. “İrticacı değilim ama beni de, partimi de fişleyerek işlem yapmışlar.” sözleri de Çiller’e ait. Gerisi malum… 2 saati aşkın ifade sonrası adliyeden ayrılırken, basın mensuplarına ‘toplanan bilgi ve belgeleri gördüğünü’ belirten Çiller, asıl mağduriyeti milletin yaşadığını vurguluyordu: “Bu yakın tarih, çok farklı yazılmış, millete farklı algılatılmış ve demokrasi dışı yöntemlerle, milletin Meclis’e yolladığı aritmetik tahrip edilerek, milletvekili ikna odaları kurularak, milletvekili transferleriyle yeni hükümet kurdurulmuş ve bizim içinde bulunduğumuz hükümet düşürülmüştür. Millet, bu aşamada sadece milli iradenin ipotek alındığı bir dönem yaşamamış. Batırılan bankalarla, fakirleştirilen ülkeyle trilyonla ifade edilen miktarları bir yük olarak üstüne almış ve bunun acısını çekmiştir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33753-cillerin-elindeki-belgelerde-neler-var-28-subatla-hesabini-mecliste-gorecek.html), [web.archive.org (arşiv bağlantısı)](http://web.archive.org/web/20121028054330/http://www.aksiyon.com.tr:80/aksiyon/haber-33753-cillerin-elindeki-belgelerde-neler-var-28-subatla-hesabini-mecliste-gorecek.html)
