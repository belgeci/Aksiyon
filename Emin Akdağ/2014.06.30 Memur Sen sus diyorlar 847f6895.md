# “Memur Sen sus” diyorlar

*Emin Akdağ 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kamu personel rejiminde köklü değişiklikler gerektiği çoktandır dillendirilen bir konudur. Ama iktidarın, kimi mülahazalarla 3 milyon civarındaki memuru iş güvencesinden soyutlamak istemesinin sebebi tamamen farklı.
  </font>
 </div>
 <div id="newsText">
  <font class="detail-text">
   <p>
    Memur-Sen haricindeki sendikalar torba yasa tasarısındaki maddeye tepkililer. Kamu-Sen Başkanı İsmail Koncuk’un, Meclis’in Dikmen kapısında gerçekleştirdikleri eylemde söyledikleri hayli manidar: “Memurların iş güvencesi ellerinden alınmak istenirken, iktidarın yandaşlığını yapmaktan başka özelliği olmayan sarı sendikalara öbek öbek destek verenler var.” Sarı sendika tabiriyle Memur-Sen’i kastediyor. Bu sendikanın toplu sözleşmelerin sonuncusundaki mutabakatıyla, memuru Temmuz 2014 zammından etmesi yoğunca tartışılıyor. Hem de bu sonuca, aidatlara 5 liralık artış için rıza gösterdiği ileri sürülüyor. Memurların 15 liralık sendika üyelik aidatını işveren sıfatıyla hükümet ödüyor. Ücret önümüzdeki yıldan itibaren 20 liraya yükselecek. Memur-Sen’in iş güvenliği mevzuundaki tavrı büyük ehemmiyet arz etmekte. 770 bin üyeyle konfederasyonların en büyüğü de ondan. Ne ilginçtir ki hepten tarafsızlık beklenen bu sendika, haklı eleştirilere de tahammülsüz. Zaman Gazetesi’nin “Memura ilk kez temmuz zammı yok” başlıklı bilgilendirici haberini ‘paralele’ bağlayacak ölçüde siyasete bulaşmış vaziyette. Oysa kimliği gereği ‘baskı grubu’ fonksiyonu eda etmeli. Memur-Sen, AK Parti’nin tek başına iktidara geldiği 2002’de 41 bin üyeye sahipti. Baskı soslu telkinlerle sayı 2004’te 137; 2008’de 314 bine fırladı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38874-%E2%80%9Cmemur-sen-sus%E2%80%9D-diyorlar.html), [web.archive.org (arşiv bağlantısı)](http://web.archive.org/web/20140916230432/http://www.aksiyon.com.tr/aksiyon/haber-38874-%E2%80%9Cmemur-sen-sus%E2%80%9D-diyorlar.html)
