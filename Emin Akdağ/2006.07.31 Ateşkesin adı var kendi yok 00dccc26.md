# Ateşkesin adı var kendi yok

*Emin Akdağ 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ortadoğu’da İsrail’in Lübnan saldırısıyla tırmanan gerilime çözüm arayışı bulmak amacıyla İtalya’nın başkenti Roma’da, uluslararası bir konferans düzenlendi. İtalya ve ABD’nin öncülüğünde 15 ülkenin toplandığı Lübnan konferansından ‘acil ateşkes’ çağrısı çıkmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061016024648im_/http://www.aksiyon.com.tr/resim/608/6.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD’nin ‘şartlı ateşkes’ ısrarı aşılamayınca sadece “sürdürülebilir bir acil ateşkese ulaşmak için derhal çalışma kararlılığı” ifade edildi.
   <br>
    <br>
     İsrail’den, saldırılara azami sınırlama getirmesi istendi. Konferanstan, Lübnan için BM idaresi altında bir güç oluşturulması çağrısı yapılırken bu ülkeye acil yardım sözü verildi. Konferanstan sonra basın toplantısı düzenleyen Lübnan Başbakanı Fuad Sinyora, “Ateşkesi ne kadar geciktirirsek, o kadar yıkım ve sivillere karşı saldırılara şahit olacağız.” dedi.
     <br/>
     <br/>
     Toplantı sonrası açıklama yapan Fransa Dışişleri Bakanı Philippe Douste-Blazy, “hemen şimdi” ateşkes ilan edilmesi için çağrıda bulunulmamasından üzüntü duyduğunu bildirdi. Douste-Blazy, “Bayan Condoleezza Rice, çatışmaların durdurulması için acilen çalışılmasını önerdi. Biz ise çatışmaların ‘hemen şimdi durdurulmasını’ istiyoruz.” ifadesini kullandı. İtalya Başbakanı Romano Prodi ise “Sağlayabileceğimiz mutabakatı sağladık’’ derken, Washington, ortak bildiride acil ateşkese değinilmemesinin, konferansın başarısızlığı anlamına gelmediği fikrini savundu. ABD Dışişleri Bakanı Condoleezza Rice’ın sonuç bildirisine “acil ateşkes’’ ifadesinin konulmaması için ısrar etmesi konferansta tartışmalara yol açtı.
     <br/>
     <br/>
     LÜBNANLILAR ÜVEY Mİ?
     <br/>
     <br/>
     Lübnan Başbakanı Sinyora, konferansta yaptığı konuşmada “Lübnan’daki insan hakları değerleri, başka yerlerdeki insanlarınkinden daha mı az? Biz Tanrı’nın üvey evlatları mıyız?” diye sordu. Sinyora, İsrail’in tazminat ödemesi gerektiğini, bu konuda mahkemeye başvuracaklarını belirtti. Lübnan gazeteleri, İsrail ile Hizbullah arasında derhal ateşkes sağlanamamasından ABD’yi sorumlu tutarken, sol eğilimli Es Sefir gazetesi, ‘’Rice, ateş etmeyi sürdürüyor ve Roma konferansını öldürdü’’ manşetini attı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24954), [web.archive.org (arşiv bağlantısı)](http://web.archive.org/web/20061016024648/http://www.aksiyon.com.tr:80/detay.php?id=24954)
