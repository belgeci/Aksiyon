# Süleymaniye’yi kim müze yaptı?

*Emin Akdağ 2001.01.13*

<div>
 <p class="spot">
  Bir imparatorluğun nasıl çöktüğünü gözünüzde canlandırmak istiyorsanız Süleymaniye'ye gidin. Hani kimsesiz ve fakir olmalarına rağmen asil duruşlu insanlar vardır ya. Biz onlara eski İstanbul hanımefendisi ya da beyefendisi deriz ya... İşte semt tıpkı onlar gibi.
 </p>
 <p class="metin">
 </p>
 <img border="0" src="/web/20020420105303im_/http://www.aksiyon.com.tr/2001/319/resimler/Suleymaniye.jpg"/>
 <p class="metin">
  Hani o insanlık tarihinin en önemli eserlerinden Ayasofya'nın, bazı sebeplerle müze yapılarak ibadete kapatılmasını içimize sindiremeyip 'destanlar yazan' bizler... Hatta ayrıca biraz daha ileriye giderek, şahsen ancak 'bir ironi' olabileceğini düşündüğüm, 'Taksim'e cami inşasıyla İstanbul'un fethinin tamamlanacağı' fikrine sabitlenenler... Tabii ki camiler çok kutsal. Hele tarihimizin ve kültürümüzün mührünü taşıyanları gözümüzün nûru... Soruyorum şimdi; aslı bir kilise olan Ayasofya'nın müze yapılmasına içerliyoruz. Peki, Süleymaniye'nin yıllardır artık bir müze olduğunu, biliyor musunuz?.
 </p>
 <p class="metin">
  Süleymaniye, sadece o mükemmel mimari şaheserinin değil, Osmanlı'nın prestij semtinin de adı. Ama ne yazık ki Süleymaniye denildiğinde hâfızalarda, o da ancak bir kaç saniye süren bilgi kırıntıları canlanıyor şimdilerde... Ötesi ve berisiyle tarihi ve turistik bir semt işte...
 </p>
 <p class="metin">
  Bu âh, İstanbul'u birgün sarsacak...
 </p>
 <p class="metin">
  Oysa sessiz, ama içten ve derinden, çisil çisil ağlıyor Süleymaniye... Bu ağlayışta yoğun bir ah var: Ama muhataplarını zamanı geldiğinde kasırga gibi savuracak türden...
 </p>
 <p class="metin">
  Süleymaniye semti kelimenin tam manasıyla Osmanlı medeniyetinin kalbi. Eminönü Belediye Başkanı Lütfi Kibiroğlu bunu şöyle ifade ediyor: 'Süleymaniyeli olmak her babayiğidin harcı değildir'... Bugün gelin görün ki, bir döneme damgasını vuran medeniyetin gözde mahalli bugün bir harabe görünümünde... Evlerin neredeyse yüzde 90'ı virane... Bunu anlatmaya kelimelerin bile tahammülü yok.
 </p>
 <p class="metin">
  Tarihi eser statüsündeki bu evler bazı kurumlar tarafından 'koruma' altında. Bu binalara izinsiz bir çivi bile çakılamıyor. İşin garip yanı çivi çakmak için izin de alınamıyor. Binaların çoğunun sahibi uzaklarda. Korunan binaların önemli bir bölümünde Güneydoğu'dan göçen aileler ve bekârlar oturuyor. Bir de yevmiyeleri 5—10 dolar olan Karpatlar'ın talihsiz gençleri...
 </p>
 <p class="metin">
  Yak-işlet-devret modeli...
 </p>
 <p class="metin">
  Sahipsiz evler bazı uyanıklar tarafından yakılarak arsası otopark olarak işletiliyor. Sistemin adı 'yak—işlet—devret'. Çünkü semt bir iş merkezi. Gündüz oto seyri epey fazla. Bir imparatorluğun nasıl çöktüğünü gözünüzde canlandırmak istiyorsanız Süleymaniye'ye gidin. Hani kimsesiz ve fakir olmalarına rağmen asil duruşlu insanlar vardır ya. Biz onlara eski İstanbul hanımefendisi ya da beyefendisi deriz ya... İşte semt tıpkı onlar gibi.
 </p>
 <p class="metin">
  Tarihi yarımada Eminönü'nün tarihi semti Süleymaniye'yi Belediye Başkanı Lütfi Kibiroğlu ile konuştuk. İşte bazı çarpıcı pasajlar...
 </p>
 <p class="metin">
  *   *   *
 </p>
 <p class="metin">
  "Süleymaniye, Osmanlı medeniyet
 </p>
 <p class="metin">
  tarihinin temeli"
 </p>
 <p class="metin">
  "Bugün Süleymaniye yüzde 80 mezbeleliktir. Yak—işlet—devret modeli en çok Süleymaniye'de uygulanıyor. Süleymaniye'nin misyonunun ne olduğunu iyi kavramak lazım. Süleymaniye ağırlık itibariyle Osmanlı tarihinin mührünün vurulduğu yerdir. İstanbul dediğimiz zaman da yüzde 90'ı Eminönü. Buraya Osmanlı gözü gibi bakmış.
 </p>
 <p class="metin">
  "Korumak buysa korumayın!"
 </p>
 <p class="metin">
  "Allahaşkına korumak buysa korumayın. Ya yapın ya yapılmasına müsaade edin. Oturulabilir diyebileceğimiz bina sayısı yüzde 10'un üzerinde değil. Süleymaniye'nin yüzde 90 yeri tarihi bina, tarihi eser. Bunların hepsi koruma altında. Başkanlık dönemimde Süleymaniye'de eğer bir adım dahi atarsam gözlerim kapalı gider."
 </p>
 <p class="metin">
  "İnsansız şehir olmaz"
 </p>
 <p class="metin">
  "Belediyenin burada fonksiyonu nedir. Biz ancak belediye olarak şunu yapabiliriz. Süleymaniye'nin kısmen de olsa mesken mahalli olarak açılması şarttır. İnsanın olmadığı şehri korumanız mümkün değil. Ancak insanla korursunuz. Sabah namazına Süleymaniye'ye gidin. Cemaat yok. Peki cemaatin olmadığı yerde caminin esprisi nedir? O mübarek insanlar orayı müze olsun diye mi yaptılar. Camileri besleyen onun cemaatidir. Onun etrafındaki yapılaşmadır. Buraları sadece turizm ve iş bölgesi olarak ilan etmek Süleymaniye'yi katletmek demektir. Bu medeniyetin çökmesi demektir. İnsanların burada yaşaması lazım. Onun için Süleymani'nin alt yapısında eksiksiz olmamız lazım. Gereken bütün insani ihtiyaçların, belediyeye düşen kısmını eksiksiz tamamlamamız lazım. Ve özen göstermemiz lazım. Şahsi kanaatim budur. Başka ne yapabilirsiniz? Orada vakıflar var, şahsi mülkler çoğunlukta; bu insanlara zor kullanacak yetkim yok."
 </p>
 <p class="metin">
  "Kuşbakışı güzel, bir de içine girin"
 </p>
 <p class="metin">
  "Vaktiniz olsa da ben size Eminönü'nü bir anlatsam. Bazı gazeteci arkadaşlarım diyor ki, aman başkanım bize Eminönü'nü anlatma, biliyoruz, yıllarca burada çalıştık. Hadi hodri meydan anlat bakalım Eminönü'nü. Yenicami'nin güvercinleri, biraz yukarı çıkar Ayasofya'sı, Topkapı Sarayı, Beyazıt Camii, Süleymaniye... bitti! Bu Eminönü'nün turistik kısmı. Bir de Eminönü'nün gerçek yüzü var. Sabah 6:30, 7:00'de o Eminönü nasıl? İnsanlar kalktıkları zaman neyle karşılaşıyorlar. İnsanlar nerede yatıyor, hangi sokakları ıssız bunları görmek gerekiyor. İyi tahlil etmemiz ve hedefi güzel koymamız lazım. Onun için biz şunu söylüyoruz. Bir defa kesinlikle Süleymaniye'nin belli kısmında ticari hayatı yaşatmamız gerekiyor. Bir şehir sadece meskenden, ticaretten, turizimden müteşekkil değildir. Olursa yanlış olur, şehir olmaz. Bir şehirde bakkal, kasap, terzi olacak. Ev de olacak. Varsa tarihi eserleri olacak, bunlar korunacak. Korunması için devletin bunlara özel kanun, özel tarife ve özel sorumluluk yüklemesi lazım."
 </p>
 <br/>
 <center>
  <a class="anaorta" href="http://web.archive.org/web/20020420105303/mailto:e.akdag@zaman.com.tr">
   e.akdag@zaman.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/gezi/1.htm), [web.archive.org (arşiv bağlantısı)](http://web.archive.org/web/20020420105303/http://www.aksiyon.com.tr:80/2001/319/gezi/1.htm)
