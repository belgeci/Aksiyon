# Genelkurmay’dan intihar hassasiyeti

*Emin Akdağ 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kayseri, Şırnak ve İzmir’deki son üçünün bir hayli tartışılması sonrası Genelkurmay, asker intiharlarını kurduğu özel bir ekiple araştıracağını duyurdu.
  </font>
 </div>
 <div id="newsText">
  <font class="detail-text">
   <p>
    Son 10 yıldaki cana kıyma vakıalarının şehitlerden fazlalığının arka planında hangi gerçeklerin yattığına ilişkin bir açıklama da geldi karargâhtan: “Yaş grubu, eğitim seviyesi ve diğer özellikler açısından dikkate alındığında, ülke genelindeki intihar eğilimi ve davranışlar, askere alınma ile birlikte Türk milletinin ayrılmaz bir parçası olan Türk Silahlı Kuvvetleri’nde görev yaptığı süreye taşınıyor.” 2012 yılında Eylül’e dek 140 bine yakın personelle ülkedeki birliklerde faaliyet gösteren 337 Rehberlik ve Danışma Merkezi’nde (RDM) yüz yüze görüşülmüş. 53 bini hastanelere sevk edilmiş. Gülhane Askeri Tıp Akademisi’ndeki TELE-NET Telefonla Danışma Hattı ile RDM kontrolündeki Alo Mehmetçik Telefon Hattı 7 gün 24 saat açıkmış ve buralardan psikolojik destek talep edilebiliyormuş. Koruyucu ruh sağlığı hizmetlerinden rütbeliler de faydalanıyormuş. Ancak son 10 yıldaki istatistiklere bakıldığında tablodaki değişiklikler pozitifmiş: “2002’de intihar vakası, yüz binde 32 iken, 2011 yılında yüz binde 15’e düşürüldü, bir başka deyişle yarı yarıya azaldı.” İntihar riski taşıyanlara silah verilmediği de vurgulanıyor ayrıca.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34265), [web.archive.org (arşiv bağlantısı)](http://web.archive.org/web/20121223023501/http://www.aksiyon.com.tr:80/aksiyon/newsDetail_getNewsById.action;jsessionid=2BDF8ACFF05508653AB502C15FCF1A77?newsId=34265)
