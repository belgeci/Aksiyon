# Sicilin temiz (mi?)

*Emin Akdağ 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Affetmek büyüklüğün şanındandır.” demiş eskiler. Sadece insanı mı kapsar buradaki büyüklük ifadesi? Tüzel kişiler için de geçerli değil midir? Mesela devlet, kabahat işleyen, suça bulaşan ama pişman vatandaşını affetmez mi? Geçen aylarda adlî sicil kayıtlarının belirli bir süre sonra silinmesine imkân veren düzenleme yürürlüğe girince bunun mümkünlüğü kendini gösterdi.
  </font>
 </div>
 <div id="newsText">
  <font class="detail-text">
   <p>
    Bir anlamda, “Unutuyorum hatanı!” diyordu, devlet. Ama hangi devlet? Meğer emniyet ve jandarma arşiv kayıtları silinmiyormuş! 13 yaşındayken karıştığı, cezasını çektiği ve adlî sicilinden silinen hırsızlık S.F.’nin karşına kimlik kontrolünde çıkar. S.F. hemen TBMM Dilekçe Komisyonu’na başvurur. Benzer şikâyetler artınca komisyon Adalet Bakanlığı, Emniyet, Jandarma, Sahil Güvenlik ve HSYK yetkilileriyle konuyu değerlendir. Sonuç, kanunen en ağır suç dahi adlî sicil kaydından 30 yıl sonra siliniyor. Polis ve jandarma içinse ölüm bile kabul görmüyor. Ötesinde müteveffa ama kayıtta “suçlu” yakın akrabalar da birinin “sakıncalı” sayılması için yeterli. Emniyet ve jandarma sisteminin ismi, Kaçakçılık İstihbarat Harekât ve Bilgi Toplama Daire Başkanlığı (KİHBİ). Esasında KİHBİ yönergesine göre, “Adlî makamlarca hakkında yakalama emri ya da yokluğunda tutuklama kararı çıkanlara dair kayıtlar”, “Kaybolan veya hakkında kayıp bildirimi yapılanlara ilişkin kayıtlar”, “Yakalansa dahi yönergenin 9-b maddesinde (kayıt tutulmasını gerektiren suçlar 54 maddede toplanmış) sayılan suçları işlemişlere ilişkin kayıtlar” ve “Kamu haklarından yararlanması konusunda sınırlama getirilen şahıslarla ilgili kayıtlar” saklanıyor. Emniyet de savunmasını bu yönden yapıyor, “1996’daki Özdemir Sabancı suikastını hatırlayın. Katil Fehriye Erdal işe alınırken bize sorulsaydı, silinmeyen kayıtları ortaya çıkar ve cinayet engellenebilirdi.” Mantık dikkat çekiyor da ya kanunî hakkın suistimali ne olacak? Denetim var mı?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33073-sicilin--temiz-mi.html), [web.archive.org (arşiv bağlantısı)](http://web.archive.org/web/20130826065057/http://www.aksiyon.com.tr:80/aksiyon/haber-33073-sicilin--temiz-mi.html)
