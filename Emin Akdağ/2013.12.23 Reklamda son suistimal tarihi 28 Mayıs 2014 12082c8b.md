# Reklamda son suistimal tarihi: 28 Mayıs 2014

*Emin Akdağ 2013.12.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Kasım 2013 tarihinde Resmi Gazete’de yayımlanan yeni Tüketici Kanunu, 28 Mayıs 2014’te yürürlüğe girerken reklamlara da çeki düzen verilecek.
  </font>
 </div>
 <div id="newsText">
  <font class="detail-text">
   <p>
    Yasaya aykırılık halinde ihlali yineleyen kuruma 2 milyon liraya kadar idari para cezası öngörülüyor. Tüketicinin Korunması ve Piyasa Gözetimi Genel Müdürü Ramazan Ersoy, müeyyidenin televizyon yerelse on bin, genelse 200 bin lira olacağını belirtiyor. Diğer tarifeler şöyle: Yerel radyo, 5 bin lira; genel radyo 50 bin lira; internet, 50 bin lira; kısa telefon mesajı, 25 bin lira, bunların haricindeki mecralar, 5 bin lira. Yıl içinde tekrarlanma vuku bulursa cezalar 10 katına çıkabilecek. Reklam Kurulu, inceleme yaparken sektörleri 13’e ayırıyor: Sağlık; kozmetik ve temizlik ürünleri; gıda; iletişim; dayanıklı tüketim malları; turizm; bankacılık ve sigortacılık; tütün ve alkol; teknoloji; eğitim; enerji; diğer ve örtülü reklam. Kurula 2013 yılında bin 560 şikayet başvurusu gelmiş. 948’i görüşülerek karara bağlanmış. Bunun 343’ü gıda takviyeleriyle ilgili. Aykırılık belirlenen 339 gıda reklamından 211’ine durdurma, 128’ine de idari para cezası ve durdurma uygulanmış. 6 bin 448 liralık toplam cezanın 5 bin 923 lirası reklamı veren firmalara kesilmiş. 28 Mayıs 2014’ten sonra bir ulusal kanal kurallara uymayan gıda takviyesi reklamında ısrar ederse 2 milyon liralık cezayla karşı karşıya kalabilecek. En fazla göze çarpan usulsüzlük, bu tür mamullerin bakanlıkça onaylandığının bildirilmesi. Ekranlar; saç çıkarıcı, boy uzatıcı, yağ yakıcı, kilo verdirici veya aldırıcı ürünlerden geçilmiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37392), [web.archive.org (arşiv bağlantısı)](http://web.archive.org/web/20140105030714/http://aksiyon.com.tr:80/aksiyon/newsDetail_getNewsById.action;jsessionid=6CEB72B6F5E2C79545A95437CF7037C8?newsId=37392)
