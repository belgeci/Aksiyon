# Fikir yarıştıran üniversite öğrencilerine de Tevhid-i TED’risat

*Emin Akdağ 2012.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TED Ankara Koleji; Türk Maarif Cemiyeti, bugünkü adıyla Türk Eğitim Derneği’nce kuruluyor.
  </font>
 </div>
 <div id="newsText">
  <font class="detail-text">
   <p>
    Kolejin internet sitesindeki tanıtım metninde, “M.K Atatürk’ün çağrısı üzerine cumhuriyeti kuran kadroların önderliğinde 31 Ocak 1928 tarihinde kurulmuştur.” denen dernek, 1930-1931 döneminde Gazi Mustafa Kemal Bulvarı’nda açılan anaokuluyla başlıyor eğitim faaliyetlerine. 1936’ya dek ilk ve ortaokul ile lise bölümleri de devreye giriyor. 1951-1952 sezonunda hazırlık sınıfları oluşturularak İngilizce öğretime geçiliyor. Yine siteden öğreniyoruz ki, “Okulun, o vakte kadar “Türk Maarif Cemiyeti Yenişehir Lisesi” olan adı “Türk Eğitim Derneği Ankara Koleji” şeklinde değiştirilmiştir. 1963 yılında yönetimi TED Ankara Koleji Vakfı’na bırakılan okulumuz, günümüze kadar 30 bine yakın mezun vermiştir.” Türkiye’nin köklü ve önemli okulunda, çok talihsiz bir olay cereyan etti geçen hafta. ODTÜ Çaylaklar Münazara Turnuvası’nın çeyrek finali Ankara TED’de yapılacaktı. Çeşitli üniversitelerden 62 takımda 150 yarışmacı vardı. Bayan öğrencilerden 5’inin başı örtülüydü. Kolej yetkilileri bu kişilerin program salonuna ancak başlarını açarlarsa girebileceklerini bildirdi. Turnuvayı düzenleyen komitenin başkanı Kadir Serdar Zengin’in problemi aşma çabaları da sonuçsuz kaldı. Yalnız örnek bir tavır sergilenerek, kolej plandan çıkarıldı. ODTÜ’nün boşaltılan dört amfisinde gerçekleşti etkinlik. “Münazarada fikirler çarpışıyor. Münazaracıların başörtülü ya da mini etekli olması değil, fikirlerin en güzel şekilde savunulabilmesi önemli.” sözleriyle tepkisini belirtti, organizasyon komitesinden Ezgi Çakı. İlkin okulun Basın ve Halkla İlişkiler Sorumlusu Serpil Uysal Yılmaz’dan “Bizim etkinliğimiz değildi, iptal oldu.” açıklaması geldi. Ardından yönetim mecburen suskunluğunu bozdu. ‘Tatsızlığın bir yöneticinin inisiyatifiyle vuku bulduğu’ ve bir daha yinelenmeyeceği duyuruldu. Meğer yasakçı zat, “MEB’e Bağlı Okul Öğrencilerinin Kılık ve Kıyafetlerine Dair Yönetmeliği’ni farklı” yorumlamışmış… Yarışmayı başörtülü öğrencinin de yer aldığı Fatih Üniversitesi Münazara Topluluğu kazandı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34320-fikir-yaristiran-universite-ogrencilerine-de--tevhid-i-tedrisat-.html), [web.archive.org (arşiv bağlantısı)](http://web.archive.org/web/20130713133303/http://www.aksiyon.com.tr:80/aksiyon/haber-34320-fikir-yaristiran-universite-ogrencilerine-de--tevhid-i-tedrisat-.html)
