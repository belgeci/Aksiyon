# SSPE Güneydoğu'ya has değil!

*Emin Akdağ 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağlık Bakanlığının Diyarbakır’da SSPE’li çocuklar için özel poliklinik kurdurması sevindirici bir gelişme. Ancak hastalık Güneydoğu ile sınırlı değil ki.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070216023628im_/http://www.aksiyon.com.tr/resim/628/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kızamık virüsünün sebebiyet verdiği ve şu an için kesin tedavisi bulunmayan SSPE (Subakut Sklerozan Panensefalit) hastalığına yakalanan çocukların yakınları, kurdukları dernekler ve internet siteleriyle seslerini duyurmaya çalışıyor. Şimdiye kadar talep ettiklerinden sadece bir kaçı hayata geçti. Sağlık Bakanı Recep Akdağ’ın talimatıyla Diyarbakır Çocuk Hastanesi’nde ‘SSPE Polikliniği’ oluşturulması ve iki nöroloji uzmanının münhasıran burada görevlendirilmesi sevindirici bir gelişme. Ancak aşılama faaliyeti Güneydoğu Anadolu Bölgesi’nde yüzde 30’lar seviyesinde seyretse de, hastalık ne bölgeyle, ne de bölgedeki Diyarbakır ve Şanlıurfa illeriyle sınırlı. Çünkü aşılanmama hastalığın tek sebebi değil. Sevk zincirine riayet edilmediği için bozulan ve bayatlayan aşılar ile doz takvimi de böylesine olumsuz tablonun tezahür etmesinde son derece etkin bir role sahip.
   <br>
    <br>
     ÇELİŞKİLİ RAKAMLAR
     <br/>
     <br/>
     Uzmanlara göre hastalığın henüz yok edilemediği Türkiye’de, çocuğa 9 aylıkken kızamık, 15 aylıkken ve ilkokul birinci sınıftayken üçlü aşı (kızamık, kızamıkçık ve kabakulak) vurulmalı. Bakanlık şu anda 12’nci ayda ve ilkokul birinci sınıfta üçlü aşı uyguluyor. SSPE, iki yaşına kadar kızamık geçiren çocuklarda görülüyor. Anneden gelen ankitorlar çocuğu en fazla doğumdan sonra 9’uncu aya kadar koruyabiliyor. “Çocuk ya 12’nci aydan önce kızamık olursa?” cümlesi çok yerinde bir endişeyi dile getiriyor. Hatta anneden yeterince antikor aktarılamamışsa çocuğa 9 aydan önce de kızamık bulaşabilir. Bu riski bertaraf etmek biraz da anne adaylarının duyarlılığına bağlı. Hamilelik öncesinde yaptırılacak basit bir testle antikor durumu öğrenilebiliyor. Kızamıktan koruyucu antikor eksikliği belirlenirse gebelikten en az üç ay önce aşılanarak doğacak çocuk korunabiliyor.
     <br/>
     <br/>
     Sağlık Bakanı Akdağ, 2006 Ocak-Ekim döneminde hiç yeni SSPE vakıası bildirilmediğini söylüyor. Bu bilgi derneklerdeki kayıtlarla çelişiyor. “2005’te 16 ilden 43 hasta bildirildi, bunların 5’i hayatını kaybetti” bilgisi de dernek kayıtlarıyla örtüşmüyor. İstanbul’daki SSPE Hastaları Yardımlaşma Dayanışma ve Yaşatma Derneği Başkanı Cengiz Kara, “Son bir yılda derneğimize kayıtlı 699 hastadan 116’sını kaybettik. İşin korkunç tarafı ölenlerden daha fazla çocuğa SSPE teşhisi konuldu. 1 Ocak 2006 tarihinden bugüne kadar hastalığa yakalanan yeni çocuk sayısı 120’dir.” diyor. Akdağ’ın hastalığın Diyarbakır ve Şanlıurfa’ya hasmış gibi açıklama yapmasına da tepki göstererek, “Biz dernek olarak zor şartlarda ve kıt imkânlarımızla bu hastalara ulaştık. Sağlık yetkilileri ulaşamıyorlarsa, telefon ve adresleri verebiliriz.” diye konuşuyor. Ankara’daki Oçu Oluşum-SSPE- Hasta ve Yakını Hakları Derneği Başkanı Gülsüm Çakır ise “Vefat edenler dâhil defterlerimizde 1010 civarında hastanın kaydı var.” diyor. Türkiye’deki SSPE’li çocuk sayısı bilinmiyor. ‘Binlerce’ kelimesi de konunun ciddiyetine yakışmayan ‘muğlâk’ bir ifade.
     <br/>
     <br/>
     Üç doz aşı uygulamasının altını çizen (9’uncu ay, 15’inci ay ve ilkokul birinci sınıfta) Kara, vücuda yerleşen kızamık virüsünün yavaş yavaş ilerleyerek beyne ulaşması ve merkezî sinir sistemini tahrip etmesiyle kendini belli eden; her şeyden kötüsü çocuğu yatağa ve bakıma bağımlı kılan SSPE hastalığının da bir gün tedavi edileceğine yürekten inanıyor. Tıpkı daha önceleri tıbbın çaresiz kaldığı tifo, kolera ve tetanos hastalıklarındaki gibi. Bakanlıktan araştırmalara hız verilmesini isteyen Kara, Hacettepe Üniversitesi’nden Prof. Dr. Banu Anlar’ın çalışmalarını örnek gösteriyor. Dünya genelindeki istatistiki verilerde ‘hastalıktan kurtulma oranı’ yüzde 5.
     <br/>
     <br/>
     AİLELERDE KIŞ ALARMI
     <br/>
     <br/>
     Prof. Anlar’ın çalışmalarında ‘yaşam kalitesi artırılan ve süresi uzatılan hasta sayısının’ yüzde 30-40’lara yükseldiği görülüyor. Bu Kara’nın inancını kuvvetlendiren dünya çapında bir başarı. Dernekler başta İstanbul, Ankara, Adana ve Gaziantep gibi çok sayıda hasta belirlenen diğer şehirlerde de özel poliklinikler açılmasını ümit ediyor. Gülsüm Çakır, ‘özel özürlüler yasası’ ve ‘bu tür hastalara ve yakınlarına yaşamda eşitlik hakkı’ konularına özellikle vurgu yapıyor.
     <br/>
     <br/>
     SSPE hastalığı, çocukların bağışıklık sistemini de ipotek altına alıyor. Tedavi için ev dışına çıkarılmaları, her an enfeksiyon kapılabilen kış aylarında daha da tehlikeli. Hasta yakınları fiziksel tedavi ve bireysel eğitimin evde gerçekleşebilmesi için destek istiyor. Aslında nihai çözüm, hasta çocukların 24 saat kalabilecekleri rehabilitasyon merkezleri inşa edilmesi ve uzman ekip gözetiminde hizmet sunulması. Aileler, buralarda gönüllü çalışmaya çoktan hazır. Ülkedeki genel sağlık hizmeti göz önüne getirildiğinde bu belki şimdilik hayal. Ama en azından ilaç hariç ortalama 500-700 YTL’lik aylık masraf altında ezilenlere yardım sağlanabilir.
     <br/>
     <br/>
     Bakanlık elbette ki bu hastalığa tümden duyarsız değil. Zaman zaman aksaklıklar meydana gelse de ilaç temini önündeki engeller en aza indirildi. Özellikle ‘isoprinosine’ adlı ilacın ithalatında büyük sıkıntı çekiliyordu. Hastalıkla ilgili bir komisyon oluşturuldu ve hazırladığı rapor doğrultusunda hekimler bilgilendirildi. 2005’te aşı kampanyası düzenlendi.
     <br/>
     <br/>
     Bir şekilde kızamık virüsüyle tanışan 100 bin kişinin birinde görülen (görülme sıklığı aşılama eksikliği, bayat aşı ve doz takviminde isabetsizlik sebepleriyle Türkiye’de daha yüksek) SSPE hastalığı ilk kez 1933 yılında tanımlandı. Kızamık virüsüyle ilişkisi 1960’ta ortaya çıkarıldı. Daha ziyade 7 ila 10 yaş arasında belirti veren hastalık çok sinsi. Belirtilerin son evrede hissedilmesi tedaviyi neredeyse imkânsızlaştırıyor. Hasta ilerlemeyi yavaşlatıcı ya da durdurucu ilaçların yanı sıra, iyi bakım şartları ve bilinçli bakıcılardan da mahrumsa kısa bir süre sonra vefat ediyor. En büyük problemler hastanın beslenmesi, temizliği ve hijyeni. Solunum yolu hastalıkları da her defasında çocuğu ve ailesini ‘kritik eşiğe’ itiyor.
     <br/>
     <br/>
     HASTALIK AŞIDAN KAYNAKLANMIYOR
     <br/>
     <br/>
     Hastalığın aşıdan kaynaklandığı söylentisi, zaten yeterince aşılama yapılmayan Türkiye’de hiç hesapta olmayan başka bir handikap. Prof. Dr. Anlar, bu konuya şöyle açıklık getiriyor: “Aşı SSPE’ye yol açmaz. Yurtdışında yapılmış birçok çalışma SSPE’deki kızamık mikrobunun aşı mikrobu olmadığını, ‘vahşi mikrop’ ya da ‘sokak mikrobu’ denilen, kızamık hastalığının asıl mikrobu olduğunu gösteren çalışmalardır. Kızamık aşısını yaygın olarak uygulayan ülkelerde, tek doz bile uygulanmış olsa, SSPE görülmemektedir. Burada önemli olan, aşının yaygın uygulanmasıdır. Eğer çocukların bir kısmı aşılı, bir kısmı aşısız olursa, hepsi risk altına girmektedir.”
     <br/>
     <br/>
     SSPE hastalığı hakkında detaylı bilgi edinmek isteyen hasta yakınlarının gerekli bilgilere İstanbul’daki derneğin www.sspedernegi.org; Ankara’daki derneğin ise www.ocuolusum-sspe.org.tr adresinden kolaylıkla ulaşmaları mümkün. Dernek yöneticileri zaten bizzat hasta yakını.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26188), [web.archive.org (arşiv bağlantısı)](http://web.archive.org/web/20070216023628/http://www.aksiyon.com.tr:80/detay.php?id=26188)
