# Özel Anadolu Sağlık’ta kontenjan skandalı

*Emin Akdağ 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu yıl irili ufaklı ilan panolarında en fazla özel Anadolu sağlık meslek liselerinin reklamlarını görüyorduk. Hepsi de çeşitli vaatlerle öğrencileri çekmeye çabalıyordu.
  </font>
 </div>
 <div id="newsText">
  <font class="detail-text">
   <p>
    Yeni ortaya çıktı ki aslında büyük bir problem yaşanmakta. Kontenjan sıkıntısı içindeler. Aslında ilk soruyu onlara yöneltmeliyiz: Bile bile öğrencileri niçin kayıt ettiniz? Hastanelerdeki hemşire ve yardımcı personel açığını kapatmak amacıyla açılmıştı bu liseler. Okuyunca sakın yanlış yazıldığını düşünmeyin; son 4 yılda mevcutların üzerine 150’yi aşkın yeni özel sağlık lisesi eklendi. Rutin işlem, bu yıl da haziran ayı kabul dönemiydi. Milli Eğitim Bakanlığı’nın (MEB) 2 Ağustos’ta yayımladığı yönetmelikle bütün planlar ters yüz oldu. Kontenjanlar birden onda birine düşmüştü. Özel Sağlık Meslek Liseleri Derneği Başkanı Ulaş Velioğlu, yürütmeyi durdurma girişiminde bulunduklarını belirterek, “Yönetmelik ocak veya şubat ayında çıkmalıydı. Okul yöneticileri de buna göre önlemini alır ya da bu işe adım atmazdı. Bu yıl uygulanmamasını öneriyoruz.” diyor. Yüzlerce öğrencili kimi okullarda kontenjan 45’e kadar inmiş: “Okullar açılalı (30 Eylül itibariyle) iki hafta oldu fakat hâlâ bir düzenleme yok. Birçok öğrenci ve veli kayıtlı olduğunu zannettiği okula devam ediyor. Oysa kontenjanlar okula devam eden öğrenci sayısının çok çok altında.” İdaresinin kilitlendiği okullardan biri de Darıca Fatih Sağlık Meslek Lisesi. MEB, 100 kişilik haklarını 14’e indirmiş. Hemşirelik bölümündeki 58 öğrenciden 44’ü açıkta kalmış. İşin tuhaf yanı çocuklar bu saatten sonra nereye gidebilirler ki?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36709-ozel-anadolu-saglikta-kontenjan-skandali.html), [web.archive.org (arşiv bağlantısı)](http://web.archive.org/web/20140105030604/http://www.aksiyon.com.tr:80/aksiyon/haber-36709-ozel-anadolu-saglikta-kontenjan-skandali.html)
