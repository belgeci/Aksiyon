# Ucuz ilaca kritik müdahale

*Emin Akdağ 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Düşük fiyatlı ilaçların firmalarca piyasadan çekilmesi, Sosyal Güvenlik Kurumu’nu (SGK) yeni formüller bulmaya itti. Öyle üç beş tane değil, sayıları 200’e yakın.
  </font>
 </div>
 <div id="newsText">
  <font class="detail-text">
   <p>
    Formül 800 ucuz ilacı ilgilendiriyor. Hem de kronik hastalıklardan muzdaripler için olmazsa olmaz hükmündeler. Kalp, kanser, tansiyon ve troit ilaçları bunlar. Kimileri de antibiyotik. 200 bin lösemi hastası 8 liralık Prinethol adlı ilaca erişememişti geçtiğimiz aylarda. 5 liradan ucuzlarında yüzde 40’ı aşabilen ıskontodan vazgeçiyor SGK. 5 ila 10 lira arasındakilerde yüzde 41’den 20’ye düşürüyor indirimi. İlaç 20 yıldır piyasadakilerde de yüzde 11’den 7’ye iniyor oran. 10-15 lira dilimindeki ilaçlardaki tenzilat nispeti yüzde 28’ken 21 olacak. 2013 için ilaca 15 milyar 640 milyon lira bütçe ayrıldı. Son üç yılın toplam bütçesi 46 milyar 800 milyon idi. 2012’de 840 milyon artınca her sene ekim-kasım dönemindeki mecburi indirime gerek kalmadı. Pahalı ilaçlara yönelme de SGK’nın arzulamadığı bir durum. Yalnız eczacılar dertli. 15 liranın üzerindeki 50 ilaçta zarara uğramaktan yakınıyorlar. Zira indirim üzerlerinden yapılıyor ve firmalar farkı karşılamıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34743), [web.archive.org (arşiv bağlantısı)](http://web.archive.org/web/20130218003828/http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34743)
