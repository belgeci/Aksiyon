# Türkiye’nin işsizlik profili

*Emin Akdağ 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’deki çalışanların sayısı 26,1 milyon iken, işsizlerinkiyse 2 milyon 526 bin. Büyük çoğunluğu, 2 milyon 319 bini İş Kurumu’na (İŞKUR) kayıtlı.
  </font>
 </div>
 <div id="newsText">
  <font class="detail-text">
   <p>
    Kurumun yaptığı tasnife göre işsiz kişilerin 502 bini 25-29 yaş grubu aralığında. Yani yüzde 20’si onlardan oluşuyor. 1,5 milyonu 35 yaşın altında, 15 biniyse 60 yaşın üzerinde. 20-24 yaş dilimindekiler 479;  30-34’tekiler de 411 bin. 50-54’te 68, 55-59’daysa 30 bin işsiz var. 60-64’dekilerse 4 bin 818 kişi. İşsizlerin 795 bini nitelik gerektirmeyen işler talep ediyor: Ne iş olursa yapacaklar! Meslek tercihlerinde 120 binle büro memurluğu, 51 binle satış danışmanlığı ve 49 binle de sekreterlik listenin ön sıralarında yer alıyor. 39 bin 979’la ön muhasebecilik dördüncü. Onu 37 bin 739’la şoför-yük taşımacılık; 30 bin 892’yle muhasebecilik, 26 bin 460’la garsonluk, 23 bin 719’la aşçılık, 23 bin 359’la şoför-yolcu taşımacılık ve 19 bin 927’yle pazarlamacılık izliyor. İleri yaşlara gelince, 65’ini devirenlerden 276’sı için bekçilik gözde. 74’ü bahçıvan, 72’si işletmeci, 52’siyse büro memuru olmak istiyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36403-turkiyenin-issizlik-profili.html), [web.archive.org (arşiv bağlantısı)](http://web.archive.org/web/20131223214549/http://www.aksiyon.com.tr:80/aksiyon/haber-36403-turkiyenin-issizlik-profili.html)
