# Görünen Cizre kılavuz istemiyor

*Emin Akdağ 2015.01.26*

<div class="pNewsDetailMainContent" itemprop="articleBody">
 <p>
  Görünen köy kılavuz istemiyor: İktidar Güneydoğu’da asayiş hizmetinden elini ayağını çekiyor. Hakiki paralel devlet inşa ediliyor. Tablo buyken, Cumhurbaşkanı Recep Tayyip Erdoğan, “Düşünebiliyor musunuz, bu devletin resmî giysileri içerisinde olan bu devletin zırhlı araçlarıyla caddenin kenarına bombayı koyanları görüyor musunuz ve aynı şekilde yine devletin bir başka görevlisi bunu yakalayabiliyor?” diye konuşabiliyor. Bir yıldır polis teşkilatı hallaç pamuğu gibi atılmışken bunlar nasıl olabiliyor peki? Bölgede görev yapan deneyimli gazetecilerden Aziz İstegün’ün Zaman’daki haber analizi hiç de öyle demiyor ama! Cizre’de Erdoğan’ın ileri sürdüğü yol kenarına bomba atma vakası gerçekleşmemiş. Yüksekova’da 3 polis bomba patlatmamış, deneme amaçlı boş araziye maytap atmış. Şanlıurfa’da Kobani olayları sırasında Mobese’lerin ve araç tanıma sistemlerinin devre dışı bırakıldığı da doğru değil. Aksine 3 G cihazıyla ekstra görüntüler elde edilmiş.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/gorunen-cizre-kilavuz-istemiyor_541153), [web.archive.org (arşiv bağlantısı)](http://web.archive.org/web/20150727185621/http://www.aksiyon.com.tr/karakutu/gorunen-cizre-kilavuz-istemiyor_541153)
