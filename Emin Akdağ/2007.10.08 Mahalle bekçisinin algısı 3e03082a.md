# Mahalle bekçisinin algısı

*Emin Akdağ 2007.10.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mahalle deyince akla ilk gelen mesleklerden biri kuşkusuz bekçiliktir. Gerçi mahalle bekçileri artık mazide kaldı ama böyle giderse yakında yeniden ihdas edilecek. Çünkü mahalleler bırakın ufak tefek hırsızlık vakıalarını, tümden ‘iç edilme’ tehlikesiyle karşı karşıya!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071219103933im_/http://www.aksiyon.com.tr/resim/670/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Fiziksel iç edilmeden bahsetmiyoruz; ‘sosyal baskıyla kimlik gaspı’ gündemde! Mahallelerdeki sosyal baskıya dur diyecek, gelişmeleri rejime ihbar edecek bekçilere ihtiyaç var açıkçası! Ne sevindiricidir ki, şimdiden bu işi bazı köşe yazarları gönülden yapıyor. Bunlardan biri de mizahi fıkra yazarı Bekir Coşkun. AK Parti’ye oy veren bir kesime “göbeğini kaşıyan adam”nitelemesiyle hakaret eden Hürriyet yazarının bu tanımlamasına, Milliyet’e konuşan 24’üncü Genelkurmay Başkanı Hilmi Özkök de karşı çıkıyor: “İnsanları adam yerine koymak çok önemli. Bu o kadar önemli ki, birini göbeğini kaşıyor diye hor görürseniz yanlış olur. Siz hor görürken öbürü ayakkabısını kapı önünde çıkarıp onun evine öyle giriyor. Onu kazanıyor.” Özkök, anlayana çok ince bir uyarıda bulunuyordu aslında! Çoşkun, bu sözlere anında cevap yetiştirdi: “Göbeğini kaşıyan adam, fiziksel bir tanım değildir. Sosyal bir tanımdır.” Ona göre, göbeğini kaşıyan adamın ayağına gitmek siyasi ahlakla bağdaşmıyor: “Çünkü göbeğini kaşıyan adamın düzeyine ine ine, onu ödüllendire ödüllendire, onu yücelte yücelte bir yere çıkılmaz. İnilir… Belki siyasal partiler bir süre kazanabilirler, ama Türkiye kaybeder.” Coşkun ne yazık ki Özkök’ü ne algılamış, ne de anlamıştı: “Göbeğini kaşıyan adamın bir siyasi yanı da yoktur. O sadece kendisine benzeyeni beğenir. Küçük küçük avantaları vardır; kömür verene, makarna-nohut getirene verir oyunu. Kendisini temsil edenleri kütüphanede değil, dergâh avlusunda görmek ister. Asla okumaz. Asla uyanmaz. Asla görmez. Asla düşünmez. Ve göbeğini kaşıyan adam asla kafasını kaşımaz.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28598), [web.archive.org (arşiv bağlantısı)](http://web.archive.org/web/20071219103933/http://www.aksiyon.com.tr:80/detay.php?id=28598)
