# CHP'de yeniden Kemal Derviş heyecanı

*Emin Akdağ 2015.03.31*

<div class="pNewsDetailMainContent" itemprop="articleBody">
 <p>
  Şubat 2001’deki büyük mali krizin hemen sonrası dönemin Başbakanı merhum Bülent Ecevit’in Türkiye’ye davet edip para politikalarının dümenine oturttuğu Kemal Derviş yeniden sahneye çıkıyor. Bu defa da CHP Genel Başkanı Kemal Kılıçdaroğlu’yla anlaştı. Dışarıdan bakan olacak. Bakalım ekonominin patronu olursa, 2001’deki başarıyı tekrarlayabilecek mi? Derviş, Ecevit çağırdığında Dünya Bankası Başkan Yardımcısı idi. 3 Kasım 2002 seçimlerinde CHP lideri Deniz Baykal’ın A Takımı’nda yer aldı. İstanbul milletvekili oldu ve genel başkan yardımcılığını üstlendi. Fikir ayrılığına düşünce siyasetten iyice soğudu. AKP hükümetince Birleşmiş Milletler Kalkınma Programı (UNDP) Başkanlığı’na aday gösterildi ve seçildi. Giderken, “CHP benden yararlanamadı. Bu yüzden Ankara’dan buruk ayrılıyorum.” demişti.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/chpde-yeniden-kemal-dervis-heyecani_550317), [web.archive.org (arşiv bağlantısı)](http://web.archive.org/web/20150406120001/http://www.aksiyon.com.tr/karakutu/chpde-yeniden-kemal-dervis-heyecani_550317)
