# DERSHANELERE İLK DARBEYİ 12 EYLÜL’ÜN PAŞALARI VURMUŞTU

*Emin Akdağ 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Bakanı (MEB) Nabi Avcı’nın geçen haftaki açıklamalarıyla, dershaneler yine gündemin ilk sıralarına taşındı: “1 Ocak 2014’ten itibaren dershanelerin artık yasal ruhsatları yenilenmeyecek. Ve dershaneler artık yasal olarak Milli Eğitim sistemi içerisinde yer almayacak.”
  </font>
 </div>
 <div id="newsText">
  <font class="detail-text">
   <p>
    Sektörün temsilcileri de derhal karşı tezlerini ve eylem planlarını kamuoyuyla paylaştı. Bir defa her yıl ruhsat yenileme gibi bir zorunluluk yoktu. Pekâlâ, bir ticari kuruluş hüviyetiyle yollarına devam edebilirlerdi. Bakan-bürokrat çocuklarının bile dershaneye gittiği gerçeği ortadayken; asıl öncelik eğitimdeki kadim problemlerin çözümüne verilmeliydi. Artık iyice anlaşılmıştı ki, hemen hemen bütün siyasi ve iktisadi kesimler, ‘hükümetin yanlış bir adıma hazırlandığı’ görüşündeydi.
    <p>
     İlginçtir; dershanelerin kapatılması her ne kadar son birkaç yılın mevzusu sanılsa da; bu yöndeki ilk girişim tam 30 yıl önce gerçekleşiyor. Genelkurmay Başkanı Kenan Evren, Kara Kuvvetleri Komutanı Nurettin Ersin, Hava Kuvvetleri Komutanı Tahsin Şahinkaya, Deniz Kuvvetleri Komutanı Nejat Tümer ve Jandarma Genel Komutanı Sedat Celasun’dan oluşan Milli Güvenlik Konseyi’nin (MGK), 16 Haziran 1983’teki 150’nci birleşiminin ana maddelerindendir dershaneler. Konsey, bir yıl içinde bu eğitim kurumlarının kapılarına kilit vurulmasını kararlaştırır. 18 Haziran 1983 tarihli Milliyet Gazetesi’ndeki haberden öğreniyoruz ki; Özel Öğretim Kurumları Yasası değiştirilerek pratiğe dönüşecektir karar. Lağvedilme günü de bellidir: 1 Ağustos 1984.
     <p>
      Özel eğitim açabilme MEB’in iznine bağlanır. Özel Meslek Teknik Okulları ile kalkınmada öncelikli yörelerdeki özel okullar 5 yıl vergiden muaftır. İlköğretim 6-14 yaşındaki çocukların eğitimini kapsayacaktır. Yani okula başlama yaşı 6’dır. Hatırlatmakta fayda var: Devlet Güvenlik Mahkemeleri de o toplantıda ihdas edilir.
      <p>
       Aslında fitil ilkin 1982’de dönemin Milli Eğitim Bakanı Hasan Sağlam eliyle ateşlenir. Danışma Meclisi’ne bu doğrultuda bir yasa tasarısı sunar bakan. Burada uzun uzun müzakere edilir ve neticede ‘hataya düşüleceğine kanaat getirilerek’ kapatma önerisi kabul görmez. Fakat -o senelerin ana irade merkezi- MGK hiç de oralı değildir ve Meclis’e rağmen  ‘dediğim dedik’ zihniyetindedir: Dershaneler kapanacaktır netekim! Neyse ki imdada 6 Kasım 1983’teki seçimlerden tek başına iktidar çıkan Anavatan Partisi’nin (ANAP) kurucusu Turgut Özal yetişir. 11 Temmuz 1984 tarih ve 3035 yasayla kapatma hükümsüz kılınır. (Cemal Kalyoncu)
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36762-dershanelere-ilk-darbeyi-12-eylulun-pasalari-vurmustu.html), [web.archive.org (arşiv bağlantısı)](http://web.archive.org/web/20140105030340/http://www.aksiyon.com.tr:80/aksiyon/haber-36762-dershanelere-ilk-darbeyi-12-eylulun-pasalari-vurmustu.html)
