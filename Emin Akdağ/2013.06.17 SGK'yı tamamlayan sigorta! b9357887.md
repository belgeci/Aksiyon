# SGK’yı tamamlayan sigorta!

*Emin Akdağ 2013.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vatandaşlar, Tamamlayıcı Sağlık Sigortası’na (TSS) geçmeliler mi? Daha doğrusu bunun faydası ne? 5 aylık sürede TSS yaptıran 20 bin kişiyi hangi getiriler cezbetmiş olabilir? Hemen anlatalım:
  </font>
 </div>
 <div id="newsText">
  <font class="detail-text">
   <p>
    Sosyal Güvenlik Kurumu’yla (SGK) anlaşmalı 200 civarındaki özel hastaneye hiç fark ücreti ödemeyecekler. Yalnız 12 liralık muayene katılım payı yine ödenecek. İki farklı poliçe düzenleniyor. Biri sadece yatarak tedaviyi, diğeriyse ayaktakini de kapsıyor. Ayaktan gidişlerde yılda 6 defa sınırlaması var. Fiyat tarifesi de İstanbul ve Anadolu diye ikiye ayrılıyor. En düşük ücret İstanbul’da 250, Anadolu’daysa 168 lira. Sözleşme her yıl yenileniyor. 60 yaşından büyükler bir istisnai durum hariç, isteseler de TSS’ye giremiyor. 55 yaş ve öncesi sigortalanmışlarsa ve primlerini aksatmadan yatırmışlarsa 60’dan sonra da devam edebiliyorlar. SGK yönetimi TSS’nin yaygınlaşmasıyla yılda 50 milyar lirayı bulan sağlık harcamasının dişe dokunur miktarda azalacağını düşünüyor. Nitekim bir yılda hastaneye ortalama 8 kez gidiliyorken, TSS başlatanlarda 4’e iniyor. Kayıtlılar artmasına ters oranda fiyatın gerileyeceği de belirtiliyor bu arada. Sistem üniversite hastanelerinde de işleyecek. İstanbul Üniversitesi’ne ait iki tıp fakültesiyle anlaşılmış. 17.00’den sonraki hoca farkını da karşılayacak TSS. Halihazırdaki 20 binin çoğunluğunu iki bankanın personeli oluşturuyor. Millet Meclisi de erken davranmış. Bireyseller yaklaşık 4 bin kadar. Fransa, Hollanda, Avustralya gibi ülkelerde TSS’li oranı yüzde 90’larda.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35777-sgkyi-tamamlayan-sigorta.html), [web.archive.org (arşiv bağlantısı)](http://web.archive.org/web/20130729165539/http://www.aksiyon.com.tr:80/aksiyon/haber-35777-sgkyi-tamamlayan-sigorta.html)
