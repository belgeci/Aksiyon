# Danıştay 8’inci Daire’den tarihî karar Başörtülü avukatlara özgürlük

*Emin Akdağ 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Danıştay 8’inci Dairesi’nin İstanbul Barosu avukatlarından Figen Şaştım’ın açtığı davayı sonuçlandırırken verdiği karar, “demokrasi ve özgürlüklerin yeşermesi” ile “inancın yaşanmasına vurulan prangaların lağvı” adına koca bir milat.
  </font>
 </div>
 <div id="newsText">
  <font class="detail-text">
   <p>
    Mahkeme salonu- kalemi, icra müdürlükleri ve savcılıklarda başları örtülüyken vazife ifa edebilecek kadın avukatlar artık. Tabii ki, Danıştay İdari Dava Daireleri, muhtemel itiraz sonrası aksi bir irade ortaya koymazsa… 17 yıldır avukat, Şaştım. 28 Şubat müdahalesi öncesinde duruşmalara başörtüsüyle girmiş. Akabinde neler yaşandığını sormaya gerek yok. 2003’te kıyafeti sebebiyle kamudaki işinden ayrılmış. Mesleğini serbest statüsüyle sürdürmekte. Kimliğinin yenilenmesi için Türkiye Barolar Birliği’ne başvuruyor. Birlik 3 Kasım 2011’de Meslek Kuralları’nın 20’nci maddesine istinaden talebi geri çeviriyor. Çünkü fotoğrafta başı kapalıdır. Ankara 3’üncü İdare Mahkemesi’ne taşır mevzuu, Şaştım. Mahkeme görevsizlik hükmüne varınca Danıştay’a gönderilir dosya. 8’inci Daire, düzenlenmenin iptali talebini haklı bulur. Anayasa’ya ve Avrupa İnsan Hakları Sözleşmesi’ne aykırılık vardır; açıkça çalışma hakkı engellenmektedir. Daire, 20’nci maddedeki, “Avukat ve stajyerleri, başları açık olarak mahkemelerde görev yaparlar” ibaresinde yer alan ‘başları açık’ kelimelerinin yürütmesini durdurdu. Avukatlık Kanunu ve yönetmelikle herhangi bir başörtüsü yasağı olmadığını da belirterek. Şu ifadeler karardan: “Kimlik belgelerine yapıştırılacak fotoğrafın, sahibinin kolayca tanınmasını sağlaması gerekir. Barolar Birliği’nin ‘resmî kimlikte başı açık fotoğraf şartı’ bunun gereklerinden değildir. Nüfus Hizmetleri Kanunu’nun Uygulanmasına İlişkin Yönetmelik’e göre nüfus cüzdanlarına yapıştırılacak fotoğraflarda kadınlar alın, çene ve yüzleri açık olmak şartıyla başörtüsüyle fotoğraf verebilir.” Bir üyenin muhalefet şerhi koyduğunu da ekleyelim bilgilerin arasına. ‘Dava yalnızca kimlikle ilgili. Vazifeleri ve uyulacak kaideleri kapsamıyor’ diye düşünmüş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34685), [web.archive.org (arşiv bağlantısı)](http://web.archive.org/web/20130218003808/http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34685)
