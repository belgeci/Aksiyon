# AK PARTİ ERGENEKON GİRDABINDA

*Emin Akdağ 2014.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ergenekon, Balyoz ve ‘PARALEL’ darbe davalarının yeniden görülmesi yönündeki somut irade Başbakan Recep Tayyip Erdoğan’ın, geçtiğimiz hafta içini kapsayan 5 günlük Uzak Doğu ziyaret programı öncesi havalimanı açıklamasıyla başlıyordu: “(Türkiye Barolar Birliği Başkanı) Metin Bey’le (Feyzioğlu) yapılan görüşme olumlu olarak sürdü.
  </font>
 </div>
 <div id="newsText">
  <font class="detail-text">
   <p>
    Taleplerini ilettiler. Yeniden yargılama konusunda olumluyuz, çalışmalar yapılıyor. Adalet Bakanı’ma da söyledim. Çalışmalar bitmek üzere.” Başdanışmanı Yalçın Akdoğan’ın sonradan tevile çok uğraştığı “Kendi ülkesinin milli ordusuna kumpas kuranlar” ifadesini alenen sahipleniyordu Başbakan. Peki, - başta genel başkanı- bu davaların ‘savcısı’ konumundaki AK Parti’nin yöneticileri,  nasıl birden sanıkların ve hükümlülerin ‘avukatı’ haline gelivermişti? Sorunun cevabı 12 Eylül 2010 Anayasa Referandumu sürecindeki demokrat tutumuyla bilinen Doç. Dr. Osman Can’ın şu cümlelerinde: “Balyoz ve Ergenekon’da yeniden yargılama tartışması, 17 Aralık hukuksuzlarıyla başladı. Yani 17 Aralık olmasaydı, tartışmayacaktık.” Hemen vurgulayalım: Can, bugünün AK Parti Merkez Yönetim Kurulu (MYK) üyesi. İçinden çıkılması imkansız bir durum söz konusu. Zira CMK 250’yle görevli Özel Yetkili Mahkemeler kuruldukları 2005’ten kaldırıldıkları 2011’e dek tam 40 bin 667 davaya baktı. İkame olunan TMK 10’uncu maddeyle vazifeli mahkemeler ise 2011’den beri 15 bin davanın muhatabı. ‘Suç ve cezada kanunilik’ esassa, bazı şahıslar aradan çekilemez ki… Her dava da tekrarlatılamayacağına göre, neyin peşinde koşulmakta? Emareler işaretliyor ki, girişim AK Parti’yi şiddetle sarsacak.  Bunu anlamak için AK Parti Gaziantep Vekili Şamil Tayyar’ın söyledikleri “Hayırlı olsun… Metin Feyzioğlu CHP’ye… Ergenekon bize.. Yazık oldu… Memleketime… Tezgahın hedefi çifte tasfiye; AK Parti ve cemaati çatıştıranlar Ergenekon’u yeniden iktidara taşımak istiyor, herkes aklını başına almalı. Bir vesayet başka bir vesayetle uzlaşarak değil, demokratik sisteme entegre edilerek aşılır.” İktidar partisinin sözcüsü Hüseyin Çelik ise şöyle konuşuyor: “CHP lideri, ‘Ergenekon konusunda bizimle aynı noktaya geldiniz’ diyor. Aynı noktada değiliz. Siz darbe teşebbüslerinin milli iradeye kastedenlerin, Danıştay saldırısını gerçekleştiren iradenin yeraltından fışkıran bütün mühimmat silah depolarının avukatlığını yapmaya devam edin. Biz milli iradenin avukatlığını yapmaya devam edeceğiz. Ergenekoncular, Balyozcular ne de onların savunucuları bizim için dün de bugün de yarın da cici değildir. Söylediğimiz her şeyin arkasındayız.” Eeee, o halde! Düğümler Erdoğan’ın elinde.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37562-ak-parti-ergenekon-girdabinda.html), [web.archive.org (arşiv bağlantısı)](http://web.archive.org/web/20140121070212/http://www.aksiyon.com.tr:80/aksiyon/haber-37562-ak-parti-ergenekon-girdabinda.html)
