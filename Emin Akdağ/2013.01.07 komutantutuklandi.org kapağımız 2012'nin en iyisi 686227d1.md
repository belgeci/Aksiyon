# komutantutuklandi.org kapağımız 2012’nin en iyisi

*Emin Akdağ 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genelkurmay’ın eski başkanlarından İlker Başbuğ’un ‘İnternet Andıcı’ soruşturması kapsamında tutuklandığını kapağa taşırken, vakıadaki ‘üst düzey’ önemin elbette ki farkındaydık ama olay gazetecilik tabiriyle rutindi.
  </font>
 </div>
 <div id="newsText">
  <font class="detail-text">
   <p>
    Hem de en klasik tarzıyla. Dergi okurun eline ulaşıncaya dek, -kim bilir- nice analizler ve yorumlar paylaşılacaktı kamuoyuyla… Dergicilikte ayrıntılara gizlenmiş bilgiler irdelenir; birbirleriyle, önceleriyle ve sonralarıyla bağ kurulur. ‘Aslında ne oldu?’ sorusu cevaplanmaya çalışılır. Kapaktaki başlık ve tasarımsa daha ince işçilik ister. Sırası gelmişken anlatalım: Bazen 3-4 saat yazıya koyacağımız başlığı tartışırız. İçimize sinenleri oylarız ardından. Muhalefetler, şerhler havada uçuşur. Tamam, bulduk derken, yeni bir öneriyle irkilir zihinler. 9 Ocak 2012 tarihli sayımızın kapağındaki www.komutantutuklandi.org ibaresi de böyle bir kaygı ve arayışıyla ortaya çıkmıştı. Aylık pazarlama iletişimi dergisi MediaCat’in gelenekselleştirdiği yıllık değerlendirmede 2012’nin ‘en iyisi’ seçilmeden evvel de beğeni dolu tepkiler almıştık. Reklamcılar Derneği Başkanı Aytül Özkan, Group M CEO’su Demet İlker, Habertürk TV Ana Haber sunucusu Ece Üner, Nielsen Media Genel Müdürü Erdem Tolon, Uykusuz çizeri Ersin Karabulut, Radikal Gazetesi Yayın Yönetmeni Eyüp Can, Pro İletişim Ajans Başkanı Feride Edige, Ses Sanatçısı Gülben Ergen, İstanbul Bilgi Üniversitesi İletişim Fakültesi Dekan Yardımcısı Kaan Varnalı, Türk Telekom Kurumsal İletişim Direktörü Lebin Ebru Çokişler, Prof. Dr. Mehmet Altan, Sabah Gazetesi Başyazarı Mehmet Barlas, fotoğraf sanatçısı Mehmet Turgut, GQ Yayın Yönetmeni Mirgün Cabas ve Penguen çizeri Serkan Yılmaz’dan oluşan jüri 1000’e yakın dergiyi şu kriterlere göre inceliyor: 1- Gazetede manşetin, dergide kapağın sözlü ifade gücü ve çarpıcılığı. 2- Merak uyandırması. 3- Espri veya incelik barındırması. 4- Genel görsel ve grafik estetik. 5- Gündem meydana getirme potansiyeli, gündemi yansıtma gücü. 6- Hakaret, küfür ve aşağılama içermemesi. (S)avunma Sanayii başlıklı kapağımız da 2009’un en iyisi ilan edilmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34506), [web.archive.org (arşiv bağlantısı)](http://web.archive.org/web/20130118073917/http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34506)
