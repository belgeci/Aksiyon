# Motorinde 2,5 milyar liralık kaçak

*Emin Akdağ 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BP Türkiye Akaryakıt Genel Müdürü Martin Thomsen, sınır illerindeki kaçakçılık engellenemezse Türkiye’deki motorin pazarının yüzde 1,5 ile 3 arasında daralacağını öngörüyor. Bunun maddi karşılığıysa 2-2,5 milyar lira.
  </font>
 </div>
 <div id="newsText">
  <font class="detail-text">
   <p>
    Öyle ki kaçak ürünlerin Anadolu’nun içlerine, Konya’ya kadar sirayet ettiğini ifade ediyor Thomsen. Ülke akaryakıt pazar büyüklüğü 2013 yılında 112,5 milyar lira idi. Bunun 86 milyar lira dolayındaki bölümü motorine aitti. Suriye odaklı kaçağın 1,5 milyar lira vergi kaybına yol açtığına da işaret ediyor genel müdür: “Özellikle güney bölgelerinde çok büyük satış kayıpları var. Adana ve Hatay civarından başlıyor ve Konya’ya kadar piyasayı etkiliyor. İç Anadolu’ya kadar bir üçgen şeklindeki bölgede piyasa etkileniyor.” Kaçak hesaba katılmadığındaki pazar büyüme tahmininin yüzde 4-4,5 olduğunu söylüyor. Kaçakta yalnızca illegal boru hatlarının değil, kamyonların da etkin denetimden geçirilmesi gerektiğini sözlerine ekliyor. Zaman Gazetesi, 5 Temmuz’daki haberiyle Suriye sınırındaki 55 kilometrelik kaçak petrol hattını deşifre etmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39001-motorinde-25-milyar-liralik-kacak.html), [web.archive.org (arşiv bağlantısı)](http://web.archive.org/web/20140802011201/http://www.aksiyon.com.tr:80/aksiyon/haber-39001-motorinde-25-milyar-liralik-kacak.html)
