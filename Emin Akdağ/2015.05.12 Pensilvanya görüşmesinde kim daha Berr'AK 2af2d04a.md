# Pensilvanya görüşmesinde kim daha Berr'AK?

*Emin Akdağ 2015.05.12*

<div class="pNewsDetailMainContent" itemprop="articleBody">
 <p>
  ABD’nin Pensilvanya eyaletinde yaşayan Fethullah Gülen Hocaefendi’yi 2013 Eylül’de niçin ziyaret ettiği sorulan Başbakan Ahmet Davutoğlu, ‘uyarma amacıyla’ cevabını verdi ve iddiasına göre bundan Cumhurbaşkanı Abdullah Gül haberdardı. Gül derhal yalanladı; Davutoğlu ‘zihnim berrak’ deyip ısrarını sürdürünce, gazeteci-yazar Fehmi Koru’ya kendi zihninin de son derece berrak olduğunu vurguladı. Hocaefendi’nin avukatı Nurullah Albayrak, mekana ailesiyle birlikte gelen dönemin Dışişleri Bakanı Davutoğlu’yla yaklaşık 2 saatlik bir görüşmenin gerçekleştiğini açıkladı. Tema tamamen Türkiye’nin Suriye politikası üzerineymiş. İç siyasete kati suretle girilmemiş. Hocaefendi, demokrasiye geçişinde Suriye’ye yardımcı olunması yönündeki görüşlerini paylaşmış. Davutoğlu ise, “50 defa Suriye’ye gittiğini ve her defasında aldandığını” dile getirmiş.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/pensilvanya-gorusmesinde-kim-daha-berrak_550889), [web.archive.org (arşiv bağlantısı)](http://web.archive.org/web/20150519061822/http://www.aksiyon.com.tr:80/karakutu/pensilvanya-gorusmesinde-kim-daha-berrak_550889)
