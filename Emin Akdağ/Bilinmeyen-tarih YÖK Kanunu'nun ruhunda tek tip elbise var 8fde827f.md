# YÖK Kanunu’nun ruhunda tek tip elbise var

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20030702022238im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702022238im_/http://www.aksiyon.com.tr/resim/38/34.jpg" vspace="5"/>
  </p>
 </font>
 <font class="content">
  Daha ziyade sanat dünyasında görürüz; başarıyı yakalayan sanatçıların çoğu, işleriyle uğraşmaya 3’lü, 5’li yaşlarda başlamışlardır. Bu yaşlarda ilk bestelerine, şiirlerine ya da tablolarına imza atmış, zor bir enstrümanı bile hünerle çalmışlardır. Bu röportaja misafir edilen kişi de onlardan. Ama onun alanı sanattan çok farklı.
 </font>
 <p>
  <font class="content">
   Profesör anne ve babanın tek evladı, doğma büyüme İstanbullu. Kayserili babası Nazım bey, İstanbul Üniversitesi ile KTÜ’nün eski rektörlerinden. Manisalı annesi Melahat hanım ise Cerrahpaşa Tıp Fakültesi fizyoloji profesörü. O bu durum yüzünden üniversite işleriyle uğraşmaya 5 yaşında başlıyor. Babası gibi matematik profesörü. İstanbul Robert Koleji’ni bitirdikten sonra İngiltere New Castle’de lisans diplomasını, Almanya Frankfurt’ta doktorasını alıyor. 1968’den 1997’ye kadar ODTÜ’de çalışıyor. 1992—1997 yılları arasında TÜBİTAK başkanlığını yapıyor. 1997’den bu yana ise, bu yıl ilk mezunlarını verecek Sabancı Üniversitesi’nin rektörü. İki kızı var, ikisi de üniversite hocalığını tercih etti, ama sosyal alanlarda. Eşi de sanat galericiliğiyle meşgul. Prof. Dr. Tosun Terzioğlu ile dünya bazında orijinal bir sistemi ifa eden üniversitesini, vakıf üniversitelerini ve Türk yüksek öğrenim sistemini konuştuk.
   <br/>
   <br/>
   – Kurucu rektörü olduğunuz Sabancı Üniversitesi hangi iddia, misyon ya da hedef ile yola çıktı? Bunların ne kadarını hayata geçirebildi?
   <br/>
   Sabancı Üniversitesi’nde 1995’te önemli bir arama konferansı yapılıyor. Bu, üniversitenin felsefesini gösteriyor. 22 ülkeden, 50’den fazla kişi davet edilmiş. Hepsi akademisyen değil; işadamı, öğrenci ve veliler var. ‘Nasıl bir üniversite kurulmalı?’ sorusu tartışılıyor. Hiçbir gündem kısıtlaması yok. Bu metod çok hoşuma gitti. O tarihte Sabancı Üniversitesi diye bir oluşumun farkında bile değildim.
   <br/>
   Sabancı Üniversitesi’nin birçok iddiası var. Bunlardan bir tanesi tümüyle özgün bir tasarım. Dünyadaki hiçbir modeli taklit etmiyor. Çünkü üniversite kültürel bir ögedir. Kültürü bir yerden alıp ağaç diker gibi öbür tarafa dikemezsiniz.
   <br/>
   <br/>
   – Dünya bazında orijinal olduğunuzu söylüyorsunuz.
   <br/>
   Orijinaliz. Benzer tarafı olanlar var. Dünyada ve Türkiye’deki birçok üniversitenin sistemini inceledik. Özellikle 1997’den 1999’a kadarki iki yıllık yoğun çalışma döneminden sonra tasarladık üniversiteyi ve kurduk. Öğrenciyi 1999’da almaya başladık.
   <br/>
   Her öğrencinin içinde bir cevher vardır
   <br/>
   <br/>
   – Modelinizi biraz anlatabilir misiniz?
   <br/>
   Modelimizin odağında öğrenci var. Lafta değil, gerçek anlamda. Nereden, kaç puanla ve hangi okuldan gelirse gelsin her gencin içinde bir cevher olduğuna inanıyoruz. Bu cevher hangi yönde, nerede, onu belki kendi de bilmiyor, biz hiç bilmiyoruz... Amacımız, özellikle ilk iki yılda bunun nerede yattığını keşfetmek. Onunla birlikte tabii. İngilizce hazırlıktan sonraki birinci yılda bütün derslerimiz aynı. Temel kültür dersleri: Matematik, fen, sosyal bilimler... İkinci yıldan itibaren öğrencinin artık düşünmeye başlamasını istiyoruz. Şu anda 11, önümüzdeki ders yılından itibaren 12 tane diploma alanı var. Bunların yedisi mühendislik ve doğa bilimlerinde, üçü sanat ve sosyal bilimlerde, ikisi de ekonomi ve yönetim bilimlerinde. Alan sayısı büyük ihtimalle artmayacak. Öğrenci bunlardan herhangi birini ikinci yılın sonunda seçmekte özgür. Hiçbir kısıtlama yok. Öğrenciye danışmanı filanca alanı seçme diye önerebilir.
   <br/>
   <br/>
   – Peki ÖSS sonrası tercih ne oluyor?
   <br/>
   Tercih sırasında bize programlar bazında başvuruyor. Yani mühendislik veya sanat ve sosyal bilimler programlarına başvuruyor. Bu programlardan hangisi olduğuna değil.
   <br/>
   <br/>
   – Peki bu geçiş özgürlüğü, bir ana program grubundan diğerine de, yani sayısaldan sözele de olabiliyor mu?
   <br/>
   Olabiliyor. Yaklaşık 300 öğrenci geçen yıl tercihlerini yaptı. Beklenti nedir? Herkes sanattan, sosyal bilimlerden kaçar mühendisliğe, bilgisayara ve elektroniğe gider değil mi? Böyle olmadı. 10 kişi mühendislikten sanat ve sosyal bilimlere geçti. İki kişi sanat ve sosyal bilimden mühendisliğe. Oldukça da homojen bir dağılım gerçekleşti, bu diploma alanlarında. İki yıl okuduktan sonra bu üniversitede öğrenci bizim de yardımımızla çok daha bilinçli ve bilgili olarak seçimini yapıyor.  Sayısalın ilk 1000’inin yüzde 40’ı yanlış tercih yaptığına inanıyor
   <br/>
   <br/>
   – Aslında eğitim öğretimin başında olması gereken bir süreci, köprüden önce son çıkışta devreye sokuyorsunuz...
   <br/>
   Evet. Türkiye’de sayısal puanda ilk 1000’e girmiş öğrencilerden Sabancı Üniversitesi’ne gelmeyenlerle ilgili bir bağımsız araştırma yaptırdık. İlk 1000 istediği yeri seçebilir. Bunlardan yüzde 40’ı yanlış tercih yaptığı kanaatinde. Bu çok acıklı bir durum. Bir buçuk milyonda ilk 1000... Yani binde birden daha az... Bunların bile yüzde 40’ı tercihim yanlış diyor. Ama artık iş işten geçmiş. Biz öğrenciye bu özgürlüğü veriyoruz. Ve görüyoruz ki, öğrenci de bunu çok akıllıca, bilinçli, kendi istediği yönde kullanıyor.
   <br/>
   <br/>
   – Peki dünyada bunu yapan başka bir üniversite yok mu?
   <br/>
   Bu derecede özgürlük veren yok. Benzer Amerikan üniversiteleri var. Bazı Amerikan üniversitelerinde fen bilimlerinden sosyal bilimlere geçiş olabilir. Veya tersi... Türkiye’de de eskiden kısıtlı olarak vardı. Boğaziçi olmadan evvel Robert Koleji Yüksekokulu bunu yapardı. ODTÜ Fen Edebiyat Fakültesi içinde büyük ölçüde 68, 69’a kadar vardı.
   <br/>
   <br/>
   – Başka iddialarınız var mı?
   <br/>
   Kampusümüzü tasarlarken sadece binaların büyüklüğünü, sınıfları, yurtları değil; bilgi alt yapısını da düşündük. Öyle bir bilgi altyapısı kurduk ki, 8 bin 700 yerden internete bağlanabiliyorsunuz. Kampusün içinde 22 kilometre fiberoptik, 450 kilometre bilgisayar kablosu var. Ve her bir öğrencimize kaydolduğu gün bir dizüstü bilgisayar veriyoruz. İstediği gibi her an bilgiye ulaşabilsin diye.
   <br/>
   <br/>
   – Bu yıl 11 programda mezun vereceksiniz. Cevher keşfinin doğru yapıldığına inanıyor musunuz?
   <br/>
   Ben eminim. Benim emin olmamdan daha önemlisi, onlar kendilerinden çok emin. Gelecekte ne yapmak istediklerini çok çok iyi biliyorlar. Buna da çok iyi hazırlar. Bu üniversitenin onlara kattığı değerin de fevkalade bilincindeler. Eleştirdikleri yanlar da oluyor, haklı eleştirileri de oluyor.
   <br/>
   <br/>
   – Üniversitenin yönetim biçiminde de farklılık var mı?
   <br/>
   Yönetim biçimimiz tamamen kendimize özgü. Süreçlerle yönetim... İstedik ki akademisyenler üniversite yönetiminde bürokrasiyle minimum uğraşsınlar. Onlar araştırma ve eğitim yapsınlar, gençleri yetiştirsinler.
   <br/>
   <br/>
   – İşi teknokratlara mı bıraktınız?
   <br/>
   Genel sekreterlik müessesemiz var. Onun altında üniversitenin teknokratları diyebileceğimiz kişiler... Akademisyenlerimizin mümkün olduğu kadar kendi işlerine zaman ayırmalarını istiyoruz. Bizde bölüm başkanlığı yok. Yönetici olarak ben ve üç dekan var sadece. Ama yönetim ekibimiz kuvvetli. Mümkün olduğu kadar da hızlı ve yetkin.
   <br/>
   <br/>
   – Öğrenciler, öğrenci merkezli bir okulda yönetime nasıl katılıyorlar?
   <br/>
   Kendileri bir öğrenci temsilciliği kurmak istediler. Tasarılarını mütevelli heyetine anlattılar. Heyet de kabul etti. Hiç karışmadık. O şekilde çalışıyorlar. Herhangi bir sorun olduğunda kendi içlerinde bir çalışma grubu kuruyorlar o sorunu irdelemek, çözüm önerileri geliştirmek için. Bazı durumda oylama yapıyorlar. Sizden önce sabah 10’dan 11 çeyreğe kadar öğrenci temsilcileriyle konuştum. Sömestr bitiyor. Geçmişe baktık, gelecekte neler üzerinde çalışmamız gerektiğini konuştuk. Her dönem sonunda öğrencilerden girdikleri ders ve hocalar hakkında görüşlerini istiyoruz. Herbirini değerlendiriyoruz.
   <br/>
   <br/>
   – Öğrencileriniz gelmeden önce şüphesiz bilgi sahibiydiler. Ancak teori ve pratik farklı. Bu ne biçim sistem diyenler oldu mu?
   <br/>
   Birkaç kişi oldu.
   <br/>
   <br/>
   – Çok şaşıranlar da oluyor mu?
   <br/>
   İlk giren öğrencilerimizde bu oldu. Mesela öğrenci mühendisliğe gelmiş ama İnsan ve Toplum diye sosyoloji, antropoloji ve tarih ağırlıklı bir ders var. Biz mühendis olacağız ne gerek var diyenler oldu. Aynı şekilde ben sosyalci olacağım, matematik niye okuyayım diyenler de. Anlatıyoruz, büyük çoğunluğu bu düşünceyi yeniyor. Bunlar ilk yıl daha fazlaydı, şimdi öyle değil. Çünkü 3’üncü 4’üncü sınıf öğrencilerine söylüyorlar dertlerini, onlar daha güzel anlatıyorlar.
   <br/>
   <br/>
   – İlk yıl bazı dersleri almama özgürlüğü vermiyor musunuz?
   <br/>
   Hayır onlar mecburi.
   <br/>
   <br/>
   – Sistemi deldirmiyorsunuz!
   <br/>
   Birinci yıl hayır. Bu en önemli yılımız ve bu dersleri en deneyimli hocalarımız veriyor.  Tersine beyin göçü sağladık
   <br/>
   <br/>
   – Laf hocalardan açılmışken, hoca alırken nelere dikkat ediyorsunuz?
   <br/>
   Öğretim üyesinin bu sisteme uyması ve kaliteli olması çok önemli. Öğretim üyelerimizin yüzde 45’i bize gelmeden önce yurtdışında çalışıyordu. Bunların çoğu Türk. Çok azı yabancı. Bir anlamda tersine beyin göçünü sağladık. İkinci grup diğer vakıf üniversitelerinden gelenler. Üçüncü grup devlet üniversitelerinden.
   <br/>
   <br/>
   – Sabancı Holding’in üniversiteye yaklaşımı ve desteği hangi boyutta?
   <br/>
   Bu üniversitenin maliyeti yaklaşık 200 milyon dolar. Hepsi oradan gelmiştir. Her yıl meydana gelen işletme açıkları da oradan kapatılıyor.
   <br/>
   <br/>
   – Vakıf üniversiteleri için özel üniversite tabiri haklı bir kullanım mı size göre?
   <br/>
   Değil esasında. Çünkü her üniversite kamusal alandır, yani kamuya iş yapar. Bu üniversite, kurulduğunda kimlerin çocuklarını okutacağına karar vermedi. Dolayısıyla vakıf üniversiteleri şöyledir, devlet üniversiteleri böyledir diye ikiye ayırmamak lâzım. Öğrencilerimiz arasında ailesinin hali vakti çok iyi olan da, hiç iyi olmayan da var. Benim düşüncem zaten yüksek öğretimin paralı olması. Ama hiçbir öğrencinin de ekonomik imkansızlıklar dolayısıyla, eğer hakkıysa, yüksek öğretime devam etmesine engel olunmaması. Ülke bazında burs ve kredi sistemi getirebilmeliyiz.
   <br/>
   <br/>
   – Türkiye’deki vakıf üniversiteleri olması gerekenin neresinde?
   <br/>
   Şöyle söyleyeyim. Türkiye’de uluslararası arenada isim yapmış devlet üniversiteleri de var, vakıf üniversiteleri de... Ama minimum standardı Türkiye’deki bütün üniversitelerin de tutturabildiğini söylememiz imkansız. Vakıf veya devlet ayrımı yapmak istemiyorum.
   <br/>
   YÖK’ün ruhunda tek tip elbise var...
   <br/>
   <br/>
   – Türk yüksek öğretimine baktığınız zaman eksikler, gedikler ve tıkanmalar nerelerde; bunlar için neler yapılabilir?
   <br/>
   Bizde yüksek öğrenim sistemi dediğimiz zaman, çok özel bir siyasi dönemde çıkmış olan yüksek öğrenim kanunu ister istemez gündeme getiriliyor. 40—50 kere değişikliğe uğrayan maddeleri var ama bu kanunun ruhu, herkese tek tip elbise giydirmek, tek tip sistem vermek. Kanunun ruhuna baktığınızda bütün üniversiteler neredeyse birbirinin aynı olsun anlayışıyla hazırlanmış. Bilim ve üniversite dediğimizde akla özerklikten önce gelmesi gereken şey özgürlüktür. Bir bilim adamının kendi bilim alanıyla ilgili fikir ve araştırmaları vardır. Bunlar size, bana aykırı, ters, rencide edici gelebilir. Ama onun bu fikirleri açıklama hakkı vardır.
   <br/>
   <br/>
   – Özel şartlarda YÖK’e üflenen ruhta bir arıza var...
   <br/>
   Akademik özgürlüğü ortaya koyduğunuz zaman üniversitelerin de isterlerse farklılaşabilmeleri gündeme gelmelidir. Üniversite tabii ki özerk olacaktır, dışardan kimse karışmayacaktır. Bir şeyler empoze etmeye çalışmayacaktır. O üniversitede fikirler olanca açıklığıyla, özgürlük içinde, uygarca tartışılabilmelidir. Üniversite bir tartışma ortamıdır. Bilim dediğimiz şey zaten tartışmadır. Türkiye’de yüksek öğrenimin bir şanslı tarafı var. Müthiş bir talep var. Mesela Avrupa ülkelerinde üniversiteye talep giderek düşmekte. Ama bu şansı kullanırken, öğrencileri alıp seri imalat halinde, birbirine benzer şu şişesi gibi öbür taraftan çıkarmamalıyız. Çünkü her insan birbirinden farklıdır. İkiz kardeşler bile. Önemli olan onun içindeki cevheri bulmak; özgür bir ortamda yetişmesini sağlamak. Bir başka yanılgı üniversiteler sadece meslek vermez. Üniversiteler eğitimin yanı sıra meslek de verir. Meslek okulu değildir üniversite sadece. Türkiye’de fazla merkeziyetçilik var. Biraz fazla şekillendirmeye, herkesi kendimize benzetmeye çalışıyoruz. Orada zenginlik yatmıyor, zenginlik çeşitli fikirlerin ortaya çıkmasında ve bunların uygarca tartışılmasında yatıyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2305), [web.archive.org (arşiv bağlantısı)](http://web.archive.org/web/20030702022238/http://www.aksiyon.com.tr:80/detay.php?id=2305)
