# Altın düdük bize de lazım

*Emin Akdağ Bilinmeyen-tarih*

<div>
 <p>
  <font>
   Adına ne denirse densin (hatır, gönül, teşvik), Türkiye"de şike ispata gerek olmayan bir vaka haline geldi. Görünen o ki Portekizlilerin şikeyi önlemek için başlattığı "Altın Düdük" operasyonunun daha fazlası bizim için de gerekiyor.
   <br/>
   <br/>
   Türkiye futbol liglerinin bitmesine az bir süre kala şike iddiaları iyice ayyuka çıktı: Düşme potasındaki Akçaabat Sebatspor"un deplasmanda Çaykur Rizespor"u 1-0 yendiği maç ve Yılmaz Vural"ın şike imalı istifası. Diyarbakırspor"un, Avni Aker"de Trabzon"a karşı sergilediği agresif futbol. Gençlerbirliği yöneticileri ile Trabzonlu eski idarecilerin 1-0"a işi bağladıkları iddiası. Rize"nin, misafir ettiği lider Fenerbahçe"ye karşı, yenemezse ligden düşecekmiş gibi oynaması. Samsunspor"un Kadıköy"de Fener"e ecel terleri döktürmesi. Maç bitiminde Samsunsporlu Celil"in, teşvik priminin bir gerçek olduğunu, ama kendilerinin bu maç için prim almadıklarını (!) söylemesi. Geçen sezon sonunda Diyarbakır ile Elazığ"ın "dostça" bir maç ortaya koymaları ve İstanbulspor"un Altay"ı yenmesiyle son anda Bursaspor"un ligde kalması... Bunlar kafa karıştıran maçlardan sadece birkaçı. Derginin piyasaya çıktığı bugün belki de dün oynanan Akçaabat-Samsun ve Bursa-Rize maçlarını tartışıyor olacağız... Beşiktaş"la başlayan, Galatasaray"la süren ve Fenerbahçe"yle devam edecek 100. yılda şampiyonluk geleneği de şaibeye davetiye çıkarıyor.
   <br>
    <br>
     Şaibe yaşanmayan sezonumuz hemen hemen yok ama son yıllardaki anlayış değişiklikleri, olayın boyutunu korkunç noktalara getirdi. Geçmiş yıllardan farklı olarak bu sefer son haftalarda değil aylar öncesinden şike, teşvik primi, hakem hataları iddiaları maçlara damgasını vurdu. Önceleri mutlaka bir yolu bulunarak ya da pişkinliğe vurularak üzeri örtülen şikenin önüne "hatır ve gönül" kelimeleri eklendi. Amaç, sporun ana felsefesine ve ahlakî değerlere ters düşen bu çirkin olaydaki negatifliği bir nebze olsun (!) yumuşatmaktı. Ardından "hemşehri dayanışması" ve "Anadolu birliği" gibi kavramlar üretildi. Şimdi de yabancısı olmadığımız "teşvik primi" kavramı vitrine kondu.
     <br>
      <br>
       Şike ve türevleri futbolun oynandığı her yerde az ya da çok gündemde.  Bu nedenle de "Ben böyle bir olayın yaşanacağına ihtimal vermiyorum" gibi romantik cümlelere kimse inanmıyor. Her şey gözler önünde meydana geliyor. Bu çok önemli hastalık, sadece, yüz milyonlarca kişiyi cazibesi altında bırakan futbolu değil, toplumsal yapıyı, ülke ekonomilerini ve sosyal barışı da çürütüyor. Spor yazarı Zeki Çol, "Teşvik primiyle rüşvet arasında ne fark var?" diye soruyor. Ama soru rüşvetin kanıksandığı, işlerin yürümesi için adeta meşrulaştığı bir ülkede havada kalıyor... Şike ve teşvik primiyle ilgili tartışmalar öylesine arttı ki, sonunda Diyanet İşleri Başkanlığı (DİB) da devreye girip açıklama yapma ihtiyacı hissetti. DİB, şikenin ve başka takım oyuncularına teşvik primi verilmesinin yanlış olduğunu bildirdi. Biz de temiz bir ligin nasıl hayata geçirilebileceğini sorguladık.
       <br>
        <br>
         Altın Düdük operasyonu
         <br/>
         <br/>
         Şike, güçlü bir irade tarafından derhal neşter vurulması gereken bir yara. Avrupa bu problemi neşterle çözdü. En son örnek Portekiz"de gerçekleşti. 2004 Avrupa Futbol Şampiyonası"nın yapılacağı ülkede "Altın Düdük" operasyonu neticesinde futbol federasyonu ile merkez hakem kurulu başkanları tutuklandı. Tutuklama gerekçesi, söz konusu makam sahiplerinin hakemlere para karşılığında bazı takımların lehine karar vermeleri yönünde baskı yapmaları. Biz şike ispat edilir mi, edilemez mi ya da nasıl edilir diye tartışırken İtalya"da maç görüntüleri incelenerek hükme varılıyor. Hakimler, kanaate varmışlarsa, federasyon raporunu bile beklemeden cezalandırmaya gidiyor.
         <br/>
         <br/>
         "Temiz bir ligin formülü"nü konuştuğumuz spor yazarları öncelikle şu noktaya vurgu yapıyor: "Hangi işimizde şaibe, çürümüşlük, kirlenmişlik ve kokuşmuşluk yok ki futbolumuz temiz olsun!.." Liglerimizdeki profesyonel futbol kulüplerinin yüzde 90"ı iflasın eşiğinde. Futbolun mahkemesi Profesyonel Futbol Disiplin Kurulu, üst mahkemesi Tahkim Kurulu şu ya da bu şekilde baskı altında ve etkiye açık. Müsabakanın neticesine direkt etki eden Merkez Hakem Kurulu (MHK) ile ilgili iddialar ve bunlara yönelik tartışmalar da bitmek bilmiyor. 1980"li yılların sonunda merhum Turgut Özal"ın gayretleriyle özerkleştirilen Futbol Federasyonu, ligi şaibelerden temizleyemediği gibi, kendisi de şaibe söylentileriyle çalkalanıyor...
         <br/>
         <br/>
         Gerekirse kurunun yanında yaş da yanmalı...
         <br/>
         <br/>
         "Kimseyi umutsuzluğa düşürmek istemem ama temiz bir lig için hiçbir şeyin yapılabileceği kanısında değilim" diyen spor yazarı Ahmet Çakır, diğer alanlardaki bozulmuşluk bitmedikçe futbolda temizlik aramanın ütopya olduğuna inanıyor. Çakır, inancının alt yapısını örneklendiriyor. Şike ile mücadeledeki ilk adım 1968"de atılıyor. Altınordu ile Kasımpaşa arasında oynanan ve 8-0 biten maçta mahkeme şike yapıldığına karar veriyor. Ama Danıştay, kararı şekil şartları açısından bozuyor. Böylece, temiz lig adına atılan ilk adım inkıtaya uğruyor. Özal döneminde çıkan yeni futbol yasasıyla Futbol Federasyonu özerkleşiyor, futbolun mahkemesi de Tahkim Kurulu oluyor. Futbol adına bütün iddialar beş üyeli bu kurul tarafından karara bağlanıyor. Ancak, kurul hayata geçtiğinden bu yana 1990"lı yılların başında bir defa şike hükmüne varıyor. Adana Demirspor ile Boluspor maçına dair şike kararı 3"e karşı 2 oyla alınıyor. Alınıyor ama ardından çok ilginç bir gelişme yaşanıyor. 17 ayrı kanıtla belgelenen şike kararı, kurul başkanı Ekrem Amaç"ın yerine, aleyhte oy kullanan iki kişiden biri başkan olunca yeni bir kararla düşürülüyor. Türk toplumunun genlerindeki vaziyeti idare etme anlayışı sebebiyle bu olayların önünün alınamayacağını söyleyen Çakır, çözüm için siyasî iradenin devreye girmesi gerektiğini dile getiriyor. En çarpıcı şaibelerin ortaya çıktığı İtalya ve Yugoslayva"da 20 yıl önce fiiliyata geçirilen ve kararlılıkla uygulanan caydırıcı cezaları hatırlatan Çakır, futbol dünyasını çok iyi bilen Başbakan Tayyip Erdoğan"ın isterse problemi çözebileceğini düşünüyor. Sözü geçen ülkelerde kanaat üzerine şike kararları veriliyor ve sorumlular cezalandırılıyor. Spor yazarlığını Zaman gazetesinde sürdüren Çakır"a göre probleme öyle bir neşter vurulmalı ki, gerekirse kurunun yanında bazı yaşların da yanması göze alınmalı. Bu arada aslında medyanın da çözüm gücü var ama Türkiye"de medya bu olayların bir parçası ya da tarafı.
         <br/>
         <br/>
         Futbolu kara para yönlendiriyor...
         <br/>
         <br/>
         Akşam gazetesi spor yazarı Turgay Renklikurt"a göre ise temiz futbol için, önce ekonominin kayıt dışılıktan kurtarılarak temizlenmesi ve bunu sağlayacak kurumsallaşmaya gidilmesi şart. "Çünkü Türkiye"de futbol kulüplerinin yüzde 90"ı iflasın eşiğinde" diyen Renklikurt, büyük kulüplerimizden Galatasaray"ın bile yıllık giderinin 50 milyon dolar olmasını çarpıcı bir örnek olarak ortaya koyuyor. Avrupa"da, gelir-gider dengesini belgeleyemeyen takımlara lisans verilmediğini, hatta bu takımların organizasyonlardan tümüyle men edildiğini, Türkiye"de ise iflas eden kulübün anahtarının vali ya da belediye başkanına götürüldüğünü anlatan Renklikurt, korumacılık adı altında kulüplerin yüz milyonlarca doları bulan borçlarının silinmesini eleştiriyor. Böylelikle kulüplerde kara paranın girerek yönetimi ele geçirdiğini, hatta futbol federasyonunu ve Türk futbolunu kontrol etmeye başlar hale geldiğini ifade eden Renklikurt, şöyle konuşuyor: "Bu kişiler göreve geldiklerinde kendi iş anlayışlarına göre yapılanmaya gidiyorlar. Tribünlere karanlık tipleri getiriyorlar. Serdar Bilgili örneği ortada. Açıkçası bu kadar kirlenen denizde balık yaşaması mümkün değil." 2005 başından itibaren UEFA kriterlerinin devreye gireceğini, gerekirse Avrupa futbolunu yöneten bu kurumun Türkiye"de de resen denetimler yapabileceğini söyleyen Renklikurt, şu anda bu kriterleri haiz kulüp sayımızın 5"i geçmediğinin altını çiziyor.
         <br/>
         <br/>
         Futbolda da Susurluk var...
         <br/>
         <br/>
         Eski hakem, hukukçu ve spor yazarı Özcan Pehlivanoğlu, futbolda da bir Susurluk olduğunu, buna herkesin göz yumduğunu, ancak bumerang dönüp kendilerini vurduğunda ortalığın gürültüye verildiğini söylüyor. Çözüm için önce çözümü istemek gerektiğini belirten Pehlivanoğlu, "Çözüm için isteme de yetmiyor. İrade ortaya konulacak. Siyaset ve devlet olaya el atacak. Ehliyetli ve liyakatli kişiler göreve getirilecek. Mevzuat A"dan Z"ye değişecek" diye konuşuyor. Tahkim Kurulu ile Merkez Hakem Kurulu"nun (MHK) tamamıyla özerkleşmesinin kararlardaki çifte standartları aza indireceğini ifade eden Pehlivanoğlu, hakemliğin Avrupa"da belirli meslek sahiplerince, Türkiye"de ise bu işte kişilik ve kimlik arayanlarca yapıldığını öne sürüyor. Bu yüzden hakemlerin etki altında bırakılmaya müsait kişiler arasından seçildiğini dile getiren Pehlivanoğlu, üzerlerindeki baskının kaldırılması durumunda görevdeki hakemlerle bile hataların yüzde 10"lara gerileyeceğini savunuyor. Siyasî iradeyi kim ortaya koyabilir sorusunu, "Başbakan Erdoğan"dan ümitliyim. Sporu iyi biliyor ve seviyor" diye cevaplıyor. Pehlivanoğlu, "Problemleri istese çözerdi" dediği Futbol Federasyonu Başkanı Haluk Ulusoy"un, madden ve manen etki altında kalması ihtimal dışı olmasına rağmen, "mahallenin ağabeyi" tavırları sergilemesi sebebiyle çözümde rol alamadığı görüşünde.
         <br/>
         <br/>
         Futbol temizlenirse her problem çözülür...
         <br/>
         <br/>
         Spor yazarı Doğan Koloğlu, futboldaki kirliliği yok etmenin, diğer sahalardaki temizlik operasyonlarından daha kolay olduğunu söylüyor. Kulüp bütçelerinin kontrol edilmesi ve futbolculara servet beyannamesi mecburiyeti bile işi çözmeye yeter. Öte yandan futbolu temizlemek öbür alanlardaki temizliğin de önünü açabilir. Halk, yoğun ilgi duyduğu futboldaki kirlenmeyi bitiren siyasî iradeye, her alanda yapacağı temizlik icraatlarında da destek verebilir. Siyasî iradenin dışında, büyük futbolcuların temizlik ve dürüstlükte örnek kişilik sunmalarının da çözüme giden yolun ana taşlarından olduğunu belirten Koloğlu, Avrupa ülkelerinde şike olaylarında büyük cezalar verildiğini söylüyor: "Belirli periyotlarla gözden geçirilen kulüp bütçelerinde herhangi bir usulsüzlük belirlendiğinde bile puan düşürülüyor. Fransa"da büyük kulüplerden birinin başkanı olan Bernard Tapie hapse girmekle kalmadı, takımın kazandığı kupa geri alındı. Koloğlu, hakemler konusunda da ilginç bir yorum yapıyor: "Hakimler geçinemiyorsa nasıl adalet beklenebilir? Hakimlerin İngiltere"de ihtiyacı kadar para çekme hakkı var. Hakimler gibi hakemlerimizin de borçsuz olması ve geçimini rahatlıkla temin edebilmesi şart. Bana bir hakemimiz, çocuğunun okul parasına katkı için uçak bileti almasına rağmen maça otobüsle gittiğini söyleyip istersen yaz demişti. Durumu çok iyi anlatıyor, değil mi?"
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2318 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11429), [web.archive.org (arşiv bağlantısı)](http://web.archive.org/web/20050215215931/http://www.aksiyon.com.tr:80/yazdir.php?id=11429)
