# SGK’dan futbola tam saha pres

*Emin Akdağ 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Asgari ücretli o kadar meşhur futbolcularımız çıktı ki biz bile hayret ettik. Ve federasyon başkanımızla kulüp başkanlarımızla toplantı yaptık. Bu tabloyu asla kabul etmeyeceğimizi, bunun bir ay içerisinde düzeltilmesi gerektiğini net bir şekilde ifade ettik.
  </font>
 </div>
 <div id="newsText">
  <font class="detail-text">
   <p>
    Futbol kulüplerine yaptığımız çalışmayı 2013’te sektör sektör derinleştireceğiz.’ Sosyal Güvenlik Kurumu (SGK) Başkanı Fatih Acar, Skytürk360 TV’de Zaman Gazetesi Ekonomi Editörü Turhan Bozkurt’un hazırlayıp sunduğu Üç Nokta adlı programda dile getiriyor bunları. Asgari ücretten prime esas matrah beyan oranı 2008’lerde yüzde 60 sevilerindeymiş. Titiz çalışmalarla yüzde 41’e inmiş. Primleri, bütçelerindeki en önemli gelir kaynağı diye niteliyor Acar: “2012 bütçesine baktığımızda toplam gelirimiz 133,2 milyar lira. Toplam giderimiz ise 158,7 milyar. Açık 25,4 milyar lira. Prim gelirlerimiz ise 93,5 milyar.” Ülkede halihazırda 10,4 milyon kişi emekli. Bunlara yılda 104 milyar lira kaynak ayrılıyor. Pirimler emekli ödemelerini karşılamıyor özetle. Nüfus da gelecekte daha da yaşlanacak üstelik. Karanlık tablonun sebebi seçim meydanlarındaki bol kese vaatler. Ceremesini halk çekmekte. Sosyal güvenlik reformu evvelinde 38 yaşında emeklilik mümkündü. Acar’ın ifadesiyle 15 yıl çalışan sonrasında 40 yıl maaş alabiliyordu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34091-sgkdan-futbola-tam-saha-pres.html), [web.archive.org (arşiv bağlantısı)](http://web.archive.org/web/20121230023146/http://www.aksiyon.com.tr:80/aksiyon/haber-34091-sgkdan-futbola-tam-saha-pres.html)
