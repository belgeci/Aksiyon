# Almanya’nın Neo-Nazi utancı

*Emin Akdağ 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aşırı sağcı Neo-Nazi NSU (Nasyonal Sosyalist Yeraltı) terör örgütünün Münih Eyalet Mahkemesi’nce görülecek davası 6 Mayıs’taki duruşmayla başlayacak.
  </font>
 </div>
 <div id="newsText">
  <font class="detail-text">
   <p>
    Aslında 17 Nisan’da gerçekleşecekti ilk celse. Türk gazetecilere salonda yer ayrılmadığı için Alman Anayasa Mahkemesi’ne itiraz edildi. Müracaat olumlu karşılanınca tehir kaçınılmazlaştı. 2000 ila 2007 arasında 8’i Türk 10 kişiyi öldürmekle suçlanıyor örgüt. Almanya Başbakanı Angela Merkel, olay kesin delillerle ortaya çıkarıldığında “Bu suçlar ülkemiz için bir ayıptır.” demiş, ardından da şunları eklemişti: “Onlarla birlikte yas tutuyorum ve Almanya’da milyonlarca insan da bize katılıyor.” Bu ülkenin Yargıtay Başkanı Klaus Tolksdorf, ifadeyi bir adım öteye götürüyor: “Almanya’da bunların olabildiğini görmekten utanıyoruz.” Bunları, Kültür Üniversitesi’nin İstanbul’daki organizasyonunun açılışında söylüyordu, misafir üst yargı yöneticisi. Şu sözler de ona ait: “İnsanlar diyecek hiçbir şey bulamıyorlar. Tarifsiz korkunç cinayetler yaşandı. Aşırı sağ suçlular, yabancı düşmanlıklarının fikirlerini sergiledi. Bu kadar büyük şaşkınlık oluşturan cinayete tanık olmadım.” Hakimlerin herhangi bir hataya bulaşmak istemediklerini ve o yüzden davanın yıllarca sürebileceğini de belirtiyor Tolksdorf. Duruşmaların ‘şovlaşır’ endişesiyle, tiyatro salonu ve benzeri bir mekana taşınmasına karşı. Kamuoyunun gidişata dair bilgilendirileceğini kaydediyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35345-11-almanyanin--neo-nazi-utanci.html), [web.archive.org (arşiv bağlantısı)](http://web.archive.org/web/20130601220551/http://aksiyon.com.tr/aksiyon/haber-35345-11-almanyanin--neo-nazi-utanci.html)
