# Vurdumduymazlığın Taraf’ı yoktur...

*Emin Akdağ 2012.03.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazetecilik, ‘önüme gelene bin tekme’ oyunu değildir. Dile getirilen ifadeler ve gösterilen fotoğrafların doğruluk ilkesinden şaşmaması gerektiği bile kifayet arz etmez çoğu vakit.  ‘Ben, hangi iddia ortaya atılırsa’ yayımlarım mantığı da terstir mesleğimize. Basın, kürsülerin en yükseğidir; şakası yoktur, bu işin. ‘Hele bir bakalımcılık’, vurdumduymazlığın diğer adıdır.
  </font>
 </div>
 <div id="newsText">
  <font class="detail-text">
   <p>
    Ahmet’le ilgili haberlere kızılmıyordu da, Mehmet gündeme taşınınca niçin ayağa kalkılıyor savunması; Ergenekon ve Balyoz davası duruşmalarında pek çok örneklerini gördüğümüz üzere, apaçık suç bastırmadır. Yanlış, manipülasyon ve dezenformasyon ile hakikat bir midir? İşin özüne dokunmasa da, bazen abartıya kaçılması ya da ipin ucunun kaçırılması, karşı tarafa karalama hakkı verir mi? En masum yorumla dahi, iki yanlış bir doğru eder mi? Gazetecilik olayların fotoğrafını çekmektir. Bütün boyutlarıyla ama. Öncesi ve muhtemel sonrasıyla. Ayna tutma basitliği, hatalara düşürebilir. Aynadaki görüntüyle, gerçeğin farkını görebilmektir esas. Kimileri de, 28 Şubat uyarlaması yapıyor Taraf’ın yayımladığı Stratfor dedikoduları için. Nihayetinde hayırlar doğurabilirmiş. Allah bilir. Ancak hep aynı yerden ısırılmak yakışıyor mu hiç. Darbelere maruz kalmak ‘zorunda mıydık?’ Belki Taraf’ın çizgisi (!), kendinden beklenen yöndedir. Peki ya doğrunun peşinden koşanlarınki?  Fethullah Gülen Hocaefendi’nin avukatı Orhan Erdemli, net bir dille yalanlıyor iddiaları: “Stratfor belgelerinde ‘AKP-Gülen mücadelesi’ başlığıyla yayımlanan iddialar tamamen asılsız ve hayal mahsulüdür. Gülen’in AKP’yi ele geçirmeye çalıştığı, AKP’den 150 vekil istediği, şeklindeki iddiaların hiçbir dayanağı bulunmamaktadır. Hangi delillere sahiplerse derhal ortaya koymalıdırlar. Aksi halde kamuoyu önünde müfteri addedileceklerdir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32021-vurdumduymazligin-tarafi-yoktur.html), [web.archive.org (arşiv bağlantısı)](http://web.archive.org/web/20120419083911/http://www.aksiyon.com.tr:80/aksiyon/haber-32021-vurdumduymazligin-tarafi-yoktur.html)
