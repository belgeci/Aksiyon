# Global terörde yüzde 60'lık artış

*Emin Akdağ 2014.11.24*

<div class="pNewsDetailMainContent" itemprop="articleBody">
 <p>
  Dünya genelindeki terör eylemleri 2013’te 2012’ye nazaran yüzde 60’tan fazla çoğalmış. ABD merkezli Ekonomi ve Barış Enstitüsü’nün (IEP) 162 ülkeyi değerlendirerek hazırladığı “Global Terör Endeksi” raporundan, bu bilgi. Geçen yılki terör saldırılarında 18 bin kişi ölmüş. Teröre yılda 50 kişiden fazla kurban veren ülke sayısı ise 25’i bulmaktaymış. 2014’te artmasından endişe ediliyor. 2013’teki eylemlerde IŞID, Taliban, Boko Haram ve El Kaide ile bunlarla bağlantılı örgütlerin ağırlığı söz konusu. Enstitünün kurucusu Seteve Killelea’ya göre sürekli büyüyen sorunun sebepleri çok karışık: “Ama en büyük sorumlular bu dört grup.” Faillerin önemli bir çoğunluğu dinî motivasyonlarla yönlendirilen radikal eğilimdekiler. Raporda, başka sebeplerin de insanları eyleme sevk edebildiği vurgulanıyor. Örneğin, saldırılardan etkilenmede 6’ncı sıradaki Hindistan’da komünist isyancılar başrolde. Ülkedeki eylemlerin tırmanış yüzdesi 70. Rapordaki ana detaylardan biri de, gerçekleşme biçimiyle ilgili. 2013’tekilerdeki dağılım şöyle: Yüzde 60’ında patlayıcı, yüzde 20’sinde ateşli silahlar, geri kalanında diğer yöntemler kullanılmış.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/global-terorde-yuzde-60lik-artis_540025), [web.archive.org (arşiv bağlantısı)](http://web.archive.org/web/20141222214952/http://www.aksiyon.com.tr:80/karakutu/global-terorde-yuzde-60lik-artis_540025)
