# Şapkadan darbe çıkaranların sonu

*Emin Akdağ 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Cumhurbaşkanlarımızın 9’uncusu Süleyman Demirel’in ‘bir bilen’ sıfatıyla anlatacakları darbelerin yargı seyirlerini hangi yönde etkiler?’ sorusu popüler kaçsa da bir hayli önem arz ediyor. 27 Mayıs 1960 askeri müdahalesiyle 27 Nisan 2007 e-muhtırasına doğru ilerliyor irdeleme.
  </font>
 </div>
 <div id="newsText">
  <font class="detail-text">
   <p>
    Sivil uzantılar pek endişeli. Çok iyi bilmekteler ki, sıra kendilerine gelmekte. İstediklerini yerine getirirken el üstünde tuttukları Türk Silahlı Kuvvetleri’nin (TSK) şimdiki komuta kademesine pek kızgınlar. O eski medyaya öyle ihtiyaç duyuyorlar ki. Gerçekleri ne de güzel karartıp örterlerdi şu sıralar. Ne yapsalar nafile artık. Çuvala mızrak sığdırma devri çoktan kapandı çünkü. 12 Eylül 1980 darbesinin komutanı ve 7’nci cumhurbaşkanı Kenan Evren’in 14 Haziran 2007’ye dek sakladığı ‘darbe günlüğü hüviyetindeki’ 4 cilt dolusu belge adli mercilerin önünde. 49 sayfası hâlâ eksik ama. Büyük bir ihtimalle kanlı 1 Mayıs, Kahramanmaraş ve Çorum olaylarına ait çoğu. 12 Eylül sonrasındaki 517 idam cezasından 50’si infazla sonuçlanmıştı.  Döneme dair işkenceler 59 vilayette soruşturuluyor. Mamak Askeri Cezaevi Müdürü emekli Albay Raci Tetik bir numaralı şüpheli. 171 kişinin işkenceyle öldürüldüğü saptandı. İntihar süsü verilmiş çoğuna. Toplam 300 ölümde şaibe izi var. Örneğin Bursa’da Rafet Demir’in 5’inci kattan atladığı, 18 yaşındaki Bekir Bağ’ın da Mamak’ta kendini astığı ileri sürülüyor kayıtlarda. İkisi de işkence kurbanı oysa. En azından yüreklere su serpecek bir kanun tasarısı üzerinde çalışıyor hükümet. 1971 ve 1980’deki askeri mahkeme kararları yok sayılacak bu düzenlemeyle. İşkenceli ifadeler ve emir-komuta zinciri dâhilindeki yargılamalar hükümsüzleşecek. Yüzlerce kişi tahliye fırsatı yakalarken, onlarcası da yurtdışından ülkelerine dönebilecek. Meclis Darbeleri Araştırma Komisyonu’na büyük görev düştüğü kesin. 28 Şubat sürecindeki hukuksuzluklar da iyice su yüzüne çıkıyor ayrıca.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32604-sapkadan-darbe-cikaranlarin-sonu.html), [web.archive.org (arşiv bağlantısı)](http://web.archive.org/web/20130826133700/http://www.aksiyon.com.tr:80/aksiyon/haber-32604-sapkadan-darbe-cikaranlarin-sonu.html)
