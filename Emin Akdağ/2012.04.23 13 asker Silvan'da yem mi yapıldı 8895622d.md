# 13 asker Silvan’da yem mi yapıldı?

*Emin Akdağ 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Defalarca yardım istememize rağmen helikopter çatışma bittikten sonra gönderildi. Bölge komutanı, olayı alt kademeye yıkmaya çalışmaktadır.” sözleriyle, Diyarbakır Jandarma Bölge Komutanı Tuğgeneral Ünal Karaosmanoğlu’nu işaret ediyordu, 14 Temmuz 2011’de Silvan’da 13 askerini şehit veren 1’inci Bölük’ün komutanı sanık Üsteğmen Mehmet Emin Karagöz, aynı bölgenin 7’nci Kolordu Komutanlığı Askeri Mahkemesi’nde kendini savunurken.
  </font>
 </div>
 <div id="newsText">
  <font class="detail-text">
   <p>
    İddiaları yenir yutulur değil: “Bizi yem yaptı. Bölgenin riskli olduğunu bilmesine rağmen JÖK’ler (özel kuvvetler) operasyona dahil edilmedi. Telsiz ve telefondan defalarca yardım istememize rağmen çatışma bittikten sonra helikopter gönderildi.” Askerlerin aç, susuz ve yorgun halde göreve çıkarıldıklarını da ileri sürüyor Üsteğmen Karagöz. Saldırı sırasında Silvan 4. Taktik Jandarma Taburu’nu komuta eden Binbaşı Milbay Şahin ise suçu bir üstü Albay Mehmet Murat Toprak’a atıyor: “İkinci bölüğümüzün komutanı, gün boyunca yürüdüklerinden, operasyona katılmalarının sıkıntı oluşturabileceğini söyledi. Durumu alay komutanına bildirdim ancak bu teklifim kabul görmedi.” Albay Toprak da, Tuğgeneral Karaosmanoğlu’na arazi yapısının kötülüğü sebebiyle bölgeye 2 bölük yerine 2 tim gönderilmesini önerdiğini ama bunun dikkate alınmadığını söylüyor. Binbaşı Şahin anlatıyor: “İkinci bölük yorgundu, kısa molalarda bile uyuyup kalıyorlardı.” Bölük komutanı yürüyemeyeceklerini belirtmiş. Şorik Tepe’de durmuşlar. Alay komutanına ulaşamamışlar, istirahattaymış! Sonra dönmüş ve ‘orada kalın’ demiş. Yeniden arayıp terörist sayısı için 4-5 kişi bilgisini aktarmış. ‘En fazla uzaktan ateş açarlar’ diye düşünürlerken, 3 dakika sonra silah sesleri duyulmuş: “Güçlü bir yangın çıktı. Saldırı 35 dakika sürdü. 1,5 saat sonra helikopter geldi. 10 dakika bombalama yaptı ve döndü.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32370), [web.archive.org (arşiv bağlantısı)](http://web.archive.org/web/20120428191128/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32370)
