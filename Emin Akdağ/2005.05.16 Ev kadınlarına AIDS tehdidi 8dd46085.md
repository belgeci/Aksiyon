# Ev kadınlarına AIDS tehdidi

*Emin Akdağ 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Prof. Dr. Şükran Atamer Şimşek, “İstanbul Üniversitesi Mikrobiyoloji kürsüsüne test için başvuran kişileri değerlendirdiğimizde; son bir buçuk yılda ev kadınlarında HIV virüsü inanılmaz oranda arttı. Sebep eşleri” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804135754im_/http://www.aksiyon.com.tr/resim/545/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   AIDS hastalığı 1980’lerin ortalarında Türkiye gündemine girdi. Kamuoyu hastalık hakkında bilgilendirildi. Düzgün aile hayatı ve tek eşlilik tavsiye edilirken; aykırı ve sapık cinsel yaşamdan uzak durulması istendi. Ne var ki sonuçları itibariyle bir hayli ürkütücü olan hastalık zamanla kanıksandı ve önemsenmemeye başlandı. Yıllar önce bir haber programıyla toplumun bu konuda ne kadar da duyarsızlaştığı belgelendi. Hayat kadını kılığına bürünen bayan muhabire, sözde pazarlık yaptığı bir müşteri, “Ama ben AIDS’im” ikazına “Atın ölümü arpadan olsun” diyerek karşılık veriyordu.
   <br>
    <br>
     Türkiye’de HIV, AIDS ve cinsel yollarla bulaşan diğer hastalıklara ilişkin vurdumduymazlık alabildiğine devam ediyor. Söz konusu hastalıklarla ilgili danışmanlık hizmeti yok gibi bir şey. Dünyada her gün 14 bin kişi HIV virüsü kapıyor. Türkiye’deki virüs bulaşan kişi sayısı 1900 civarında. Tabii ki bu resmi rakam. Gerçekte çok daha fazla olduğu tahmin ediliyor.
     <br/>
     <br/>
     AIDS Savaşım Derneği, Avrupa Birliği-Avrupa Komisyonu Türkiye Delegasyonu’ndan sağladığı maddi destekle İstanbul’daki sağlık çalışanlarını bilgilendirmek ve danışmanlık hizmeti vermede donanımlı hale getirmek amacıyla iki yıl sürecek bir proje başlattı. Derneğin yönetim kurulu üyesi ve proje sorumlusu Prof. Dr. Şükran Atamer Şimşek ile AIDS hastalığındaki son durumu ve gelişmeleri konuştuk.
     <br/>
     <br/>
     -HIV, AIDS ve cinsel yollarla bulaşan enfeksiyonlar konusunda yetkin danışmanlık hizmeti olmadığını söylüyorsunuz? Çok vahim bir durum değil mi bu?
     <br/>
     <br/>
     Tabii ki doktor ve hemşirelerin AIDS ve diğer cinsel yollarla bulaşan hastalıklar konusunda tıbbi bilgileri var. Ancak gerçekten böyle bir kişiyle yüz yüze gelindiğinde bu bilgileri o kişiye aktarmak ve kullanmak ayrı bir beceri istiyor. Bizim amacımız bu. 1995’te derneğimizden 20 kişi özel bir eğitim aldık. Gördük ki, bu alanda eğitim, gidip de konferans vererek değil interaktif olmalı. Aldığımız eğitim böyleydi. Bilgiyi kullanmak beceri istiyor. Ne yapması gerektiğini bilmeyen hasta ile empati kurabilmek önemli. Acaba o anda hasta ne düşünüyor? Dünya Sağlık Örgütü’nden öğrendiğimiz yöntemlerle ve bunları geliştirerek, sağlık çalışanlarına, hedef kitleye bu danışmanlığı daha rahat verebilecekleri bir yeti kazandırmayı amaçlıyoruz.
     <br/>
     <br/>
     -AIDS, geliştirilen tedavi ve ilaçları dikkate alırsak bugün Türkiye ve dünyada nasıl bir hastalık konumunda?
     <br/>
     <br/>
     AIDS zor bir hastalık. Bir enfeksiyon hastalığı ama hepatitten çok farklı. Hepatitin C ve D gibi ağır bir türüne yakalandıysanız, tedavisi için birtakım ilaçlar var; ama gidişat pek parlak olmayabiliyor. Hastayı daha kısa bir sürede kaybedebiliyorsunuz. Oysa HIV virüsü kapan bir insan mevcut ilaçları kullandığı takdirde 20 yıl hatta daha uzun bir süre sağlıklı bir şekilde yaşayabilir.
     <br/>
     <br/>
     -Ancak hastalık ilk çıktığı yıllarda böyle umut verici konuşulmuyordu?
     <br/>
     <br/>
     İlk çıktığı yılları pek bilemiyoruz. Çünkü daha önce de vardı bu hastalık. Kanserden öldü denmiş, onlar AIDS imiş aslında.
     <br/>
     <br/>
     -Hastalığın kamuoyuna bildirildiği yılları kastediyorum.
     <br/>
     <br/>
     O yıllarda ilaçlar günümüze göre daha azdı. Tek tip ilaçla tedavi vardı. Günümüzde birden fazla ilaç var. Kombine tedavi uygulanıyor.
     <br/>
     <br/>
     -AIDS’in kesin bir tedavisi var mı?
     <br/>
     <br/>
     Hastalığın kesin bir tedavisi yok. Ancak şunu belirtmek gerekiyor. HIV virüsü ile enfekte olmak AIDS olmak manasına gelmiyor. Kişi sadece taşıyıcı olabilir. AIDS olmak, o virüs sebebiyle hastalanmak demektir. Bu ilaçlar AIDS olmanızı geciktiriyor. Ya da önlüyor.
     <br/>
     <br/>
     -Kişi hasta olmuşsa...
     <br/>
     <br/>
     AIDS’e yakalanmışsa tablonun ağırlaşmasını geciktirici ilaçlarımız var.
     <br/>
     <br/>
     -Ne kadar geciktirilebiliyor?
     <br/>
     <br/>
     Bu o kişinin alışkanlıklarına, yaşam tarzına, beslenmesine ve tedaviden yararlanmasına bağlı. Ayda bin 500, 2 bin Euro verip tedaviden yararlanabiliyorsa uzun yıllar yaşayabilir.
     <br/>
     <br/>
     -Bulaştırma riski nedir?
     <br/>
     <br/>
     Hepatitten, sarılıktan çok daha azdır.
     <br/>
     <br/>
     -Nasıl bulaşır?
     <br/>
     <br/>
     Nasıl bulaşmadığını söylemek daha doğru. Aynı havuzu paylaşmak, aynı çatal kaşığı ya da bunun gibi eşyaları ortak kullanmakla hepatit bulaşır. AIDS bulaşmaz. Öpüşmek ile bulaşmaz. Cinsel ilişkiyle, direkt kana kan teması ve sperm temasıyla bulaşır.
     <br/>
     <br/>
     -Tükürükle peki?
     <br/>
     <br/>
     Tükürükle bulaşmadığını biliyoruz ama Fransız öpücüğü denen tutkulu bir öpüşmede bir ihtimal bulaşabilir. Ağız içinde bir yara varsa o kişinin ağzı kanayabilir çünkü. Bu durumda risk vardır ama yine de yüzde yüz değildir. Genelde bir kova tükürük kanayan yere enjekte edildikten sonra bulaşıcılık sözkonusu olabilir. Böyle bir şey de mümkün görünmüyor.
     <br/>
     <br/>
     -HIV virüsü kapan bir kişinin AIDS olma ihtimali ilaç kullanmadığında yüzde yüz mü?
     <br/>
     <br/>
     Tabii ki. Vücut direncine göre yılları değişebilir ama. HIV pozitif virüslü arkadaşlarımız var, uzun yıllardır birlikte yaşıyoruz. Maddi durumu kötü olan ve tedavisi kesintiye uğrayan birini geçen sene kaybettik. Problem yaşadı. HIV nedeniyle kanser olmuştu. Ameliyat olması gerekiyordu. Ameliyat ettirecek yer bulamadığımız için öldü. Tedavi imkanları bulunduğunda ömürleri uzuyor. Aşı çalışmaları var son yıllarda. Umut var gibi gözüküyor.
     <br/>
     <br/>
     -Hastalığa yakalanan kişi her şeye dikkat ediyorsa ne kadar yaşayabilir?
     <br/>
     <br/>
     Onun süresini koyamazsınız. HIV virüsü taşıyıcısından daha az yaşayabilirler. İlaçlar geciktirici özelliğe sahip.
     <br/>
     <br/>
     -Virüs bulaşma ya da hastalığın yaygınlaşma oranı ne?
     <br/>
     <br/>
     İnanılmaz artıyor. Günde 14 bin kişiye HIV virüsü enfekte oluyor. Dünyada böylesine yayılan başka bir virüs yok.
     <br/>
     <br/>
     -Türkiye’deki oran da aynı mı?
     <br/>
     <br/>
     Türkiye’deki virüslü kişi sayısı şu an bin 900 civarında. Sahra altı ülkelerdeki rakamlar dünya ortalamasını yükseltiyor. Gelişmiş ülkeler önlemini aldı, oralarda düşüyor. Sağımızda İran, kuzeyde Rusya, Ukrayna, aşağıda Suriye. İran’da şu anda 20 bin civarında. Ukrayna’da çok daha fazla. Eski Sovyet ülkelerinde madde bağımlılığı çok ileri safhada biliyorsunuz. Şu anda ne acıdır ki Rusya’da örneğin alkolik, madde bağımlısı ve HIV/AIDS’e yakalanmış insanların çocukları eğitimlerini bırakıyor. Çünkü hasta ve bağımlılar işini kaybedince çocuklar ailelerine bakmak zorunda kalıyor. Bu Rusya’ya ekonomik problem getirdi. Çalıştıracak adam bulamadılar. Okutacak çocuk bulamamaya başladılar. Türkiye’de de böyle olabilir mi diye endişe duyuyoruz. Bakanlık rakamları, başvuran ve anonim teste girenleri kapsıyor. Derneğimizdeki pozitif arkadaşlarımızın birçoğu yurtdışında ikinci kuşak Türkler’dir. Orada hastalığı kapmış, madde bağımlısı olmuşlar. Bir şekilde sınır dışı edilmişler. Türkiye’de ailelerinin yardımıyla ya da yeşil kartla tedavi görmeye çalışıyorlar. Böyle bir popülasyon var ve bunların kaydı yok. Ya da popüler kişiler HIV olduklarını saklamak için yurtdışına götürülüyorlar.
     <br/>
     <br/>
     -Türkiye’de bin 900 civarında HIV’li olduğu bilgisi ne kadar gerçekçi? Binlerce eski Sovyet kökenli hayat kadını ülkede cirit atarken...
     <br/>
     <br/>
     Rusya’dan gelen hayat kadınlarının çoğu yüksek tahsilli ve sağlıklı insanlar. Onlardan çok bulaşma yok. Hep oralardan gelenlere bakıyoruz ama asıl bunun tersi söz konusu. Yani Romanya gibi ülkelere çalışmaya gidip gelen Türk erkeklerinin virüsü farklı partnerlere bulaştırma oranı çok daha yüksek. Bu erkekler virüsü kendi eşlerine bulaştırıyor. İstanbul Üniversitesi Mikrobiyoloji kürsüsüne test için başvuran kişileri değerlendirdiğimizde; son bir buçuk yılda ev kadınlarında HIV virüsü inanılmaz oranda arttı. Sebep eşleri.
     <br/>
     <br/>
     -Trabzon’da anormal artıştan söz edildi bir ara...
     <br/>
     <br/>
     Trabzon’daki rakamlar abartılı, sansasyonel... Bakanlığın verilerine göre en çok virüs İstanbul, İzmir, Ankara, Antalya gibi şehirlerde belirlendi.
     <br/>
     <br/>
     -Yaşam tarzı, bilinç önemli. Önlemler ve bilinç kazandırmada Türkiye ile Batılı ülkeler arasında bir fark var mı?
     <br/>
     <br/>
     Bayağı iyiyiz. Dernek iyi etkinlikler yapıyor. 1990’larda konferanslarda prezervatif gösterdik diye mahkemelere verildik. Şimdi bunları aştık çok şükür. UNISEF ile ortak okullarda eğitim yapıyoruz. Diyanette eğitim yaptık. Kitap çıkardık. Din adamlarının söylemine uygun broşür oluşturduk. Daha bir sürü meslek için bunu yaptık.
     <br/>
     <br/>
     -AIDS olmamak için nasıl bir yaşam sürmeli?
     <br/>
     <br/>
     Her hastalığa karşı olduğu gibi kendisini koruması gerekir. Ancak bir trafik kazası geçirdiniz diyelim. Elbette ki kanlar kontrol ediliyor ama Kızılay’a kanı veren kişi, kanı vermeden kısa bir süre önce riskli bir davranışta bulunmuş olabilir. Kanında da HIV negatif çıkabilir. Çünkü virüs kuluçka döneminden sonra belirlenebiliyor. Bu bütün dünyada da böyle.
     <br/>
     <br/>
     -Kişi virüsü kaptığında hemen bulaştırma riski ortaya çıkıyor yani...
     <br/>
     <br/>
     Tabii ki. Kısacası yakınlarımızdan bulamıyorsak, kan alırken yüzde yüz garantide değiliz.
     <br/>
     <br/>
     -Acaba bulaşmaların ne kadarı kan yoluyla oluyordur?
     <br/>
     <br/>
     Birinci sırada cinsel yaşam var. Ülkeden ülkeye değişmekle birlikte ikinci sırada madde bağımlılığı geliyor. Ya da eşcinsel yaşam. Üçüncü olarak anneden bebeğe geçebiliyor. Bir de kan yoluyla.
     <br/>
     <br/>
     -Projenizi biraz daha detaylandırır mısınız?
     <br/>
     <br/>
     Aslında bu çalışmayı bakanlıkla yıllardır yürütüyoruz. İl il dolaşarak sağlık çalışanlarına öğrendiklerimizi aktardık. Daha sonra Avrupa Konseyi’ne verdik bu projeyi. Derneğimizin adı AIDS olduğu için finans desteği alamıyorduk. İnsanlar çekiniyor. Çok sıcak bakıyorlar ama ‘Finans desteğini başka çalışmana veririm ama buna veremem’ diyorlar. Dolayısıyla çalışmalarımız biraz yavaşlamıştı. Derneğimizin yeri de yoktu. Başka bir derneğin odasını kullanır olmuştuk. Avrupa Konseyi projeyi kabul etti. Mevcut projemizi daha da geliştirip devam ediyoruz. İstanbul’da 6’sı özel 19 hastanedeki 300 sağlık çalışanına eğitim vereceğiz.
     <br/>
     <br/>
     -Bakanlıktan herhangi bir finans desteği yok mu?
     <br/>
     <br/>
     Her hastalık için bu tür faaliyetlere para ayırmak zor.
     <br/>
     <br/>
     DANIŞMANLIK HİZMETİ ELZEM...
     <br/>
     <br/>
     En büyük sorun danışmanlıkta. Test öncesi kişiler danışmanlık almak zorunda. Çünkü testi pozitif çıkarsa ne yapacak? Onu zor bir hayat bekliyor. Sosyal izolasyon, tedavi giderleri. Çevresine nasıl söyleyecek? Evlenmeyi düşünüyorsa, evlenebilecek mi? Hukuki ve sosyal bir sürü problemi başlıyor kişinin. İşinden olma ihtimali var. Çevresini kaybedebiliyor.  Kaybedince maliyeti bin küsûr Euro olan tedavi giderini karşılayamıyor haliyle. Topluma öfke duyuyor bu defa. Virüsü bulaştırma riski artıyor. Elimizde böyle bir örnek var. SSK’lı bir hasta HIV pozitif çıkıyor, reçetesine yazdırıyor. Tesadüf çalıştığı şirketin doktoru onu görüyor. ‘Sen ne arıyorsun burada’ deyip reçeteyi görüyor. Acele işyerine dönüyor, kişiyi işinden attırıyor. Şu anda derneğimiz bu davanın bilirkişisi. Dava devam ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21421), [web.archive.org (arşiv bağlantısı)](http://web.archive.org/web/20070804135754/http://www.aksiyon.com.tr:80/detay.php?id=21421)
